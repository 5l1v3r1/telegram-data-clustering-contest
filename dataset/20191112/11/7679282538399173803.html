<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-syed-mushtaq-ali-trophy-2019-20-deepak-chahar-claimed-2nd-hat-trick-in-three-days-vidharbha-vs-rajastha-match-2845325.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T11:51:46+00:00"/>
    <meta property="og:title" content="तीन दिन के अंदर दीपक चाहर ने ली दूसरी हैट्रिक, जानिए कब और किस मैच में"/>
    <meta property="og:description" content="टीम इंडिया के तेज गेंदबाज दीपक चाहर ने तीन दिन के अंदर अपने नाम दूसरी हैट्रिक दर्ज करा ली है। बांग्लादेश के खिलाफ तीन मैचों की सीरीज का आखिरी टी20 इंटरनेशनल मैच रविवार (10 नवंबर) को खेला गया था,..."/>
  </head>
  <body>
    <article>
      <h1>तीन दिन के अंदर दीपक चाहर ने ली दूसरी हैट्रिक, जानिए कब और किस मैच में</h1>
      <address><time datetime="2019-11-12T11:51:46+00:00">12 Nov 2019, 11:51</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के तेज गेंदबाज दीपक चाहर ने तीन दिन के अंदर अपने नाम दूसरी हैट्रिक दर्ज करा ली है। बांग्लादेश के खिलाफ तीन मैचों की सीरीज का आखिरी टी20 इंटरनेशनल मैच रविवार (10 नवंबर) को खेला गया था, जिसमें चाहर ने हैट्रिक ली थी और अब आज (12 नवंबर) उन्होंने सैयद मुश्ताक अली ट्रॉफी में राजस्थान की ओर से खेलते हुए विदर्भ के खिलाफ हैट्रिक ली। ये मैच तिरुवनंतपुरम में खेला जा रहा है। चाहर इन दिनों शानदार फॉर्म में हैं। बांग्लादेश के खिलाफ आखिरी मैच में चाहर ने 3.2 ओवर में महज सात रन देकर छह विकेट लिए थे और विदर्भ के खिलाफ उन्होंने तीन ओवर में 18 रन खर्चकर चार विकेट लिए।</p>
      <p>चाहर ने तीन में से एक ओवर मेडन भी डाला था। चाहर ने श्रीकांत वाघ, दर्शन नलकंडे और अक्षय वाडकर को लगातार तीन गेंद पर पवेलियन भेजा। दीपक ने इस ओवर में चार विकेट झटके। विदर्भ की पारी का 13वां ओवर फेंकने दीपक चाहर आए। चाहर ने पहली गेंद पर ऋषभ राठौर को चलता किया और इसके बाद दूसरी और तीसरी गेंद पर कोई विकेट नहीं गिया। इसके बाद चाहर ने चौथी, पांचवीं और छठी गेंद पर लगातार विकेट लेकर हैट्रिक पूरी की। चौथी गेंद के बाद हालांकि उन्होंने एक वाइड गेंद फेंकी थी।</p>
      <h3>
        <a href="https://www.livehindustan.com/cricket/story-india-vs-bangladesh-the-team-victory-was-not-necessary-to-make-a-record-says-deepak-chahar-2844968.html">रिकॉर्ड बनाना नहीं टीम की जीत जरूरी थी: दीपक चाहर</a>
      </h3>
      <h3>
        <a href="https://www.livehindustan.com/cricket/story-ind-vs-ban-if-i-keep-on-scoring-runs-i-will-be-back-in-odi-squad-said-ajinkya-rahane-india-bangladesh-test-series-2845138.html">INDvBAN: वनडे टीम में वापसी के लिए अजिंक्य रहाणे के पास है ये प्लान</a>
      </h3>
      <p>श्रीलंका का कैच चंद्रपाल सिंह ने लपका, जबकि नलकंडे ने राजेश बिश्नोई को कैच थमा दिया। अक्षय को दीपक ने क्लीन बोल्ड किया। बांग्लादेश के खिलाफ भी दीपक के खाते में पहले दो विकेट कैच से आए थे, जबकि तीसरा विकेट उन्होंने बोल्ड करके निकाला था। चाहर की शानदार गेंदबाजी के दम पर विदर्भ की टीम 13 ओवर में 99 रनों पर सिमट गई। अपने पहले दो ओवर में दीपक काफी महंगे साबित हुए थे, लेकिन इसके बाद उन्होंने ऐसी वापसी की जिसे हर कोई देखता रह गया।</p>
    </article>
  </body>
</html>