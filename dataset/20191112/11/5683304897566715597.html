<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/12/alleged-mob-assault-man-commits-suicide-malappuram.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-12T11:09:00+00:00"/>
    <meta property="og:title" content="ആൾക്കൂട്ട മർദനം: യുവാവ് ജീവനൊടുക്കി; പെൺകുട്ടി വിഷം ഉള്ളിൽ ചെന്ന് അവശനിലയിൽ"/>
    <meta property="og:description" content="മലപ്പുറം∙ പുതുപ്പറമ്പില്‍ ആള്‍ക്കൂട്ടത്തിന്റെ മര്‍ദനമേറ്റ യുവാവ് ആത്മഹത്യ ചെയ്തു. പ്രണയിച്ച പെണ്‍കുട്ടിയുടെ ബന്ധുക്കള്‍ മര്‍ദിച്ചതായാണ് പരാതി..Mob attack. Suicide. Youth. Malayalam news. Manorama online. Malappuram. Latest news.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ആൾക്കൂട്ട മർദനം: യുവാവ് ജീവനൊടുക്കി; പെൺകുട്ടി വിഷം ഉള്ളിൽ ചെന്ന് അവശനിലയിൽ</h1>
      <address><time datetime="2019-11-12T11:09:00+00:00">12 Nov 2019, 11:09</time> by <a rel="author">മനോരമ ലേഖകൻ</a></address>
      <p>മലപ്പുറം∙  പുതുപ്പറമ്പില്‍ ആള്‍ക്കൂട്ടത്തിന്റെ മര്‍ദനമേറ്റ യുവാവ് ആത്മഹത്യ ചെയ്തു. പ്രണയിച്ച പെണ്‍കുട്ടിയുടെ ബന്ധുക്കള്‍ മര്‍ദിച്ചതായാണ് പരാതി. പെൺകുട്ടിയെ വിഷം ഉള്ളിൽ ചെന്ന് അവശനിലയിൽ ആശുപത്രിയിൽ പ്രവേശിപ്പിച്ചു. പൊട്ടിയില്‍ ഷാഹിര്‍ ആണ് മരിച്ചത്. സംഭവത്തിൽ 15 പേര്‍ക്കെതിരെ പൊലീസ് കേസെടുത്തു. ദൃക്സാക്ഷികളുടെയും ബന്ധുക്കളുടെയും മൊഴികളുടെ അടിസ്ഥാനത്തിലാണ് കേസെടുത്തത്. </p>
      <p>ഞായറാഴ്ച വൈകിട്ട് നബിദിന ആഘോഷം കണ്ടു കൊണ്ടിരുന്നു ഷാഹിറിനെ ഒരു കൂട്ടർ തൊട്ടടുത്ത പുതുപ്പറമ്പ് പാലത്തിനടുത്ത് വിളിച്ചു കൊണ്ടുപോയി മർദിക്കുകയായിരുന്നു. സുഹൃത്തുക്കളെത്തി രക്ഷിക്കാൻ ശ്രമിച്ചെങ്കിലും അവരെയും മർദിച്ചു. പിന്നീട് ഉമ്മയും സഹോദരനുമെത്തിയാണു രക്ഷപ്പെടുത്തിയത്. തനിക്കു ക്രൂരമായ മർദനമേറ്റെന്ന് ഷാഹിർ ബന്ധുക്കളോടു പറഞ്ഞിരുന്നു. ഇതിനു ശേഷമാണ് ഷാഹിറിനെ മരിച്ച നിലയിൽ കണ്ടെത്തിയത്. മൃതദേഹം  ഇൻക്വസ്റ്റ് നടപടികൾക്കായി കോഴിക്കോട് മെഡിക്കൽ കോളജിൽ എത്തിച്ചു.</p>
      <p><b>English Summary</b> : Young man commit suicide in Malappuram</p>
    </article>
  </body>
</html>