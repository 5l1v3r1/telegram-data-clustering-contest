<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/12/kiril-despodov-moga-da-se-vyrna-v-italiia.429350"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T11:28:00+00:00"/>
    <meta property="og:title" content="Кирил Десподов: Мога да се върна в Италия"/>
    <meta property="og:description" content="Той очаква добри резултати срещу Парагвай и Чехия | Dnes.bg"/>
  </head>
  <body>
    <article>
      <h1>Кирил Десподов: Мога да се върна в Италия</h1>
      <h2>Той очаква добри резултати срещу Парагвай и Чехия</h2>
      <address><time datetime="2019-11-12T11:28:00+00:00">12 Nov 2019, 11:28</time> by <a rel="author" href="https://www.dnes.bg/author/273" target="_blank">Веселин Коларов</a></address>
      <p>Футболист №1 на България за 2018 г. Кирил Десподов даде интервю специално за продуцента на спортните новини на <b><a href="https://www.bgonair.bg/a/7-sport/180055-kiril-despodov-dari-118-topki-na-detsa-ot-futbolni-shkoli">Bulgaria ON AIR Ваня Симонска</a></b>. В него звездата на Щурм Грац говори за бъдещето си и заяви, че не знае дали ще остане в Австрия след края на сезона.</p>
      <p>"Възможно е да се върна в Италия. Нищо не се знае. Смятам, че Щурм Грац няма да ме купи. Политиката на клуба не позволява да се взимат толкова скъпи играчи. Ако вкарам 30 гола, може някой да ме купи директно от Австрия, дори да не се връщам в Италия. Мога да заиграя в Каляри, всичко е възможно, не мога да кажа какво ще се случи", заяви националът, който играе в Бундеслигата под наем от сардинци. <br/> <br/>Той коментира и мачовете на България с Парагвай и Чехия, които ще се състоят в София, съответно на 14 и 17 ноември. "Очаквам добри резултати. Напоследък има само негативизъм, хората говорят, че не става нищо от нас. Март месец имаме голям шанс да се класираме и имаме нужда от позитивизъм", призова 23-годишният флангови нападател. <br/> <br/>Относно новия селекционер Георги Дерменджиев, Десподов каза, че лично на него честите смени не му влияят. По думите му, те понякога може да са за добро, друг път за лошо. "Но е по-добре да става така, когато има натрупване на слаби резултати, защото се насажда напрежение", добави Десподов, като не пропусна да благодари на Красимир Балъков, който го взимаше в националния отбор, въпреки че не играеше редовно в Серия "А". <br/> <br/>Националът коментира и скандалите от евроквалификацията България – Англия (0:6). "Прочухме се по цял свят. Не сме такива хора, играл съм в България и никога, никога, не съм чувал някой да обижда тъмнокожи играчи, даже и на ЦСКА – Левски. Трябва да уважаваме всички хора, независимо откъде са", каза още Десподов.<br/> <br/><a href="https://www.gol.bg/bulgari-v-chujbina/2019-11-12/kiril-despodov-moga-da-se-varna-v-italiya-video"><i><b>Вижте цялото интервю на Ваня Симонска в Gol.bg. В него Десподов говори още за първите си стъпки във футбола, за Христо Стоичков, за Литекс и ЦСКА и т.н.</b></i></a></p>
    </article>
  </body>
</html>