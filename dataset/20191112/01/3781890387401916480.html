<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741161"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T01:26:00+00:00"/>
    <meta property="og:title" content="ใครว่าเศรษฐกิจแย่?แห่ช้อป'11.11' แค่ชม.แรกขายได้3ล้านชิ้น"/>
    <meta property="og:description" content="คนไทยแห่ช้อปออนไลน์ 11.11 วันคนโสดคึกคัก ลาซาด้า เผย เพียงแค่ 1 ชม.แรก มือถือ-ยกทรง ยอดขายพุ่ง"/>
  </head>
  <body>
    <article>
      <h1>ใครว่าเศรษฐกิจแย่?แห่ช้อป'11.11' แค่ชม.แรกขายได้3ล้านชิ้น</h1>
      <address>
        <time datetime="2019-11-12T01:26:00+00:00">12 Nov 2019, 01:26</time>
      </address>
      <p>
        <b>คนไทยแห่ช้อปออนไลน์ 11.11 วันคนโสดคึกคัก ลาซาด้า เผย เพียงแค่ 1 ชม.แรก มือถือ-ยกทรง ยอดขายพุ่ง</b>
      </p>
      <p>รายงานข่าวจาก บริษัท ลาซาด้า ประเทศไทย จำกัด เปิดเผยว่า มหกรรมช้อปปิ้ง 11.11 หรือเทศกาลช้​อปปิ้งออนไลน์ ในวันที่ 11 พ.ย.62 นี้ พบว่าเพียง 1 ชั่วโมงแรกบริษัทสร้างสถิติ​ใหม่ด้วยยอดขายสินค้า 3 ล้านชิ้นทั่วภูมิภาคอาเซียนจาก 6 ประเทศ ได้แก่ อินโดนีเซีย มาเลเซีย ฟิลิปปินส์ สิงคโปร์ ไทย และเวียดนาม และยอดคำสั่งซื้อทั้งหมดเติ​บโตเพิ่มขึ้น 2 เท่าตัวเมื่อเทียบกับปี61<br/>ทั้งนี้ในประเทศไทย 1 ชั่วโมงแรก สินค้าที่มียอดขายสูงสุด ได้แก่ มือถือ ทีวี สินค้าแม่และเด็ก ส่วนสินค้าที่มีจำนวนออเดอร์​สูงสุด ได้แก่ ชุดชั่นใน ผ้าอ้อมเด็กสำเร็จรูป เสื้อผ้าแฟชั่น และสินค้า 3 อันดับแรกที่มียอดขายสูงสุ​ดบนลาซาด้า ได้แก่ ลำโพง ยี่ห้อ ฮาร์แมน กอร์ดอน โก เพย์ มินิ ,แอปเปิล ไอโฟน 7พลัส และทีวี ยี่ห้อ ทีซีแอล <br/>รายงานข่าวจากบริษัท ช้อปปี้ (ประเทศไทย) จำกัด กล่าวว่า บรรยากาศมหกรรมช้อปปิ้งสุดยิ่​งใหญ่ ช้อปปี้ 11.11 บิ๊กเซลล์ จากในไทย สิงคโปร์ อินโดนีเซีย เวียดนาม ฟิลิปปินส์  และไต้หวันปีนี้ พบว่าผู้บริโภคให้การตอบรับดี​มาก ส่งผลให้ช้อปปี้สามารถทำสถิติ​ใหม่มียอดคำสั่งซื้อเพิ่มขึ้น 3 เท่าตัว ใน 1 ชั่วโมงแรก เมื่อเทียบกับปีที่แล้ว จากการส่งสินค้าฟรีไม่มีขั้นต่ำ โปรโมชั่นลดราคาสินค้าทั้งร้​านมากถึง 50% และสามารถเก็บโค้ดส่วนลดพิเศษอี​ก 50% <br/>นายนิโคโล กาลันเต้ กรรมการผู้จัดการใหญ่ บริษัท เซ็นทรัล รีเทล คอร์ปอเรชั่น จำกัด (มหาชน) กล่าวว่า แคมเปญ 11.11 เมก้าเซลล์ จำหน่ายสินค้าในกลุ่มเซ็นทรัลทั้​งหน้าร้านและออนไลน์ หลังจากเริ่มแคมเปญวันแรกไปเป็​นเมื่อวันที่ 7พ.ย.ที่ผ่านมา พบว่า ได้กระแสการตอบรับจากผู้บริ​โภคชาวไทยอย่างมาก โดยห้างโรบินสัน มีผู้ใช้งานเว็บไซต์เพิ่มขึ้​นจากปกติถึง 4 เท่าตัว สินค้ายอดนิยมได้แก่ ผลิตภัณฑ์เกี่ยวกับความงาม และของตกแต่งบ้าน ขณะที่ ซูเปอร์สปอร์ต มีจำนวนผู้ใช้งานเว็บไซต์เพิ่​มขึ้น 2 เท่าตัว สินค้ายอดนิยมได้แก่ รองเท้ากีฬา และรองเท้าผ้าใบ โดยเฉพาะแบรนด์ที่ขายดีที่สุ​ดได้แก่ สเก็ตเชอร์ ไนกี้ อาดิอาส และนิวบาลานซ์ ส่งผลให้เชื่อว่าแคมเปญนี้จะช่​วยกระตุ้นให้ยอดการจับจ่ายของผู้​บริโภคช่องทางออนไลน์เพิ่มขึ้น 10 เท่าตัว และหน้าร้าน เพิ่มขึ้น 2 เท่าตัว จากช่วงปกติ<br/>;yo<br/> </p>
    </article>
  </body>
</html>