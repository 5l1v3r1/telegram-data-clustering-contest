<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741207"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T01:30:00+00:00"/>
    <meta property="og:title" content="รมว.ทส ลงพื้นที่อุทยานแห่งชาติเอราวัณ"/>
    <meta property="og:description" content="วราวุธ สร้างขวัญกำลังใจแก่เจ้าหน้าที่ พร้อมเดินหน้าต่อเนื่อง รณรงค์เลิกใช้ถุงพลาสติก"/>
  </head>
  <body>
    <article>
      <h1>รมว.ทส ลงพื้นที่อุทยานแห่งชาติเอราวัณ</h1>
      <address>
        <time datetime="2019-11-12T01:30:00+00:00">12 Nov 2019, 01:30</time>
      </address>
      <p>
        <b>วราวุธ สร้างขวัญกำลังใจแก่เจ้าหน้าที่ พร้อมเดินหน้าต่อเนื่อง รณรงค์เลิกใช้ถุงพลาสติก</b>
      </p>
      <p>     <br/>นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหารและเจ้าหน้าที่ ลงพื้นที่อุทยานแห่งชาติเอราวัณ ตรวจเยี่ยม และมอบสิ่งของเพื่อเป็นขวัญกำลังใจให้กับเจ้าหน้าที่ที่ปฏิบัติงานในพื้นที่ พร้อมรณรงค์ประชาสัมพันธ์การเลิกใช้ถุงพลาสติกหูหิ้วบริเวณร้านค้าในอุทยานแห่งชาติเอราวัณ</p>
      <figure>
        <img src="https://www.dailynews.co.th/admin/upload/20191112/news_nSkLlqAsWd082116_533.jpg?v=20191114103?v=9276"/>
      </figure>
      <figure>
        <img src="https://www.dailynews.co.th/admin/upload/20191112/news_NaobUxojtE082117_533.jpg?v=20191114103?v=7552"/>
      </figure>
      <p>    <br/>นายวราวุธ กล่าวว่า ขอชื่นชมและเป็นกำลังใจกับเจ้าหน้าที่อุทยานแห่งชาติทุกคนในการปฏิบัติงานเพื่อปกป้องทรัพยากรธรรมชาติของประเทศ สิ่งสำคัญในการทำงานคือการทำความเข้าใจกฎหมายและกฎระเบียบข้อบังคับต่างๆ เพื่อเป็นเกราะป้องกันตัวเองจากผู้ไม่หวังดี โดยตนจะผลักดันให้มีการนำเทคโนโลยีต่างๆ มาใช้เพื่ออำนวยความสะดวกในการทำงาน รวมถึงดูแลสวัสดิการ และความเป็นอยู่ของเจ้าหน้าที่ให้ดีที่สุด ขอให้ทุกคนมาร่วมกันดูแล ให้บริการนักท่องเที่ยว และทำให้อุทยานแห่งชาติทั่วประเทศเป็นอุทยานแห่งชาติสีเขียว ที่นอกจากจะมีทรัพยากรธรรมชาติที่สมบูรณ์แล้ว ยังมีสภาพแวดล้อมที่สะอาด มีการคัดแยกขยะ และร่วมกันลดการใช้พลาสติกแบบใช้ครั้งเดียวทิ้ง หันมาใช้ถุงผ้า และวัสดุที่เป็นมิตรกับสิ่งแวดล้อม</p>
      <figure>
        <img src="https://www.dailynews.co.th/admin/upload/20191112/news_InkHiOYhej082117_533.jpg?v=20191114103?v=9108"/>
      </figure>
      <figure>
        <img src="https://www.dailynews.co.th/admin/upload/20191112/news_fHMWGsIeyz082117_533.jpg?v=20191114103?v=4535"/>
      </figure>
    </article>
  </body>
</html>