<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/stsena/dadokha-pod-sd-madona-eto-kakva-e-prichinata_news708743.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T01:56:00+00:00"/>
    <meta property="og:title" content="Дадоха под съд Мадона, ето каква е причината"/>
    <meta property="og:description" content="Един от подалите иска, американецът Нейт Холандър, е недоволен от това, че концерт на Мадона е бил отложен с два часа. Певицата се представила с шоуто на 17 дек"/>
  </head>
  <body>
    <article>
      <h1>Дадоха под съд Мадона, ето каква е причината</h1>
      <address>
        <time datetime="2019-11-12T01:56:00+00:00">12 Nov 2019, 01:56</time>
      </address>
      <p>https://blitz.bg/stsena/dadokha-pod-sd-madona-eto-kakva-e-prichinata_news708743.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573516619-xw-1735981.jpg"/>
      </figure>
      <p>
        <b>Американската певица Мадона ще трябва да се яви пред съда. Фенове се оплакали от нея, недоволни от това, което се случва на нейни концерти. Те са завели групов съдебен иск срещу Мадона. Както съобщава Buzzfeed, феновете не харесват факта, че певицата редовно закъснява за концертите си. Те смятат, че подобно поведение е неуважение към публиката и времето на другите хора.</b>
      </p>
      <p>Един от подалите иска, американецът Нейт Холандър, е недоволен от това, че концерт на Мадона е бил отложен с два часа. Певицата се представила с шоуто на 17 декември, но вместо предвиденото начало в 20:30, певицата се появила пред публиката в 22:30. Според Холандер това е направило невъзможно за някои да присъстват на концерта.<br/><br/>Поклонникът на Мадона е купил три билета за шоуто Madame X Tour, чиято обща цена е 1024 долара и 95 цента. Заслужава да се отбележи, че американецът, преди да заведе дело в съда, се е опитал да разреши проблема мирно - той поискал от компанията-организатор да върне похарчените пари. Според мъжа, смяната на времето нарушава договора, който той като купувач е сключил с певицата.<br/><br/>Холандър е отбелязал, че в деня след късния концерт, някои собственици на билети трябвало да ходят на училище или да работят. Поради това те не успели да присъстват на шоуто, което завършило около един часа сутринта. Работата е там, че в този район на Майами има полицейски час. Непълнолетните не могат да излизат навън без възрастен придружител след 23:00 часа.<br/><br/>Мадона е коментирала тази ситуация. На страницата си в Twitter тя публикува видео, в което казва: „Ето нещо, което трябва да разберете: кралицата никога не закъснява.“ Феновете не си замълчали и казали в отговор, че истинската кралица уважава феновете си и цени времето на другите хора.<br/><br/>Един от потребителите припомнил още едно закъснение на Мадона за нейния собствен концерт - след като се провело шоуто, мнозина не успели да се качат в метрото, тъй като то вече било затворено.<br/><br/><b>Превод и редакция: БЛИЦ</b></p>
    </article>
  </body>
</html>