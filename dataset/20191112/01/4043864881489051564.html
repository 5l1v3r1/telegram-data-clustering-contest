<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231675/"/>
    <meta property="og:site_name" content="Українська правда"/>
    <meta property="article:published_time" content="2019-11-12T01:33:38+00:00"/>
    <meta property="og:title" content="Помпео заявив, що Трампа непокоїть доля народу України"/>
    <meta property="og:description" content="Держсекретар США Майк Помпео заявив, що Вашингтон надав Києву зброю, адже американського президента Дональда Трампа непокоїть доля народу України."/>
  </head>
  <body>
    <article>
      <h1>Помпео заявив, що Трампа непокоїть доля народу України</h1>
      <address>
        <time datetime="2019-11-12T01:33:38+00:00">12 Nov 2019, 01:33</time>
      </address>
      <p>Держсекретар США Майк Помпео заявив, що Вашингтон надав Києву зброю, адже американського президента Дональда Трампа непокоїть доля народу України.</p>
      <p><b>Джерело:</b> американский телеканал <a href="https://www.live5news.com/">WCSC-TV</a></p>
      <p><b>Пряма мова:</b> "Цей президент (Дональд Трамп - УП) теж хотів переконатися, що Володимир Путін не зможе завдати шкоди народові України, тому ми (США - УП) надали українцям захисні системи озброєнь ... Ми дали їм справжню зброю, за допомогою якої вони змогли б боротися з росіянами. Я пишаюся тим, що зробила адміністрація в тому, що стосується політики щодо України".</p>
      <p><b>Деталі</b>: Помпео нагадав, що попередня адміністрація США не зробила цього і "вважала за краще надати ковдри".</p>
      <p>Напередодні радник президента США з національної безпеки Роберт О'Браєн нагадав, що "адміністрація президента Трампа стала першою, яка стала надавати Україні військову допомогу".</p>
      <p>Водночас він висловив надію на те, що Росія і Україна знайдуть спільну мову.</p>
      <p>
        <b>Нагадаємо:</b>
      </p>
      <ul>
        <li>Технічна підтримка <a href="https://www.pravda.com.ua/news/2019/07/31/7222374/">армії України</a> від Сполучених Штатів Америки становить 70% від загальної закордонної допомоги Україні.</li>
      </ul>
      <related>
        <a href="https://www.pravda.com.ua/news/2019/11/12/7231673/"/>
        <a href="https://www.pravda.com.ua/news/2019/11/11/7231577/"/>
        <a href="https://www.pravda.com.ua/news/2019/11/10/7231568/"/>
      </related>
    </article>
  </body>
</html>