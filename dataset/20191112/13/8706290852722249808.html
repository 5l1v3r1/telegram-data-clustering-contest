<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/683766/papadimoulis-ston-realfm-978-theoro-athliotita-ti-dilosi-tou-k-pe"/>
    <meta property="og:site_name" content="enikos.gr"/>
    <meta property="article:published_time" content="2019-11-12T13:56:00+00:00"/>
    <meta property="og:title" content="Παπαδημούλης στον Realfm 97,8: Θεωρώ αθλιότητα τη δήλωση του κ. Πέτσα που είπε περίπου ότι ο ΣΥΡΙΖΑ υποστηρίζει τους μπαχαλάκηδες"/>
    <meta property="og:description" content="Ο Επικεφαλής της Ευρωομάδας του ΣΥΡΙΖΑ και αντιπρόεδρος του Ευρωπαϊκού Κοινοβουλίου, Δημήτρης Παπαδημούλης..."/>
  </head>
  <body>
    <article>
      <h1>Παπαδημούλης στον Realfm 97,8: Θεωρώ αθλιότητα τη δήλωση του κ. Πέτσα που είπε περίπου ότι ο ΣΥΡΙΖΑ υποστηρίζει τους μπαχαλάκηδες</h1>
      <address>
        <time datetime="2019-11-12T13:56:00+00:00">12 Nov 2019, 13:56</time>
      </address>
      <p>"Είναι ανάγκη η Ελλάδα να συνεχίσει να πιέζει την Ε.Ε. για μια πιο επαρκή και αλληλέγγυα στάση στο προσφυγικό. Δεν μπορεί η Ελλάδα που είναι η κύρια πηγή εισόδου να σηκώνει μόνη της το βάρος, αλλά είναι δύσκολο για την κυβέρνηση Μητσοτάκη και τον υπουργό της τον κ. Χρυσοχοΐδη να πείσουν τους ηγέτες της Ουγγαρίας και της Πολωνίας που δεν θέλουν να πάρουν ούτε έναν<a href="http://www.enikos.gr/society/683454/prosfygiko-metanasteftiko-to-schedio-90-imeron-pou-etoimazei-i-ky"> πρόσφυγα</a>, όταν δεν μπορούν να πείσουν τον δήμαρχο, τον περιφερειάρχη της ΝΔ και τους βουλευτές της που στήνουν αντάρτικο στην προσπάθεια να μεταφερθούν πρόσφυγες από τα νησιά στην ηπειρωτική ενδοχώρα" δήλωσε στον Realfm 97,8, ο Επικεφαλής της Ευρωομάδας του ΣΥΡΙΖΑ και αντιπρόεδρος του Ευρωπαϊκού Κοινοβουλίου, <a href="http://www.enikos.gr/politics/668398/papadimoulis-i-evropaiki-epitropi-exetazei-ti-rythmisi-gia-tin-el">Δημήτρης Παπαδημούλης.</a></p>
      <p>Μιλώντας στον Νίκο Χατζηνικολάου και τον Αντώνη Δελλατόλα πρόσθεσε "με άλλα λόγια ο Μιχάλης Χρυσοχοΐδης και ο ίδιος ο Κυριάκος Μητσοτάκης στις Συνόδους Κορυφής, όταν προσπαθεί για λύσεις υπέρ τις Ελλάδας στο προσφυγικό, βρίσκεται αντιμέτωπος με την ανεύθυνη και δημαγωγική προεκλογική ρητορική της ΝΔ, που την έκαναν συνειδητά για τα ψηφαλάκια και τώρα την βρίσκουν μπροστά τους".</p>
      <p>"Η κυβέρνηση άλλα λέει κι άλλα κάνει. Έχουμε αύξηση ροών αλλά σε σύγκριση με το 2015 οι ροές είναι μειωμένες κατά 90%" τόνισε.</p>
      <p>"Θα έλεγα να σταματήσει επιτέλους η καραμέλα ότι φταίει ο Τσίπρας και ο ΣΥΡΙΖΑ, που συνεχίζει να την πιπιλάει η κυβέρνηση Μητσοτάκη και ο Χρυσοχοΐδης, και να καταλάβουμε ότι η Ελλάδα χρειάζεται σχέδιο και σοβαρότητα, να φύγει το προσφυγικό - μεταναστευτικό από την ατζέντα της μικροπολιτικής αντιπαράθεσης" υπογράμμισε.</p>
      <p>"Είμαστε υπέρ της καταπολέμησης κάθε είδους ανομίας και παραβατικότητας και ο ΣΥΡΙΖΑ και η κυβέρνηση ΣΥΡΙΖΑ έχουν κάνει πολλά στον συγκεκριμένο τομέα" ανέφερε.</p>
      <p>"Θεωρώ αθλιότητα τη δήλωση του <a href="http://www.enikos.gr/politics/683612/petsas-o-syriza-epilegei-kai-pali-na-taftistei-me-tous-bachalakid">κυβερνητικού εκπροσώπου</a> κ. Πέτσα, που είπε περίπου ότι ο ΣΥΡΙΖΑ υποστηρίζει τους μπαχαλάκηδες" σχολίασε.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/683766_1c518a1082-9df3f8fd9d1090ea.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/683651/voutsis-endynamosi-tou-proodeftikou-polou-me-kormo-ton-syriza%0A%20%20%20%20%0A"/>
        <a href="http://www.enikos.gr/politics/683606/kinal-ochi-stin-anomia-nai-stin-eleftheri-diakinisi-ton-ideon%0A%20%20%20%20%0A"/>
        <a href="http://www.enikos.gr/politics/683643/mera25-me-tin-paremvasi-tis-sakorafa-elixe-i-omiria-ton-foititon-%0A%20%20%20%20%0A"/>
        <a href="http://www.enikos.gr/politics/683620/metopiki-sygkrousi-kyvernisis-syriza-gia-ta-epeisodia-stin-asoee%0A%20%20%20%20%0A"/>
        <a href="http://www.enikos.gr/politics/683629/i-apantisi-kyvernitikon-kyklon-stin-anakoinosi-tou-syriza%0A%20%20%20%20%0A"/>
        <a href="http://www.enikos.gr/politics/683615/syriza-gia-asoee-katadikazoume-ton-aftarchiko-katiforo-tis-kyvern%0A%20%20%20%20%0A"/>
        <a href="http://www.enikos.gr/politics/683612/petsas-o-syriza-epilegei-kai-pali-na-taftistei-me-tous-bachalakid%0A%20%20%20%20%0A"/>
        <a href="http://www.enikos.gr/politics/683605/ragkousis-gia-ta-epeisodia-stin-asoee-mipos-telika-einai-o-k-mits%0A%20%20%20%20%0A"/>
        <a href="http://www.enikos.gr/politics/683592/kne-na-anoixei-i-asoee-paraviasi-asylou-apo-astynomikes-dynameis%0A%20%20%20%20%0A"/>
      </related>
    </article>
  </body>
</html>