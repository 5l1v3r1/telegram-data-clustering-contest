<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-vodokanali-chernivciv-vidreaguvali-na-situaciyu-u-zhovtnevomu-parku-380180"/>
    <meta property="og:site_name" content="Погляд"/>
    <meta property="article:published_time" content="2019-11-12T13:35:00+00:00"/>
    <meta property="og:title" content="У водоканалі Чернівців відреагували на ситуацію у Жовтневому парку"/>
    <meta property="og:description" content="Реагування КП «Чернівціводоканал» щодо ситуації у парку «Жовтевому»"/>
  </head>
  <body>
    <article>
      <h1>У водоканалі Чернівців відреагували на ситуацію у Жовтневому парку</h1>
      <h2>На підприємстві запевнили, що виконають будь-які дії, пов’язані з професійною діяльністю</h2>
      <address>
        <time datetime="2019-11-12T13:35:00+00:00">12 Nov 2019, 13:35</time>
      </address>
      <p>На офіційному сайті КП "Чернівціводоканал" 11 листопада 2019 року з'явилася наступна інформація: "В ЗМІ поширена інформація про <a href="https://pogliad.ua/news/chernivtsi/u-zhovtnevomu-parku-v-ozeri-zaginula-riba-u-vodoymu-vilili-nevidomu-ridinu-380054">ситуацію, що виникла 8-9 листопада у парку "Жовтневий" м. Чернівці</a>. На підставі попереднього вивчення обставин ситуації та обстеження мереж в локації парку "Жовтневого" повідомляємо наступне:</p>
      <p>Відповідно до паспорту об’єкту та відповідної документації озеро у парку "Жовтневий" є штучною водоймою технічного призначення. Це технічний резервуар закритого типу з переливом у інший такий самий по вулиці Південно-Кільцева. Ці озера з’єднанні каскадним способом.</p>
      <p>Каналізаційний колектор діаметром 500 мм, що проходить по вулиці Пилипа Орлика не сполучується ні зі зливовими мережами, ні з дренажними мережами, ні з самим озером. Витоків господарсько-побутових стоків з центральної каналізаційної мережі у озеро не було. А ось потрапляння дренажних вод застійного характеру (зворотне забруднення води), зливових вод застійного характеру, води з теплових камер відбувається регулярно.</p>
      <p>Періодично через засміченість мереж робітниками КП "Чернівціводоканал" проводяться роботи по промивці колектору, дворових мереж та усунення підпорів в мережі.</p>
      <p>Дев’ятого листопада було отримано на аварійно-диспетчерську лінію повідомлення про чергове засмічення мережі та наявність підпорів за адресою Пилипа Орлика, 1В. Виїздом аварійно-ремонтних бригад, засмічення колектору та дворових мереж за вказаною адресою було усунуто.</p>
      <p>Тим, хто опікуються озером, необхідно забезпечити проведення певних регламентних робіт, а саме: забезпечити вільний протік води з озера, прочистити перелив, робити регулярну чистку резервуару (повний скид води та чистка від намулу). Проводити контроль за станом мереж, що проходять по території парку та зливоспусків у озеро. Озеро наповняють зливові води та атмосферні опади...</p>
      <p>Озеро-резервуар був передумовою будівництва мікрорайонів, для зневоднення схилів, відведення дренажних вод, зливових вод та надлишків атмосферних та поверхових вод.</p>
      <p>Враховуючи, що за характером скид стоків був залповий, рекомендуємо перевірити всі підприємства, що знаходяться поряд: спортивні заклади масового відвідування, бані, сауни, інші об’єкти соцкультпобуту та ресторани на предмет скиду використаних вод у зливову мережу та дренажну систему. А також необхідно провести дослідження: стан дренажної системи будинків, дренажних каналів від теплових камер.</p>
      <p>Але, остаточне фахове слово та висновок має надати міжвідомча комісія. З свого боку підприємство запевняє, що будь-які дії пов’язані з професійною діяльністю КП "Чернівціводоканал" будуть виконані", - йдеться у повідомленні.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/u-zhovtnevomu-parku-v-ozeri-zaginula-riba-u-vodoymu-vilili-nevidomu-ridinu-380054"/>
        <a href="https://pogliad.ua/news/chernivtsi/u-chernivcyah-v-ozeri-u-parku-zhovtnevomu-zaginula-riba-cherez-zliv-himichnih-rechovin-371745"/>
        <a href="https://pogliad.ua/news/bukovina/u-vodoymi-na-bukovini-plavali-lyudi-i-mertvi-svini-scho-kazhe-likar-infekcionist-355908"/>
        <a href="https://pogliad.ua/news/chernivtsi/u-chernivcyah-zaginula-riba-u-ozeri-zhovtnevogo-parku-355746"/>
      </related>
    </article>
  </body>
</html>