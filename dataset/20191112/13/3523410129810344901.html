<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639624/%D8%B3%D9%83%D8%A7%D9%86-%D8%B3%DB%8C%D9%86%D9%85%D8%A7-%D8%AF%D8%B1-%D8%AF%D8%B3%D8%AA-%D9%83%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T13:45:00+00:00"/>
    <meta property="og:title" content="سكان سینما در دست كیست؟"/>
    <meta property="og:description" content="دفاتر پخش به‌عنوان واسط میان تهیه‌كنندگان و سینماداران، همواره نقشی اساسی در چرخه اقتصادی سینمای در اكران داشته‌اند و به همین خاطر است ..."/>
  </head>
  <body>
    <article>
      <h1>
        <a href="https://www.bultannews.com/fa/news/639624/%D8%B3%D9%83%D8%A7%D9%86-%D8%B3%DB%8C%D9%86%D9%85%D8%A7-%D8%AF%D8%B1-%D8%AF%D8%B3%D8%AA-%D9%83%DB%8C%D8%B3%D8%AA">سكان سینما در دست كیست؟</a>
      </h1>
      <h2>دفاتر پخش به‌عنوان واسط میان تهیه‌كنندگان و سینماداران، همواره نقشی اساسی در چرخه اقتصادی سینمای در اكران داشته‌اند و به همین خاطر است ...</h2>
      <address><time datetime="2019-11-12T13:45:00+00:00">12 Nov 2019, 13:45</time> by <a rel="author">بولتن نیوز | bultannews.com</a></address>
      <p><b>گروه فرهنگی</b>: دفاتر پخش به‌عنوان واسط میان تهیه‌كنندگان و سینماداران، همواره نقشی اساسی در چرخه اقتصادی سینمای در اكران داشته‌اند و به همین خاطر است كه خیلی از سینماگران هنگام عقد قرارداد، می‌گردند و شركت‌های پخش اسم و رسم‌دار را برای فیلم‌شان انتخاب می‌كنند.</p>
      <p>به گزارش <a href="https://www.bultannews.com/">بولتن نیوز</a> به نقل از جام جم آنلاین، به همین دلیل چگونگی عملكرد دفاتر سینمایی همواره زیر ذره‌بین است و یكی،دو دفتر هم به دلیل نفوذ زیادی كه در چرخه اكران و كلا چرخه سینمای ایران دارند به مافیای اكران در سینما ملقب شده‌اند. مافیای اكران عبارتی است كه تمام اهالی سینما را آشفته می‌كند و به واكنش فرومی‌برد، اما واقعا این مافیا چیست؟ مافیا سیستمی است كه فروش محصولات خود را از طریق حذف رقبا رونق می‌دهد؛ نه از طریق بالا بردن كیفیت كارها كه البته این شكل از مافیای سینمایی بر روند تولید آثار هم تاثیرگذار است. ادعای كسانی كه معمولا به سردمداری مافیا در سینمای ایران متهم می‌شوند به تولید تام و تمام آثارشان در بخش خصوصی برمی‌گردد، اما اگر كسی قصد تحریف معنای معمول واژه مافیا را نداشته باشد باید گفت اساسا مافیا هم چیزی است كه در بخش خصوصی فعالیت می‌كند وگرنه به ویژه‌خواری‌های دولتی عنوان رانت داده می‌شود، نه مافیا. به‌تازگی با اعلام گزارشی، اطلاعات جالبی درباره ابعاد مختلف اكران فیلم در سال‌های اخیر در معرض دید قرار گرفته است. گزارش فروش دفاتر پخش قسمتی از این اطلاعات است كه نشان می‌دهد پنج دفتر پخش فیلم سهم عمده‌ای در اكران فیلم‌های سینمایی دارند كه البته حدود 38‌درصد درآمد اكران فیلم‌ها در اختیار دو دفتر پخشی كه كم‌وبیش ریشه‌های مشتركی دارند، برمی‌گردد.</p>
      <p>نایب قهرمان / خانه فیلم<br/>دفتر پخش بعدی «خانه فیلم» است. مدیریت خانه فیلم را سیدجمال ساداتیان و سعید خانی به‌عهده دارند. این دفتر پخش امسال با پنج فیلم، 537/18 درصد از كل فروش سینما را به خود اختصاص داده است و با فروش 3،146،344 بلیت، فروشی 38،572،856،000 تومانی را تجربه می‌كند.</p>
      <p> </p>
      <p>سلطان در سایه / نیكان فیلم<br/>نیكان فیلم هم در سال جاری با پخش دو فیلم 12،366 درصد بازار عرضه فیلم را در اختیار گرفته. این دفتر پخش در افكار عمومی به‌عنوان یكی از دفاتر پخش در سایه شناخته می‌شود. دفتری كه ظاهرا قرار است در سایه سیاست‌های دفتر پخش فیلمیران به مدیریت علی سرتیپی فعالیت كند. این دفتر با مشاركت تینا پاكروان، بیژن امكانیان و علی سرتیپی راه‌اندازی شده و خیلی از اهالی سینما و فرهنگ آن را به نوعی یكی از دفاتر پخش اقماری از مجموعه فیلمیران می‌دانند كه در راستای سیاستگذاری‌های آن شركت عمل می‌كنند. نیكان فیلم با فروش 901/466/2 بلیت، فروشی 000/712/730/25 تومانی داشته.</p>
      <p> </p>
      <p>سلطان پخش / فیلمیران<br/>در معرفی پنج دفتر پخش موفق امسال رتبه اول را فیلمیران به خود اختصاص می‌دهد كه توانسته 897/25 درصد بازار عرضه فیلم را در دست بگیرد. فیلمیران به مدیرعاملی علی سرتیپی با ادغام چهار شركت فیلمسازی (فیلمسازان جوان به مدیریت سید غلامرضا موسوی، میلاد فیلم به مدیریت رسول صدرعاملی، آفتاب‌نگاران به مدیریت محمدرضا تخت‌كشیان و سیران‌فیلم به مدیریت حمید اعتباریان) در سال 1383 تاسیس شد. فیلمیران با توزیع 9 فیلم در سال جاری توانسته 369/334/4 بلیت بفروشد و درآمدی بالغ بر 000/125/887/53 تومان كسب كند.</p>
      <p> </p>
      <p>نور علی نور/ نورتابان<br/>چهارمین دفتر پخش پرفروش امسال، دفتر پخش نورتابان است. محمدرضا صابری، مدیرعاملی شركت سینمایی نورتابان را به‌عهده دارد. این دفتر پخش با دو فیلم 751/10 درصد از سهم بازار را كسب كرده و 2،063،364 بلیت فروخته و 22،370،648،000 تومان فروش داشته.</p>
      <p> </p>
      <p>چشم و چراغ حوزه هنری / بهمن سبز<br/>پنجمین دفتر پخش هم بهمن سبز است. ا<br/>ین دفتر پخش به‌عنوان زیر مجموعه حوزه هنری فعالیت می‌كند كه با شش فیلم در سال جاری سهم 576/9 درصدی از بازار عرضه سینما را داشته و با فروش 746/834/1 بلیت، فروشی 000/158/926/19 تومانی را تجربه كرده.</p>
    </article>
  </body>
</html>