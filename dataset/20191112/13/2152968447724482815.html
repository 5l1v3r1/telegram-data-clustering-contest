<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/12/napadenie-sys-soda-kaustik-v-detska-gradina-v-kitai.429347"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T13:51:00+00:00"/>
    <meta property="og:title" content="Нападение със сода каустик в детска градина в Китай"/>
    <meta property="og:description" content="Пострадали са десетки, повечето деца | Dnes.bg"/>
  </head>
  <body>
    <article>
      <h1>Нападение със сода каустик в детска градина в Китай</h1>
      <h2>Пострадали са десетки, повечето деца</h2>
      <address><time datetime="2019-11-12T13:51:00+00:00">12 Nov 2019, 13:51</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Над 50 души, предимно деца, пострадаха при нападение със сода каустик в детска градина в Китай, предаде Франс прес, като се позова на властите.<br/><br/>Атаката била извършена вчера следобед в югозападната провинция Юнан. По информация на общинските власти 23-годишен мъж на име Кун е нахлул в детска градина и е посипал със сода каустик деца и възпитатели.<br/><br/>Петдесет и едно деца и трима възрастни са приети в болница. Двама души са тежко пострадали, но животът им не е в опасност, предаде БТА.<br/><br/>Заподозреният е бил арестуван по-малко от час след нападението.<br/><br/>"Родителите му са се развели, когато е бил дете. Липсата на семейна топлота го е направила психически лабилен", каза в комюнике кметството на града, където се намира детската градина.<br/><br/> </p>
    </article>
  </body>
</html>