<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/sbu-zirvala-spetsoperatsiyu-fsb-yaka-za-dopomogoyu-zaverbovanogo-desantnyka-namagalasya-dyskredytuvaty-zsu/"/>
    <meta property="og:site_name" content="Рубрика"/>
    <meta property="article:published_time" content="2019-11-12T13:32:26+00:00"/>
    <meta property="og:title" content="СБУ зірвала спецоперацію ФСБ, яка за допомогою завербованого десантника намагалася дискредитувати ЗСУ"/>
    <meta property="og:description" content="Військова контррозвідка Служби безпеки України запобігла інформаційній спецоперації Федеральної служби безпеки Російської Федерації щодо дискредитації Збройних сил України. Передає Інтерфакс. “Оперативники спецслужби встановили, що російські куратори планували поширити у медіапросторі фейкові матеріали про нібито низький моральний стан ЗСУ. Для цього ФСБ планувала використати українського воїна-десантника, який уже перебував у полі зору військової контррозвідки СБУ”. Правоохоронці […]"/>
  </head>
  <body>
    <article>
      <h1>СБУ зірвала спецоперацію ФСБ, яка за допомогою завербованого десантника намагалася дискредитувати ЗСУ</h1>
      <address><time datetime="2019-11-12T13:32:26+00:00">12 Nov 2019, 13:32</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/05/sbu-620x420.jpg"/>
      </figure>
      <p>
        <b>
          <b>Військова контррозвідка Служби безпеки України запобігла інформаційній спецоперації Федеральної служби безпеки Російської Федерації щодо дискредитації Збройних сил України.</b>
        </b>
      </p>
      <p>Передає<a href="https://ua.interfax.com.ua/news/general/624182.html"> Інтерфакс.</a></p>
      <p>“Оперативники спецслужби встановили, що російські куратори планували поширити у медіапросторі фейкові матеріали про нібито низький моральний стан ЗСУ. Для цього ФСБ планувала використати українського воїна-десантника, який уже перебував у полі зору військової контррозвідки СБУ”.</p>
      <p>Правоохоронці з’ясували, що військовослужбовець десантно-штурмових військ у 2018 році вступив на службу за контрактом у ЗСУ, прибувши з тимчасово окупованого Криму.</p>
      <p>Правоохоронці з’ясували, що чоловік після окупації півострова отримав паспорт РФ, а у 2016 році склав присягу й був відправлений до Сирії захищати “русский мир”.</p>
      <p>Пізніше у ФСБ вирішили використати українське походження військового для участі в межах спланованої на Луб’янці спецоперації з дискредитації військово-політичного керівництва України та бойових можливостей української армії.</p>
      <p><b>“За задумом кураторів, після вступу до ЗСУ військовий мав дезертирувати з української армії. Його “викривальні” виступи планувалися на російських телеканалах та у пропагандистських ЗМІ</b>. Оперативники СБУ перервали операцію ФСБ і затримали дезертира під час спроби перетину адміністративної межі з Кримом”.</p>
      <p>Зазначається, що під час огляду в чоловіка вилучено зібрану на службі військову інформацію і документи про участь у бойових діях на сході України.</p>
      <p>Наразі колишній військовий перебуває під вартою, всі деталі його співпраці зі спецслужбами РФ встановить слідство.</p>
    </article>
  </body>
</html>