<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/auto/20191112-yak-pidgotuvaty-avto-do-zymy-tsiny-ta-porady-fahivtsiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T13:55:52+00:00"/>
    <meta property="og:title" content="Як підготувати авто до зими: ціни та поради фахівців"/>
    <meta property="og:description" content="Черги на СТО, ажіотаж в автомагазинах. Перевзути свого залізного коня та запастися зимовими примочками – нині головний біль для всіх автомобілістів. Вже зовсім скоро синоптики обіцяють холоди."/>
  </head>
  <body>
    <article>
      <h1>Як підготувати авто до зими: ціни та поради фахівців</h1>
      <address>
        <time datetime="2019-11-12T13:55:52+00:00">12 Nov 2019, 13:55</time>
      </address>
      <p>Черги на СТО, ажіотаж в автомагазинах. Перевзути свого залізного коня та запастися зимовими примочками – нині головний біль для всіх автомобілістів. Вже зовсім скоро <b>синоптики обіцяють холоди.</b></p>
      <p>Хоч зимову гуму використовувати в теплу погоду шкода, та <b>краще зробити це раніше, ніж ризикувати машиною потім.</b> Адже багатьох аварій  можна уникнути, якщо завчасно потурбуватися про своє авто.</p>
      <p>Та чи правильно автомобілісти обирають зимову гуму? Виробників на ринку – сотні, але як зрозуміти, що потрібно саме для нашого клімату? Експерти кажуть: враховувати навіть треба те, що дороги в Україні особливо не чистять, тому гуму потрібно вибирати зубату, яку ще називають <b>арктичною.</b> Звісно, клімат в Україні не настільки суворий,  зате дороги – суворі.</p>
      <p>Ціни на будь-який смак.  Але порада від фахівців: <b>якісні шини не можуть коштувати дешевше, аніж 1000 грн. за штуку.</b> І цю якість можна перевірити ще в магазині. Звертайте увагу на <b>щільність гуми.</b>  Та і це не все – завжди треба звертати увагу на<b> спеціальні позначки якості на колесах</b> – вони показують рівень стійкості  до різних погодних умов.</p>
      <p><b>Читайте</b>: <a href="https://fakty.com.ua/ua/videos/pidgotovka-avto-do-zymy-pravyla-vodinnya-koly-minyaty-gumu-i-projty-to/">Підготовка авто до зими: правила водіння, коли міняти гуму і пройти ТО</a></p>
      <p>Але перевзути гуму – це 30% роботи. Важливо не економити на <b>омивачах, охолоджуючій та гальмівній рідинах та фарах.</b> Варто мати в багажнику і <b>звичайну лопату</b>, аби мати змогу відкопати автівку у снігопад.</p>
      <p>Але нехтувати технічним прогресом все ж таки не варто. Експерти радять: перед початком зимового сезону треба зробити <b>діагностику всіх систем, розвал-сходження, відрегулювати гальма.</b> Взимку всі системи отримують більше навантаження, аніж влітку. До того ж, потрібно подбати про двері авто, які можуть замерзати на морозі. Щоб цього не сталося, варто обробляти їх <b>силіконовим гелем.</b> Але і це потрібно робити поки ще тепло.</p>
      <h3>Як підготувати авто до зими та скільки це коштує</h3>
      <figure>
        <iframe src="https://www.youtube.com/embed/hc_rq20KvLo" width="560" height="315" data-service="Youtube" scrolling="no"/>
      </figure>
      <p>Та й технічний стан автівки – це тільки півсправи. Якою б не була супермашина, але якщо водій не знає елементарних правил поведінки на дорогах взимку, то проблем не оберешся. Одна з таких – <b>швидкісний режим</b>. В межах міст прибрали літній режим магістралей, тож тепер ніяких 80 кілометрів на годину, лише 50 усюди.</p>
      <p>Водіння авто взимку дуже відрізняється від поведінки за кермом влітку. І це давно зрозуміли, наприклад, у Фінляндії. Там є цілі школи, де навчають екстремальному зимовому водінню.  Учнів тренують навіть тому, як поводитись в ситуації, коли ти потрапив у ДТП.</p>
      <p>Тож, урок екстремального водіння коштує <b>від 1500 до 4000 грн.,</b> нова гума обійдеться <b>від 4000 до 10000 грн.,</b> її заміна – <b>500 грн., 300-600 грн.</b> коштує діагностика, <b>250 грн.</b> – новий омивач та силіконове мастило.</p>
      <p>До слова, Факти ICTV розповідали про <a href="https://fakty.com.ua/ua/videos/avtokrisla-ta-bustery-tsiny-ta-osoblyvosti/">ціни та особливості автокрісле та бустерів.</a></p>
    </article>
  </body>
</html>