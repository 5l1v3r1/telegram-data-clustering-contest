<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/brayn-adams-idva-s-15-tira-tekhnika-406532.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T13:03:00+00:00"/>
    <meta property="og:title" content="Брайън Адамс идва с 15 тира техника"/>
    <meta property="og:description" content="Концертът в Колодрума на Пловдив е на 14 ноември"/>
  </head>
  <body>
    <article>
      <h1>Брайън Адамс идва с 15 тира техника</h1>
      <address><time datetime="2019-11-12T13:03:00+00:00">12 Nov 2019, 13:03</time> by <a rel="author">Агенция Стандарт</a></address>
      <p>Два дни остават до вълнуващото шоу на Брайън Адамс в България от турнето му Shine A Light. Световната обиколка стартира по-рано тази година и до момента премина през най-големите арени в САЩ, Южна Америка, Австралия и Нова Зеландия. За концерта в Пловдив на 14 ноември канадската звезда идва с екип над 50 човека и повече от 15 тира техника. Музикантът ще пристигне у нас в деня на представлението и ще се отправи директно към зала Колодрума под  тепетата. С него са личните му  готвачи, които се грижат за специалното хранително меню на певеца. Адамс има 65 милиона продадени албума, първи места в класации в над 40 държави и множество разпродадени турнета по света, зашеметяващата кариера на музиканта продължава вече повече от 30 години. Обиколката Shine A Light е посветена на последния едноименен четиринадесети студиен албум на звездата. Концертът в Пловдив ще продължи повече от два часа, през които ще чуем както песни от новия албум, така и най-обичаните му хитове през годините. Входовете ще бъдат отворени в 18,30 часа. Няма да има подгряващ изпълнител и Брайън Адамс ще излезе на сцената в 20 часа.</p>
    </article>
  </body>
</html>