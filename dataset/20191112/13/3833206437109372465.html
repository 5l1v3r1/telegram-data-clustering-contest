<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Na-bulgarski-virtuoz-na-pianoto-mu-predstoi-golyamo-uchastie-vuv-Viena-913195"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T13:24:00+00:00"/>
    <meta property="og:title" content="На български виртуоз на пианото му предстои голямо участие във Виена"/>
    <meta property="og:description" content="Българският пианист Мартин Иванов ще изпълни всички 19 унгарски рапсодии от Ференц Лист. Това ще се ..."/>
  </head>
  <body>
    <article>
      <h1>На български виртуоз на пианото му предстои голямо участие във Виена</h1>
      <address>
        <time datetime="2019-11-12T13:24:00+00:00">12 Nov 2019, 13:24</time>
      </address>
      <p>Българският пианист Мартин Иванов ще изпълни всички 19 унгарски рапсодии от Ференц Лист. Това ще се случи на 15-ти ноември във Виена, а произведенията ще прозвучат само в една концертна вечер.</p>
      <p>Събитието ще се проведе в популярния Музикален салон на “Bank Austria“ – красива барокова концертна зала в центъра на града. Неговата съпруга – цигуларката Мария Рамалчанова, която е и мениджър на Иванов, разказва, че подобно нещо не се е случвало от около 30-40 години. Или поне няма регистрирано такова мероприятие.</p>
      <p>Щастливи са, че Мартин ще представи една виртуозна програма, за която се изисква много талант, музикалност и работа. Обстановката ще бъде разчупена, а инструментът ще бъде в центъра на помещението. Така публиката ще има по-голям визуален контакт с изпълнителя.</p>
      <p>Организаторът допълни, че са насочили вниманието си и към критици, колеги и диригенти, за да оценят уникалността на проекта. Според нея Мартин пише история и това са обективните факти, предава БНР.</p>
      <p>Творецът обяснява, че детството му е свързано с голяма част от тези произведения. Слушал ги е в различни интерпретации или ги е изпълнявал самият той. Сега ги е записал и предстои да излязат в четвъртия му албум. И допълва:</p>
      <p>"Този проект е с изключителна техническа трудност, огромно предизвикателство е за мен и много се вълнувам. Това събитие е и повод да отбележа 10 години, откакто живея и развивам своята кариера във Виена".</p>
      <figure>
        <iframe src="https://www.youtube.com/embed/yHWO5dNlCRY" width="640" height="360" data-service="Youtube" scrolling="no"/>
      </figure>
      <p>На български виртуоз на пианото му предстои голямо участие във Виена</p>
    </article>
  </body>
</html>