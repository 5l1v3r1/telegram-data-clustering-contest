<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/kuba-ispanya-kralindan-500-uncu-kurulus-yil-donumunde-havana-ya-ilk-ziyaret"/>
    <meta property="og:site_name" content="euronews"/>
    <meta property="article:published_time" content="2019-11-12T13:16:01+00:00"/>
    <meta property="og:title" content="İspanya Kralı'ndan 500. kuruluş yıl dönümünde Havana'ya ilk ziyaret"/>
    <meta property="og:description" content="Küba’nın başkenti Havana'nın 500'üncü kuruluş yıl dönümünü için ilk kez devlet ziyareti kapsamında bir İspanya kralı ülkeye geldi. Latin Amerika'nın &quot;mimari bir cevheri&quot; olarak kabul edilen Havana kenti, 1519'da İspanyol Konkistador Diego Velazquez de Cuellar tarafından kurulmuştu"/>
  </head>
  <body>
    <article>
      <h1>İspanya Kralı'ndan 500. kuruluş yıl dönümünde Havana'ya ilk ziyaret</h1>
      <address><time datetime="2019-11-12T13:16:01+00:00">12 Nov 2019, 13:16</time> by <a rel="author">Hüseyin Koyuncu</a></address>
      <p>Küba’nın başkenti Havana'nın 500'üncü kuruluş yıl dönümünü için ilk kez devlet ziyareti kapsamında bir İspanya kralı ülkeye geldi. Latin Amerika'nın "mimari bir cevheri" olarak kabul edilen Havana kenti, 1519'da İspanyol Konkistador Diego Velazquez de Cuellar tarafından kurulmuştu.</p>
      <p>İspanya Kralı 6. Felipe ile eşi Kraliçe Letizia, Havana’nın kuruluş yıl dönümü için pazartesi günü Küba'ya geldi. Kraliyet çifti üç gün sürecek ziyaretleri kapsımında Küba devlet yetkilileriyle birlikte birçok etkinliğe katılacak.</p>
      <p>Uzun yıllardır ABD uyguladığı yaptırımlar nedeniyle ülke ekonomisinin dar boğaz olduğu bir dönemde Küba, İspanya kralının resmi ziyareti ile Avrupa ülkeleriyle yakınlaşmayı hedefliyor.</p>
      <ul>
        <li>
          <a href="https://tr.euronews.com/2019/09/20/trump-yonetimi-2-kubal-diplomati-sinir-disi-ediyor">Trump yönetimi, 2 Kübalı diplomatı sınır dışı ediyor</a>
        </li>
        <li>
          <a href="https://tr.euronews.com/2019/07/29/komunist-kubada-wi-fi-internet-artik-serbest-fiyat-dudak-ucuklatiyor">Komünist Küba'da Wi-Fi internet artık serbest, fiyatı dudak uçuklatıyor</a>
        </li>
      </ul>
      <h3>ABD'nin baskısı sürüyor</h3>
      <p>Geçtiğimiz ay ABD Ticaret Bakanlığı, Havana yönetimine karşı bir dizi yaptırımın yürürlüğe konulduğunu duyurdu. Ticaret Bakanı Wilbur Ross açıklamasında "Bakanlığı’nın bu eylemi Küba rejimine, iç ve dışta yıkıcı davranışlarını derhal durdurmaları gerektiği yönünde bir kez daha açık bir mesaj gönderdi” ifadelerini kullanmıştı.</p>
      <p>ABD yönetiminin kararına tepki gösteren Küba Devlet Başkanı Miguel Diaz-Canel Bermudez ise, sosyal medya hesabından yaptığı paylaşımda "Bu eylem; acizlik, ahlaki bozulma ve emperyal kibrin tezahürüdür. Bu şiddetle reddettiğimiz insanlık dışı, acımasız, haksız ve soykırım teşkil eden bir eylemdir. Teslim olmayacağız ve etkili bir yanıt vereceğiz" demişti.</p>
      <p>Ek kaynaklar<b> • Reuters</b></p>
    </article>
  </body>
</html>