<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/EWXMM3/skjerpet-straff-for-tsjekker-for-drap-paa-nordmann-i-praha"/>
    <meta property="og:site_name" content="Bergens Tidende"/>
    <meta property="article:published_time" content="2019-11-12T13:32:23+00:00"/>
    <meta property="og:title" content="Skjerpet straff for tsjekker for drap på nordmann i Praha"/>
    <meta property="og:description" content="En ankedomstol i Praha har dømt en tsjekkisk mann til 18 års fengsel for drapet på en vestlending i 60-årene."/>
  </head>
  <body>
    <article>
      <h1>Skjerpet straff for tsjekker for drap på nordmann i Praha</h1>
      <h2>En ankedomstol i Praha har dømt en tsjekkisk mann til 18 års fengsel for drapet på en vestlending i 60-årene.</h2>
      <address><time datetime="2019-11-12T13:32:23+00:00">12 Nov 2019, 13:32</time> by <a rel="author">NTB</a></address>
      <p>Det var i oktober i fjor at nordmannen fra Sogn og Fjordane ble funnet drept i et butikkområde utenfor Praha. Han var på ferie i byen sammen med en annen person da han ble drept.</p>
      <p>I tingretten ble en mann i 20-årene dømt til 15 års fengsel, men både mannen og påtalemyndigheten anket.</p>
      <h3>Skjerpet straff</h3>
      <p>Ankedomstolen kjente mannen skyldig i fire straffbare forhold, og skjerpet straffen.</p>
      <p>En sakkyndig psykolog mener at prognosen for rehabilitering er dårlig for den dømte, går det frem av rettsdokumentene.</p>
      <p>Bare måneder før drapet ble mannen dømt for ran, melder <a href="https://www.nrk.no/sognogfjordane/ransdomd-vart-drapsmann-i-provetida-1.14735684">NRK</a>. Han skal nå sone i et høyrisikofengsel.</p>
      <h3>Forfalskning</h3>
      <p>Det er uvisst om dommen ankes til landets Høyesterett.</p>
      <p>Fem dager etter ble to menn pågrepet og siktet for alvorlig kroppsskade med døden til følge, samt tyveri, uautorisert bruk av kort og forfalskning.</p>
      <p>Den andre er dømt til 18 måneders fengsel for tyveri.</p>
      <related>
        <h4>Les også</h4>
        <a href="https://www.bt.no/nyheter/lokalt/i/rL7p4K/to-menn-siktet-etter-at-vestlending-ble-funnet-doed-i-praha"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/BReKb0/elev-doede-etter-ulykke-paa-skoletur-i-israel"/>
        <a href="https://www.bt.no/btmeninger/debatt/i/kJxrkB/mammahjarte-meg-her-og-der-kvar-blei-mammahovudet-av-eigentleg"/>
        <a href="https://www.bt.no/btmeninger/debatt/i/zGzw3b/det-er-ikke-kult-aa-vaere-smart"/>
        <a href="https://www.bt.no/nyheter/lokalt/i/OpX9v1/shiraz-hoppet-ut-i-det-iskalde-vannet-for-aa-redde-mann-i-vaagen"/>
        <a href="https://www.bt.no/kultur/i/vQG2Vp/paa-sitt-beste-fremkaller-julegoey-2-baade-gaasehud-og-graat-innimellom-lat"/>
        <a href="https://www.bt.no/sprek/i/OpXdrw/floating-blir-stadig-mer-populaert-for-legen-nils-40-har-det-blitt-l"/>
      </related>
      <ol>
        <li>
          <a href="https://www.bt.no/tag/Drap">Drap</a>
        </li>
        <li>
          <a href="https://www.bt.no/tag/Praha">Praha</a>
        </li>
      </ol>
    </article>
  </body>
</html>