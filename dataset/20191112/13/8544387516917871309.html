<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/12/black-friday-2019-giati-onomastike-mauri-paraskevi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T13:59:56+00:00"/>
    <meta property="og:title" content="Black Friday 2019: Γιατί ονομάστηκε «Μαύρη Παρασκευή»;"/>
    <meta property="og:description" content="Καθώς ο δρόμος για τη Black Friday 2019 έχει πλέον ανοίξει, φέρνοντας μαζί του πολλές και μεγάλες προσφορές για τους καταναλωτές, άρα εγώ (κι εσύ φαντάζομαι) αναρωτήθηκα από που και ως που αυτή η «σκοτεινή» ονομασία: «Μαύρη Παρασκευή»."/>
  </head>
  <body>
    <article>
      <h1>Black Friday 2019: Γιατί ονομάστηκε «Μαύρη Παρασκευή»;</h1>
      <h2>Η Black Friday 2019 πλησιάζει και ήρθε η ώρα να μάθεις από που πήρε το (περίεργο) όνομά της!</h2>
      <address><time datetime="2019-11-12T13:59:56+00:00">12 Nov 2019, 13:59</time> by <a rel="author">neolaia.gr Team</a></address>
      <p>Καθώς ο δρόμος για τη <a href="https://www.neolaia.gr/tag/black-friday-2019/"><b>Black Friday 2019</b></a> έχει πλέον ανοίξει, φέρνοντας μαζί του πολλές και μεγάλες προσφορές για τους καταναλωτές, άρα εγώ (κι εσύ φαντάζομαι) αναρωτήθηκα από που και ως που αυτή η «σκοτεινή» ονομασία: <b>«Μαύρη Παρασκευή».</b></p>
      <p>
        <b>Let’ see then…</b>
      </p>
      <figure>
        <iframe src="https://giphy.com/embed/LLF8psBqj6m6Q" width="480" height="360" data-service="Giphy" scrolling="no"/>
      </figure>
      <p>Καταρχάς, η Black Friday είναι μια αμερικάνικη παράδοση (όποια πέτρα κι αν σηκώσεις, τη λέξη «αμερικάνικη» θα βρεις από κάτω), η οποία ακολουθεί την Ημέρα των Ευχαριστιών -το Thanksgiving δηλαδή, (ναι αυτό με τις γαλοπούλες) και σηματοδοτεί ουσιαστικά την αρχή της εορταστικής εμπορικής περιόδου των Χριστουγέννων.</p>
      <h3>Black Friday: Από που κι ως που αυτή η ονομασία – Τρεις ερμηνείες:</h3>
      <p>Τρεις είναι οι επικρατέστερες ερμηνείες για την ονομασία της Black Friday:</p>
      <p><b>-Η πρώτη</b> μας πάει πίσω στη δεκαετία του ’50, όταν οι έμποροι έκαναν τις εγγραφές στα λογιστικά τους βιβλία χειρόγραφα. Φαίνεται ότι χρησιμοποιούσαν κόκκινο μελάνι όταν σημείωναν έλλειμμα και με μαύρο μελάνι όταν είχαν κέρδος. Την ημέρα εκείνη ξεκινούσαν οι αγορές για τα Χριστούγεννα, οπότε τα κέρδη ήταν πολλά και οι καταστηματάρχες χρειάζονταν μόνο μαύρο μελάνι. Έτσι προέκυψε το Black Friday.</p>
      <h3>
        <a href="https://www.neolaia.gr/2019/11/12/black-friday-2019-kaliteres-online-prosfores-se-ilektronika-eidi-katastimata/">Black Friday 2019 καταστήματα: Οι καλύτερες online προσφορές σε ηλεκτρονικά είδη</a>
      </h3>
      <p><b>-Η δεύτερη</b> ερμηνεία για την ονομασία, λέει πως η «Μαύρη Παρασκευή» πρωτοαναφέρθηκε από τους τροχονόμους στη Φιλαδέλφεια των ΗΠΑ. Η κίνηση των δρόμων εκείνη τη μέρα ήταν τεράστια, αφού όλοι ζητούσαν άδεια λόγω των εκπτώσεων και της έναρξης της χριστουγεννιάτικης περιόδου, οπότε γινόταν δύσκολη η δική τους δουλειά.</p>
      <p><b>-Μία νεότερη</b> ερμηνεία που κυκλοφόρησε μέσω διαδικτύου το 2013 θέλει την ημέρα αυτή να γίνονταν αγοραπωλησίες δούλων, όταν στην Αμερική ίσχυε ο θεσμός της δουλείας, πριν από τον Εμφύλιο Πόλεμο. Ωστόσο, η ερμηνεία αυτή απορρίφθηκε σχεδόν αμέσως από τους ιστορικούς.</p>
      <p>Ήταν το περιοδικό «Factory Management and Maintenance», το Νοέμβριο του 1951, που δημοσίευσε την πρώτη αναφορά στην ονομασία. Συγκεκριμένα, μιλούσε για τη συνήθεια των υπαλλήλων να κάνουν κοπάνα από την εργασία τους την Παρασκευή μετά την Ημέρα των Ευχαριστιών, προφασιζόμενοι ασθένεια, προκειμένου να απολαύσουν την τετραήμερη αργία.</p>
      <p>Ο όρος <b>Black Friday</b> χρησιμοποιήθηκε αρχικά στην πολιτεία της<b> Φιλαδέλφειας το 1961,</b> ενώ η πρώτη επίσημη αναφορά από τους New York Times συνέβη το 1975. Αξιοσημείωτο βέβαια, ότι αν και χρησιμοποιήθηκε ευρέως ο όρος Black, ακόμη και 10 χρόνια έπειτα υπήρχαν αρκετές πολιτείες που δεν γνώριζαν τι ακριβώς είναι η Black Friday.</p>
      <p>
        <b>Black Friday 2019 – Πώς ξεκίνησε η μεγάλη εκπτωτική γιορτή:</b>
      </p>
      <p>Η Black Friday ξεκίνησε ως συνήθεια στις Η.Π.Α. και εξαιτίας της επιτυχίας που γνώρισε, υιοθετήθηκε και από άλλες χώρες, ενώ αποτελεί μια μέρα γιορτής για την αγορά, δεδομένου ότι οι καταναλωτές έχουν την ευκαιρία να αποκτήσουν τα προϊόντα που θέλουν σε εξαιρετικά χαμηλές τιμές, αλλά και οι εμπορικές επιχειρήσεις, από την πλευρά τους, έχουν τη δυνατότητα να σημειώσουν σημαντικούς τζίρους.</p>
      <p>Τα πρώτα στοιχεία από τη χρήση του όρου <b>«Black Friday»</b> για την ημέρα μετά την ημέρα των Ευχαριστιών με εμπορική σημασία υποδηλώνει ότι ο όρος προέρχεται από την Φιλαδέλφεια, όπου χρησιμοποιήθηκε για να περιγράψει την μεγάλη και ενοχλητική -για τους πεζούς- κυκλοφορία οχημάτων, που σημειωνόταν την ημέρα μετά την ημέρα των Ευχαριστιών. Αυτή η χρήση του όρου χρονολογείται τουλάχιστον από το<b> 1961</b>. Περισσότερα από είκοσι (20) χρόνια αργότερα, καθώς η φράση έγινε πιο διαδεδομένη, έγινε δημοφιλής η εξήγηση ότι αυτή η μέρα ήταν το σημείο του έτους, κατά το οποίο <b>το λιανεμπόριο αρχίζει να γυρίζει σε κέρδος</b>, δηλαδή στην αμερικάνικη αργκό από «το κόκκινο» (in the red) περνάει «στο μαύρο» (in the black).</p>
      <p>Ο θεσμός της «Μαύρης Παρασκευής» έχει εξαπλωθεί τα τελευταία χρόνια σε πολλές ευρωπαϊκές χώρες, μεταξύ των οποίων είναι και οι: Αγγλία, Γερμανία, Γαλλία, Δανία, Ιταλία, Ισπανία, Αυστρία, Φινλανδία, Πολωνία, ενώ κάθε χρονιά συμμετέχουν όλο και περισσότεροι λιανέμποροι.</p>
      <p>
        <b>Black Friday 2019: Πότε θα γίνει στην Ελλάδα;</b>
      </p>
      <p>Η Black Friday 2019 αναμένεται να ξεκινήσει φέτος στην Ελλάδα την <b>Παρασκευή 29 Νοεμβρίου 2019</b>, όπου θα σηματοδοτηθεί η έναρξη της εορταστικής περιόδου για τα καταστήματα.</p>
      <p>Η εκπτωτική περίοδος από την άλλη, δηλαδή οι <b><a href="https://www.neolaia.gr/2019/11/01/ksekinoun-simera-oi-endiameses-ekptoseis-2019-anoihta-ta-magazia/">ενδιάμεσες εκπτώσεις 2019</a></b>, έχουν ξεκινήσει ήδη από την 1η Νοεμβρίου 2019 και θα διαρκέσουν έως την Παρασκευή 15 Νοεμβρίου με τους καταναλωτές να έχουν περιθώριο λίγων ημερών ακόμα, προκειμένου να κάνουν τις αγορές τους σε αρκετά οικονομικές τιμές.</p>
      <p>
        <b>Black Friday 2019 – Τι πρέπει να προσέξεις:</b>
      </p>
      <p>– Δεν πρέπει να γίνεται σύγχυση μεταξύ εκπτώσεων και προσφορών. Οι εκπτώσεις αφορούν προϊόντα της σεζόν, για τα οποία η έκπτωση είναι συνήθως χαμηλή. Για τις προσφορές, η έκπτωση είναι ιδιαίτερα υψηλή, αλλά αφορά είδη παρωχημένης εποχής. Οι καταναλωτές δεν πρέπει να παρασυρόμαστε από τις μεγάλες εκπτώσεις.</p>
      <p>– Οι καταστηματάρχες είναι υποχρεωμένοι να αλλάζουν τα προϊόντα τα οποία παρουσιάζουν ελάττωμα και αγοράστηκαν την περίοδο των εκπτώσεων. Ο έμπορος μπορεί να αρνηθεί αλλαγή ελαττωματικού είδους, μόνο εάν το προϊόν είναι σε τιμή προσφοράς, εξαιτίας του συγκεκριμένου ελαττώματος και εφόσον έχει ενημερώσει σχετικά τον καταναλωτή, πριν την αγορά, με ανάλογη πινακίδα.</p>
      <p>– Για την περίοδο των εκπτώσεων, πρέπει να υπάρχει πινακίδα σε ορατά από τους καταναλωτές σημεία του καταστήματος και των βιτρινών, που θα αναγράφει το ποσοστό των εκπτώσεων, που παρέχονται, στις τιμές πώλησης κάθε είδους ή ομάδας ειδών ή όλων των ειδών του καταστήματος. Αν δεν υπάρχει τέτοια πινακίδα, πρέπει σε κάθε είδος να υπάρχει καρτελάκι, που να αναγράφει την τιμή πώλησης του προϊόντος, πριν την έκπτωση (διαγραμμένη) και την τιμή, μετά την έκπτωση.</p>
      <p>– Οι καταναλωτές δεν πρέπει να επηρεάζονται από τις διαφημίσεις.</p>
      <p>– Θα αποβεί πολύ χρήσιμο για τους καταναλωτές, εάν, πριν τις εκπτώσεις, επισκεφθούν την αγορά, για να διερευνήσουν τις τιμές, πριν την έκπτωση και να επισημάνουν τα είδη, που θέλουν να αγοράσουν. Έτσι, θα έχουν τη δυνατότητα σύγκρισης των τιμών, πριν και μετά την έκπτωση, καθώς και τη βεβαιότητα ότι το ποσό που αναγράφεται, ως τιμή, πριν την έκπτωση, είναι πραγματικό.</p>
      <p>– Επιβάλλεται ο προγραμματισμός τις αγορές, σύμφωνα με τις πραγματικές ανάγκες, προς αποφυγή της υπερκατανάλωσης.</p>
      <p>– Απαραίτητη είναι η έρευνα αγοράς.</p>
      <p>– Πρέπει να δοθεί ιδιαίτερη προσοχή στις ενδείξεις ενιαίας έκπτωσης στις βιτρίνες των καταστημάτων. Τα ποσοστά της έκπτωσης αφορούν καθορισμένες κατηγορίες ομοίων προϊόντων και όχι όλο το εμπόρευμα του καταστήματος. Πολλές φορές, στις βιτρίνες αναγράφονται υψηλά ποσοστά εκπτώσεων και χρησιμοποιούνται σαν “κράχτες”, ενώ μέσα στο κατάστημα σε πολλές περιπτώσεις, υπάρχουν διαφορετικά ποσοστά, συνήθως πολύ μικρότερα.</p>
      <p>– Αν οι καταναλωτές χρησιμοποιούν για τις αγορές τους δόσεις ή πιστωτική κάρτα, πρέπει να προσέχουν κάθε λεπτομέρεια για τους όρους, που διέπουν αυτή τη συναλλαγή.</p>
      <p>– Πρέπει να απαιτούν απόδειξη πληρωμής για κάθε αγορά τους.</p>
      <p>– Πρέπει να ελέγχουν την ποιότητα και την προέλευση του είδους, που αγοράζουν.</p>
      <h3>
        <a href="https://www.neolaia.gr/2019/11/12/pote-kleinoun-ta-sxoleia-gia-ta-hristougenna-2019/">Δείτε ακόμα: Πότε κλείνουν τα σχολεία για τα Χριστούγεννα 2019;</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/zeugari-xorevei-tango-dipla-se-flegomeno-kado-patra/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/13/prosagoges-melon-tou-sek-tin-ora-pou-kolusan-afises-gia-to-politehnio/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/gntm-2-i-paiktria-pou-apohorise-vid/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/12/rick-and-morty-4i-sezon/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/12/kakokairia-viktoria-o-kallianos-proeidopoiei/"/>
      </related>
    </article>
  </body>
</html>