<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-34/magicienii-ordeni-eduard-i-bianca-s-au-calificat-n-finala-iumor-video-152744.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-12T13:45:00+00:00"/>
    <meta property="og:title" content="Magicienii orădeni Eduard și Bianca s-au calificat în finala iUmor (VIDEO)"/>
    <meta property="og:description" content="Magicienii orădeni Eduard şi Bianca s-au calificat cu numărul lor, ce a cuprins trucuri cu cărţi şi un pistol, precum şi demonstraţii de mentalism, în finala emisiunii-concurs iUmor, difuzată de Antena 1."/>
  </head>
  <body>
    <article>
      <h1>Magicienii orădeni Eduard și Bianca s-au calificat în finala iUmor (VIDEO)</h1>
      <address>
        <time datetime="2019-11-12T13:45:00+00:00">12 Nov 2019, 13:45</time>
      </address>
      <figure>
        <img src="https://www.ebihoreanul.ro/modules/news/files/eduardbianca12112019.jpg"/>
      </figure>
      <p>Magicienii orădeni Eduard şi Bianca s-au calificat cu numărul lor, ce a cuprins trucuri cu cărţi şi un pistol, precum şi demonstraţii de mentalism, în finala emisiunii-concurs iUmor, difuzată de Antena 1.</p>
      <p>În momentul în care Eduard a făcut din simple hârtii bani adevăraţi, Cheloo a fost uluit: "Te iau acasă şi te închid în beci până îmi faci o avere".</p>
      <p>Cei doi s-au dovedit a fi favoriţii publicului în ediţia a doua a iUmor, difuzată vinerea trecută, aşadar luni, după voturi, au aflat că au ajuns direct în finală.</p>
      <p>"Eduard şi Bianca se cunosc de mai bine de 10 ani, iar de 9 ani s-au apucat de magie împreună. Nu sunt un cuplu doar pe scenă, de un an şi jumătate sunt căsătoriţi şi se completează foarte bine! Cu un număr care a cuprins cărţi, cifre, artişti, pistoale, cei doi au transformat totul într-o magie presărată cu umor şi au reuşit să şocheze juriul prin felul lor tonic de a prezenta trucurile", au transmis PR-iştii iUmor. </p>
      <p>Concurenţii care primesc minimum două "Thumbs up" pot fi apoi votaţi de către telespectatori cu ajutorul aplicaţiei gratuite iUmor, votul începând în timpul ediţiei respective şi terminându-se a doua zi la ora 16:00. Câştigătorul fiecărei ediţii este anunţat luni, în cadrul emisiunii Observator la ora 16, şi se califică direct în finală.</p>
      <figure>
        <iframe src="https://www.youtube.com/embed/025Vh1gUv3w" width="460" height="360" data-service="Youtube" scrolling="no"/>
      </figure>
    </article>
  </body>
</html>