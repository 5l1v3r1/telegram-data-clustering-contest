<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/MRXrlR/tv-ekspert-vrakes-til-haandball-vm"/>
    <meta property="og:site_name" content="Bergens Tidende"/>
    <meta property="article:published_time" content="2019-11-12T13:31:51+00:00"/>
    <meta property="og:title" content="TV-ekspert vrakes til håndball-VM"/>
    <meta property="og:description" content="Karoline Dyhre Breivang (39) og Ole Erevik (38) blir studioeksperter for TV 3 under håndball-VM for kvinner i november og desember."/>
  </head>
  <body>
    <article>
      <h1>TV-ekspert vrakes til håndball-VM</h1>
      <h2>Karoline Dyhre Breivang (39) og Ole Erevik (38) blir studioeksperter for TV 3 under håndball-VM for kvinner i november og desember.</h2>
      <address><time datetime="2019-11-12T13:31:51+00:00">12 Nov 2019, 13:31</time> by <a rel="author">NTB</a></address>
      <p>Det betyr at Frode Kyvåg (74) ikke blir å finne på TV-sendingene fra mesterskapet i Japan, skriver <a href="https://www.vg.no/sport/haandball/i/mRxjML/vraker-frode-kyvaag-fra-vm-laget?utm_source=vgfront&amp;utm_content=row-1">VG</a>.</p>
      <p>Under EM i Frankrike var Kyvåg ekspert sammen med Dyhre Breivang, mens Ervik var kanalens ekspert under VM for herrer i januar.</p>
      <p>– Jeg har hatt fantastisk glede av å jobbe med den internasjonale håndballen gjennom 35 år som TV-kommentator i så vel NRK som TV 2 og Viasat, sier Kyvåg til avisen.</p>
      <p>Breivang har 305 landskamper for Norge, mens Erevik har 184.</p>
      <p>
        <a href="https://www.bt.no/sport/i/kJxBzL/hun-visste-at-datteren-var-i-vm-troppen-men-fikk-ikke-lov-til-aa-forte">Les også<br/>Hun visste at datteren var i VM-troppen, men fikk ikke lov til å fortelle det</a>
      </p>
      <p>Redaksjonssjef Sjur Molven i Nent Group og Viasat sier Kyvåg er en kapasitet de fortsatt ønsker å bruke på andre håndballprosjekter, som for eksempel Champions League, men at de valgte å løse VM med en annen sammensetning.</p>
      <p>Samtlige av Norges kamper vises på TV 3.</p>
      <p>De norske håndballjentene innleder mesterskapet mot Cuba 30. november. Norge møter også Slovenia (02.12), Serbia (03.12), Angola (05.12) og Nederland (06.12) i de innledende VM-kampene i Kumamoto.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/kJxrkB/mammahjarte-meg-her-og-der-kvar-blei-mammahovudet-av-eigentleg"/>
        <a href="https://www.bt.no/nyheter/lokalt/i/BReKb0/elev-doede-etter-ulykke-paa-skoletur-i-israel"/>
        <a href="https://www.bt.no/kultur/i/vQG2Vp/paa-sitt-beste-fremkaller-julegoey-2-baade-gaasehud-og-graat-innimellom-lat"/>
        <a href="https://www.bt.no/btmeninger/debatt/i/zGzw3b/det-er-ikke-kult-aa-vaere-smart"/>
        <a href="https://www.bt.no/nyheter/lokalt/i/OpX9v1/shiraz-hoppet-ut-i-det-iskalde-vannet-for-aa-redde-mann-i-vaagen"/>
        <a href="https://www.bt.no/sprek/i/OpXdrw/floating-blir-stadig-mer-populaert-for-legen-nils-40-har-det-blitt-l"/>
      </related>
      <ol>
        <li>
          <a href="https://www.bt.no/tag/Frode_Kyv%C3%A5g">Frode Kyvåg</a>
        </li>
        <li>
          <a href="https://www.bt.no/tag/H%C3%A5ndball">Håndball</a>
        </li>
        <li>
          <a href="https://www.bt.no/tag/h%C3%A5ndball-VM_2019_kvinner">håndball-VM 2019 kvinner</a>
        </li>
      </ol>
    </article>
  </body>
</html>