<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/sbu-zatrimala-prihilnika-russkogo-mira-yakiy-shpiguvav-v-ukrajinskomu-viysku--639420.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T13:09:11+00:00"/>
    <meta property="og:title" content="СБУ затримала прихильника «русского міра», який шпигував в українському війську"/>
    <meta property="og:description" content="Правоохоронці з’ясували, що чоловік після окупації отримав паспорт РФ, у 2016 році прийняв російську присягу та був відправлений до Сирії захищати «русскій мір»"/>
  </head>
  <body>
    <article>
      <h1>СБУ затримала прихильника «русского міра», який шпигував в українському війську</h1>
      <address>
        <time datetime="2019-11-12T13:09:11+00:00">12 Nov 2019, 13:09</time>
      </address>
      <h4>Правоохоронці з’ясували, що чоловік після окупації отримав паспорт РФ, у 2016 році прийняв російську присягу та був відправлений до Сирії захищати «русскій мір»</h4>
      <p>Військова контррозвідка Служби безпеки України запобігла інформаційній спецоперації ФСБ Росії з дискредитації українських Збройних сил, <a href="https://ssu.gov.ua/ua/news/1/category/2/view/6704?fbclid=IwAR24y_Va3CRszMXKgzWQ0MD2Ei5yfdasvTF7ErQO3EO-Z7-mEn-fWJ-9IyM#.jNqvIMnX.dpbs">повідомила 12 листопада пресслужба СБУ</a>.</p>
      <p>«Оперативники спецслужби встановили, що російські куратори планували поширити у медіапросторі фейкові матеріали про нібито низький моральний стан ЗСУ. Для цього ФСБ планувала використати українського воїна-десантника, який уже перебував у полі зору військової контррозвідки СБУ. Військовий з десантно-штурмових військ у 2018 році вступив на службу за контрактом до ЗСУ, прибувши із тимчасово анексованого країною-агресором Криму. Правоохоронці з’ясували, що чоловік після окупації отримав паспорт РФ, у 2016 році прийняв російську присягу та був відправлений до Сирії захищати «русскій мір», – ідеться в повідомленні.</p>
      <p>У СБУ стверджують, що саме на Близькому Сході розпочалася співпраця затриманого з ФСБ.</p>
      <p>1 з 3<br/><a href="https://glavcom.ua/country/criminal/sbu-zatrimala-prihilnika-russkogo-mira-yakiy-shpiguvav-v-ukrajinskomu-viysku--639420.html#">на весь екран згорнути</a></p>
      <figure>
        <img src="https://glavcom.ua/img/gallery/6394/20/670112_big.jpg"/>
      </figure>
      <figure>
        <img src="https://glavcom.ua/img/gallery/6394/20/670113_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>«Чекісти вирішили використати його українське походження для участі у межах спланованої на Луб’янці спеціальної операції із дискредитації військово-політичного керівництва України та бойових можливостей української армії. За задумом кураторів, після вступу до ЗСУ військовий мав дезертирувати з української армії. Його «викривальні» виступи планувалися на російських телеканалах та пропагандистських ЗМІ. Оперативники СБУ перервали операцію ФСБ і затримали дезертира при спробі перетину адміністративного кордону з Кримом», – вказано в повідомленні.</p>
      <p>Як інформують в українській спецслужбі, під час огляду у чоловіка вилучено зібрану на службі військову інформацію та документи щодо участі у бойових діях на сході України</p>
      <p>Зараз колишній військовий перебуває під вартою, триває слідство.</p>
      <related>
        <a href="https://glavcom.ua/kyiv/news/nichogo-ne-narili-na-klichka-vzyalisya-za-pidleglih-mer-zaklikav-sbu-ne-zaymatisya-manipulyaciyami-639384.html"/>
        <a href="https://glavcom.ua/news/sbu-vidkrila-kriminalne-provadzhennya-proti-propagandista-solovyova-639382.html"/>
        <a href="https://glavcom.ua/news/jevropeyska-solidarnist-sprava-proti-generala-marchenka-sproba-diskredituvati-reformu-v-zsu-ta-demoralizuvati-armiyu-639317.html"/>
      </related>
    </article>
  </body>
</html>