<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639629/%DB%B1%DB%B5-%D9%81%DB%8C%D9%84%D9%85%DB%8C-%DA%A9%D9%87-%D8%A7%D8%B2-%D8%B4%D9%88%D8%A7%D9%84%DB%8C%D9%87-%D8%AA%D8%A7%D8%B1%DB%8C%DA%A9%DB%8C-the-dark-knight-%D8%AA%D8%A3%D8%AB%DB%8C%D8%B1-%DA%AF%D8%B1%D9%81%D8%AA%D9%87-%D8%A7%D9%86%D8%AF-%7B%D9%82%D8%B3%D9%85%D8%AA-%D8%AF%D9%88%D9%85%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T13:59:00+00:00"/>
    <meta property="og:title" content="۱۵ فیلمی که از شوالیه تاریکی The Dark Knight تأثیر گرفته اند {قسمت دوم}"/>
    <meta property="og:description" content="با آمدن دهمین سالگرد اکران این فیلم، نگاهی به ۱۵ فیلمی که از «شوالیه تاریکی» تأثیر گرفته‌اند داشته‌ایم."/>
  </head>
  <body>
    <article>
      <h1>
        <a href="https://www.bultannews.com/fa/news/639629/%DB%B1%DB%B5-%D9%81%DB%8C%D9%84%D9%85%DB%8C-%DA%A9%D9%87-%D8%A7%D8%B2-%D8%B4%D9%88%D8%A7%D9%84%DB%8C%D9%87-%D8%AA%D8%A7%D8%B1%DB%8C%DA%A9%DB%8C-the-dark-knight-%D8%AA%D8%A3%D8%AB%DB%8C%D8%B1-%DA%AF%D8%B1%D9%81%D8%AA%D9%87-%D8%A7%D9%86%D8%AF-%7B%D9%82%D8%B3%D9%85%D8%AA-%D8%AF%D9%88%D9%85%7D">۱۵ فیلمی که از شوالیه تاریکی The Dark Knight تأثیر گرفته اند {قسمت دوم}</a>
      </h1>
      <h2>با آمدن دهمین سالگرد اکران این فیلم، نگاهی به ۱۵ فیلمی که از «شوالیه تاریکی» تأثیر گرفته‌اند داشته‌ایم.</h2>
      <address><time datetime="2019-11-12T13:59:00+00:00">12 Nov 2019, 13:59</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر: «شوالیه تاریکی» The Dark Knight</b> <b>کریستوفر نولان</b> هجدهم ماه جولای سال ۲۰۰۸ در سینماها به اکران درآمد و برای همیشه در نحوه فیلم‌سازی و کارگردانی بلاک‌باسترهای پرمخاطب و پرخرج هالیوودی <b>تحول</b> ایجاد کرد. با گذر ده سال از اکران این فیلم هنوز هم می‌توانیم تأثیر آن را بر روی آثار سینمایی ببینیم. <br/>به گزارش بولتن نیوز به نقل از بلاگ نماوا، با آمدن دهمین سالگرد اکران این فیلم، نگاهی به ۱۵ فیلمی که از<b> «شوالیه تاریکی»</b> تأثیر گرفته‌اند داشته‌ایم.</p>
      <p>
        <b>ROBOCOP – ۲۰۱۴</b>
      </p>
      <p>بازتولید<b> «پلیس آهنی» RoboCop</b> توسط <b>ژوره پادیلا José Padilha</b> بزرگ‌ترین اشتباه را در حین الهام‌گرفتن از <b>«شوالیه تاریکی»</b> انجام داده است: پادیلا فضای تاریک فیلم‌سازی نولان را با حذف کامل طنز اشتباه گرفته است. این کارگردان و بازیگرش <b>یوئل کینامان Joel Kinnaman</b> <b>«پلیس آهنی»</b> را به یک <b>سایکودرام psychodrama</b> بسیار جدی تبدیل کردند و ترکیب موفق طنز و خشونت را که در کار اصلی<b> پل ورهوفن Paul Verhoeven</b> وجود داشت به‌کل کنار گذاشتند.</p>
      <p>
        <b>STAR TREK INTO DARKNESS – ۲۰۱۳</b>
      </p>
      <figure>
        <img src="https://www.bultannews.com/files/fa/news/1398/8/21/1195905_183.jpg"/>
      </figure>
      <p>در زمان اکران <b>«شوالیه‌ تاریکی»</b> بازتولید سال ۲۰۰۹ <b>«پیشتازان فضا» Star Trek جی‌. جی آبرامز J.J. Abrams</b> در مراحل پایانی تولید بود؛ بنابراین تا دنباله‌ی سال ۲۰۱۳ این مجموعه فیلم‌ها، تأثیری از کارهای نولان بر روی <b>کاپیتان کرک Captain Kirk</b>، <b>اسپاک Spock</b> و دیگر شخصیت‌‌های این فیلم‌ها دیده نمی‌شد. فیلم‌نامه‌نویسان<b> دیمون لیندلوف Damon Lindelof</b>،<b> روبرتو اورسی Roberto Orci</b> و<b> الکس کورتزمن Alex Kurtzman</b> شخصیت منفی مشهور <b>«پیشتازان فضا» کاهن Kahn</b> را تبدیل به تروریستی الها‌م‌گرفته از جوکر کردند.</p>
      <p>
        <b>TERMINATOR GENISYS – ۲۰۱۵</b>
      </p>
      <figure>
        <img src="https://www.bultannews.com/files/fa/news/1398/8/21/1195908_707.jpg"/>
      </figure>
      <p>کارگردان بازتولید سال ۲۰۱۵ <b>«نابودگر» Terminator</b>،<b> آلن تیلور Alan Taylor</b> گفته بود می‌خواسته همان کاری که نولان برای بتمن کرده بود را روی مجموعه فیلم‌های <b>جیمز کامرون James Cameron</b> پیاده کند. به گفته‌ی تیلور اولین بتمن ساخته‌ی <b>تیم برتون Tim Burton</b> بسیار دیدنی بود؛ اما زمانی که او زیادی روی لباس‌ها و چیزهای دیگر وقت گذاشت، مثل قبل نشد. جمله‌ای که نولان در این مورد گفته بود برای تیلور بسیار الهام‌بخش بود: “من آن‌قدر برای این کار احترام قائلم که می‌خواهم آن تبدیل به چیزی بهتر از این کنم و آن را بالاتر ببرم”</p>
      <p>
        <b>ROBIN HOOD – ۲۰۱۰</b>
      </p>
      <figure>
        <img src="https://www.bultannews.com/files/fa/news/1398/8/21/1195906_801.jpg"/>
      </figure>
      <p><b>ریدلی اسکات Ridley Scott</b> و<b> راسل کرو Russell Crowe</b> برای برگرداندن شخصیت <b>رابین هود ROBIN HOOD</b> دوباره شروع به همکاری کردند، آن‌ها در این همکاری به این داستان معروف به چشم یک داستان جنگی بزرگ نگاه کردند. منتقدان این ساخته‌ی سال ۲۰۱۰ را حسابی مورد نقد قرار دادند، اما این موضوع نتوانست هالیوود را برای ساخت یک اثر دیگر از رابین هود به همین نام به کارگردانی <b>اتو باتورست Otto Bathurst</b> منصرف کند.</p>
      <p>
        <b>SKYFALL – ۲۰۱۲</b>
      </p>
      <figure>
        <img src="https://www.bultannews.com/files/fa/news/1398/8/21/1195903_481.jpg"/>
      </figure>
      <p>اگر به دنبال پیدا کردن شخصیت منفی برگرفته از<b> ژوکر Joker</b> با بازی<b> هیث لجر Heath Ledger</b> در فیلم <b>«شوالیه تاریکی»</b> هستید، باید<b> رائول سیلوای Raoul Silva «اسکای فال» Skyfall</b> به کارگردانی <b>سم مندس Sam Mendes</b> را به شما معرفی کنم. این سایبرتروریست با بازی <b>خاویر باردم Javier Bardem</b> ترکیبی از جذابیت و آشفتگی لجر را به نمایش می‌گذارد. بااین‌حال مندس هم مثل نولان برای رسیدن به <b>بروس وین</b>،<b> جیمز باند James Bond</b> را مجبور می‌کند با بار روحی کارهای گذشته‌اش مواجه شود.</p>
      <p>
        <b>POWER RANGERS – ۲۰۱۷</b>
      </p>
      <figure>
        <img src="https://www.bultannews.com/files/fa/news/1398/8/21/1195904_764.jpg"/>
      </figure>
      <p><b>Power Rangers</b> در سال ۲۰۱۷ بازسازی نسبتاً جدی خود از شر تمام علائم کمپ خلاص شده و در عوض خشم نوجوانان را به نمایش گذاشت. کارگردان آن<b> دین اسرائیلته Dean Israelite</b> تمام تلاشش را کرد بیشتر به جنبه‌‌های احمقانه‌ی داستان بپردازد که نتیجه‌ی آن برای بزرگ‌ترها زیادی لوس و برای بچه‌‌ها هم به‌اندازه‌ی کافی بامزه نبود.</p>
      <p>
        <b>MISSION: IMPOSSIBLE – FALLOUT – ۲۰۱۸</b>
      </p>
      <figure>
        <img src="https://www.bultannews.com/files/fa/news/1398/8/21/1195902_455.jpg"/>
      </figure>
      <p>حتی با گذشت ده سال هنوز اثر نولان بر روی داستان‌گویی فیلم‌های بزرگ مشهود است. کارگردان <b>کریستوفر مک‌کوری Christopher McQuarrie</b> هیجان مربوط به ترکیب منحصربه‌فرد نولان از اکشن به‌جا و روان‌شناسی شخصیت‌ها را قرض کرده و در ششمین فیلم <b>«مأموریت غیرممکن» Mission: Impossible</b> به کار می‌گیرد. <b>تام کروز Tom Cruise</b> در نقش<b> ایتن هانت Ethan Hunt</b> شباهت زیادی به <b>بروس وین Bruce Wayne</b> درون‌گرا و فرسوده‌ی نولان دارد و مک‌کوری موفق شده است هنر صحنه‌های اکشن روی زمین نولان را به اثرش منتقل کند.</p>
      <p> </p>
      <p>منبع: <b>بلاگ نماوا</b></p>
    </article>
  </body>
</html>