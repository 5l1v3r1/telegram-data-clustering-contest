<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-via-dallapp-store-lapp-per-spiare-i-followers-su-instagram/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T13:07:00+00:00"/>
    <meta property="og:title" content="Apple, via dall’App Store l’app per spiare i followers su Instagram"/>
    <meta property="og:description" content="Apple ha rimosso dal suo App Store Like Patrol, l’applicazione che consente agli utenti di monitorare le attività su Instagram dei propri followers."/>
  </head>
  <body>
    <article>
      <h1>Apple, via dall’App Store l’app per spiare i followers su Instagram</h1>
      <address><time datetime="2019-11-12T13:07:00+00:00">12 Nov 2019, 13:07</time> by <a rel="author">Lucia Massaro</a></address>
      <p><b>Apple ha rimosso dal suo App Store Like Patrol</b>, l’applicazione che consente agli utenti di monitorare le attività su Instagram dei propri followers. Il popolare social network aveva già inviato una richiesta agli sviluppatori <a href="https://www.cnet.com/news/instagram-is-shutting-down-a-creepy-app-that-lets-you-stalk-loved-ones/">chiedendo la cessazione dell’attività</a> che – a quanto pare – viola i termini e le condizioni di utilizzo di Instagram. La richiesta però non è stata accolta.</p>
      <p>L’applicazione è stata rimossa dallo store di Apple perché “<b><i>ha violato le linee guida per gli sviluppatori</i></b>”. L’azienda di Cupertino non ha fornito maggiori dettagli. Tuttavia, sembrano esserci pochi dubbi sul fatto che il motivo possa essere quello di non mettere a rischio la privacy degli utenti. Con un abbonamento annuale di 80 dollari, il servizio forniva un rapporto dettagliato sulle attività dell’utente indicato monitorando i <i>like, </i>i commenti alle foto e molto altro, <b>specificando anche il sesso dell’utente con cui la persona spiata interagiva.</b></p>
      <figure>
        <img src="https://www.tomshw.it/images/images/2019/05/instagram-33606.768x432.jpg"/>
        <figcaption>Photo credit - beer5020.gmail.com/<a href="http://it.depositphotos.com/?utm_source=Tomshw&amp;utm_medium=freesub&amp;utm_campaign=IT-brand">depositphotos</a>.com</figcaption>
      </figure>
      <p>Il fondatore di Like Patrol, Sergio Luis Quintero, ha inviato un commento a <a href="https://www.cnet.com/news/apple-removes-instagram-stalking-app-from-app-store/">CNET</a> affermando: “<i>Siamo fermamente convinti che la nostra app non violi le politiche di Apple, prevediamo di presentare ricorso contro questa decisione nei prossimi giorni. Se la nostra app ha violato i termini del servizio, allora anche Instagram ha violato le stesse policy dal 2011 al 2019 con la scheda Segui già. Perché non è stata rimossa?”</i></p>
      <p>La scheda <b>“Segui già”</b> è quella sezione che mostrava a quali post le persone da noi seguire avevano messo un “like” o lasciato un commento. Instagram ha provveduto alla sua rimozione poco tempo fa, scelta che è stata dettata dalla volontà di preservare la privacy degli utenti. Quintero ha dichiarato, infine, che <b>renderà open-source gli strumenti utilizzati dall’app nei prossimi giorni</b>. È ipotizzabile che anche altre applicazioni simili stiano passando sotto la lente di ingrandimento di Facebook e Apple.</p>
      <blockquote><b>iPhone 11</b> nella versione con 64 GB di memoria interna è disponibile all’acquisto su Amazon tramite <a href="https://toms.it/MTKRL">questo link. </a></blockquote>
    </article>
  </body>
</html>