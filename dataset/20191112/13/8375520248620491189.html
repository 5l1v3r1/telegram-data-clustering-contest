<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ukrajinskiy-loukoster-vidkrivaje-noviy-reys-do-italiji-639418.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T13:11:30+00:00"/>
    <meta property="og:title" content="Український лоукостер відкриває новий рейс до Італії"/>
    <meta property="og:description" content="Рейси з Києва до Барі стартують з 30 березня 2020 року"/>
  </head>
  <body>
    <article>
      <h1>Український лоукостер відкриває новий рейс до Італії</h1>
      <address>
        <time datetime="2019-11-12T13:11:30+00:00">12 Nov 2019, 13:11</time>
      </address>
      <h4>Рейси з Києва до Барі стартують з 30 березня 2020 року</h4>
      <p>Українська авіакомпанія SkyUp відкриває новий рейс з Києва в італійське місто Барі.</p>
      <p>Про це повідомляє <a href="https://skyup.aero/uk/news/nova-italiya-skyup-vidkrivaye-rejsi-kiyiv-bari-kiyiv_115">пресслужб</a>а авіакомпанії.</p>
      <p>Зазначається, що рейси стартують з 30 березня 2020 року і будуть здійснюватися двічі на тиждень - по понеділках (виліт з Києва о 11:10) і п'ятницях (виліт в 11:25). Час польотів складе 2,5 години.</p>
      <p>Мінімальна ціна квитка становитиме 1700 гривень в один бік і 3500 обидва, з урахуванням перевезення лише ручної поклажі до 7 кг. З одним багажем до 23 кг вартість квитка у два боки буде дорівнювати 5200 гривень.</p>
      <p>Нагадаємо, з 17 жовтня <a href="https://glavcom.ua/economics/finances/ukrajinskiy-loukoster-skyup-zapustiv-novi-reysi-do-pragi-633502.html">лоукостер SkyUp запустив нові рейси до Праги.</a></p>
      <p>Раніше повідомлялося, що SkyUp 29 жовтня запустив новий рейс з Харкова у Тбілісі. Перельоти за маршрутом будуть виконуватися по вівторках і п'ятницях, вартість квитків стартує від 1791 грн.</p>
      <p>Також <a href="https://glavcom.ua/kyiv/news/tureckiy-loukoster-pominyav-zhulyani-na-borispil-624180.html">турецький лоукостер</a> Pegasus Airlines навесні 2020 року відкриє новий рейс з Києва до Даламан (Туреччина). Рейс почне польоти 26 квітня 2020 року з аеропорту Жуляни («Київ» імені Сікорського) і буде здійснюватися один раз на тиждень - щонеділі з Даламан і щопонеділка з Києва.</p>
    </article>
  </body>
</html>