<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639616/%D8%AD%DA%A9%D9%88%D9%85%D8%AA-%D9%87%D9%86%D8%AF-%D8%AF%D8%B1-%D8%AD%D8%A7%D9%84-%D8%AA%D8%BA%DB%8C%DB%8C%D8%B1-%D9%86%D8%A7%D9%85-%D8%B4%D9%87%D8%B1%D9%87%D8%A7%DB%8C-%DA%A9%D8%B4%D9%85%DB%8C%D8%B1-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T13:29:00+00:00"/>
    <meta property="og:title" content="حکومت هند در حال تغییر نام شهرهای کشمیر است"/>
    <meta property="og:description" content="مشعال ملک ضمن انتقاد از دولت دهلی نو گفت: مودی در حال تغییر نام برخی شهرهای کشمیر است و سرینگر را شیونگر نامگذاری کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/639616/%D8%AD%DA%A9%D9%88%D9%85%D8%AA-%D9%87%D9%86%D8%AF-%D8%AF%D8%B1-%D8%AD%D8%A7%D9%84-%D8%AA%D8%BA%DB%8C%DB%8C%D8%B1-%D9%86%D8%A7%D9%85-%D8%B4%D9%87%D8%B1%D9%87%D8%A7%DB%8C-%DA%A9%D8%B4%D9%85%DB%8C%D8%B1-%D8%A7%D8%B3%D8%AA">حکومت هند در حال تغییر نام شهرهای کشمیر است</a>
      </h1>
      <h2>مشعال ملک ضمن انتقاد از دولت دهلی نو گفت: مودی در حال تغییر نام برخی شهرهای کشمیر است و سرینگر را شیونگر نامگذاری کرده است.</h2>
      <address><time datetime="2019-11-12T13:29:00+00:00">12 Nov 2019, 13:29</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ای.آر. وای نیوز، «مشعال ملک» آزادی خواه مشهور کشمیری ضمن انتقاد از حکومت مودی گفت: دولت هند نام سرینگر پایتخت کشمیر را تغییر داده و آن را شیونگر نام نهاده است.</p>
      <p>وی تصریح کرد: هند در تلاش است تا فرهنگ کشمیر را نیز مورد هجمه قرار داده و گذشته ما را نابود کند.</p>
      <p>این آزادی خواه کشمیری اضافه کرد: ما اجازه نخواهیم داد این توطئه به بار بنشیند و دولت هند موفق به عملی کردن خواسته خود شود.</p>
      <p>مشعال ملک اظهار داشت: دولت هند طی روزهای اخیر با سرعت زیادی در حال تغییر دادن نام استادیوم‌ها و دیگر مناطق کشمیر است.</p>
      <p>وی گفت: این وظیفه سازمان ملل است که از اعتبار گذشته کشمیر دفاع کند و اجازه ندهد که دولت هند به صورت یک طرفه برای مردم این منطقه تصمیم بگیرد.</p>
      <p>مشعال ملک تاکید کرد: بیش از 3 ماه از آغاز حکومت نظامی در کشمیر می گذرد ولی دولت های جهان حاضر نشدند از مردم مظلوم این منطقه دفاع کنند حال نوبت آن رسیده که دولت هند به فرهنگ و تاریخ ما حمله کند.</p>
      <p>گفتنی است پیش از این دولت هند «یاسین ملک» همسر این آزادی خواه کشمیری را بازداشت کرده است تا پویش های آزادی خواه ضعیف شوند.</p>
      <p>دولت هند طی 3 دهه اخیر حدود 100 هزار نفر از مردم کشمیر را کشته و باعث مفقود الاثر شدن 10 هزار نفر دیگر شده است.</p>
    </article>
  </body>
</html>