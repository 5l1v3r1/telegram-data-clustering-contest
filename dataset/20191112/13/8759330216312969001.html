<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903495/antwerp-sterkhouder-lamkel-z-voor-het-eerst-bij-kameroen-veel-te-laat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T13:44:00+00:00"/>
    <meta property="og:title" content="Antwerp-sterkhouder Lamkel Zé voor het eerst bij Kameroen: “Veel te laat”"/>
    <meta property="og:description" content="Didier Lamkel Zé is een veelbesproken figuur in de Jupiler Pro League, maar de middenvelder van Antwerp laat wekelijks zijn klasse zien. Lamkel Zé is voor het eerst opgeroepen voor de nationale ploeg van Kameroen."/>
  </head>
  <body>
    <article>
      <h1>Antwerp-sterkhouder Lamkel Zé voor het eerst bij Kameroen: “Veel te laat”</h1>
      <address>
        <time datetime="2019-11-12T13:44:00+00:00">12 Nov 2019, 13:44</time>
      </address>
      <p>
        <b>Didier Lamkel Zé is een veelbesproken figuur in de Jupiler Pro League, maar de middenvelder van Antwerp laat wekelijks zijn klasse zien. Lamkel Zé is voor het eerst opgeroepen voor de nationale ploeg van Kameroen.</b>
      </p>
      <p>Volgens Lamkel Zé had hij al veel eerder opgeroepen moeten worden. "Die oproeping komt eigenlijk veel te laat. Toen ik in de Ligue 2 speelde, verdiende ik het al, maar goed, zo'n selectie komt als ze komt. Ik heb er veel zin in, anders zou ik niet gaan”, wordt de sterkhouder van Antwerp geciteerd door Het Laatste Nieuws.</p>
      <p>Lamkel Zé zit in bloedvorm bij The Great Old. "Ik had nooit een betere vorm sinds ik in België voetbal en maak mijn beste seizoensstart tot nu toe mee, maar ik heb al veel gespeeld en ik ga ervan uit dat het team ook zonder mij punten kan pakken. Bovendien komen er na die eerste wedstrijd tegen Gent nog een handvol belangrijke ontmoetingen aan.”</p>
      <p>Het woelwater blijft wel met de voeten op de grond. “Ik bekijk het allemaal wat rustiger nu. Ik ben sereen. Het is niet omdat we Club klopten dat we nu plots grootse ambities moeten gaan koesteren. We zitten weer in de top zes en daar willen we blijven. Play-Off 1 halen is nog altijd ons eerste doel."</p>
      <aside>Lees meer<br/><a href="https://www.voetbalprimeur.be/nieuws/903458/lamkel-z-richt-zich-tot-club-brugge-fans-daarom-juichte-ik-zo-na-mijn-doelpunt-.html?itm_source=www.voetbalprimeur.be&amp;itm_medium=highlighted-content">Lamkel Zé richt zich tot Club Brugge-fans: "Daarom juichte ik zo na mijn doelpunt"</a></aside>
    </article>
  </body>
</html>