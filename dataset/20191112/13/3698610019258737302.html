<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/kuchma-i-saydik-ne-priyidut-na-zasidannya-tkg-v-minsk-329353_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T13:25:00+00:00"/>
    <meta property="og:title" content="Кучма і Сайдік не приїдуть на засідання ТКГ в Мінськ"/>
    <meta property="og:description" content="Засідання має відбутися сьогодні, 12 листопада.  "/>
  </head>
  <body>
    <article>
      <h1>Кучма і Сайдік не приїдуть на засідання ТКГ в Мінськ</h1>
      <h2>Засідання має відбутися сьогодні, 12 листопада.  </h2>
      <address>
        <time datetime="2019-11-12T13:25:00+00:00">12 Nov 2019, 13:25</time>
      </address>
      <p>Міністерство закордонних справ Білорусі підтвердило, що представник України в Тристоронній контактній групі щодо врегулювання ситуації на Донбасі <a href="https://dt.ua/POLITICS/zdati-nas-z-potrohami-kuchma-rozkritikuvav-formulu-shtaynmayera-327395_.html"><b>Леонід Кучма</b></a> і спеціальний представник голови ОБСЄ з питань України Мартін Сайдік не зможуть прибути у вівторок в Мінськ на засідання ТКГ.</p>
      <p>"Вони не прибудуть", - заявили в міністерстві.</p>
      <p>МЗС поінформувало, що засідання контактної групи відбудеться в форматі відеоконференції за дистанційної  участі Сайдіка. За інформацією ЗМІ, Кучма не зміг прилетіти до Мінська через туману в білоруській столиці.</p>
      <p>У понеділок у штабі ЗСУ повідомили, що біля Петровського Донецької області <b><a href="https://dt.ua/UKRAINE/poblizu-petrivskogo-zavershilosya-rozvedennya-sil-ta-zasobiv-zmi-329230_.html">завершилося розведення сил з обох сторін.</a> </b>Відводити сили і засоби на <b><a href="https://dt.ua/UKRAINE/u-rayoni-petrivskogo-pochali-rozvoditi-viyska-329066_.html">ділянці розведення №3 в Петрівському</a></b> Донецької області почали опівдні 9 листопада. Напередодні <b><a href="https://dt.ua/UKRAINE/boyoviki-zirvali-rozvedennya-sil-bilya-petrivskogo-shtab-oos-328939_.html">бойовики зірвали розведення поблизу Богданівки і Петрівського 8 листопада</a></b>. Українська сторона через МЗС поінформувала ОБСЄ про готовність до розведення в п'ятницю, але відповідного повідомлення від бойовиків не надійшло.</p>
      <p>1 листопада<b> <a href="https://dt.ua/UKRAINE/v-zolotomu-zavershilosya-rozvedennya-sil-ta-zasobiv-shtab-oos-328198_.html">в районі Золотого Луганської області завершилося триденне розведення сил і засобів</a></b>. Військовослужбовців ЗСУ почали відводити, незважаючи на <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> і регулярні обстріли бойовиків. Влітку цього року відбулося розведення військ в районі Станиці Луганської.</p>
      <footer>За матеріалами: <a href="https://dt.ua/go/aHR0cHM6Ly93d3cuaW50ZXJmYXguYnk=">Інтерфакс-Захід</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>