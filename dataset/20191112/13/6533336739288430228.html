<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/fondo-sinistra-39-pre-accordo-governo-218814.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T13:57:49+00:00"/>
    <meta property="og:title" content="In fondo, a sinistra - c'"/>
    <meta property="og:description" content="IN FONDO, A SINISTRA - C'È UN PRE-ACCORDO PER IL GOVERNO TRA IL SOCIALISTA PEDRO SANCHEZ E IL CODINO DAL VOLTO UMANO PABLO IGLESIAS LO SCRIVE ''LA VANGUARDIA''. I DUE SI INCONTRERANNO TRA POCHI MINUTI E POI FARANNO UNA CONFERENZA STAMPA - LE ISTITUZIONI EUROPEE FACEVANO IL TIFO PER UNA GRANDE COALIZIONE COL PP, VISTO CHE NON AMANO PODEMOS (RICAMBIATE), MA I DUE LEADER DI SINISTRA AVREBBERO TROVATO LA QUADRA"/>
  </head>
  <body>
    <article>
      <h1>In fondo, a sinistra - c'</h1>
      <address>
        <time datetime="2019-11-12T13:57:49+00:00">12 Nov 2019, 13:57</time>
      </address>
      <p>
        <b>
          <b>IN FONDO, A SINISTRA - C'È UN PRE-ACCORDO PER IL GOVERNO TRA IL SOCIALISTA PEDRO SANCHEZ E IL CODINO DAL VOLTO UMANO PABLO IGLESIAS LO SCRIVE ''LA VANGUARDIA''. I DUE SI INCONTRERANNO TRA POCHI MINUTI E POI FARANNO UNA CONFERENZA STAMPA - LE ISTITUZIONI EUROPEE FACEVANO IL TIFO PER UNA GRANDE COALIZIONE COL PP, VISTO CHE NON AMANO PODEMOS (RICAMBIATE), MA I DUE LEADER DI SINISTRA AVREBBERO TROVATO LA QUADRA</b>
        </b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255239/1190044.htm">
          <img src="https://cdn-static.dagospia.com/img/foto/07-2019/sanchez-iglesias-1190044.jpg"/>
        </a>
        <figcaption>SANCHEZ IGLESIAS</figcaption>
      </figure>
      <p>
        <b>SPAGNA:PRE-ACCORDO PER GOVERNO FRA SANCHEZ E IGLESIAS</b>
      </p>
      <p>(ANSA) Il leader socialista Pedro Sanchez e il leader della formazione di sinistra, Pablo Iglesias, hanno raggiunto un pre accordo per formare insieme un governo di coalizione che sblocchi l'impasse politico in Spagna. Lo scrive La Vanguardia.</p>
      <p>
        <b>SPAGNA: RIUNIONE FRA SANCHEZ E IGLESIAS A CONGRESSO</b>
      </p>
      <p>(ANSA) - Il leader socialista e premier in carica Pedro Sanchez e il leader di Podemos Pablo Iglesias, si incontrano oggi al Congresso alle 14 e al termine dell'incontro rilasceranno dichiarazioni alla stampa. Lo rende noto Podemos, mentre il Psoe informa che la riunione avrà luogo alle 13.45. LO riferisce El Mundo.</p>
      <p>
        <b>SPAGNA: ATTESA PER DIRETTIVO PP, INCOGNITA DIALOGO CON PSOE</b>
      </p>
      <figure>
        <a href="https://www.dagospia.com/mediagallery/Dago_fotogallery-255239/1190043.htm">
          <img src="https://cdn-static.dagospia.com/img/foto/07-2019/sanchez-iglesias-1190043.jpg"/>
        </a>
        <figcaption>SANCHEZ IGLESIAS</figcaption>
      </figure>
      <p>(ANSA) - Il segnale deve venire da Pedro Sanchez. Ne sono convinti in molti oggi a Calle Genova, la sede del Partido Popular a Madrid dove è in corso la riunione del direttivo nazionale convocata dal leader popolare Pablo Casado dopo il voto di domenica. E monta l'attesa per le indicazioni che possono emergere dalla riunione rispetto al dialogo con i socialisti, che tenteranno la formazione di un governo pur in mancanza di una maggioranza solida.</p>
      <p>Nonostante le dichiarazioni a caldo, quindi, con cui i socialisti hanno escluso una grande coalizione di governo con il Pp, restano le incognite, in particolare sulla possibilità che il Pp si astenga in aula durante il voto di fiducia per un governo di minoranza guidato da Sanchez, consentendone quindi la nascita.</p>
    </article>
  </body>
</html>