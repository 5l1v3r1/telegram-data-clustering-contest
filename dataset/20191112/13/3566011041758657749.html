<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546673.html/%D9%85%D8%AF%DB%8C%D8%B1%DA%A9%D9%84-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D9%87%D8%A7%DB%8C-%D8%B9%D9%85%D9%88%D9%85%DB%8C-%D9%82%D8%B2%D9%88%DB%8C%D9%86-%D8%A7%D8%B2-%D9%85%D9%82%D8%A7%D9%85-%D8%B4%D9%87%DB%8C%D8%AF-%D8%AD%D8%AC%D8%AA-%D8%A7%D8%B3%D8%AF%DB%8C-%D8%AA%D8%AC%D9%84%DB%8C%D9%84-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T13:16:00+00:00"/>
    <meta property="og:title" content="مدیرکل کتابخانه‌های عمومی قزوین از مقام شهید حجت اسدی تجلیل کرد"/>
    <meta property="og:description" content="همزمان با فرارسیدن هفته کتاب و روز بزرگداشت کتاب، کتابخوانی و کتابدار، مدیرکل کتابخانه‌های استان با حضور در منزل شهید حجت اسدی از مقام این شهید بزرگوارِ مدافع حرم تجلیل کرد."/>
  </head>
  <body>
    <article>
      <h1>مدیرکل کتابخانه‌های عمومی قزوین از مقام شهید حجت اسدی تجلیل کرد</h1>
      <h2>همزمان با هفته کتاب؛</h2>
      <address>
        <time datetime="2019-11-12T13:16:00+00:00">12 Nov 2019, 13:16</time>
      </address>
      <p>همزمان با فرارسیدن هفته کتاب و روز بزرگداشت کتاب، کتابخوانی و کتابدار، مدیرکل کتابخانه‌های استان با حضور در منزل شهید حجت اسدی از مقام این شهید بزرگوارِ مدافع حرم تجلیل کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="https://sobheqazvin.ir/"> صبح قزوین</a>؛ همزمان با فرارسیدن هفته کتاب و روز بزرگداشت کتاب، کتابخوانی و کتابدار، مدیرکل کتابخانه‌های استان قزوین صبح امروز با حضور در منزل شهید حجت اسدی از مقام این شهید بزرگوارِ مدافع حرم تجلیل کرد.</p>
      <p>در این دیدار که با هدف ارج نهادن به مقام ارزشمند شهدا در آستانه هفته کتاب انجام شد، تعدادی از کارشناسان اداره کل نیز حضور داشتند.</p>
      <p>محمدبیگی در این دیدار صمیمانه با بیان اینکه امنیت و آرامش امروز خود را مدیون شهامت و از خود گذشتگی شهدا هستیم اظهار کرد: همواره باید قدردان شهیدان و خانواده صبور آنها باشیم.</p>
      <p>وی همچنین ضمن بزرگداشت یاد و نام شهید حجت اسدی بیان کرد: کتابخانه‌ها به عنوان بازوان فرهنگی جامعه می‌توانند با برگزاری برنامه‌ها و نشست‌ها و کارگاه‌هایی در راستای شناساندن سیره‌ی شهدا گامی هرچند کوچک در راستای بزرگداشت مقام والای شهدا بردارند.</p>
      <p>مادر شهید اسدی نیز در این دیدار عنوان کرد: شهدا باب استجابت دعا هستند، کافی است از ایشان بخواهید تا مسیر صحیح را نشان دهند، زیرا نه تنها صدای شما را می شوند بلکه پاسخگو نیز هستند.</p>
      <p>این مادر بزرگوار با تاکید بر اینکه هرکس خود بهشت و جهنم خود را رقم می‌زد؛ گفت: شهید اسدی از همان سنین نوجوانی با ارادتی که به خاندان عصمت و طهارت داشت، شهادت در راه اهل بیت و حفظ حریم ایشان را افتخاری می دانست که در نهایت نیز نصیب وی شد.</p>
      <p>در این دیدار همچنین پدر شهید اسدی تصریح کرد: از دست دادن فرزند برای هر خانواده‌ای سخت و سنگین است و اینکه برخی حرمت این اقدام شهدا و ارزش ایثار و فداکاری آنها را با نادیده می گیرند، برای خانواده‌های شهدا بسیار تلخ و دردناک است.</p>
      <p>انتهای پیام/</p>
    </article>
  </body>
</html>