<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/wind-tre-partner-della-milano-smart-city-conference-per-il-futuro-delle-citta-intelligenti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T13:25:00+00:00"/>
    <meta property="og:title" content="Wind Tre partner della Milano Smart City Conference per il futuro delle città intelligenti"/>
    <meta property="og:description" content="Dal 13 al 15 novembre Wind Tre parteciperà alla prima edizione della Milano Smart City Conference in qualità di partner, per parlare dei temi chiave delle smart cities, delle nuove tecnologie e dei servizi innovativi che caratterizzeranno le città del futuro, grazie allo sviluppo del 5G e alla banda ultralarga."/>
  </head>
  <body>
    <article>
      <h1>Wind Tre partner della Milano Smart City Conference per il futuro delle città intelligenti</h1>
      <address><time datetime="2019-11-12T13:25:00+00:00">12 Nov 2019, 13:25</time> by <a rel="author">Alessandro Crea</a></address>
      <p><b>Wind Tre</b> è <b>partner della Milano Smart City Conference</b>, prima edizione dell’importante <a href="https://www.smartbuildingitalia.it/smart-city-conference/">conferenza internazionale dedicata al futuro delle città intelligenti</a>, che <b>si svolgerà dal 13 al 15 novembre presso l’area Fiera Milano di Rho</b>. Esperti di settore, manager e rappresentanti delle istituzioni si confronteranno sui <b>temi chiave delle smart citie</b>s, delle nuove tecnologie e dei servizi innovativi che caratterizzeranno le città del futuro, grazie allo sviluppo del 5G e alla banda ultralarga.</p>
      <p>Wind Tre è presente alla Milano Smart City Conference con uno stand dedicato, in cui i visitatori avranno la possibilità di vedere un filmato in realtà virtuale sull’integrazione delle reti di Wind e di 3 e sullo sviluppo dei nuovi servizi 5G, grazie ai visori Gear VR 3D. Wind Tre ospiterà inoltre vari partner tecnologici con cui collabora nell’ambito della sperimentazione dei servizi 5G.</p>
      <figure>
        <img src="https://www.tomshw.it/images/images/2019/11/smart-city-62536.768x432.jpg"/>
      </figure>
      <p>L’azienda, con la propria partecipazione a questo importante evento, <b>conferma l’impegno ed il contributo attivo alla creazione dei nuovi ecosistemi</b>. Wind Tre, infatti, ha promosso a L’Aquila e a Prato il progetto di Città 5G, attraverso la sperimentazione di soluzioni innovative di grande valore, sia sotto il profilo dell’utilità sociale che dal punto di vista economico. Inoltre, è presente su tutto il territorio nazionale con la sua infrastruttura di ultima generazione, la cosiddetta Super Rete, in tecnologia 5G-ready per consentire una maggiore qualità e velocità di trasmissione dei dati.</p>
      <p>“Wind Tre è consapevole che le città e la vita quotidiana stanno cambiando con grande velocità”, ha commentato Massimo Angelini, Direttore Public Affairs, Internal &amp; External Communication di Wind Tre. “I servizi evoluti, che vanno dalla smart mobility alla gestione delle utilities e dei rifiuti, dalla sicurezza al monitoraggio strutturale degli edifici, con un’attenzione particolare all’ambiente e alla sostenibilità, diventano le linee guida del nuovo sviluppo urbano. Un’interessante opportunità per le aziende, conclude Angelini, che sapranno innovare la propria offerta di servizi e per le istituzioni che potranno trasformare il rapporto con i cittadini ed attrarre nuovi investitori”.</p>
    </article>
  </body>
</html>