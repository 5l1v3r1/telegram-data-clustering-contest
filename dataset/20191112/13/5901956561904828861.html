<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/policija-razkrinkala-slovenca-ki-sta-sklenila-lazni-poroki-s-parom-iz-bih-248285"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T13:29:00+00:00"/>
    <meta property="og:title" content="Policija razkrinkala Slovenca, ki sta sklenila lažni poroki s parom iz BiH"/>
    <meta property="og:description" content="BELJAK – Policija na avstrijskem Koroškem je razkrinkala par iz Bosne in Hercegovine, ki je s parom iz Slovenije sklenil lažno zakonsko zvezo ter s to prevaro pridobil dovoljenje za bivanje v Avst..."/>
  </head>
  <body>
    <article>
      <h1>Policija razkrinkala Slovenca, ki sta sklenila lažni poroki s parom iz BiH</h1>
      <h2>Državljana BiH, 38-letni moški in 35-letna ženska, sta lažno zakonsko zvezo s Slovencema sklenila, da sta pridobila pravico do bivanja v Avstriji.</h2>
      <address><time datetime="2019-11-12T13:29:00+00:00">12 Nov 2019, 13:29</time> by <a rel="author">STA, N. B.</a></address>
      <p>BELJAK – Policija na avstrijskem Koroškem je razkrinkala par iz Bosne in Hercegovine, ki je s parom iz Slovenije sklenil lažno zakonsko zvezo ter s to prevaro pridobil dovoljenje za bivanje v Avstriji, poroča avstrijska tiskovna agencija <i>APA</i>. Državljana BiH, ki sta Slovencema pogosto grozila, sta dovoljenje zdaj izgubila in naj bi ju izgnali iz Avstrije.<br/><br/>Državljana BiH, 38-letni moški in 35-letna ženska, sta lažno zakonsko zvezo s Slovencema sklenila, da sta pridobila pravico do bivanja v Avstriji. Partnerjema v tem podvigu, 42-letnemu moškemu in 39-letni ženski iz Slovenije, sta zatem po navedbah policije pogosto grozila, da ju ne bi izdala in da sta policiji dajala lažne izjave o zakonski skupnosti. Policija je primer preiskovala več let.<br/><br/>Potem ko so vpleteni priznali lažne zakonske zveze, sta državljana BiH izgubila pravico do bivanja in naj bi ju izgnali iz Avstrije.<br/><br/>Slovenskemu državljanu (42) grozi tudi kazenska ovadba zaradi prevare ob pridobitvi socialne pomoči, s katero je pridobil pravico do dodatka za bivanje v višini 900 evrov. Neupravičeno pridobljena sredstva je sicer po poročanju agencije <i>APA </i>že vrnil.</p>
    </article>
  </body>
</html>