<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/marsze-w-swieto-niepodleglosci-w-warszawie-i-we-wroclawiu-zatrzymania,984737.html"/>
    <meta property="og:site_name" content="TVN24"/>
    <meta property="article:published_time" content="2019-11-12T13:26:00+00:00"/>
    <meta property="og:title" content="Wulgarne hasła i palone flagi. Zatrzymania i mandaty po przemarszach narodowców"/>
    <meta property="og:description" content="Ponad 30 zatrzymanych osób, kilkanaście wystawionych mandatów i niemal 100 wylegitymowanych osób. Podczas przemarszów narodowców w Warszawie i we Wrocławiu nie obyło się bez incydentów. Wśród tłumó..."/>
  </head>
  <body>
    <article>
      <h1>Wulgarne hasła i palone flagi. Zatrzymania i mandaty po przemarszach narodowców</h1>
      <address><time datetime="2019-11-12T13:26:00+00:00">12 Nov 2019, 13:26</time> by <a rel="author">akw/adso</a></address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/c001346f-2884-40c4-9a32-dcc35aece172.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/a82be5d6-e5cf-44d7-af1f-0111ea177fa2-480p.mp4"/>
          <figcaption>Władze Wrocławia rozwiązały marsz narodowców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3361414f-d5c6-4b67-ab43-c42c1e2e0ee3-480p.mp4"/>
          <figcaption>Przedstawiciel urzędu miasta o powodach rozwiązania marszu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/24855232-1891-4552-b42b-0632815b4142-480p.mp4"/>
          <figcaption>Wrocławska policja podsumowuje marsz narodowców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/4dddcc6b-854b-49f6-a5b8-d2fd0097103c-480p.mp4"/>
          <figcaption>Marsz narodowców we Wrocławiu rozwiązany</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3e4b2127-07ca-4b1c-8519-ed81aa2235b8-480p.mp4"/>
          <figcaption>Marsz narodowców w Warszawie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/22239138-4590-45f4-9160-96c596699e9a-480p.mp4"/>
          <figcaption>Marsz narodowców we Wrocławiu rozwiązany</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/07f4e343-88ff-4e55-94a9-b8cdef0963c6-480p.mp4"/>
          <figcaption>Marsz narodowców we Wrocławiu został rozwiązany. Doszło do...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/21c44ab0-7d83-4ab1-905e-07d4c5c72f44-480p.mp4"/>
          <figcaption>Wrocławski magistrat rozwiązał marsz narodowców</figcaption>
        </figure>
        <figcaption>Władze Wrocławia rozwiązały marsz narodowców<cite>Foto: Aleksander Koźmiński/Paweł Supernak/PAP | Video: tvn24</cite></figcaption>
      </slideshow>
      <h3>Ponad 30 zatrzymanych osób, kilkanaście wystawionych mandatów i niemal 100 wylegitymowanych osób. Podczas przemarszów narodowców w Warszawie i we Wrocławiu nie obyło się bez incydentów. Wśród tłumów słychać było szowinistyczne i antysemickie okrzyki, palono także flagi.</h3>
      <p>Marsz Niepodległości zorganizowany przez Stowarzyszenie Marsz Niepodległości przeszedł stołecznymi ulicami po raz dziesiąty.</p>
      <related>
        <a href="https://www.tvn24.pl/wiadomosci-z-kraju,3/zamieszki-po-marszu-narodowcow-we-wroclawiu-kilkunastu-zatrzymanych-pieciu-poszkodowanych,984642.html"/>
      </related>
      <p>Według szacunków organizatorów w Marszu Niepodległości udział wzięło około 150 tysięcy osób, według warszawskiego ratusza - 47 tysięcy osób.</p>
      <p>
        <a href="https://tvn24.pl/tvnwarszawa/ulice/warszawa-swieto-niepodleglosci-2019-relacja-z-obchodow-1847097">
          <b>TAK RELACJONOWALIŚMY MARSZ NA tvnwarszawa.pl</b>
        </a>
      </p>
      <h3>Zrywane flagi, niecenzuralne hasła, odpalane race</h3>
      <p>Policjanci w ramach działań zabezpieczających wszystkie poniedziałkowe zgromadzenia wylegitymowali 93 osoby, a na 14 osób nałożyli mandaty karne, między innymi w związku ze spożywaniem alkoholu, zaśmiecaniem i zakłócaniem porządku.</p>
      <p>Ponadto zatrzymano 18 osób, z czego 15 z nich jeszcze przed rozpoczęciem zgromadzeń.</p>
      <p>Mimo próśb organizatorów i służb, podczas marszu uczestnicy odpalali race dymne i petardy. Na trasie marszu doszło do nielicznych incydentów. Jeszcze przed startem pochodu z okna Hotelu Metropol wywieszono dużą tęczową flagę, która została zwinięta po okrzykach ze strony manifestujących.</p>
      <p>Z kolei na froncie jednego z budynków w Alejach Jerozolimskich rozwieszono kilkunastometrowej długości flagę Polski, na której widniały rysunki między innymi tęczowej flagi, gwiazdy Dawida oraz półksiężyca. W stosunku do osób, które rozwiesiły flagę, posypały się wulgarne okrzyki. Flaga została ostatecznie zrzucona przez osobę w kominiarce, która stała na dachu budynku. Mężczyzna po usunięciu flagi odpalił racę.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/b5f71a71-2dc5-4a21-8bd8-7b5a66f203f2.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Marsz narodowców w Warszawie<cite>Wideo: tvn24</cite></figcaption>
      </figure>
      <p>Trasę przemarszu na rondzie de Gaulle'a próbowali zablokować Obywatele RP. Na rondzie wokół palmy zgromadziło się kilkadziesiąt osób, które trzymały około siedmiometrowy transparent z napisem "Konstytucja". Po wielokrotnych wezwaniach do opuszczenia ronda zgromadzenie zostało rozwiązane z uwagi na fakt, że jego przebieg powodował poważne zagrożenie bezpieczeństwa.</p>
      <p>Na filmach krążących w internecie widać również paloną flagę Unii Europejskiej. Słychać też okrzyki: "szmata, szmata pali się", "raz sierpem, raz młotem czerwoną hołotę" oraz "zakaz pedałowania". Na Twitterze radny Warszawy Marek Szolc poinformował, że podczas marszu narodowców płonęła również tęczowa flaga.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/e0c22e43-75a3-478f-85c2-96e4086160d9/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Interwencja policji przy warszawskiej palmie<cite>Wideo: tvn24</cite></figcaption>
      </figure>
      <h3>Marsz zatrzymany po 25 minutach</h3>
      <p>14 osób zatrzymanych oraz pięć osób rannych - w tym trzech policjantów - to bilans poniedziałkowego Marszu Polaków we Wrocławiu. W marszu, którego jednym z organizatorów jest związany ze środowiskiem narodowców były ksiądz Jacek Międlar, wzięło udział kilka tysięcy osób.</p>
      <p>Po dwukrotnym ostrzeżeniu organizatora marsz został rozwiązany, o czym władze miasta poinformowały o godzinie 19.25. Według urzędników wznoszono hasła antysemickie i odpalono race. Maszerujący zostali otoczeni przez policję.</p>
      <p>Nim manifestację rozwiązano, jej uczestnicy zdołali przejść około 200 metrów. Po rozwiązaniu marszu policjanci apelowali do uczestników o rozejście się. Po 20 minutach, wobec braku reakcji, policja użyła armatek wodnych.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/12537ad0-76da-4dcb-b4ac-11d00ff6290d.jpeg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Policja użyła m.in. armatek wodnych<cite>Wideo: TVN24 Wrocław</cite></figcaption>
      </figure>
      <p>Kordon policji zepchnął manifestantów w stronę ulicy Pomorskiej. Z tłumu manifestantów w stronę policjantów rzucano petardy, poleciały też puste butelki.</p>
      <p>- Osoby nie dostosowały się do faktu rozwiązania zgromadzenia. Poleciały w stronę policjantów różne przedmioty, w związku z czym policjanci podjęli działania przy użyciu środków bezpośredniego przymusu - przekazał nadkomisarz Kamil Rynkiewicz z Komendy Wojewódzkiej Policji we Wrocławiu.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/5141862a-5fcc-474e-8ca6-13136dec8872/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Marsz wrocławskich narodowców rozwiązany. Policja użyła "środków bezpośredniego przymusu"<cite>Wideo: tvn24</cite></figcaption>
      </figure>
      <p>Funkcjonariusze wyprowadzili z tłumu co najmniej kilka osób.</p>
      <p>Starcia między policjantami i narodowcami trwały kilkadziesiąt minut. Łącznie pięć osób zostało poszkodowanych. Trzej to policjanci, pozostali dwaj to najprawdopodobniej uczestnicy marszu. Wszyscy odnieśli niegroźne obrażenia, zostali zaopatrzeni na miejscu.</p>
      <p>Zatrzymani odpowiedzą między innymi za naruszenie porządku, a także naruszenie nietykalności cielesnej policjantów. Funkcjonariusze patrolowali ulice Wrocławia do późnych godzin nocnych, aby uniknąć kolejnych aktów agresji.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/v/1f71e393b3809197ed66df836fe833e5/24855232-1891-4552-b42b-0632815b4142/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Wrocławska policja podsumowuje marsz narodowców<cite>Wideo: TVN24 Wrocław</cite></figcaption>
      </figure>
    </article>
  </body>
</html>