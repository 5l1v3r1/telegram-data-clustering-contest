<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188426/Gemeente-Dordrecht-haalt-streep-door-plannen-stadion-FC-Dordrecht"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-12T13:17:18+00:00"/>
    <meta property="og:title" content="Gemeente Dordrecht haalt streep door plannen stadion FC Dordrecht"/>
    <meta property="og:description" content="Een nieuw stadion voor FC Dordrecht lijkt onhaalbaar. De gemeente Dordrecht is niet bereid om een garantstelling van 17 miljoen euro af te geven, die nodig is voor de bouw."/>
  </head>
  <body>
    <article>
      <h1>Gemeente Dordrecht haalt streep door plannen stadion FC Dordrecht</h1>
      <address>
        <time datetime="2019-11-12T13:17:18+00:00">12 Nov 2019, 13:17</time>
      </address>
      <h4>Een nieuw stadion voor FC Dordrecht lijkt onhaalbaar. De gemeente Dordrecht is niet bereid om een garantstelling van 17 miljoen euro af te geven, die nodig is voor de bouw.</h4>
      <p>Eerder lieten de burgemeester en wethouders weten dat ze alleen bereid zijn om 1,7 miljoen euro te betalen voor de infrastructuur rondom het nieuwe stadion, zoals een toegangsweg en een parkeerplaats.</p>
      <p>Er zijn de afgelopen jaren veel plannen geweest voor een stadion, die allemaal niet levensvatbaar bleken. Bij het recente plan is gekeken naar de mogelijkheden van 'maatschappelijk financieren', waarbij een deel van het complex kon worden gebruikt voor onderwijs en zorg. Ook zou er plek komen voor amateurclubs op het complex.</p>
      <p>Uit het haalbaarheidsonderzoek blijkt dat het plan niet volledig door de markt gefinancierd kan worden. Volgens de gemeente Dordrecht komt dat door de 'beperkte financiële mogelijkheden van de club'. Ook maakt het bestemmingsplan het ook niet mogelijk om commerciële activiteiten uit te voeren op het terrein.</p>
    </article>
  </body>
</html>