<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/trije-drzavni-naslovi"/>
    <meta property="og:site_name" content="Primorske novice"/>
    <meta property="article:published_time" content="2019-11-12T13:54:05+00:00"/>
    <meta property="og:title" content="Trije državni naslovi"/>
    <meta property="og:description" content="Inkluzivne judoistke in judoisti Judo kluba Koper so se preteklo soboto udeležili 3. festivala juda za vse Jožeta Škrabe - državnega prvenstva v inkluzivnem judu v Celju."/>
  </head>
  <body>
    <article>
      <h1>Trije državni naslovi</h1>
      <address><time datetime="2019-11-12T13:54:05+00:00">12 Nov 2019, 13:54</time> by <a rel="author">Uredništvo</a></address>
      <p>
        <b>Inkluzivne judoistke in judoisti Judo kluba Koper so se preteklo soboto udeležili 3. festivala juda za vse Jožeta Škrabe - državnega prvenstva v inkluzivnem judu v Celju.</b>
      </p>
      <figure>
        <img src="https://static.primorske.si/foto/highres/sport/719441_168-inkluz.jpg"/>
        <figcaption>Inkluzivni judoisti se ponašajo tudi s tekmovalnimi uspehi. </figcaption>
      </figure>
      <p><b>CELJE</b> &gt; Slovenska zgodba inkluzivnega juda se je pričela pred 25 leti v koprskem judo klubu in traja še danes. Koprske judoistke in judoisti, za katere je bil to po mednarodnem turnirju maja v Ravenni drugi vrhunec sezone, so osvojili tri naslove.</p>
      <p>Državni prvaki so postali <b>Danila Kocijančič </b>v kategoriji do 90 kilogramov ter <b>Marko Horjak</b> v kategoriji do 80 kilogramov in <b>Matjaž Šukljan</b> v kategoriji nad 100 kilogramov.</p>
      <p>Podprvaka sta v svojih kategorijah postala <b>Dane Tivadar</b> ter <b>Milan Kovačević</b>, bron pa sta osvojili <b>Alenka Markelj</b> in <b>Marija Gorjup</b> v ženski ter <b>Slaviša Davidović</b> v moški konkurenci.</p>
      <p>Do konca sezone bodo v koprskem klubu obeležili še pol stoletja aktivnega delovanja.</p>
    </article>
  </body>
</html>