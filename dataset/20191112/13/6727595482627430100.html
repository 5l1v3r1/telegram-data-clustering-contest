<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ncp-demands-2-5-years-of-chief-ministership-sources.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T13:53:00+00:00"/>
    <meta property="og:title" content="രണ്ടര വര്‍ഷം മുഖ്യമന്ത്രിപദം വേണം; ശിവസേനയ്ക്ക് മുന്നില്‍ 50:50 ഫോര്‍മുല മുന്നോട്ട് വെച്ച് എന്‍.സി.പി"/>
    <meta property="og:description" content="Maharashtra Elections 2019 N.C.P India ന്യൂദല്‍ഹി: എന്‍.സി.പി- ശിവസേന ചര്‍ച്ചയില്‍ 50:50 ഫോര്‍മുല മുന്നോട്ട് വെച്ച് എന്‍.സി.പി. സര്‍ക്കാരുണ്ടാക്കാന്‍ പിന്തുണയ്ക്കണമെങ്കില"/>
  </head>
  <body>
    <article>
      <h1>രണ്ടര വര്‍ഷം മുഖ്യമന്ത്രിപദം വേണം; ശിവസേനയ്ക്ക് മുന്നില്‍ 50:50 ഫോര്‍മുല മുന്നോട്ട് വെച്ച് എന്‍.സി.പി</h1>
      <address><time datetime="2019-11-12T13:53:00+00:00">12 Nov 2019, 13:53</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: എന്‍.സി.പി- ശിവസേന ചര്‍ച്ചയില്‍ 50:50 ഫോര്‍മുല മുന്നോട്ട് വെച്ച് എന്‍.സി.പി. സര്‍ക്കാരുണ്ടാക്കാന്‍ പിന്തുണയ്ക്കണമെങ്കില്‍ രണ്ടര വര്‍ഷം മുഖ്യമന്ത്രി പദം തങ്ങള്‍ക്ക് ലഭിക്കണമെന്ന് എന്‍.സി.പി ആവശ്യപ്പെട്ടതായാണ് റിപ്പോര്‍ട്ട്.</p>
      <p>നേരത്തെ ബി.ജെ.പിയോട് ശിവസേന ആവശ്യപ്പെട്ട അതേകരാര്‍ ഇത്തവണ ശിവസേനയുമായി ഉണ്ടാക്കാനാണ് എന്‍.സി.പി ശ്രമിക്കുന്നത്. ഇതിന്റെ ഭാഗമായാണ് 50:50 ഫോര്‍മുല പാര്‍ട്ടി മുന്നോട്ട് വെച്ചതെന്നാണ് അറിയുന്നത്.</p>
      <related>
        <a href="https://www.doolnews.com/i-am-ready-to-die-says-owaisi-in-ayodhya-verdict922.html?utm_source=doolnews&amp;utm_medium=related"/>
      </related>
      <p>അതേസമയം കോണ്‍ഗ്രസ് പ്രവര്‍ത്തക സമിതി യോഗം ദല്‍ഹിയില്‍ പുരോഗമിക്കുകയാണ്. യോഗത്തില്‍ സോണിയാ ഗാന്ധി എന്ത് നിലപാടെടുക്കുമെന്ന് അറിയാന്‍ കാത്തിരിക്കുകയാണ് എം.എല്‍.എമാര്‍.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മുതിര്‍ന്ന കോണ്‍ഗ്രസ് നേതാക്കളായ മല്ലികാര്‍ജുന്‍ ഖാര്‍ഗെയും അഹമ്മദ് പട്ടേലും ഇന്ന് എന്‍.സി.പി നേതാക്കളുമായി കൂടിക്കാഴ്ച നടത്തും.</p>
      <p>ഇന്ന് കോണ്‍ഗ്രസ് നേതാക്കളുമായി കൂടിക്കാഴ്ച നടത്തുമെന്ന വാര്‍ത്തകള്‍ തള്ളി പവാര്‍ രംഗത്തെത്തിയിരുന്നു. പവാറുമായി ചര്‍ച്ച നടത്തുന്നതിന് ഇന്നു രാവിലെ മുംബൈയിലേക്കു പോകാനിരുന്ന ഖാര്‍ഗെ, അഹമ്മദ് പട്ടേല്‍, കെ.സി വേണുഗോപാല്‍ എന്നിവര്‍ യാത്ര റദ്ദാക്കിയതായിരുന്നു പവാറിനെ ചൊടിപ്പിച്ചത്.</p>
      <p>മാത്രമല്ല എന്‍.സി.പി-ശിവസേന സഖ്യത്തെ പുറത്തുനിന്നു പിന്തുണയ്ക്കാനാണ് കോണ്‍ഗ്രസ് ശ്രമിക്കുന്നതെങ്കില്‍ അതിന് താത്പര്യമില്ലെന്ന് എന്‍.സി.പി വൃത്തങ്ങള്‍ നിലപാടെടുത്തിരുന്നു.</p>
    </article>
  </body>
</html>