<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/rus/columns/2019/11/12/653611/"/>
    <meta property="og:site_name" content="Экономическая правда"/>
    <meta property="article:published_time" content="2019-11-12T13:32:00+00:00"/>
    <meta property="og:title" content="Цена ошибки: нужно ли вам бизнес-образование?"/>
    <meta property="og:description" content="Китайский миллиардер Джек Ма раскритиковал МВА. Выясняем, что не так с бизнес-образованием. (укр)"/>
  </head>
  <body>
    <article>
      <h1>Цена ошибки: нужно ли вам бизнес-образование?</h1>
      <h2>Китайский миллиардер Джек Ма раскритиковал МВА. Выясняем, что не так с бизнес-образованием. (укр)</h2>
      <address><time datetime="2019-11-12T13:32:00+00:00">12 Nov 2019, 13:32</time> by <a rel="author" href="https://www.epravda.com.ua/rus/authors/5dca8950cdf1c/" target="_blank">София Опацкая</a></address>
      <p>Засновник китайського інтернет-гіганта, мільярдер Джек Ма на Київському міжнародному економічному форумі <a href="https://www.epravda.com.ua/publications/2019/11/9/653520/">розповів</a>, чому йому не подобаються бізнес-школи, зокрема через те, що на програмах МВА вчать на історіях успіху, а не історія реальних помилок. Ця теза розворушила і менеджмент, випускників українських бізнес-шкіл.</p>
      <p>Чому є багато критики до МВА-освіти? На мою думку, критикувати бізнес-школи будуть ще довго, хоча б за результати кризи 2008 року.</p>
      <p>Бізнес-школи визнають, що своїми концепціями, теоріями, тим як вони навчали і розвивали людей у парадигмі "short term goals", усі приклалися до того, що криза відбулася.</p>
      <p>Чому? Бо короткострокові цілі превілеювали над довготерміновим мисленням, а фокусування на результаті для акціонерів абсолютно переважало урахування інтересів усіх стейкхолдерів, які є навколо бізнесу.</p>
      <p>За це бізнес-школи критикують і їх треба критикувати далі, бо для нас це важливий стимул для розвитку і переосмислення.</p>
      <p>Коли ж говоримо про саме навчання, важливо пам’ятати, що є два види МВА-освіти, де вчаться на full time (більшість бізнес-шкіл у світі працює саме за схемою навчання на повний день) та формат Executive MBA (бізнес-адміністрування для управлінців з досвідом, такі програми не менш поширені у світі).</p>
      <p>Основний метод викладання на МВА – це кейсовий метод навчання. Що це означає? Ти розглядаєш конкретну ситуацію, аналізуєш її, відсікаєш усе непотрібне і приймаєш гіпотетичне рішення.</p>
      <p>У аудиторії підприємці навчаються за кейсами компаній, які бізнес-школи складають на основі інформації, яку отримують з інтерв'ю з компаніями або з відкритих джерел.</p>
      <p>І так, це здебільшого історії успіху. Самі ж компанії, з яких списують кейси, не готові говорити про досвід своїх помилок та поразок. </p>
      <p>І тут я повністю погоджуюся з Джеком Ма – проблема кейсового навчання в тому, що ти не робиш сам помилки, з яких можеш зробити управлінські висновки, навчитися, відрефлексувати.</p>
      <p>Loading... Ти її не відчуваєш, а лише помиляєшся в теорії. Так випускники МВА чудово роблять аналіз, але часто не можуть прийняти швидке рішення в реальних умовах.</p>
      <p>А ті люди, які не мають МВА, але є підприємливими і працюють в бізнесі, відточили у себе цю навичку набагато краще. </p>
      <p>Не менш важливо розуміти, що український ринок бізнес-освіти дещо відрізняється від західного.</p>
      <p>У нас у портфелі переважають модульні формати (не на повний день) програм рівня Executive MBA та Executive Education.</p>
      <p>Що означає executive? Що у бізнес-школу приходить людина, яка вже має багато управлінського досвіду для того, щоб під час навчання його переосмислювати.</p>
      <p>Якраз кращі українські бізнес-школи фокусують на роботі з тими людьми, що вже мали масу помилок, і їм потрібно допомогти відрефлексувати ці помилки, для них також важливо почути досвід людей з інших галузей, тому тут не менше значення має динаміка групи – хто сидить з тобою за партою в аудиторії.</p>
      <p>У такому випадку навчання відбувається не так з теорії, як радше один від одного. При цьому українські бізнес-школи, зокрема Львівська бізнес-школа УКУ (LvBS) працюють зараз над збільшенням кейсів про українські компанії, тому що приклади успіху також важливі і їх навпаки дещо бракує.</p>
      <p>Це основна відмінність Executive Education від full time MBA. Звичайно на фултайм беруть також людей досвідом (зазвичай вимагають хоча б 2-3 роки роботи в бізнесі), але це не той рівень прийняття рішень і досвід як на програмах для управлінців.</p>
      <p>Навчаючи по кейсах, у бізнес-школі ми хочемо, аби людина, яка є управлінцем, вийшла за межі свого бізнесу: оскільки вона та її колеги за партою вже мають величезний досвід помилок, наше завдання – допомогти відрефлексувати та показати кращі практики. </p>
      <p>Скажу більше, після закінчення Executive MBA, керівники зазвичай відправляють на навчання своїх підлеглих.</p>
      <p>Бо у бізнес-школі підприємець вивчає глобальну бізнес-мову (навчити їх цієї мови – наше ключове завдання як бізнес-школи, щоб вони могли виходити на інші ринки), і  хоче, щоб підлеглі розуміли його.</p>
      <p>Це суттєво спрощує життя та економить час: у компанії розвивається єдина спільна мова, а менеджмент користується схожими концепціями, читає схожі книжки, обговорює  схожі приклади. Це допомагає набагато швидше рухатися – обговорювати, рефлексувати, готувати і приймати рішення. </p>
    </article>
  </body>
</html>