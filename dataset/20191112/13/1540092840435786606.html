<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197119/agria-kontra-kerameos-kai-fili-gia-tin-asoee-tin-epithesi-sto-grafeio-tis-ypoyrgoy"/>
    <meta property="og:site_name" content="CNN.gr"/>
    <meta property="article:published_time" content="2019-11-12T13:18:44+00:00"/>
    <meta property="og:title" content="Άγρια κόντρα Κεραμέως και Φίλη για την ΑΣΟΕΕ &amp; την επίθεση στο γραφείο της υπουργού"/>
    <meta property="og:description" content="Τα γεγονότα στο Οικονομικό Πανεπιστήμιο Αθηνών , αλλά και η πρόσφατη επίθεση στο πολιτικό γραφείο της υπουργού Παιδείας, αποτέλεσαν «πεδίο» αντιπαράθεσης της..."/>
  </head>
  <body>
    <article>
      <h1>Άγρια κόντρα Κεραμέως και Φίλη για την ΑΣΟΕΕ &amp; την επίθεση στο γραφείο της υπουργού</h1>
      <h2>Τα γεγονότα στο Οικονομικό Πανεπιστήμιο Αθηνών, αλλά και η πρόσφατη επίθεση στο πολιτικό γραφείο της υπουργού Παιδείας, αποτέλεσαν «πεδίο» αντιπαράθεσης της Νίκης Κεραμέως και Νίκου Φίλη, κατά τη διάρκεια της συνεδρίασης της Επιτροπής Μορφωτικών Υποθέσεων της Βουλής.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 15:18 , 12 November 2019 - 15:22</p>
      <p>Η κ. Κεραμέως ανέφερε ότι «για τη <b>Νέα Δημοκρατία</b>, το να βρίσκονται κράνη, ρόπαλα, διαρρηκτικά εργαλεία, πέτρες και μάρμαρα μέσα στο πανεπιστήμιο είναι αδιανόητο», ενώ για τον ΣΥΡΙΖΑ είναι «κοινωνικό φαινόμενο μπαχαλάκηδων» και επισήμανε: «Αυτή είναι η διαφορά μας».<br/><br/>Νωρίτερα, ο τομεάρχης Παιδείας του <b>ΣΥΡΙΖΑ</b> είχε αναφέρει την «τεράστια ανησυχία» που προκάλεσαν τα γεγονότα στο ΟΠΑ και έκανε λόγο για «ανώφελες εντάσεις που μπορούν να δημιουργήσουν αδιέξοδα». «Σκοπός της κυβέρνησης είναι να αλλάξει την ατζέντα Εκατό ημέρες τώρα έχει αποτύχει να αντιμετωπίσει το προσφυγικό», ανέφερε ο κ. Φίλης.</p>
      <blockquote>«Η κυβέρνηση δεν έχει δικαίωμα να δυσφημεί τους φοιτητές και τα πανεπιστήμια. Θα μας βρει απέναντι σε αυτή την ύπουλη προσπάθειά της, που οδηγεί στην υπονόμευση της πανεπιστημιακής εκπαίδευσης», προσέθεσε.</blockquote>
      <p>Επίσης ο τομεάρχης Παιδείας του ΣΥΡΙΖΑ ζήτησε από την υπουργό «να εγγυηθεί ότι η αστυνομία δεν θα πάρει καμία πρωτοβουλία χωρίς συνεννόηση» κατά τη διάρκεια του τριήμερου των εορτασμών της 17 Νοέμβρη στο ΕΜΠ και να μην υπάρξει <b>κλιμάκωση</b> της <b>έντασης</b>. «Πέντε χρόνια τώρα τα φαινόμενα ανομίας τα αντιμετωπίσαμε χωρίς επικοινωνιακό σόου. Δεν <b>κυνηγήσαμε</b> κανέναν. Είστε υπόλογη και υπεύθυνη προσωπικά για <b>οτιδήποτε</b> συμβεί στο τριήμερο», ανέφερε.</p>
      <p>Η κ. <b>Κεραμέως</b> αναφέρθηκε επίσης στην πρόσφατη επίθεση στο πολιτικό της γραφείο, σχολιάζοντας ότι η ΣΥΡΙΖΑ «δεν έχει πει <b>κουβέντα</b>» για να την καταδικάσει, με τον κ. Φίλη να χαρακτηρίζει «λυπηρή και <b>καταδικαστέα</b>» την επίθεση συμπληρώνοντας ότι «ήταν ένα ελαφρύ πλημμέλημα, οι κόκκινες μπογιές».<br/><br/>«Είναι αδιανόητο ότι ο <b>ΣΥΡΙΖΑ</b> στηρίζει όσους με οποιαδήποτε μορφή προσπαθούν να <b>επιβάλλουν</b> τις απόψεις τους» τόνισε επίσης η κ. Κεραμέως. «Εσείς <b>επιλέγετε</b> να είστε με αυτούς που κάνουν ορμητήρια βίας τα πανεπιστήμια, εμείς είμαστε με αυτούς που τα θέλουν <b>απαλλαγμένα</b> από κάθε μορφή βίας. Αυτή είναι η διαφορά μας», επισήμανε η υπουργός.</p>
      <p>Ακόμη, αναφέρθηκε στην αποδοκιμασία των φοιτητών προς τον κ. Φίλη όταν ο ίδιος πήγε στο ΟΠΑ. «Καταλαβαίνω ότι η θέση του κ. Φίλη είναι δυσμενής. Πήγε χθες στο ΟΠΑ και τον <b>αποδοκίμασαν</b> οι ίδιοι οι φοιτητές».<br/><br/>Παίρνοντας και πάλι τον λόγο ο κ. Φίλης, απάντησε ότι η υπουργός «δεν <b>γνωρίζει</b> από λαό και <b>κίνημα</b>. Στο κίνημα υπάρχει και το στοιχείο της αντιδικίας».</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197130/st-mpalaskas-h-astynomia-stin-asoee-ekane-ti-doyleia-tis">Στ. Μπαλάσκας: «Η αστυνομία στην ΑΣΟΕΕ έκανε τη δουλειά της»</a>
        </li>
        <li>
          <a href="https://www.cnn.gr/news/politiki/story/197114/petsas-ta-panepistimia-epistrefoyn-stoys-foitites-toys">Πέτσας: Τα πανεπιστήμια επιστρέφουν στους φοιτητές τους</a>
        </li>
        <li>
          <a href="https://www.cnn.gr/news/ellada/story/197105/epeisodia-asoee-poiniki-dioxi-gia-dyo-plimmelimata-ston-syllifthenta-foititi">Επεισόδια ΑΣΟΕΕ: Ποινική δίωξη για δύο πλημμελήματα στον συλληφθέντα φοιτητή</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17045/nikh-keramews">ΝΙΚΗ ΚΕΡΑΜΕΩΣ</a>
        </li>
        <li>
          <a href="https://www.cnn.gr/eidhseis/tag/934/nikos-filis">ΝΙΚΟΣ ΦΙΛΗΣ</a>
        </li>
        <li>
          <a href="https://www.cnn.gr/eidhseis/tag/42757/asoee">ΑΣΟΕΕ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/12/197113/snapshot/2754268.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197114/snapshot/2754373.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197095/snapshot/AP_19316344475286.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/12/197088/snapshot/2746699-1.jpg"/>
      </figure>
    </article>
  </body>
</html>