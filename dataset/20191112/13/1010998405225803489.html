<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/mashtabna-kiberataka-sreshtu-platformite-na-lejbaristkata-partija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T13:57:00+00:00"/>
    <meta property="og:title" content="Мащабна кибератака срещу платформите на Лейбъристката партия"/>
    <meta property="og:description" content="Опитът за пробив се е провалил благодарение на силната защита в системите"/>
  </head>
  <body>
    <article>
      <h1>Мащабна кибератака срещу платформите на Лейбъристката партия</h1>
      <h2>Опитът за пробив се е провалил благодарение на силната защита в системите</h2>
      <address><time datetime="2019-11-12T13:57:00+00:00">12 Nov 2019, 13:57</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Дигиталните платформи на Лейбъристката партия във Великобритания стана обект на мащабна и сложна кибератака.</p>
      <p>От партията заявиха, че опитът за пробив се е провалил благодарение на силната защита в системите. Няма теч в информацията, пише Би Би Си.</p>
      <p>Източник на Лейбъристите обясни пред британската медия, че са засечени милиони кибератаки основно от Русия и Бразилия. Това не означава, че самата държава е замесена, а може да значи, че местонахождението на използваното оборудване е там.</p>
      <p>Т.нар Distributed Denial-of-Service (DDoS) е злонамерена атака, целяща да спре нормалния интернет трафик към сървърите и да го извади офлайн. В следствие на засилен трафик, компютърният софтуер се срива.</p>
      <p>Подобни атаки често се извършват през мрежа от хакнати компютри и други интернет устройства, познати като botnet. Именно затова собствениците на компютрите може да не подозират, че те се използват като злонамерено онлайн оръжие.</p>
      <p>Обикновено DDoS атаките не се смятат за хакване, тъй като не пробиват през устройствата, за да инсталират зловреден софтуер. Няколко компании предлагат защита срещу DDoS, но тя струва скъпо.</p>
      <p>Би Би Си твърди, че Лейбъристката партия използва защитата на американската „Клаудфлеър”.</p>
    </article>
  </body>
</html>