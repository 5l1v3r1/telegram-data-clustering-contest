<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/ab-adalet-divanindan-israil-de-tartismal-bolge-urunlerine-mensei-etiketi-zorunlulugu-karar"/>
    <meta property="og:site_name" content="euronews"/>
    <meta property="article:published_time" content="2019-11-12T13:58:04+00:00"/>
    <meta property="og:title" content="AB Adalet Divanı: İsrail ürünlerine menşei etiketi zorunluluğu kararı"/>
    <meta property="og:description" content="Avrupa Birliği Adalet Divanı (ABAD) İsrail'in işgal altında tuttuğu topraklarda üretilen ürünlerin bu bölgeden geldiklerine dair etiket ve menşei uygulaması zorunluluğu getirdi."/>
  </head>
  <body>
    <article>
      <h1>AB Adalet Divanı: İsrail ürünlerine menşei etiketi zorunluluğu kararı</h1>
      <address><time datetime="2019-11-12T13:58:04+00:00">12 Nov 2019, 13:58</time> by <a rel="author">Sertaç Aktan</a></address>
      <p>Avrupa Birliği Adalet Divanı (ABAD) İsrail'in işgal altında tuttuğu topraklarda üretilen ürünlerin bu bölgeden geldiklerine dair etiket ve menşei uygulaması zorunluluğu getirdi.</p>
      <p>Tel Aviv'in bu kararı yakın zamanda protesto etmesi bekleniyor. İsrail'den yapılan ilk açıklamada bu adımın adil olmadığı ve dünyada benzer durumdaki tartışmalı bölgelere uygulanmadığı için ayrımcılık oluşturduğu ileri sürüldü.</p>
      <p>ABAD'dan yapılan açıklamada "İsrail Devleti tarafından işgal edilmiş bölgelerden gelen gıda ürünlerinde bu bölgelerde üretildiklerine gösteren menşei bilgisi olmak zorundadır" denildi ve "Tüketciler tükettikleri ürünlerin uluslararası insan haklarını ihlal eden bir bölgeden gelip gelmediğini bilmek hakkına sahiptir" ifadeleri kullanıldı.</p>
      <h3>"AB'nin İsrail'e yaptırımı niteliğinde"</h3>
      <p>İsrail'in Filistin topraklarındaki yerleşimlerini devamlı olarak eleştiri getirmiş olan AB, İsrail'in bölgedeki tutumunun iki devletli bir çözüm olasılığı umudunu baltaladığını daha önce kayda geçirdi.</p>
      <p>Lüksemburg'daki mahkemenin kararının, uzun yıllardır İsrail'e Ortadoğu'daki barış için gerekli adımları atmadığı eleştirilerini getiren Brüksel'in adeta "hukuki ve ekonomik bir yaptırımı" niteliğinde olduğu yorumları yapılıyor.</p>
      <ul>
        <li>
          <b>
            <a href="https://tr.euronews.com/2018/11/20/airbnb-bati-seria-da-bulunan-yahudi-yerlesimlerindeki-ev-ilanlarini-kaldiriyor">Airbnb Batı Şeria'da bulunan Yahudi yerleşimlerindeki ev ilanlarını kaldırıyor</a>
          </b>
        </li>
        <li>
          <b>
            <a href="https://tr.euronews.com/2019/10/30/israil-disisleri-bakanliginda-grev-ankara-dahil-dunyadaki-tum-buyukelcilikleri-kapandi">İsrail Dışişleri Bakanlığında grev: Ankara dahil dünyadaki tüm büyükelçilikler kapandı</a>
          </b>
        </li>
      </ul>
      <h3>Bu bölgelerde 700 bin İsrailli Yahudi yaşıyor</h3>
      <p>Bu karar ile birlikte artık örneğin Batı Şeria veya Doğu Kudüs'teki İsrail yerleşimlerinde üretilen ürünlerin üzerinde 'Made in Israel' (İsrail Malı) yazamayacak. Günümüzde bu bölgelerde yaklaşık 700 bin Yahudi yerleşimci yaşıyor ve bu da tüm İsrail nüfusunun yüzde 10'una denk geliyor.</p>
      <p>ABAD bu kararı Kudüs yakınlarında üretim yapan İsrailli bir şarap fabrikasına karşı Fransa tarafından açılan dava sonrasında aldı.</p>
    </article>
  </body>
</html>