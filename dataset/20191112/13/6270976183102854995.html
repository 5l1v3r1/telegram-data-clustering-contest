<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/pravlinnya-nbu-pryyihalo-v-sud-i-gotove-poruchytysya-za-zatrymanyh-eks-pratsivnykiv/"/>
    <meta property="og:site_name" content="Рубрика"/>
    <meta property="article:published_time" content="2019-11-12T13:53:38+00:00"/>
    <meta property="og:title" content="Правління НБУ приїхало в суд і готове поручитися за затриманих екс-працівників"/>
    <meta property="og:description" content="Правління Національного банку України готове виступити поручителем екс-працівників Нацбанку в справі про заволодіння 1,2 мільярда гривень кредиту, наданого ПАТ “VAB Банк”. Повідомляє “Інтерфакс-Україна” з місця події. Правління прибуло до будівлі Вищого антикорупційного суду в Києві, де повинні розглядатися рішення про запобіжний захід і застави щодо колишніх працівників НБУ, яких Національне антикорупційне бюро звинувачує у зловживанні […]"/>
  </head>
  <body>
    <article>
      <h1>Правління НБУ приїхало в суд і готове поручитися за затриманих екс-працівників</h1>
      <address><time datetime="2019-11-12T13:53:38+00:00">12 Nov 2019, 13:53</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/05/sud-620x360.jpg"/>
      </figure>
      <p>
        <b>
          <b>Правління Національного банку України готове виступити поручителем екс-працівників Нацбанку в справі про заволодіння 1,2 мільярда гривень кредиту, наданого ПАТ “VAB Банк”.</b>
        </b>
      </p>
      <p>Повідомляє “<a href="https://interfax.com.ua/">Інтерфакс-Україна”</a> з місця події.</p>
      <p>Правління прибуло до будівлі Вищого антикорупційного суду в Києві, де повинні розглядатися рішення про запобіжний захід і застави щодо колишніх працівників НБУ, яких Національне антикорупційне бюро звинувачує у зловживанні при наданні стабкредиту VAB банку в 2014 році. За словами першого заступника голови НБУ Катерини Рожкової, правління хоче продемонструвати, що буде захищати інституційність своїх рішень.</p>
      <p>“Ми маємо на меті виступити поручителем у цій справі, коли будуть слухання про обрання запобіжного попереднього забезпечення”.</p>
      <p>Голова Національного банку Яків Смолій <a href="https://rubryka.com/2019/11/12/golova-pravlinnya-nbu-terminovo-povertayetsya-v-ukrayinu-iz-vidryadzhennya-u-zv-yazku-zi-spravoyu-vab-banku/">перервав відрядження</a> та вирішив повернутись до України у зв’язку з затриманням НАБУ колишніх та чинних посадовців НБУ у рамках справи про заволодіння 1,2 мільярда гривень кредиту, наданого ПАТ “ВіЕйБі Банк”.</p>
      <p>11 листопада НАБУ та САП затримали 7 осіб, яких підозрюють у заволодінні 1,2 мільярда гривень стабілізаційного кредиту, наданого у 2014 році Національним банком України ПАТ “ВіЕйБі Банк”.</p>
      <p>Серед затриманих – <b>Олександр Писарук,</b> який у 2014-2015 роках працював першим заступником голови Нацбанку Валерії Гонтарєвої і відповідав за банківський нагляд.</p>
      <p> </p>
    </article>
  </body>
</html>