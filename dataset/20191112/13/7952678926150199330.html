<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=285&amp;docID=327918&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-12T13:54:00+00:00"/>
    <meta property="og:title" content="&quot;זה נראה רע&quot;: בארגנטינה חוששים מהמצב בישראל"/>
    <meta property="og:description" content="בתקשורת המקומית דיברו על ההסלמה בארץ שבוע לפני שליאו מסי והאלביסלסטה ישחקו מול אורוגוואי, והזכירו את הביטול הקודם ב-2018: ''ההיסטוריה עלולה לחזור על עצמה''"/>
  </head>
  <body>
    <article>
      <h1>"זה נראה רע": בארגנטינה חוששים מהמצב בישראל</h1>
      <h2>בתקשורת המקומית דיברו על ההסלמה בארץ שבוע לפני שליאו מסי והאלביסלסטה ישחקו מול אורוגוואי, והזכירו את הביטול הקודם ב-2018: "ההיסטוריה עלולה לחזור על עצמה"</h2>
      <address><time datetime="2019-11-12T13:54:00+00:00">12 Nov 2019, 13:54</time> by <a rel="author">מערכת אתר ערוץ הספורט</a></address>
      <p>כשנה וחצי אחרי שארגנטינה ביטלה את משחק הידידות נגד ישראל, נראה שליאו מסי וחבריו בהחלט עלולים לבטל מפגש נוסף בארץ הקודש, הפעם בעקבות המצב הבטחוני.</p>
      <p>כידוע, האלביסלסטה אמורים לשחק נגד אורוגוואי באצטדיון בלומפילד ביום שני הקרוב, ה-18 בספטמבר, אך לפי כלי התקשורת בשתי המדינות קיום המשחק נמצא בספק גדול.</p>
      <p>ב"אולה" מארגנטינה נכתב: "לפני זמן לא רב, בעיצומן של ההכנות למונדיאל ברוסיה, ישראל סיכמה על משחק ידידות בירושלים, לכבוד חגיגות ה-70 של מדינת ישראל. בתגובה, הפלסטינים פתחו בקמפיין לבטל את המשחק, בטענה שהוט 'ינרמל' את הכיבוש בירושלים. ובעקבות הסקנדל הגדול שפרץ, המשחק בוטל. כרגע, מסיבות שונות, נראה שההיסטוריה עלולה לחזור על עצמה".</p>
      <p>גם בקלארין נכתב: "המצב הפוליטי מעמיד בסיכון את משחק הידידות שתוכנן ל-18 בחודש, באצטדיון בלומפילד החדש בתל אביב, שאמור היה להיות המשחק השני של נבחרת <a href="http://www.sport5.co.il/team.aspx?FolderID=8335&amp;lang=HE">ארגנטינה</a> בחלון של פיפ"א, אחרי המשחק ביום שישי בערב הסעודית, נגד נבחרת ברזיל".</p>
      <p>באורוגוואי, פורסם ב"אובאסיון": "אזעקות של טילים בתל אביב מעמידות בספק אתץ הקלאסיקו אורוגוואי-<a href="http://www.sport5.co.il/team.aspx?FolderID=8335&amp;lang=HE">ארגנטינה</a>".</p>
      <figure>
        <img src="https://www.sport5.co.il/Images/trans.gif"/>
        <figcaption>מסי וסוארס. המפגש שלהם בתל אביב מוטל בספק (Getty)</figcaption>
      </figure>
    </article>
  </body>
</html>