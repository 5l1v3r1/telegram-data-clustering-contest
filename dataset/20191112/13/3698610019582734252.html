<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/tayson-zbirayetsya-zalishiti-shahtar-pislya-rasistskogo-skandalu-v-matchi-z-dinamo-329363_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T13:58:00+00:00"/>
    <meta property="og:title" content="Тайсон збирається залишити &quot;Шахтар&quot; після расистського скандалу в матчі з &quot;Динамо&quot;"/>
    <meta property="og:description" content="Капітан гірників хоче повернутися в Бразилію."/>
  </head>
  <body>
    <article>
      <h1>Тайсон збирається залишити "Шахтар" після расистського скандалу в матчі з "Динамо"</h1>
      <h2>Капітан "гірників" хоче повернутися в Бразилію.</h2>
      <address>
        <time datetime="2019-11-12T13:58:00+00:00">12 Nov 2019, 13:58</time>
      </address>
      <p>Бразильський футболіст донецького "Шахтаря" <b><a href="https://dt.ua/SPORT/nikoli-ne-zatknusya-pered-oblichchyam-takogo-nelyudskogo-i-zhalyugidnogo-aktu-rasizmu-tayson-329171_.html">Тайсон</a></b> заявив про те, що хоче покинути Україну через расистський скандал у в матчі з "Динамо".</p>
      <p>"Після події перше, що я подумав, було: "Думаю, пора мені збирати речі і повертатися в Бразилію". Але це складно, адже "Шахтар" відхилив пропозицію від "Мілана" у 30 млн євро.</p>
      <p>Уявіть, що буде, якщо я зараз попрошу відпустити мене додому? Ніяких шансів. 15 грудня я буду в Бразилії, але у відпустці", – сказав Тайсон в коментарі Rádio Atlântida.</p>
      <p>Нагадаємо, в кінцівці матчу в Харкові "Шахтар" – "Динамо" (1:0) бразилець Тайсон почув щось образливе у свою адресу з сектора ультрас "Динамо" і зі злості вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Відзначимо, що по ходу зустрічі головний арбітр матчу Микола Балакін попросив диктора на ОСК "Металіст" оголосити про неприпустимість расистських висловлювань на стадіоні.</p>
      <p>Раніше повідомлялося про те, що <b><a href="https://dt.ua/SPORT/dinamo-mozhe-otrimati-velikiy-shtraf-i-match-bez-glyadachiv-za-povedinku-fanativ-329325_.html">"Динамо" може отримати великий штраф і матч без глядачів за поведінку фанатів</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>