<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/vibori-na-donbasi-ne-vidbudutsya-v-nayblizhchi-dva-tri-roki-novini-ukrajini-50053085.html"/>
    <meta property="og:site_name" content="НВ"/>
    <meta property="article:published_time" content="2019-11-12T13:51:00+00:00"/>
    <meta property="og:title" content="У Слузі народу не бачать підстав для виборів на Донбасі в найближчі два-три роки"/>
    <meta property="og:description" content="Представник уряду у Верховній Раді Ірина Верещук вважає малоймовірним проведення місцевих виборів на окупованому Донбасі в найближчі два-три роки."/>
  </head>
  <body>
    <article>
      <h1>У Слузі народу не бачать підстав для виборів на Донбасі в найближчі два-три роки</h1>
      <h2>Представник уряду у Верховній Раді Ірина Верещук вважає малоймовірним проведення місцевих виборів на окупованому Донбасі в найближчі два-три роки.</h2>
      <address>
        <time datetime="2019-11-12T13:51:00+00:00">12 Nov 2019, 13:51</time>
      </address>
      <p>«Ми не маємо на сьогодні ніяких підстав говорити, що вибори на Донбасі можуть стати реальністю в найближчі два-три роки», - цитує <a href="https://www.rbc.ua/rus/news/sluge-naroda-somnevayutsya-vyborah-donbasse-1573564008.html">РБК-Україна</a> слова нардепа від Слуги народу.</p>
      <p>За словами Верещук, для того щоб почати дискусію з приводу виборів, необхідно домогтися на Донбасі стабільного режиму припинення вогню, відведення важкої техніки від лінії зіткнення і повернення українсько-російського кордону під контроль України.</p>
      <p>Міністр закордонних справ України Вадим <a href="https://nv.ua/ukr/ukraine/politics/pristayko-potribno-provesti-miscevi-vibori-na-okupovaniy-chastini-donbasu-novini-ukrajini-50042629.html">Пристайко раніше заявив, що нова українська влада пропонує провести місцеві вибори на підконтрольних Росії територіях Донбасу.</a></p>
      <p>Читайте також:<br/><a href="https://nv.ua/ukr/ukraine/politics/opituvannya-na-donbasi-radio-nv-novini-ukrajini-50052818.html">&amp;nbspРезонансне соцопитування показало, що жителі окупованого Донбасу хочуть у Росію. Чи можна йому довіряти?</a></p>
      <p>Нагадаємо, видання Дзеркало тижня опублікувало результати дослідження громадської думки Нью імідж маркетинг груп в окремих районах Донецької і Луганської областей.</p>
      <p>Результати опитування показали, що <a href="https://nv.ua/ukr/ukraine/politics/yak-do-zelenskogo-vidnosyatsya-zhiteli-ordlo-novini-ukrajini-50052566.html">78,9% жителів ОРДЛО відносяться до президента України Володимира Зеленського погано або дуже погано.</a></p>
    </article>
  </body>
</html>