<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-ukrayina-ne-taka-korumpovana-yak-kazhe-tramp-washington-post/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T13:53:20+00:00"/>
    <meta property="og:title" content="Україна не така корумпована, як каже Трамп – Washington Post"/>
    <meta property="og:description" content="Рішення Дональда Трампа про заморожування допомоги США для України з метою боротьби з корупцією не витримує критики."/>
  </head>
  <body>
    <article>
      <h1>Україна не така корумпована, як каже Трамп – Washington Post</h1>
      <address>
        <time datetime="2019-11-12T13:53:20+00:00">12 Nov 2019, 13:53</time>
      </address>
      <p>Рішення Дональда Трампа про заморожування допомоги США для України з метою боротьби з корупцією не витримує критики.</p>
      <p>На публічних слуханнях справи про імпічмент президент США Дональда Трамп заявив, що він не намагався заручитися іноземною допомогою перед виборами у 2020 році і що його турбувала корупція в Україні.</p>
      <blockquote>– Корупція колосальна в Україні, і це мене дуже турбувало. Також мене дуже турбує те, що Німеччина, Франція та інші країни не вкладають гроші. А ми завжди у ролі невдахи, який це робить, – заявляв він репортерам на початку листопада.</blockquote>
      <p>
        <b>Читайте: </b>
        <a href="https://fakty.com.ua/ua/svit/20191111-ssha-ne-obitsyayut-zavzhdy-nadavaty-vijskovu-dopomogu-ukrayini-radnyk-trampa/">США не обіцяють завжди надавати військову допомогу Україні – радник Трампа</a>
      </p>
      <p>Однак ця заява не витримує ніякої критики, оскільки під час скандальної телефонної розмови із Зеленським американський президент просив українського колегу про “послуги”. Він підштовхував Зеленського почати розслідування проти Байдена і демократів, а також підтримувати контакт з його особистим адвокатом Руді Джуліані і генпрокурором Вільямом Барром. Трамп не говорив про ніякі занепокоєня корупцією в контексті американської допомоги.</p>
      <p>До того ж Держдепартамент і Пентагон на початку травня 2019 року визнавали, що уряд України зробив “серйозні кроки у напрямку скорочення корупції і підвищення відповідальності”. Обидва відомства рекомендували передати американську допомогу Києву.</p>
      <p>У своїх свідченнях повірений у справах США в Україні Вільям Тейлор, говорив, що президент Володимир Зеленський після успіху його партії на парламентських виборах “призначив міністрів-реформаторів і підтримав антикорупційні законопроекти, які вже давно не могли зрушити з місця”.</p>
      <p>Нагадаємо, що 9 листопада <a href="https://fakty.com.ua/ua/ukraine/20191109-derzhdepartament-rozmorozyv-dopomogu-ukrayini-do-rozporyadzhennya-trampa/">Держдепартамент розблокував допомогу Україні</a> до розпорядження президента США Дональда Трампа.</p>
    </article>
  </body>
</html>