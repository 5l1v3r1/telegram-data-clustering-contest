<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6e8a038f33d6a8af/mihai-popsoi-ceea-ce-s-a-intamplat-astazi-nu-se-pregateste-peste-noapte-dodon-a-lucrat-temeinic-a-racolat-deputati.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-12T13:24:49+00:00"/>
    <meta property="og:title" content="Mihai Popșoi: „Ceea ce s-a întâmplat astăzi nu se pregătește peste noapte; Dodon a lucrat temeinic, a racolat deputați”"/>
    <meta property="og:description" content="În ultima perioadă au existat mai multe semnale că se conturează o înțelegere între PSRM și PD, afirmă deputatul ACUM Mihai Popșoi."/>
  </head>
  <body>
    <article>
      <h1>Mihai Popșoi: „Ceea ce s-a întâmplat astăzi nu se pregătește peste noapte; Dodon a lucrat temeinic, a racolat deputați”</h1>
      <address><time datetime="2019-11-12T13:24:49+00:00">12 Nov 2019, 13:24</time> by <a rel="author">Jurnal.md</a></address>
      <p>
        <b>În ultima perioadă au existat mai multe semnale că se conturează o înțelegere între PSRM și PD, afirmă deputatul ACUM Mihai Popșoi.</b>
      </p>
      <p>„Vă dați seama că o majoritate cum am văzut azi că s-a conturat, nu se face peste noapte. Noi am avut semnale ale acestor înțelegeri, dar eram ocupați cu guvernarea. Dodon a lucrat temeinic, a racolat o bună parte din democrați. Practica lui Plahotniuc iată că a fost aplicată și asupra PD”, a declarat Mihai Popșoi, în cadrul unei ediții speciale la Jurnal TV.</p>
      <p>„Noi am avut speranța, ușor naivă din câte se vede, că justiția corectă nu-l va speria atât de tare pe Dodon, speram că va ține mai mult la stabilitatea financiară, economică, socială. N-am venit în politică să fim fațada lui Dodon, ca noi să aducem bani, iar el să-i fure”, a mai declarat Mihai Popșoi.</p>
    </article>
  </body>
</html>