<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/12/france-halts-cruas-meysse-nuclear-power-plant-reactors-after-earthquake?utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-12T13:31:52+00:00"/>
    <meta property="og:title" content="در پی وقوع زمین‌لرزه فعالیت یکی از نیروگاه‌های هسته‌ای فرانسه موقتا متوقف شد"/>
    <meta property="og:description" content="قرار است یک بازبینی دقیق توسط اپراتور این مرکز هسته‌ای همچنین آژانس امنیت هسته‌ای به عمل آید. این اقدام احتیاطی پس از آن در دستور کار قرار گرفت که یکی از ۵ حسگر زلزله در نیروگاه هسته‌ای کرواس در منطقه اردش فرانسه شروع به ارسال علائم هشدار کرد."/>
  </head>
  <body>
    <article>
      <h1>در پی وقوع زمین‌لرزه فعالیت یکی از نیروگاه‌های هسته‌ای فرانسه موقتا متوقف شد</h1>
      <address><time datetime="2019-11-12T13:31:52+00:00">12 Nov 2019, 13:31</time> by <a rel="author">یورونیوز فارسی </a></address>
      <p>در پی بروز زمین‌لرزه روز دوشنبه ۱۱ نوامبر در نزدیکی نیروگاه هسته‌ای کرواس در منطقه اردش فرانسه، مقامات این کشور برای دست‌کم سه روز کار راکتورهای این نیروگاه را متوقف کردند.</p>
      <p>قرار است یک بازبینی دقیق توسط اپراتور این مرکز هسته‌ای همچنین آژانس امنیت هسته‌ای به عمل آید. این اقدام احتیاطی پس از آن در دستور کار قرار گرفت که یکی از ۵ حسگر زلزله در این مرکز، شروع به ارسال علائم هشدار کرد.</p>
      <p>نیروگاه هسته‌ای کرواس به زمین‌لرزه‌هایی تا قدرت‌ ۵.۲ در مقیاس ریشتر مقاوم است. این در حالی است که بزرگی زمین لرزه روز دوشنبه در کانون خود ۵.۴ در مقیاس ریشتر بوده است.</p>
      <p>با این زمین لرزه که در شهرهای مجاور نظیر لیون نیز احساس شد، ۲۰۰ خانه در روستای کوچک «تی» واقع در غرب مون‌پولیه تخریب شد و ۴ نفر مصدوم شدند. ده‌ها نفر نیز شب را در سالن‌های ورزشی سرپوشیده گذراندند.</p>
      <p>توقف کار موقت سه راکتور نیروگاه به معنی خارج شدن ۲۷۰۰ مگاوات ظرفیت تولید برق فرانسه از مدار است.</p>
      <p>نیروگاه هسته‌ای ۳۶۰۰ مگاواتی کرواس در سال ۱۹۸۴ میلادی به بهره‌برداری رسید و ۴ تا ۵ درصد برق مورد نیاز فرانسه را تولید می‌کند.</p>
      <p>بیش از ۷۶ درصد برق فرانسه توسط نیروگاه‌های هسته‌ای این کشور تولید می‌شود.</p>
      <figure>
        <iframe data-src="https://twitter.com/euronewses/status/1194133975209562112" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2017/02/09/flamanville-nuclear-power-plant-blast-no-radioactive-leak-say-officials">خطر نشت مواد رادیواکتیوی در نیروگاه حادثه دیده فرانسه وجود ندارد</a>
        </li>
        <li>
          <a href="https://farsi.euronews.com/2018/04/11/nuclear-energy-in-europe">اتم؛ انرژی گذشته یا منبعی مطمئن برای فردا؟</a>
        </li>
      </ul>
    </article>
  </body>
</html>