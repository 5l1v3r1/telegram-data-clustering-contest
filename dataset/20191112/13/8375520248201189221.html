<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/v-ukrzaliznici-rozkazali-skilki-kvitkiv-u-nih-kupuyut-cherez-internet-639426.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T13:31:06+00:00"/>
    <meta property="og:title" content="В Укрзалізниці розказали скільки квитків у них купують через інтернет"/>
    <meta property="og:description" content="У компанії повідомили, що на кінець жовтня 60 % квитків пасажири купують через онлайн-сервіси"/>
  </head>
  <body>
    <article>
      <h1>В Укрзалізниці розказали скільки квитків у них купують через інтернет</h1>
      <address>
        <time datetime="2019-11-12T13:31:06+00:00">12 Nov 2019, 13:31</time>
      </address>
      <h4>У компанії повідомили, що на кінець жовтня 60 % квитків пасажири купують через онлайн-сервіси</h4>
      <p>В Укрзалізниці повідомляють, що на кінець жовтня 60 % квитків пасажири купують через онлайн-сервіси. </p>
      <p>Про це <a href="https://www.uz.gov.ua/press_center/up_to_date_topic/505139/">повідомив</a> голова правління АТ «Укрзалізниця» Євген Кравцов.</p>
      <p>Керівник компанії зазначив, що з початку 2019 року через інтернет продано понад 25 млн квитків.</p>
      <p>«З моменту впровадження онлайн-продажу квитків у 2009 році через інтернет вже оформлено майже 117 млн квитків. Щороку ми спостерігаємо збільшення популярності цієї послуги. Так, ще рік тому через інтернет купувало 50 % наших клієнтів, а у 2017-ому – 41 %», — зазначив Євген Кравцов.</p>
      <p>Квитки через інтернет можна придбати на всі поїзди внутрішнього сполучення, поїзди міжнародного сполучення в сполученні з Польщею, а також поїзд «Чотири столиці» Київ — Мінськ — Вільнюс — Рига.</p>
      <p>Купуючи квиток через інтернет, пасажир самостійно обирає потрібний поїзд, тип вагона й місце. Важливим є те, що онлайн можливо оформити пільгові квитки: для людей з інвалідністю, студентів.</p>
      <p>На міжнародні поїзди, що курсують у сполученні з країнами СНД, пасажири в режимі онлайн можуть оформити й оплатити проїзд, після чого отримають бланк замовлення на електронну пошту, що обов’язково необхідно обміняти в залізничній касі України на звичайний квиток.</p>
      <p>Нагадаємо,<a href="https://glavcom.ua/economics/finances/v-ukrzaliznici-rozkazali-skilki-groshey-potribno-z-derzhbyudzhetu-dlya-zberezhennya-pasazhirskih-perevezen-639163.html"> в Укрзалізниці розказали, скільки грошей потрібно з держбюджету для збереження пасажирських перевезень</a></p>
      <p>Як повідомлялося, <a href="https://glavcom.ua/news/zaliznicya-gotujetsya-do-novorichnih-svyat-priznacheno-35-dodatkovih-pojizdiv-637519.html">Укрзалізниця готується до новорічних свят: призначено 35 додаткових поїздів.</a>.</p>
      <related>
        <a href="https://glavcom.ua/news/sbu-vikrila-kolishnogo-posadovcya-ukrzaliznici-na-roztrati-ponad-50-mln-grn-tovaristva-639207.html"/>
        <a href="https://glavcom.ua/economics/finances/v-ukrzaliznici-rozkazali-skilki-groshey-potribno-z-derzhbyudzhetu-dlya-zberezhennya-pasazhirskih-perevezen-639163.html"/>
        <a href="https://glavcom.ua/country/incidents/ukrzaliznicya-povidomila-pro-minuvannya-potyagu-harkiv-kijiv-639160.html"/>
      </related>
    </article>
  </body>
</html>