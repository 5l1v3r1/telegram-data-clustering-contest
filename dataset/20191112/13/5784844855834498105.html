<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/to-je-procesor-ki-bo-omrezje-5g-prinesel-na-cenejse-mobilne-naprave.html?RSSf644dcd1601635d741f8796376e0bbb5"/>
    <meta property="og:site_name" content="Računalniške novice"/>
    <meta property="article:published_time" content="2019-11-12T13:34:00+00:00"/>
    <meta property="og:title" content="To je procesor, ki bo omrežje 5G prinesel na cenejše mobilne naprave!"/>
    <meta property="og:description" content="O mobilnem omrežju 5G je bilo doslej napisanega že veliko, saj prinaša predvsem hitrejše in bolj zanesljive mobilne povezave. To omrežje postaja vse bolj dosegljivo širom sveta."/>
  </head>
  <body>
    <article>
      <h1>To je procesor, ki bo omrežje 5G prinesel na cenejše mobilne naprave!</h1>
      <address>
        <time datetime="2019-11-12T13:34:00+00:00">12 Nov 2019, 13:34</time>
      </address>
      <p>O mobilnem omrežju 5G je bilo doslej napisanega že veliko, saj prinaša predvsem hitrejše in bolj zanesljive mobilne povezave. To omrežje postaja vse bolj dosegljivo širom sveta, na žalost pa je trenutno podprta le v navezi z dražjimi mobilnimi telefoni. To se utegne kmalu spremeniti, saj je podjetje MediaTek napovedalo prihod posebnega čipovja za hitro mobilno omrežje 5G, ki bo namenjeno vgradnji v cenovno ugodne (predvsem kitajske) pametne mobilne telefone.</p>
      <p>Novost bo predstavljena 26. novembra letos v okviru posebnega dogodka, mobilni procesor podjetja MediaTek pa bo opremljen z oznako MT6885Z. Čeprav uradne informacije o novincu še niso bile razkrite, bo ta po vsej verjetnosti opremljen z zmogljivimi procesorskimi jedri Cortex-A77 in grafičnim jedrom Mali-G77. Novost naj bi podpirala še umetno inteligenco tretje generacije, fotoaparate do ločljivosti 80 milijonov slikovnih točk in zajem videoposnetkov do ločljivosti 4K s povprečno frekvenco do 60 sličic na sekundo, celoto pa bo zaključeval 7-nanometrski proizvodni proces.</p>
      <p>Množična proizvodnja cenovno ugodnega čipovja podjetja MediaTek MT6885Z z modemom za mobilno omrežje 5G naj bi se že pričela. Ta naj bi bil dejansko nekoliko cenejši od modema Qualcomm SM7250 5G, za katerega morajo proizvajalci telefonov trenutno odšteti med preračunanimi 54 evri in preračunanimi 63 evri. Za čipovje podjetja MediaTek s podporo za omrežje 5G pa bodo morali proizvajalci telefonov namreč odšteti med preračunanimi 36 evri in 45 evri.</p>
      <p>Cenovno ugodni modemi za omrežje 5G podjetja MediaTek bodo sprva na voljo podjetjema Oppo in Vivo. Nekoliko kasneje pa naj bi na vrsto prišli še drugi proizvajalci pametnih mobilnih telefonov.</p>
      <figure>
        <iframe src="https://www.youtube.com/embed/2DG3pMcNNlw" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.mediatek.com/">MediaTek</a></footer>
    </article>
  </body>
</html>