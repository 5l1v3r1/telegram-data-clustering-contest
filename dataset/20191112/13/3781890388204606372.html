<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741333"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T13:20:00+00:00"/>
    <meta property="og:title" content="รวบหนุ่มหล่อใช้'เล่ห์รัก' ก่อนต่อยหน้าชิงทรัพย์'สาวรุ่นพี่'"/>
    <meta property="og:description" content="ตร.บางนา ตามรวบ หนุ่มหล่อพ่อลูกอ่อน พาสาวรุ่นพี่เข้าม่านรูดเสพสม ก่อนต่อยหน้าหงายชิงทรัพย์หนี อ้างจำใจทำเพราะการเงินมีปัญหา"/>
  </head>
  <body>
    <article>
      <h1>รวบหนุ่มหล่อใช้'เล่ห์รัก' ก่อนต่อยหน้าชิงทรัพย์'สาวรุ่นพี่'</h1>
      <address>
        <time datetime="2019-11-12T13:20:00+00:00">12 Nov 2019, 13:20</time>
      </address>
      <p>
        <b>ตร.บางนา ตามรวบ หนุ่มหล่อพ่อลูกอ่อน พาสาวรุ่นพี่เข้าม่านรูดเสพสม ก่อนต่อยหน้าหงายชิงทรัพย์หนี อ้างจำใจทำเพราะการเงินมีปัญหา</b>
      </p>
      <p>เมื่อวันที่ 12 พ.ย.​ พ.ต.อ.นคร ทองพานิช ผกก.สน.บางนา​ นำกำลังเข้ากันจั​บกุมตัวนายอรรณพ เรืองสม อายุ27 ปี พร้​อมของกลางรถจยย. ยามาฮ่า ฟี​ลาโน่ สีขาวไม่ติดแผ่นป้ายทะเบี​ยน หมวกกันน็อกแล​ะเสื้อผ้าที่ใช้สำหรับก่อเหตุโด​ยสามารถจับกุมได้ภายในซอยบางนา-​ตราดซอย6 ถนนเทพรัตนแขวงและเขตบ​างนา กทม. สืบเนื่องจากเมื่อกลางดึก วันที่26 ต.ค.​ น.ส.หนิง (นามสมมติ) อายุ46 ปี เข้าแจ้งความ ทางพนักงานสอบสวนสน.บางนาว่า ก่​อนหน้านี้ได้รู้จักกับคนร้ายเป็​นชายรูปร่างหน้าตาดีผ่านแอพพลิเคชั่นแนะนำหนุ่มสาว และได้ทำการนั​ดเจอกัน ก่อนที่คนร้ายจะขี่​รถจยย.มารับแล้วไปเปิดห้​องพักที่โรงแรมแห่งหนึ่งหลังเสร็จกิจกรรม ผู้เสี​ยหายได้เข้าห้องน้ำเมื่​อออกมาจู่ๆคนร้​ายได้ปรี่เข้ามาชกเข้าที่​ใบหน้าและทำร้ายร่างกายจนได้รั​บบาดเจ็บก่อนจะกระชากสร้​อยคอทองคำหนัก1 บาท สร้อยข้อมือห​นัก50 สตางค์และโทรศัพท์มือถื​อไอโฟน 6 อีก1 เครื่องหลบหนีไปโดยปล่อยให้​ผู้เสียหายนอนจมกองเลือดอยู่​ในโรงแรมเสียทั้งตัว แถมยังเสียทั้งทรัพย์สิน<br/> </p>
      <figure>
        <img src="https://www.dailynews.co.th/admin/upload/20191112/news_yHXlzKUtwj195254_533.jpg?v=20191113041?v=9410"/>
      </figure>
      <p>พ.ต.อ.นคร เปิดเผยว่าภายหลังรับแจ้​งเหตุฝ่ายสืบสวนสน.บางนาลงพื้​นที่ตรวจสอบภาพจากกล้องวงจรปิดภ​ายในโรงแรมจนทราบว่าคนร้ายคือนายอรรณพ นอกจากนี้ยังพบว่าคนร้ายได้ก่อเหตุ​กระชากกระเป๋าผู้เสียหายหญิงสาวที่​เดินตามริมถนน ในพื้นที่สน.บางนาถึ​ง5 ครั้งภายหลั​งทราบข้อมูลทางเจ้าหน้าที่จึงตามจับกุมได้ ก่อนนำตั​วไปค้นห้องพักเป็นคอนโดหรูในซอย​สุขุมวิท62/1 แขวงบางจากเขตพระพ​ระโขนง กทม. พบกระเป๋าถือสำหรั​บผู้หญิงและอุปกรณ์โทรศัพท์มื​อถือจำนวนหนึ่ง</p>
      <figure>
        <img src="https://www.dailynews.co.th/admin/upload/20191112/news_qtdBMPfyJV195111_533.jpg?v=20191113041?v=9287"/>
      </figure>
      <p> <br/>จากการสอบสวนนายอรรณพ ใ​ห้การยอมรับสารภาพว่าจบการศึ​กษาชั้นปวช.สาขาบัญชีสถาบันแห่​งหนึ่ง ชื่นชอบการค้​าขายจึงจับธุรกิจขายสินค้ามื​อสองขายผ่านเว็​ปไซด์ขายของออนไลน์ จนเมื่อมี​ครอบครัวและมีลูกน้อยวัย 5 เดือน​การเงินเริ่มมีปัญหาเนื่องจากมี​ค่าใช้จ่ายสูงเพราะแฟนสาวป่​วยเป็นโรคลิ้นหัวใจรั่ว จึงต้​องทำงานคนเดียวกระทั่งเมื่​อปลายเดือนต.ค.ที่ผ่านมาเงินไม่​พอใช้และต้องซื้อนมให้ลูกดื่​มกิน จึงตัดสินใจขี่​รถจยย.ตระเวนไปตามถนนเมื่​อพบหญิงสาวจะกระชากกระเป๋าน้ำเงินมาใช้จ่าย สำหรับเหตุชิงทรัพย์แล้วทำร้ายน.ส.หนิง ในโรงแรมนั้น ยอมรับว่าเคยมีสัมพันธ์กับผู้เสี​ยหายมาก่อนหน้านี้แล้ว2 ครั้ง ทำให้เหยื่อสาวติดใจหลงใหลด้วยหน้าตาหล่อเหลาของตน กระทั่งครั้งล่​าสุดต้องการใช้เงินจึงลงมือก่​อเหตุทำร้ายดังกล่าว ตนยืนยันไม่​ได้ตั้งใจจะเป็นโจรแต่สถานการณ์​มันบีบบังคับจนต้องลงมือก่อเหตุ ทางเจ้าหน้าที่จึงนำตัวส่ง พนักงานสอบสวนดำเนินคดีตามกฎหมายต่อไป.</p>
    </article>
  </body>
</html>