<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/overraskes-med-ny-motstander/71810957"/>
    <meta property="og:site_name" content="Dagbladet.no"/>
    <meta property="article:published_time" content="2019-11-12T13:05:36+00:00"/>
    <meta property="og:title" content="Overraskes med ny motstander"/>
    <meta property="og:description" content="Ny motstander for Kai Robin Havnaa. Det melder Team Sauerland i en pressemelding tirsdag."/>
  </head>
  <body>
    <article>
      <h1>Overraskes med ny motstander</h1>
      <h2>Ny motstander for Kai Robin Havnaa. Det melder Team Sauerland i en pressemelding tirsdag.</h2>
      <address><time datetime="2019-11-12T13:05:36+00:00">12 Nov 2019, 13:05</time> by <a rel="author">Magnus Gamlem</a></address>
      <p>Kai Robin Havnaa skal i ringen i Ekeberghallen 16. november. Kun få dager før kampen må han begynne å forberede seg på en ny motstander.</p>
      <p>Al Sand har trekt seg fra kampen, og den nye motstanderen blir Mariano Angel Gudino.</p>
      <p>- Det er ikke optimalt å få en ny motstander så nære kampen, sier Havnaa i en pressemelding.</p>
      <p>- Spesielt ikke på dette nivået. Jeg har gjort all sparringen for å være klar for en motstander, men nå må jeg glemme alt og tilpasse meg en ny stil. Han er en tøff argentiner.</p>
      <h3>Truer Havnaa</h3>
      <p>Selv om han først nå ble invitert til å bokse, insisterer Gudino på at han er klar for utfordringen som venter.</p>
      <p>Han er til og med selvsikker på seier.</p>
      <p>- Ikke bli lurt av den sene beskjeden. Jeg trener alltid. Jeg lever, spiser og puster boksing, hvert minutt av hver dag.</p>
      <p>
        <b>- Jeg har sett videoer av Havnaa. Jeg respekterer alle som går i ringen, men han har aldri møtt en bokser med mitt mot. Alle motstanderne hans har vært fra Europa. De er ikke så sulten og tøff som meg. Jeg stammer fra flere generasjoner med krigere. Jeg vil knuse ham til han begynner å grine, truer Gudino.</b>
      </p>
      <p>Havnaa har 15 seire og null tap. 13 ganger har han vunnet på knockout. Det skremmer ikke argentineren.</p>
      <p>- Tror du jeg er redd statistikken hans? Tro om igjen. Jeg bryr meg ikke om merittlista hans, om fansen som jubler for ham eller om kraften i slagene hans. Jeg har vært med i ekte slåsskamper, i mesterskapskamper. Havnaa har ikke denne erfaringen, og vil finne seg selv på dypt vann for første gang i karrieren på lørdag, fortsetter han selvsikkert.</p>
      <p>
        <i>Saken oppdateres.</i>
      </p>
    </article>
  </body>
</html>