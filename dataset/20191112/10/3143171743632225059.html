<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/gara-dappalto-del-comune-di-messina-per-il-servizio-mensa-nelle-scuole-cittadine.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T10:26:32+00:00"/>
    <meta property="og:title" content="Gara d’appalto del Comune di Messina per il servizio mensa nelle scuole cittadine"/>
    <meta property="og:description" content="Il Comune di Messina ha pubblicato l’1 ottobre scorso il bando di gara per il servizio mensa nelle scuole materne, elementari e medie di Messina nel biennio 2020-2021. I pasti da fornire saranno 418.000 al prezzo unitario di 5 euro soggetto a ribasso d’asta, L’affidamento avverrà mediante procedura aperta e con utilizzo del criterio dell’offerta […]"/>
  </head>
  <body>
    <article>
      <h1>Gara d’appalto del Comune di Messina per il servizio mensa nelle scuole cittadine</h1>
      <address><time datetime="2019-11-12T10:26:32+00:00">12 Nov 2019, 10:26</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>Il Comune di Messina ha pubblicato l’1 ottobre scorso il bando di gara per il servizio mensa nelle scuole materne, elementari e medie di Messina nel biennio 2020-2021. I pasti da fornire saranno 418.000 al prezzo unitario di 5 euro soggetto a ribasso d’asta,</p>
      <p>L’affidamento avverrà mediante procedura aperta e con utilizzo del criterio dell’offerta economicamente più vantaggiosa sulla base del miglior rapporto qualità/prezzo. La procedura verrà espletata in modalità telematica mediante la piattaforma di e-procurement raggiungibile <b><a href="https://www.tempostretto.it/news/https:/appalti.comune.messina.it/PortaleAppalti">a questo indirizzo</a></b><a href="https://www.tempostretto.it/news/https:/appalti.comune.messina.it/PortaleAppalti">.</a></p>
      <p>Lo schema di convenzione, il bando di gara, il disciplinare di gara contenente le norme integrative del bando relative alle modalità di partecipazione alla gara, alle modalità di compilazione e presentazione dell’offerta, ai documenti da presentare a corredo della stessa ed alle procedure di aggiudicazione dell’appalto sono visibili presso il Dipartimento Politiche Culturali ed educative nei giorni lavorativi dalle ore 10 alle ore 13; sono, altresì, disponibili sul<b><a href="https://www.tempostretto.it/news/https:/appalti.comune.messina.it/PortaleAppalti"> sito internet della stazione appaltante.</a></b></p>
      <h3>Alcuni dei requisiti per partecipare alla gara d’appalto</h3>
      <p>Le aziende che intendono partecipare alla gara d’appalto dovranno dichiarare di aver prestato negli ultimi tre anni precedenti servizi di mensa scolastica per un importo complessivo non inferiore a quello dell’appalto di € 2.085.820,00.</p>
      <p>Devono, inoltre, essere in possesso delle attrezzature e del personale necessario per lo svolgimento del servizio e dichiarare di essere proprietarie o avere la piena disponibilità per l’intera durata dell’appalto del centro cottura ubicato all’interno del territorio del Comune di Messin. In ogni caso la distanza tra il centro di produzione pasti e il punto di consumo più lontano non dovrà essere superiore a 50 Km. tale da garantire l’arrivo di ciascun mezzo presso l’ultimo plesso scolastico, entro 60 minuti.</p>
      <p>Per il trasporto dei pasti dovranno essere utilizzati automezzi regolarmente registrati ai sensi del Regolamento CE 852/2004 con i quali dovrà essere possibile assicurare comunque e in ogni caso la consegna dei pasti in tutte le scuole nelle fasce orarie stabilite così come previsto dal C.S.A.</p>
      <h3>Termini di consegna dei documenti</h3>
      <p>Per partecipare alla gara, gli Operatori economici interessati, dovranno far pervenire tutta la documentazione richiesta <b>entro il 14 novembre 2019 non oltre le ore 9,00</b></p>
      <p>
        <b>La gara sarà esperita presso il Dipartimento Servizi alla persona e alle Imprese del Comune di Messina dopo la nomina della commissione giudicatrice e la relativa data verrà comunicata a tutti i partecipanti.</b>
      </p>
    </article>
  </body>
</html>