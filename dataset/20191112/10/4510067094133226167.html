<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/primele-imagini-cu-liviu-dragnea-dupa-aproape-sase-luni-in-puscarie-fostul-sef-al-psd-cere-rejudecarea-procesului-in-care-a-fost-condamnat-foto-152740.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-12T10:16:00+00:00"/>
    <meta property="og:title" content="Primele imagini cu Liviu Dragnea după aproape şase luni în puşcărie. Fostul şef al PSD cere rejudecarea procesului în care a fost condamnat (FOTO / VIDEO)"/>
    <meta property="og:description" content="Fostul şef al PSD, Liviu Dragnea, a fost fotografiat marţi dimineaţa pentru prima oară de la încarcerarea în Penitenciarul Rahova, adică în ultimele aproape şase luni. Dragnea a fost dus la Instanţa Supremă unde a depus contestaţie pentru a scăpa de condamnarea în procesul DGASPC Teleorman. Ex-liderul social democraţilor şi-a făcut apariţia fără mustaţă şi ceva mai slăbit."/>
  </head>
  <body>
    <article>
      <h1>Primele imagini cu Liviu Dragnea după aproape şase luni în puşcărie. Fostul şef al PSD cere rejudecarea procesului în care a fost condamnat (FOTO / VIDEO)</h1>
      <address>
        <time datetime="2019-11-12T10:16:00+00:00">12 Nov 2019, 10:16</time>
      </address>
      <figure>
        <img src="https://www.ebihoreanul.ro/modules/news/files/liviudragnea12112019.jpg"/>
      </figure>
      <p>Fostul şef al PSD, Liviu Dragnea, a fost fotografiat marţi dimineaţa pentru prima oară de la încarcerarea în Penitenciarul Rahova, adică în ultimele aproape şase luni. Dragnea a fost dus la Instanţa Supremă unde a depus contestaţie pentru a scăpa de condamnarea în procesul DGASPC Teleorman. </p>
      <p>Ex-liderul social democraţilor şi-a făcut apariţia fără mustaţă şi ceva mai slăbit. Imaginile au apărut în mai multe publicaţii centrale. </p>
      <p>Potrivit Digi24.ro, Liviu Dragnea a depus o contestaţie în anulare a pedepsei din dosarul angajărilor fictive. Dragnea speră să obţină anularea sentinţei care l-a trimis după gratii, de trei ani şi jumătate.</p>
      <p>Contestaţia în anulare a fost depusă în octombrie. În cerere, se invocă decizia Curţii de Apel Bucureşti privind compunerea completurilor de judecată de la instanta supremă.</p>
      <p>Dacă ar fi acceptată această solicitare, sentinţa de condamnare ar fi anulată, iar procesul se va rejudeca. Automat, Dragnea ar fi eliberat din închisoare, potrivit Digi24.ro. </p>
      <p>Instanţa a decis, marţi, amânarea procesului pentru 10 decembrie, la solicitarea lui Liviu Dragnea. Acesta a invocat că mai are nevoie de timp pentru a-şi angaja un avocat.</p>
      <figure>
        <img src="https://www.ebihoreanul.ro/user_files/liviudragneainstanta12112019.jpg"/>
      </figure>
      <p>
        <i>(foto: G4media.ro)</i>
      </p>
      <figure>
        <iframe src="https://www.youtube.com/embed/rkPWhF52v3s" width="460" height="360" data-service="Youtube" scrolling="no"/>
      </figure>
    </article>
  </body>
</html>