<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/astynomia-kato-oloi-i-stigmi-tis-kinimatografikis-efodoy-tis-el-as-se-pasignosto-klamp-sto-gkazi-vinteo-ntokoymento/"/>
    <meta property="og:site_name" content="europost.gr"/>
    <meta property="article:published_time" content="2019-11-12T10:30:04+00:00"/>
    <meta property="og:title" content="«Αστυνομία, κάτω όλοι!…»! Η στιγμή της «κινηματογραφικής» εφόδου της ΕΛ.ΑΣ σε πασίγνωστο κλαμπ στο Γκάζι (Βίντεο ντοκουμέντο)"/>
    <meta property="og:description" content="Τη στιγμή της «κινηματογράφικής» εφόδου της Δίωξης Ναρκωτικών σε γνωστό κλαμπ στο Γκάζι καταγράφει βίντεο που μετέδωσε εχθές το κεντρικό δελτίο ειδήσεων του Star. Το σύντομο κλιπ καταγράφει τη στιγμή που κλιμάκιο της Ασφάλειας εισβάλει στο"/>
  </head>
  <body>
    <article>
      <h1>«Αστυνομία, κάτω όλοι!…»! Η στιγμή της «κινηματογραφικής» εφόδου της ΕΛ.ΑΣ σε πασίγνωστο κλαμπ στο Γκάζι (Βίντεο ντοκουμέντο)</h1>
      <address>
        <time datetime="2019-11-12T10:30:04+00:00">12 Nov 2019, 10:30</time>
      </address>
      <p>Τη στιγμή της «κινηματογράφικής» εφόδου της Δίωξης Ναρκωτικών σε γνωστό κλαμπ στο Γκάζι καταγράφει βίντεο που μετέδωσε εχθές το κεντρικό δελτίο ειδήσεων του Star.</p>
      <p>Το σύντομο κλιπ καταγράφει τη στιγμή που κλιμάκιο της Ασφάλειας εισβάλει στο κλαμπ και ζητά από τους θαμώνες να σηκώσουν τα χέρια για να διενεργήσουν ελέγχους. «Όλοι κάτω» ακούγονται να φωνάζουν επανειλημμένα στο βίντεο οι αστυνομικοί, ενώ ένας αυτόπτης μάρτυρας ανέφερε στον ρεπόρτερ του σταθμού ότι όσοι βρίσκονταν στον χώρο – στην πλειοψηφία τους νεαρά άτομα – σάστισαν, αφού δεν ήξεραν αν βρίσκεται σε εξέλιξη τρομοκρατική επίθεση ή αναζήτηση κάποιου υπόπτου.</p>
      <p>Όπως μετέδωσε εχθές το protothema.gr, η έφοδος της ΕΛ.ΑΣ. στο κλαμπ πραγματοποιήθηκε τα ξημερώματα της 10ης Νοεμβρίου. Κατά τον έλεγχο που έγινε, εντοπίστηκαν ποσότητες απαγορευμένων ουσιών και έγιναν 10 συλλήψεις.</p>
      <p>Όπως λένε καλά πληροφορημένες πηγές οι έφοδοι της Δίωξης Ναρκωτικών θα συνεχιστούν προκειμένου να καταπολεμηθεί το φαινόμενο της χρήσης και εμπορίας ναρκωτικών ουσιών. Μεταξύ των συλληφθέντων είναι έξι πελάτες, στην κατοχή των οποίων βρέθηκαν μικροποσότητες διαφόρων ναρκωτικών ουσιών και ο ιδιοκτήτης του κλαμπ.</p>
      <figure>
        <iframe src="https://www.youtube.com/embed/vZnZI7BoGvk" width="696" height="392" data-service="Youtube" scrolling="no"/>
      </figure>
    </article>
  </body>
</html>