<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/pri-sosedih/za-hrvasko-obalo-zaradi-neviht-razglasili-rdeci-al"/>
    <meta property="og:site_name" content="Primorske novice"/>
    <meta property="article:published_time" content="2019-11-12T10:52:08+00:00"/>
    <meta property="og:title" content="Za hrvaško obalo zaradi neviht razglasili rdeči alarm"/>
    <meta property="og:description" content="Na Kvarnerju in v Dalmaciji danes pričakujejo nevihte z veliko dežja in močnim vetrom s hitrostjo do 130 kilometrov na uro. Zato so za celotno hrvaško obalo razen Istre razglasili rdeči alarm. Med drugim pričakujejo, da bo morje poplavilo obalo v mestih, dež pa povzročil poplave ulic v nekaterih mestih."/>
  </head>
  <body>
    <article>
      <h1>Za hrvaško obalo zaradi neviht razglasili rdeči alarm</h1>
      <address><time datetime="2019-11-12T10:52:08+00:00">12 Nov 2019, 10:52</time> by <a rel="author">STA</a></address>
      <p>
        <b>Na Kvarnerju in v Dalmaciji danes pričakujejo nevihte z veliko dežja in močnim vetrom s hitrostjo do 130 kilometrov na uro. Zato so za celotno hrvaško obalo razen Istre razglasili rdeči alarm. Med drugim pričakujejo, da bo morje poplavilo obalo v mestih, dež pa povzročil poplave ulic v nekaterih mestih.</b>
      </p>
      <figure>
        <img src="https://static.primorske.si/foto/highres/gnweb/719395_154-strela.jpg"/>
        <figcaption>Fotografija je simbolična. Foto: pixabay.com</figcaption>
      </figure>
      <p><b>ZAGREB</b> &gt; Na Jadranu so bo zmeren jugo do konca dneva okrepil tudi do orkanskih sunkov, je opozoril hrvaški hidrometeorološki zavod, ki je tudi objavil rdeči alarm za večji del hrvaške obale.</p>
      <p>V zaledju Dalmacije in v Gorskem kotarju pričakujejo močan dež, posebej v drugem delu dneva. Niso izključili niti možnosti hudourniških poplav zaradi dežja v mestih niti zemeljskih plazov in zvišanja rečne gladine.</p>
      <p>Zaradi nizkega tlaka, plime in močnega južnega vetra pa bi morje lahko poplavilo obalo v krajih ob morju, kot se je zgodilo v ponedeljek zvečer v Kaštelih pri Splitu.</p>
      <p>Zaradi slabih vremenskih razmer je prekinjenih več ladijskih in katamaranskih linij, je danes sporočil hrvaški avtoklub (Hak).</p>
      <p>Opozorili so tudi na plazove na cestah v goratih območjih in ob jadranski magistrali. Izpostavili so, da so cestišča mokra in spolzka v večjem delu države ter da ponekod v notranjosti</p>
      <p>Hrvaške megla znižuje vidljivost.</p>
      <p>Hrvaški vremenoslovci napovedujejo, da se bo deževno vreme nadaljevalo tudi v prihodnjih dneh.</p>
    </article>
  </body>
</html>