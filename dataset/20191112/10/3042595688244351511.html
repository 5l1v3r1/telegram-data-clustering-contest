<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/norsk-ishockeyspiller-utestengt-i-fire-ar/71809849"/>
    <meta property="og:site_name" content="Dagbladet.no"/>
    <meta property="article:published_time" content="2019-11-12T10:39:46+00:00"/>
    <meta property="og:title" content="Norsk ishockeyspiller utestengt i fire år"/>
    <meta property="og:description" content="Advokat bekrefter."/>
  </head>
  <body>
    <article>
      <h1>Norsk ishockeyspiller utestengt i fire år</h1>
      <h2>Advokat bekrefter.</h2>
      <address><time datetime="2019-11-12T10:39:46+00:00">12 Nov 2019, 10:39</time> by <a rel="author">Thomas Haarstad</a></address>
      <p>Marcus Bryhnisveen er ilagt en utestengelse på fire år etter å ha testet positivt på et anabolt steroid, skriver <a href="https://www.tv2.no/sport/10978323/">TV 2.</a></p>
      <p>
        <b>Bryhnisveen har spilt for flere norske klubber, blant annet Vålerenga, Mörrum, Manglerud Star og Stjernen. Fra 2018 spilte han for Sparta.</b>
      </p>
      <p>Bryhnisveen ble testet utenfor konkurranse i august 2018. Både A - og B-prøvene var positive.</p>
      <p>
        <b><a href="https://www.dagbladet.no/sport/vil-utestenge-norsk-ishockey-spiller-i-fire-ar-for-doping/70734460">Påtalenemnda i Antidoping Norge sendte i februar en begjæring om påtale til NIFs domsutvalg</a>. Maksimumsstraffen var fire år.</b>
      </p>
      <p>- Utøveren har ikke vært i stand til å dokumentere hvordan han har fått stoffet i seg, uttalte påtalenemndas leder, Katharina Rise, til NTB i februar.</p>
      <p>TV 2 har vært i kontakt med Bryhnisveens advokat, Morten Justad Johnsen. Han sier:</p>
      <p>
        <b>- Saken er anket til appellutvalget. Marcus ønsker ikke å gi noen kommentar utover at han er sterkt preget av saken.</b>
      </p>
      <p>Justad Johnsen har tidligere uttalt til Dagbladet at Bryhnisveen har «samarbeidet med Antidoping Norge hele veien» og at de vil fortsette med det.</p>
    </article>
  </body>
</html>