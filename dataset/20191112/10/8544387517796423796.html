<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/12/viktoria-delito-tis-emy-proeidopoiei/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T10:45:51+00:00"/>
    <meta property="og:title" content="«Βικτώρια»: Το δελτίο της ΕΜΥ προειδοποιεί για την κακοκαιρία"/>
    <meta property="og:description" content="Η πρώτη φετινή κακοκαιρία, που φέρει το όνομα «Βικτώρια» αναμένεται να χτυπήσει σήμερα και αύριο την Αττική, με ισχυρά  φαινόμενα ιδιαίτερα κατά τις απογευματινές ώρες. Η ΕΜΥ (Εθνική Μετεωρολογική Υπηρεσία) προειδοποιεί για πλημμύρες στην Αττική, καθώς προβλέπονται καταιγίδες και χαλάζι. Η κακοκαιρία, όμως, δε θα περιοριστεί στο λεκανοπέδιο της Αττικής, αλλά θα μεταφερεθεί σε όλη την χώρα."/>
  </head>
  <body>
    <article>
      <h1>«Βικτώρια»: Το δελτίο της ΕΜΥ προειδοποιεί για την κακοκαιρία</h1>
      <h2>Δείτε αναλυτικότερα την πρόγνωση του καιρού από την ΕΜΥ!</h2>
      <address><time datetime="2019-11-12T10:45:51+00:00">12 Nov 2019, 10:45</time> by <a rel="author">Marianthi Dovri</a></address>
      <p>Η πρώτη φετινή κακοκαιρία, που φέρει το όνομα «Βικτώρια» αναμένεται να χτυπήσει σήμερα και αύριο την Αττική, με ισχυρά  φαινόμενα ιδιαίτερα κατά τις απογευματινές ώρες. Η ΕΜΥ (Εθνική Μετεωρολογική Υπηρεσία) προειδοποιεί για πλημμύρες στην Αττική, καθώς προβλέπονται καταιγίδες και χαλάζι. Η κακοκαιρία, όμως, δε θα περιοριστεί στο λεκανοπέδιο της Αττικής, αλλά θα μεταφερεθεί σε όλη την χώρα.</p>
      <h3>ΠΡΟΓΝΩΣΗ ΓΙΑ ΣΗΜΕΡΑ ΤΡΙΤΗ 12-11-2019</h3>
      <p><b>ΓΕΝΙΚΑ ΧΑΡΑΚΤΗΡΙΣΤΙΚΑ – ΠΡΟΕΙΔΟΠΟΙΗΣΕΙΣ</b><br/>Επιδείνωση του καιρού προβλέπεται από το μεσημέρι και από τα δυτικά, με ισχυρές βροχές και καταιγίδες που θα συνοδεύονται από χαλαζοπτώσεις και θυελλώδεις νότιους ανέμους, που τις πρωινές ώρες στο Ιόνιο θα φτάσουν κατά τόπους τα 10 μποφόρ.</p>
      <p><b>ΜΑΚΕΔΟΝΙΑ, ΘΡΑΚΗ</b><br/>Καιρός: Νεφώσεις με βροχές και στη δυτική και κεντρική Μακεδονία σποραδικές καταιγίδες. Τη νύχτα στη δυτική Μακεδονία τα φαινόμενα θα είναι κατά τόπους έντονα.<br/>Ανεμοι: Ανατολικοί νοτιοανατολικοί 3 με 5 και από το απόγευμα τοπικά 6 μποφόρ.<br/>Θερμοκρασία: Από 12 έως 21 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p><b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b><br/>Καιρός: Νεφώσεις με βροχές και καταιγίδες, κατά τόπους ισχυρές στα νησιά του Ιονίου, στην Ηπειρο, τη δυτική Στερεά και από το βράδυ στη δυτική Πελοπόννησο.<br/>Ανεμοι: Νοτιοανατολικοί 6 με 8, στο Ιόνιο τοπικά 9 και τις πρωινές ώρες πρόσκαιρα έως 10 μποφόρ.<br/>Θερμοκρασία: Από 15 έως 21 βαθμούς Κελσίου. Στα βόρεια 3 με 5 βαθμούς χαμηλότερη.</p>
      <p><b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b><br/>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες αρχικά στα νότια και από τις απογευματινές ώρες στις υπόλοιπες περιοχές. Το βράδυ τα φαινόμενα στη νότια Πελοπόννησο θα είναι κατά τόπους έντονα.<br/>Ανεμοι: Ανατολικοί νοτιοανατολικοί 5 με 7 μποφόρ.<br/>Θερμοκρασία: Από 13 έως 24 βαθμούς Κελσίου.</p>
      <p><b>ΚΥΚΛΑΔΕΣ, ΚΡΗΤΗ</b><br/>Καιρός: Λίγες νεφώσεις παροδικά αυξημένες με τοπικές βροχές. Από τις απογευματινές ώρες στη δυτική Κρήτη θα εκδηλωθούν σποραδικές καταιγίδες οι οποίες πιθανώς αργά τη νύχτα θα είναι κατά τόπους ισχυρές.<br/>Ανεμοι: Νοτιοανατολικοί 6 με 7 μποφόρ.<br/>Θερμοκρασία: Από 18 έως 25 βαθμούς Κελσίου.</p>
      <p><b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b><br/>Καιρός: Αραιές νεφώσεις που βαθμιαία θα πυκνώσουν και από τη νύχτα θα σημειωθούν τοπικές βροχές.<br/>Ανεμοι: Νοτιοανατολικοί 5 με 6 και σταδιακά έως 7 μποφόρ.<br/>Θερμοκρασία: Από 19 έως 25 βαθμούς Κελσίου. Στα βόρεια 2 με 4 βαθμούς χαμηλότερη.</p>
      <p><b>ΑΤΤΙΚΗ</b><br/>Καιρός: Νεφώσεις παροδικά αυξημένες και βαθμιαία τοπικές βροχές. Σποραδικές καταιγίδες θα εκδηλωθούν τις βραδινές ώρες.<br/>Ανεμοι: Νοτιοανατολικοί 5 με 6 μποφόρ.<br/>Θερμοκρασία: Από 15 έως 23 βαθμούς Κελσίου.</p>
      <p><b>ΘΕΣΣΑΛΟΝΙΚΗ</b><br/>Καιρός: Νεφώσεις με τοπικές βροχές και βαθμιαία σποραδικές καταιγίδες.<br/>Ανεμοι: Νοτιοανατολικοί 4 με 6 μποφόρ.<br/>Θερμοκρασία: Από 13 έως 21 βαθμούς Κελσίου.</p>
      <h3>ΠΡΟΓΝΩΣΗ ΓΙΑ ΑΥΡΙΟ ΤΕΤΑΡΤΗ 13-11-2019</h3>
      <p>Καιρός: Στα νησιά του <b>ανατολικού Αιγαίου</b> και τα <b>Δωδεκάνησα</b> αραιές νεφώσεις που γρήγορα θα πυκνώσουν και θα σημειωθούν τοπικές βροχές και τις βραδινές ώρες σποραδικές καταιγίδες κατά τόπους ισχυρές.<br/>Στην <b>υπόλοιπη χώρα</b> νεφώσεις με βροχές και καταιγίδες κατά τόπους ισχυρές που από τις απογευματινές ώρες στο <b>Ιόνιο</b> και στα <b>ηπειρωτικά</b>, <b>πλην ανατολικής Μακεδονίας και Θράκης</b>, θα εξασθενήσουν. Ευνοείται η μεταφορά σκόνης στα <b>νότια</b>.</p>
      <p>Ανεμοι: Νότιοι νοτιοανατολικοί 5 με 7 και στο Ιόνιο τις πρωινές ώρες τοπικά 8 μποφόρ. Βαθμιαία από τα δυτικά θα στραφούν σε<br/>νοτιοδυτικούς και θα εξασθενήσουν.<br/>Θερμοκρασία: Σε μικρή πτώση.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/rick-and-morty-4i-sezon/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/12/kakokairia-viktoria-o-kallianos-proeidopoiei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/12/black-friday-2019-giati-onomastike-mauri-paraskevi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/12/pote-kleinoun-ta-sxoleia-gia-ta-hristougenna-2019/"/>
        <a href="https://neolaia.gr/2019/11/12/eutixia-deite-to-neo-trailer-tis-megaliteris-ellinikis-kinimatografikis-paragogis-tou-2019/"/>
        <a href="https://neolaia.gr/neo/kinimatografos"/>
      </related>
    </article>
  </body>
</html>