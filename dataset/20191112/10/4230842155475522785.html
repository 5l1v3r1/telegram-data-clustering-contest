<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191112-yak-zustrichaty-novyj-rik-2020-tradytsiyi-svyatkuvannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T10:40:48+00:00"/>
    <meta property="og:title" content="Як зустрічати Новий рік 2020 – традиції святкування"/>
    <meta property="og:description" content="Символ Нового року 2020 – Металевий білий Щур. Щоб удача супроводжувала весь рік, потрібно правильно його зустріти. Про традиції святкування читайте в матеріалі Фактів ICTV."/>
  </head>
  <body>
    <article>
      <h1>Як зустрічати Новий рік 2020 – традиції святкування</h1>
      <address>
        <time datetime="2019-11-12T10:40:48+00:00">12 Nov 2019, 10:40</time>
      </address>
      <p>Символ Нового року 2020 – Металевий білий Щур. Щоб удача супроводжувала весь рік, потрібно правильно його зустріти. Про традиції святкування читайте в матеріалі Фактів ICTV.</p>
      <p>Новий 2020 рік пройде під знаком Щура, який у Китаї вважається символом мудрості, удачі та багатства.</p>
      <p>До речі, дата східного нового року залежить від місячного календаря, тому рік Щура настане лише 25 січня, а українці матимуть ще один день для свята.</p>
      <p><b>Читайте:</b> <a href="https://fakty.com.ua/ua/ukraine/20191023-vyhidni-na-novyj-rik-2020-skilky-vidpochyvatymut-ukrayintsi/">Вихідні на Новий рік 2020: скільки відпочиватимуть українці</a></p>
      <p>Щоб заручитися підтримкою цього гризуна, потрібно знати, як зустріти Новий рік 2020, в які кольори одягатися, як прикрасити будинок і що не можна робити.</p>
      <h3>Традиції та заборони на Новий рік 2020</h3>
      <p>Передусім варто подумати про колір вбрання. Це не обов’язково білий – Щуру також сподобаються сірий та інші світлі відтінки в одязі.</p>
      <p>Родзинкою в наряді може бути срібний пояс або ланцюжок з кулоном – все, що має металічний блиск.</p>
      <p>Прикрасьте інтер’єр дрібничками з натуральних матеріалів, влаштуйте велике свято зі смачними та ситними стравами на столі. Обмежень тут немає, тільки не переборщіть з алкоголем – <b>жодних міцних спиртних напоїв!</b></p>
      <figure>
        <img src="https://fakty.com.ua/wp-content/uploads/2019/11/12/animal-1238984_960_720-722x512.jpg?1573555375"/>
      </figure>
      <p>Для близьких приготуйте невеликі сувеніри та листівки із зображенням символу року. На сході вони вважаються важливішими за будь-які інші презенти.</p>
      <p>Щуру не сподобається, якщо ви будете лаятися та сперечатися за столом, мити або розбивати посуд, але найбільше він розсердиться, якщо ви викинете недоїдені продукти.</p>
      <p>Також <b>не можна святкувати Новий рік на самоті</b>, хандрити і тужити.</p>
      <p>Раніше Факти ICTV зібрали найкращі <a href="https://fakty.com.ua/ua/lifestyle/20191109-podarunky-na-novyj-rik-2020-10-najkrashhyh-idej/">ідеї подарунків на Новий рік 2020.</a></p>
    </article>
  </body>
</html>