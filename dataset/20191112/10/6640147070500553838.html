<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-w20-5g-fold/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T10:46:00+00:00"/>
    <meta property="og:title" content="Samsung Galaxy W20 è la versione 5G di Galaxy Fold"/>
    <meta property="og:description" content="Samsung Galaxy W20 non è un nuovo smartphone, ma la variante 5G di Galaxy Fold: questo è quanto emerso dalla scheda tecnica pubblicata su TENAA."/>
  </head>
  <body>
    <article>
      <h1>Samsung Galaxy W20 è la versione 5G di Galaxy Fold</h1>
      <address><time datetime="2019-11-12T10:46:00+00:00">12 Nov 2019, 10:46</time> by <a rel="author">Biagio Petronaci</a></address>
      <p>Ora è ufficiale: il <b>5G</b> arriverà anche nel primo smartphone pieghevole <b>Samsung</b>. <a href="http://www.tomshw.it/smartphone/samsung-w2020-lo-smartphone-a-conchiglia-avra-un-display-pieghevole/">Galaxy W20</a>, secondo le informazioni diffuse durante le scorse ore, non è altro che un <b>Galaxy Fold</b> con connettività 5G.</p>
      <p>Il primo dispositivo pieghevole della società coreana <a href="http://www.tomshw.it/smartphone/samsung-galaxy-fold-italia/">arriverà in Italia</a> a partire da domani 13 novembre e l’azienda produttrice sarebbe già intenzionata a implementare lo <b>standard di quinta generazione</b>. L’età degli smartphone pieghevoli è ufficialmente iniziata ed è plausibile che durante i prossimi mesi arrivino sempre più prodotti di questa tipologia, affiancati dai futuri device con doppio schermo.</p>
      <slideshow>
        <figure>
          <img src="https://www.tomshw.it/images/images/2019/11/samsung-galaxy-w20-62488.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-w20-62487.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-w20-62486.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-w20-62485.768x432.jpg"/>
        </figure>
      </slideshow>
      <p>Il prossimo <b>19 novembre</b>, in Cina, avrà luogo la presentazione di un nuovo dispositivo. Molti utenti pensavano che potesse trattarsi di qualche novità, ma le cose sembrerebbero essere diverse. Su <a href="https://wap.tenaa.com.cn/WSFW/ParamImportant.aspx?code=px1dx6YhBAjSRRXYoANaSlpA%2fkJplYj8">TENAA </a>è, per l’appunto, apparsa una breve scheda tecnica che rivela che Galaxy W20 sembrerebbe essere identico a Galaxy Fold, se non fosse per la connettività 5G e per la <b>batteria</b>.</p>
      <figure>
        <img src="https://www.tomshw.it/images/images/2019/11/tenaa-galaxy-w20-62489.768x432.jpg"/>
      </figure>
      <p>La fonte energetica, apparentemente senza ragione, è passata dai 4.380 mAh del primo pieghevole a <b>4.135 mAh</b>. La ragione è ancora sconosciuta, dato che il 5G dovrebbe consumare di più. Il sito web cinese non mostra tutte le specifiche tecniche, quindi potrebbero esserci ulteriori variazioni.</p>
      <blockquote>OnePlus 7T, con 8 GB di RAM, 128 GB di memoria interna, Qualcomm Snapdragon 855 Plus e display AMOLED, è disponibile all’acquisto su Amazon. Lo trovate a <a href="https://toms.it/f7f49">questo indirizzo</a>.</blockquote>
    </article>
  </body>
</html>