<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741311"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T10:14:00+00:00"/>
    <meta property="og:title" content="ปิดตลาดหุ้นไทยเป็นบวก รับความหวังเทรดวอร์คลาย"/>
    <meta property="og:description" content="ปิดตลาดหุ้นไทยวันที่ 12 พ.ย.62 บวก 4.08 จุด โดยนักลงทุนมีความหวังรับข่าวดีการค้าโลกคลี่คลาย"/>
  </head>
  <body>
    <article>
      <h1>ปิดตลาดหุ้นไทยเป็นบวก รับความหวังเทรดวอร์คลาย</h1>
      <address>
        <time datetime="2019-11-12T10:14:00+00:00">12 Nov 2019, 10:14</time>
      </address>
      <p>
        <b>ปิดตลาดหุ้นไทยวันที่ 12 พ.ย.62 บวก 4.08 จุด โดยนักลงทุนมีความหวังรับข่าวดีการค้าโลกคลี่คลาย</b>
      </p>
      <p>ดัชนีหุ้นไทยวันที่ 12 พ.ย.กลับมาอยู่ในสถานการณ์ที่ดีอีกครั้งสอดคล้องกับตลาดหุ้นทั่วโลกหลังจากเมื่อวานตลาดหุ้นส่วนใหญ่ร่วงกันระเนระนาด เนื่องจากวันนี้นักลงทุนเริ่มมีความหวังว่าจะได้รับข่าวดีในประเด็นสงครามการค้าสหรัฐ-จีน ระหว่างที่ประธานาธิบดีโดนัลด์ ทรัมป์ กล่าวสุนทรพจน์ที่การประชุม “อีโคโนมิค คลับ ออฟ นิวยอร์ค” ส่งผลให้ดัชนีปิดตลาดที่ 1,626.20  จุด  เพิ่มขึ้น4.08  จุด หรือ  0.25% มูลค่าซื้อขาย 45,404.97 ล้านบาท  ส่วนตลาดเอ็มเอไอปิดที่ 329.59 จุด  ลดลง 1.56 จุด หรือ 0.47% มูลค่าซื้อขาย  904.84 ล้านบาท<br/><br/>ส่วนสถานการณ์หุ้นไทยนั้นหลายสำนักได้ประเมินทิศทางตลาดหุ้นไทยว่ามีการฟื้นตัวที่ดีขึ้น จากเศรษฐกิจสหรัฐที่ยังแข็งแกร่ง ประกอบกับทิศทางค่าเงินบาทมีการอ่อนค่าลงจากสัปดาห์ก่อนหน้า และอ่อนค่าที่สุดในรอบ 3 สัปดาห์  รวมถึงรัฐบาลได้ออกมาตรการกระตุ้นเศรษฐกิจออกมาต่อเนื่อง เช่น  แคมเปญส่งเสริมการท่องเที่ยว “ร้อยเดียวเที่ยวทั่วไทย” เพียงแค่4-5 นาทีที่เปิดให้ลงนามก็เต็มจำนวนแล้ว และ “เที่ยววันธรรมดาราคาช็อคโลก”  รวมถึงมาตรการ “ชิม ช้อป ใช้” เฟส 3 คาดจะช่วยพยุงเศรษฐกิจไทยในช่วงปลายปีนี้ได้<br/><br/>สำหรับหลักทรัพย์ที่มีมูลค่าซื้อขายสูงสุด 5 อันดับแรก<br/>1.ซีพีออลล์ ปิดที่ 80.00 บาท เพิ่มขึ้น 1.00 บาท<br/>2.แอดวานซ์ ปิดที่ 233.00 บาท เพิ่มขึ้น 5.00 บาท<br/>3.เอสเอชอาร์ ปิดที่ 4.14 บาท ลดลง 1.06 บาท<br/>4.บีกริม ปิดที่ 52.75 บาท เพิ่มขึ้น 0.75 บาท<br/>5.ปตท. ปิดที่ 45.25 บาท ไม่เปลี่ยนแปลง</p>
    </article>
  </body>
</html>