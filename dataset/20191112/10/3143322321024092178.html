<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lowvelder.co.za/513108/meet-morne-kous-crous/"/>
    <meta property="og:site_name" content="Lowvelder"/>
    <meta property="article:published_time" content="2019-11-12T10:19:55+00:00"/>
    <meta property="og:title" content="MEET: Morné (Kous) Crous"/>
    <meta property="og:description" content="Hy is 'n selferkende rugby-fanatikus."/>
  </head>
  <body>
    <article>
      <h1>MEET: Morné (Kous) Crous</h1>
      <h2>Hy is ‘n selferkende rugby-fanatikus.</h2>
      <address><time datetime="2019-11-12T10:19:55+00:00">12 Nov 2019, 10:19</time> by <a rel="author">Landé Willemse</a></address>
      <p>In Julie 2019 het een van sy lewensdrome waar geword toe hy die Nelspruit Jeug-rugbyklub gestig het.</p>
      <p>
        <a href="https://lowvelder.co.za/508052/ken-die-welstand-afrigter-van-die-phakisa-pumas/">ONTMOET: Jacques Goosen</a>
      </p>
      <p>Vir hom was dit vir jare lank ‘n droom om meer seuns die geleentheid te gee om meer rugby te speel, meer rugby-vaardighede aan te leer en beter blootstelling aan rugby te bied. Morné en sy span bied ontwikkeling, fiksheidskondisionering en gespesifiseerde rugby-posisie-ontwikkeling vir spelers vanaf die ouderdom sewe tot 13 jaar aan.</p>
      <p>
        <a href="https://lowvelder.co.za/502283/ontmoet-marius-van-rensburg/">MEET: Leon Smith</a>
      </p>
      <p>Hulle fokus op tegnieke om rugby-vaardighede op ouderdomsvlak te bevorder, wat spelers dan bevoordeel vir wedstrydspel. Hulle hoofdoel is om afrigting te bied, maar wil spelers ook blootstelling gee aan liga-wedstryde teen ander klubs gedurende die seisoen.</p>
      <p>Hier kan hulle die tegnieke en vaardighede in ware wedstrydspel uitvoer om sodoende die gespesifiseerde posisie-ontwikkeling uit te voer. By Nelspruit Jeug-rugbyklub word spelers glad nie in A-, B- of C-spanne ingedeel volgens prestasie nie.</p>
      <p>
        <a href="https://lowvelder.co.za/511801/meet-june-cruse/">MEET: June Cruse</a>
      </p>
      <p>Elke speler kry die geleentheid om in hul posisie te ontwikkel. Morné is ‘n IRB-vlak 2 afrigter en rig tans die Nelspruit Rugbyklub se eerste span af.</p>
      <p>Hy is ook betrokke by Laerskool Nelspruit en Curro Nelspruit se skoolspanne. Hy is onlangs genooi om sy IRB-vlak 3 in Stellenbosch te gaan voltooi.</p>
    </article>
  </body>
</html>