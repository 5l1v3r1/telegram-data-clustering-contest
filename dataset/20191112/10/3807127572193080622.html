<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55510-pink-dzhenifar-anistan-zendaia---pobeditelite-na-Peoples-Choice-Awards/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-12T10:30:00+00:00"/>
    <meta property="og:title" content="Пинк, Дженифър Анистън, Зендая - победителите на People's Choice Awards"/>
    <meta property="og:description" content="Ето кои други взеха награди"/>
  </head>
  <body>
    <article>
      <h1>Пинк, Дженифър Анистън, Зендая - победителите на People's Choice Awards</h1>
      <h2>Ето кои други взеха награди</h2>
      <address><time datetime="2019-11-12T10:30:00+00:00">12 Nov 2019, 10:30</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p><b>Певицата Пинк</b> получи една от най-големите награди на церемонията на раздаването на статуетките на  "<b>People's Choice Awards</b>" ("Изборът на публиката").  Звездата получи приза <b>"Борец"</b> за дейността ѝ в подкрепа на редица благотворителни организации и ролята ѝ като посланик на УНИЦЕФ.</p>
      <p>Церемонията се проведе в Санта Моника, Калифорния, а въпросните награди за музика, кино и телевизия, които се определят само от публиката, бяха връчени за 45-и път.</p>
      <p>Пинк беше придружена от съпруга си - Кари Харт и децата си - 8-годишната дъщеря Уилоу и 2-годишния син Джеймисън.</p>
      <p><i>"Добротата днес е бунтарски акт. Има хора, които нямат това, което вие имате, помогнете им да го получат. Тази планета се нуждае от помощ, хубаво е да се помага. Спрете да се карате един с друг, а си помагайте</i>", каза певицата.</p>
      <p>С почетни призове бяха удостоени <b>актрисата Дженифър Анистън и певицата Гуен Стефани.</b> Звездата от "Приятели" взе наградата "Икона" за приноса си в киното и телевизията и запомнящите се роли, които е играла. </p>
      <p><b>Гуен Стефани</b> получи отличието "Модна икона", което е признание за уникалния ѝ стил. Младата</p>
      <figure>
        <img src="https://www.teenproblem.net/a/9-cooltura/55510-pink-dzhenifar-anistan-zendaia---pobeditelite-na-Peoples-Choice-Awards/../../media/teenproblem/files/articles/528x356/d796fd89b4b03cc7f563c62520eab585.jpg"/>
      </figure>
      <p>Снимка: Reuters</p>
      <p>
        <b>Зендая взе наградата за актриса на годината за ролята ѝ в "Спайдърмен: Далече от дома".</b>
      </p>
      <p><b>"Отмъстителите: Краят" </b>беше обявен за филм на 2019 г. <b>Робърт Дауни младши</b> е филмов актьор на 2019 г., а <b>Том Холанд </b>- екшън звезда на 2019 г. за "Спайдърмен: Далече от дома". </p>
      <p><b>Бионсе</b> получи отличие за звезда в анимация на 2019 г. за "Цар Лъв", а<b> "Животът на Кардашян"</b> е риалити шоу на 2019 г. <b>Клои Кардашян</b> беше призната за най-успешната риалити звезда.</p>
      <p>Певец на годината е<b> Шон Мендес</b>, а певица - <b>Били Айлиш.</b></p>
      <related>
        <a href="https://www.teenproblem.net/g/1271.html"/>
      </related>
    </article>
  </body>
</html>