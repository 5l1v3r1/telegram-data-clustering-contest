<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-v-seredu-poteplishaje-639380.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T10:47:25+00:00"/>
    <meta property="og:title" content="В Україні в середу потеплішає"/>
    <meta property="og:description" content="Погоду більшості областей визначатиме тепла повітряна маса, яка переміститься з Балканського півострова"/>
  </head>
  <body>
    <article>
      <h1>В Україні в середу потеплішає</h1>
      <address>
        <time datetime="2019-11-12T10:47:25+00:00">12 Nov 2019, 10:47</time>
      </address>
      <h4>Погоду більшості областей визначатиме тепла повітряна маса, яка переміститься з Балканського півострова</h4>
      <p>Найближчої доби, 13 листопада, погоду більшості областей визначатиме тепла повітряна маса, яка переміститься з південного заходу - з Балканського півострова. Про це повідомляє Укргідрометцентр.</p>
      <p>За даними синоптиків, на більшій частині Україні без опадів, лише на Закарпатті вдень невеликий дощ. Уночі та вранці очікується на Лівобережжі країни туман. Вітер переважно південно-східний, 5-10 м/с, у західних областях пориви 15-20 м/с.</p>
      <p>Температура вночі 3-8° тепла, в західних областях і на узбережжі морів до 11°, вдень 10-15°, на крайньому півдні та Закарпатті до 18°; на сході країни та півночі Лівобережжя вночі 1-6° тепла, вдень 7- 12°.</p>
      <p>У Києві - без опадів; температура вночі 5-7° тепла, вдень 12-14°.</p>
      <p>За даними Центральної геофізичної обсерваторії в Києві 13 листопада найвища температура вдень була 15,8° у 2010 році, найнижча вночі -13,4° у 1993 році.</p>
      <p>У четвер, 14 листопада, також без опадів, лише на Закарпатті та Прикарпатті місцями невеликий дощ. Вітер переважно південно-східний, 5-10 м/с, місцями пориви 15-20 м/с.</p>
      <p>Температура в західних і південних (крім Запорізької) областях, а також у Криму вночі 4-9°, вдень 11-16°; на решті території вночі 0-5° тепла, в східних областях до 3° морозу, вдень 8-13° тепла.</p>
      <p>У Києві 14 листопада очікується без опадів. Вітер переважно південно-східний, 5-10 м/с, удень пориви 15-18 м/с. Температура вночі 3-5° тепла, вдень 10-12°.</p>
      <related>
        <a href="https://glavcom.ua/news/tuman-ta-viter-prognoz-pogodi-v-ukrajini-na-vivtorok-639290.html"/>
        <a href="https://glavcom.ua/country/society/v-ukrajini-cherez-tuman-ogolosili-zhovtij-riven-nebezpeki-638984.html"/>
        <a href="https://glavcom.ua/news/v-ukrajini-sogodni-bude-hmarno-na-zahodi-ochikuyutsya-doshchi-638895.html"/>
      </related>
    </article>
  </body>
</html>