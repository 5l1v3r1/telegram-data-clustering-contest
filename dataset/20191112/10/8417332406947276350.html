<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/12/Bibelskolestudent-22-d%C3%B8d-etter-badeulykke-i-Israel-20376673.ece"/>
    <meta property="og:site_name" content="adressa.no"/>
    <meta property="article:published_time" content="2019-11-12T10:52:59+00:00"/>
    <meta property="og:title" content="Bibelskolestudent (22) død etter badeulykke i Israel"/>
    <meta property="og:description" content="En 22 år gammel student ved Bildøy bibelskole på Sotra er død etter å ha blitt alvorlig skadd i en badeulykke i Israel tirsdag i forrige uke."/>
  </head>
  <body>
    <article>
      <h1>Bibelskolestudent (22) død etter badeulykke i Israel</h1>
      <address><time datetime="2019-11-12T10:52:59+00:00">12 Nov 2019, 10:52</time> by <a rel="author"> NTB</a></address>
      <p>En 22 år gammel student ved Bildøy bibelskole på Sotra er død etter å ha blitt alvorlig skadd i en badeulykke i Israel tirsdag i forrige uke.</p>
      <aside><a href="https://www.adressa.no/nyheter/innenriks/2019/11/12/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/12/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/12/javascript:void(0);">Del denne artikkelen på e-post</a></aside>
      <p>– Det er med sorg vi meddeler at studenten som ble alvorlig skadd i en badeulykke i Israel, tirsdag 5.11.2019, i dag tidlig tirsdag 12.11.2019 er erklært død av legepersonell ved sykehuset i Afula, Israel, skriver Bildøy bibelskole på sine <a href="https://www.bildoybibelskole.no/nyheter/pressemelding">nettsider</a>.</p>
      <p>Den omkomne er 22 år gamle Håvard Jonassen fra Fana i Bergen. Han var på skoletur i Israel da ulykken skjedde. Hans nærmeste familie er til stede på sykehuset i Afula.</p>
      <p>
        <b>LES OGSÅ: <a href="https://www.adressa.no/pluss/nyheter/2019/07/28/Audun-og-Frode-reddet-bader-fra-drukning-%E2%80%93-Det-gikk-utrolig-fort-19579745.ece">Audun og Frode reddet bader fra drukning: – Det gikk utrolig fort</a></b>
      </p>
      <p>– Skolen vil arrangere en samling med kriseteam og bedriftshelsetjenesten til stede for å ivareta studenter og ansatte. Det vil senere bli lagt opp til en intern minnestund for studenter og ansatte på skolen. Vi takker for forståelse for at vi i denne krevende situasjonen ønsker å skjerme studenter og ansatte, skriver skolen.</p>
      <p>Det blir samtidig opplyst at det ikke vil bli gitt noen ytterligere informasjon til pressen, etter ønske fra mannens nærmeste pårørende.</p>
      <p>
        <b>LES OGSÅ: <a href="https://www.adressa.no/pluss/nyheter/2019/05/07/L%C3%A6rerstudenten-hopper-i-elva-for-%C3%A5-hindre-drukningsulykker-18946170.ece">Lærerstudenten hopper i elva for å hindre drukningsulykker</a></b>
      </p>
    </article>
  </body>
</html>