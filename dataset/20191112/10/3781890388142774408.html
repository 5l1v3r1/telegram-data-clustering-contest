<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/741316"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T10:50:00+00:00"/>
    <meta property="og:title" content="'น้องบิ๊นท์'สร้างประวัติศาสตร์ คว้ามงกุฎ'มิสอินเตอร์ฯ'"/>
    <meta property="og:description" content="'น้องบิ๊นท์' สาวงามจากรั้วมหิดล สร้างประวัติศาสตร์เป็นสาวไทยคนแรกที่คว้ามงกุฎมิสอินเตอร์เนชั่นแนล 2019 ที่ประเทศญี่ปุ่น เจ้าตัวสุดภูมิใจที่ไล่ตามความฝันสำเร็จ"/>
  </head>
  <body>
    <article>
      <h1>'น้องบิ๊นท์'สร้างประวัติศาสตร์ คว้ามงกุฎ'มิสอินเตอร์ฯ'</h1>
      <address>
        <time datetime="2019-11-12T10:50:00+00:00">12 Nov 2019, 10:50</time>
      </address>
      <p>
        <b>"น้องบิ๊นท์" สาวงามจากรั้วมหิดล สร้างประวัติศาสตร์เป็นสาวไทยคนแรกที่คว้ามงกุฎมิสอินเตอร์เนชั่นแนล 2019 ที่ประเทศญี่ปุ่น เจ้าตัวสุดภูมิใจที่ไล่ตามความฝันสำเร็จ</b>
      </p>
      <p>เมื่อวันที่ 12 พ.ย. (ตามเวลาท้องถิ่น) ที่โตเกียว โดม กรุงโตเกียว ประเทศญี่ปุ่น กองประกวดมิสอินเตอร์เนชั่นแนล จัดการประกวด มิสอินเตอร์เนชั่นแนล 2019 รอบตัดสินโดยมีสาวงามจาก 83 ประเทศทั่วโลกเข้าร่วม รวมถึง น.ส.สิรีธร ลีห์อร่ามวัฒน์ หรือ บิ๊นท์ นางสาวไทย ประจำปี 2562 ทำหน้าที่เป็นตัวแทนประเทศไทย ท่ามกลางกองเชียร์​นางงามชาวไทยที่ขนอุปกรณ์การเชี​ยร์ อาทิ ธงชาติ ป้ายไฟ ฯลฯ ไปให้กำลังใจอย่างคึกคัก<br/><br/>ขณะที่การประกวดเริ่มต้นด้​วยการเปิดตัวผู้เข้าประกวดในชุ​ดประจำชาติ และประกาศผลรางวัลชุดประจำชาติ​ยอดเยี่ยมได้แก่ น.ส. เหงียน ทวง ซาน สาวงามจากประเทศเวียดนาม ก่อนอวดโฉมสวยสง่าในรอบชุดราตรี ต่อด้วยรอบชุดว่ายน้ำ โดยผู้ที่คว้ารางวัลชุดว่ายน้ำ​ยอดเยี่ยม ได้แก่  น.ส.เอฟลีน นามาโทวู สาวงามจากประเทศยูกันดา จากนั้นเป็นการประกาศผลผู้เข้​ารอบ 15 คนสุดท้าย และรอบ 8 คนสุดท้าย ซึ่งเหล่าสาวงามต้องพูดสุ​นทรพจน์ พูดในห้วข้อ Cheer All Women โดย บิ๊นท์ พูดว่า ก่อนที่จะได้เป็นตั​วแทนประเทศไทย มีหลายคนสงสัยในตัวเธอ และอาชีพเภสัชกรก็ไม่ค่อยเกี่​ยวกับการเป็นนางงามเท่าไร แต่เธอกล้าฝัน ฝึกฝน เพื่อพัฒนาตนเอง จนมายืนอยู่บนเวทีนี้ได้ เธอรู้สึกว่าถ้าผู้หญิงตัวเล็ก ๆ อย่างเธอทำได้  ผู้หญิงทุกคนก็สามารถทำได้เช่​นกัน</p>
      <figure>
        <img src="https://www.dailynews.co.th/admin/upload/20191112/news_huvTYPGNey175109_533.jpg?v=20191114182?v=5140"/>
      </figure>
      <p>ตามด้วยการประกาศรางวัล มิสอินเตอร์เนชั่นแนล ประจำทวีปเริ่มจาก ทวีปโอเชียนีย ได้แก่ มิสอาวาย ทวีปแอฟริกา ได้แก่ มิสไลบีเรีย ทวีปเอเชีย ได้แก่ มิสไทยแลนด์ ทวีปยุโรป ได้แก่ มิสเนเธอร์แลนด์ ทรีปอเมริกา ได้แก่ มิสเปรู  รางวัลชุดราตรียอดเยี่ยม ได้แก่ มิสเวเนซุเอลา และรางวัลมิสโฟโตจีนิค  ได้แก่ มิสกัวเดอลุป ต่อด้วยการประกาศรองชนะเลิศอั​นดับ 4 คือ น.ส.แฮริออตต์ เลน มิสสหราชอาณาจักร, รองชนะเลิศอันดับ 3 คือ น.ส.มาเรีย อเลจันดรา เวนโกเชีย  มิสโคลัมเบีย, รองชนะเลิศอันดับ 2 คือ เอเวอลีน นามาโทวู มิสยูกันดา รองชนะเลิศอันดับ 1 คือ น.ส.แอนเดรีย อิสซาเบล โทสคาโน รามิเรซ มิสเม็กซิโก</p>
      <figure>
        <img src="https://www.dailynews.co.th/admin/upload/20191112/news_GjyuZnkYST175110_533.jpg?v=20191114182?v=3825"/>
      </figure>
      <p>ก่อนที่วินาทีแห่งประวัติศาสตร์​มาถึงเมื่อพิธีกรประกาศว่า<b>มิสอิ​นเตอร์เนชั่นแนล 2019 ตกเป็นของ น.ส.สิรีธร ลีห์อร่ามวัฒน์ ตัวแทนจากประเทศไทย สร้างประวัติศาสตร์เป็​นสาวไทยคนแรกที่ครองมงกุ​ฎจากเวทีมิสอินเตอร์เนชั่​นแนลได้สำเร็จ พ่วงด้วยตำแหน่งนางงามประจำทวี​ปเอเชีย</b> โดยภายหลังรับตำแหน่ง บิ๊นท์ กล่าวถึงความรู้สึกว่า <b><i>ไม่คาดคิดว่าได้อยู่ตรงนี้มาก่​อน อยากบอกว่าที่ผ่านมาพยายามพั​ฒนาตัวเองอยู่เสมอในสิ่งที่ตั​วเองอยากประสบความสำเร็จ รวมถึงการร่วมประกวดในเวทีนี้ด้​วย ดังนั้นจึงรู้ภูมิใจมากที่ได้​มาถึงจุดนี้ รู้สึกภูมิใจในตัวเอง ทีม และประเทศไทยด้วย หากไม่ได้รับการสนับสนุนเป็นอย่​างดีจากทีมที่ประเทศไทยก็คงไม่​สามารถมายืนอยู่ตรงนี้ได้  ตอนนี้ทั้งรู้สึกสับสนและตื่​นเต้นมาก อย่างไรก็ตามหวังว่าผู้หญิงทุ​กคนจะทำเหมือนกับที่ตัวเองทำ คือถ้ามีความฝันจงไล่ตามและทำมั​นให้สำเร็จ</i></b><br/>               <br/>สำหรับ น้องบิ๊นท์ ปัจจุบันอายุ 25 ปี จบการศึกษาระดับปริญญาตรี​สาขาเภสัชศาสตร์ คณะเภสัชศาสตร์ มหาวิทยาลัยมหิดล ปัจจุบันทำงานด้านเภสั​ชกรการตลาด ส่วนการประกวด มิสอินเตอร์เนชั่นแนลเป็นเวที​ประกวดนางงามที่ใหญ่ติด 1 ใน 5 ของโลก จัดขึ้นต่อเนื่องเป็นครั้งที่ 59 นับตั้งแต่ปี ค.ศ. 1960.</p>
      <figure>
        <img src="https://www.dailynews.co.th/admin/upload/20191112/news_KVYwJAjYnf175108_533.jpg?v=20191114182?v=6030"/>
      </figure>
      <figure>
        <img src="https://www.dailynews.co.th/admin/upload/20191112/news_klwhYDxaIh175109_533.jpg?v=20191114182?v=9935"/>
      </figure>
      <figure>
        <img src="https://www.dailynews.co.th/admin/upload/20191112/news_DmBVOhrpxr175110_533.jpg?v=20191114182?v=7321"/>
      </figure>
      <p> </p>
    </article>
  </body>
</html>