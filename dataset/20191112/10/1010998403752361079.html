<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/ognen-lav-izleze-na-futbolnija-teren-v-arzhentina-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T10:25:00+00:00"/>
    <meta property="og:title" content="Огнен лъв излезе на футболния терен в Аржентина (ВИДЕО)"/>
    <meta property="og:description" content="&quot;Естудиантес де Ла Плата&quot; откри своя стадион с невиждано шоу"/>
  </head>
  <body>
    <article>
      <h1>Огнен лъв излезе на футболния терен в Аржентина (ВИДЕО)</h1>
      <h2>"Естудиантес де Ла Плата" откри своя стадион с невиждано шоу</h2>
      <address>
        <time datetime="2019-11-12T10:25:00+00:00">12 Nov 2019, 10:25</time>
      </address>
      <p>Огнен лъв, който скача по трибуните и се разхожда на терена, видяха феновете на аржентинския футболен тим "Естудиантес де Ла Плата". Животното ревеше, мяташе буйната си грива и остави без дъх всички привърженици.</p>
      <p>Спокойно, всички 30 000 зрители по трибуните са добре! Огромното животно също не пострада, а причината е, че... не е истинско.</p>
      <figure>
        <iframe src="https://www.youtube.com/embed/c2TJMzL0NKQ" width="560" height="315" data-service="Youtube" scrolling="no"/>
      </figure>
      <p>Лъвът е дигитален и изработен специално за откриването на стадион "Хорхе Луис Хирши" в Ла Плата, Аржентина. </p>
      <p>След 14 години реконструкции и обновяване, съоръжението отвори врати за феновете на тима. Те чакаха този момент от август 2005 г. насам, когато отборът изигра своя последен мач на стадиона преди да започне дългият ремонт.</p>
      <figure>
        <img src="https://img.bg.sof.cmestatic.com/media/images/640x/Nov2019/2112021045.jpg"/>
      </figure>
      <p>Лъвът се появи върху една от колоните на съоръжението, "разходи" се спокойно и изчезна в терена. След него  пред зрителите излезе легендата и настоящ президент на "Естудиантес да Ла Плата" - бившият футболист на "Манчестър Юнайтед" Хуан Себастиан Верон, който поздрави привържениците с новата придобивка. Празненството завърши с впечатляващи фойерверки. </p>
      <p>Първият мач, който ще се изиграе на "Хорхе Луис Хирши", е насрочен за 30 ноември. Тогава тимът е домакин на "Атлетико" Тукуман.</p>
    </article>
  </body>
</html>