<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/suralovi-v-turecku-odhalili-sochu-a-pojmenovali-po-nem-park/1819997?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-12T10:34:00+00:00"/>
    <meta property="og:title" content="Šuralovi v Turecku odhalili sochu a pojmenovali po něm park"/>
    <meta property="og:description" content="Alanya (Turecko) - Bývalému fotbalovému reprezentantovi Josefu Šuralovi, který zahynul při dubnové autonehodě v Turecku, jeho poslední klub Alanyaspor ve městě odhalil sochu a pojmenoval po něm park s dětským hřištěm."/>
  </head>
  <body>
    <article>
      <h1>Šuralovi v Turecku odhalili sochu a pojmenovali po něm park</h1>
      <address><time datetime="2019-11-12T10:34:00+00:00">12 Nov 2019, 10:34</time> by <a rel="author" href="http://www.ctk.cz/" target="_blank">ČTK</a></address>
      <p>Alanya (Turecko) - Bývalému fotbalovému reprezentantovi Josefu Šuralovi, který zahynul při dubnové autonehodě v Turecku, jeho poslední klub Alanyaspor ve městě odhalil sochu a pojmenoval po něm park s dětským hřištěm.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1469563371_P201607260997501.jpg"/>
        </figure>
        <figure>
          <img src="https://i3.cn.cz/6/1556530607_P201904290330401.jpg"/>
        </figure>
        <figure>
          <img src="https://i3.cn.cz/6/1556530702_P201904290332601.jpg"/>
        </figure>
        <figure>
          <img src="https://i3.cn.cz/6/1556980492_P201905040403001.jpg"/>
        </figure>
      </slideshow>
      <p>Šuralova <a href="https://www.alanyaspor.org.tr/Haber/josef-sural-cocuk-parki-acildi-11112019#gallery-6">socha</a> v životní velikosti zobrazuje někdejšího hráče Sparty, Liberce či Brna v postoji s rukama za zády. Na podstavci je jeho jméno, datum narození i úmrtí a znak Alanyasporu.</p>
      <p>"Svět truchlil, když jsme ztratili fotbalistu, ale nás to v Alanyi zarmoutilo ještě víc. Jsme hrdí, že po něm můžeme pojmenovat park a uctíme jeho památku," řekl prezident Alanyasporu Hasan Cavusoglu.</p>
      <p>Ceremoniálu se zúčastnili i turečtí politici včetně ministra zahraničí Mevlüta Cavusoglua. Pozvánku na slavnostní otevření parku dostala i Šuralova žena Denisa, která se však omluvila kvůli zdravotním problémům jedné z malých dcer.</p>
      <p>Dvacetinásobný reprezentant Šural zemřel na konci dubna v 28 letech po nehodě minibusu, kterým se s dalšími hráči Alanyasporu vracel z utkání turecké ligy.</p>
    </article>
  </body>
</html>