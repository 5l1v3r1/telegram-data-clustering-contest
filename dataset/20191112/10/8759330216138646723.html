<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T10:00:00+00:00"/>
    <meta property="og:title" content="OFFICIEEL: KRC Genk neemt afscheid van trainer Felice Mazzu"/>
    <meta property="og:description" content="Felice Mazzu is niet langer meer de trainer van KRC Genk. Dat deelden de Limburgers dinsdag officieel mee. Genk stelt binnenkort een vervanger voor Mazzu voor. Tot dan zal Domenico Olivieri de Genkse troepen tijdelijk onder zijn vleugels nemen."/>
  </head>
  <body>
    <article>
      <h1>OFFICIEEL: KRC Genk neemt afscheid van trainer Felice Mazzu</h1>
      <address>
        <time datetime="2019-11-12T10:00:00+00:00">12 Nov 2019, 10:00</time>
      </address>
      <p>
        <b>Felice Mazzu is niet langer meer de trainer van KRC Genk. Dat deelden de Limburgers dinsdag officieel mee. Genk stelt binnenkort een vervanger voor Mazzu voor. Tot dan zal Domenico Olivieri de Genkse troepen tijdelijk onder zijn vleugels nemen.</b>
      </p>
      <p><a href="https://www.voetbalprimeur.be/clubs/krc-genk">KRC Genk</a> deelde mee dat de samenwerking met Mazzu is stopgezet. Ook zijn assistenten Tom Van Imschoot, Denis Dessaer en Sandro Salamone worden in het hartje van Limburg bedankt voor bewezen diensten.</p>
      <aside>Lees meer<br/><a href="https://www.voetbalprimeur.be/nieuws/903472/krc-genk-mag-al-een-eerste-naam-schrappen-ik-heb-een-sabbatjaar-.html?itm_source=www.voetbalprimeur.be&amp;itm_medium=highlighted-content">KRC Genk mag al een eerste naam schrappen: “Ik heb een sabbatjaar”</a></aside>
      <p>Na het vertrek van Mazzu klinkt het bij <a href="https://www.krcgenk.be/nl/nieuws/3757/krc-genk-neemt-afscheid-van-felice-mazzu">Genk</a>: 'De voorbije weken was de trend hoe langer hoe meer negatief, en de clubleiding heeft niet meer het gevoel dat de huidige technische staf nog voor een ommekeer kan zorgen.'</p>
      <figure>
        <embed-post data-src="https://www.instagram.com/p/B4wn8vOAFns" data-service="Instagram"/>
      </figure>
      <p><b>Schuld voor slechte resultaten bij Genk</b><br/>Genk rekent Mazzu de slechte resultaten van de voorbije weken aan. De Limburgers staan momenteel negende in de stand. In de <a href="https://www.voetbalprimeur.be/competitions/jupiler-pro-league">Jupiler Pro League</a> verloor de landskampioen al zes keer. 'De club beseft dat de ploeg na de landstitel opnieuw in opbouw is, maar het verschil tussen de intrinsieke kwaliteit van de spelersgroep en de prestaties is te groot.'</p>
      <p>Tot slot had Genk ook nog mooie woorden over voor Mazzu. 'KRC Genk heeft respect voor het werk van Felice Mazzu, die zich op elk ogenblik een gentleman en een warme persoonlijkheid heeft getoond. De club bedankt hem en zijn assistenten voor hun toewijding en wenst hen veel succes in de toekomst.'</p>
      <aside>Lees meer<br/><a href="https://www.voetbalprimeur.be/nieuws/903372/wat-als-mazzu-zijn-ontslag-krijgt-de-mogelijke-opvolgers-op-een-rij.html?itm_source=www.voetbalprimeur.be&amp;itm_medium=highlighted-content">Wat als Mazzu zijn ontslag krijgt? De mogelijke opvolgers op een rij</a></aside>
    </article>
  </body>
</html>