<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903474/officieel-oud-heverlee-leuven-profiteert-van-vertrek-bij-cercle-brugge.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T10:46:00+00:00"/>
    <meta property="og:title" content="OFFICIEEL: Oud-Heverlee Leuven profiteert van vertrek bij Cercle Brugge"/>
    <meta property="og:description" content="José Jeunechamps heeft met Oud-Heverlee Leuven een nieuwe werkgever gevonden. Na zijn vertrek bij Cercle Brugge vervoegt Jeunechamps de technische staf van OHL."/>
  </head>
  <body>
    <article>
      <h1>OFFICIEEL: Oud-Heverlee Leuven profiteert van vertrek bij Cercle Brugge</h1>
      <address>
        <time datetime="2019-11-12T10:46:00+00:00">12 Nov 2019, 10:46</time>
      </address>
      <p>
        <b>José Jeunechamps heeft met Oud-Heverlee Leuven een nieuwe werkgever gevonden. Na zijn vertrek bij Cercle Brugge vervoegt Jeunechamps de technische staf van OHL.</b>
      </p>
      <p>Toen Bernd Storck de nieuwe hoofdtrainer werd bij Cercle Brugge, <a href="https://www.voetbalprimeur.be/nieuws/901873/officieel-jeunechamps-kiest-voor-een-vertrek-bij-cercle-brugge.html?utm_source=doorlink&amp;utm_medium=doorlink&amp;utm_campaign=doorlink">verliet Jeunechamps de ploeg in onderling overleg</a>. Samen met hoofdcoach Vincent Euvrard, Hans Visser en Joachim Munuga maakte Jeunechamps nu als assistent de technische staf van Oud-Heverlee Leuven compleet.</p>
      <p><b>Aan ervaring geen gebrek bij Jeunechamps </b><br/>De 52-jarige Jeunechamps verdiende al de nodige strepen in het voetbal. Hij werkte onder meer bij Seraing, Standard, Metz en Charleroi. Cercle Brugge was zijn laatste werkgever. Bij die ploeg leerde hij Euvrard kennen.</p>
      <aside>Lees meer<br/><a href="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html?itm_source=www.voetbalprimeur.be&amp;itm_medium=highlighted-content">OFFICIEEL: KRC Genk neemt afscheid van trainer Felice Mazzu</a></aside>
      <p>Technisch directeur Wim De Corte stelt bij <a href="https://www.ohleuven.com/nieuws/1493696/">OHL</a>: "Wij zijn verheugd met José Jeunechamps een echte vakman aan boord te halen. Zo versterken we het technisch kader rond hoofdcoach Vincent Euvrard nog verder en dat zal ons helpen onze ambities te realiseren."</p>
    </article>
  </body>
</html>