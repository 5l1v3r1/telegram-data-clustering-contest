<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821053.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T10:51:00+00:00"/>
    <meta property="og:title" content="سردار نقدی: شیعه انگلیسی و سنی آمریکایی دو لبه یک قیچی هستند"/>
    <meta property="og:description" content="به گزارش تسنیم، سردار محمدرضا نقدی صبح امروز در جمع علمای شیعه و سنی استان گلستان اظهارداشت: چهل سال از انقلاب گذشته و هر روز  ملت ما قدرتمندتر از گذشته در این راه پیش رفته و در طرف مقابل دشمنان ما خار و ذلیل شده‌اند."/>
  </head>
  <body>
    <article>
      <h1>سردار نقدی: شیعه انگلیسی و سنی آمریکایی دو لبه یک قیچی هستند</h1>
      <address>
        <time datetime="2019-11-12T10:51:00+00:00">12 Nov 2019, 10:51</time>
      </address>
      <p>معاون هماهنگ کننده سپاه پاسداران گفت: دشمن هم همین را فهمیده و می‌خواهد این وحدت را برهم بزند اما شکی نیست که همانند گذشته هیچ غلطی نمی‌تواند کند.شیعه انگلیسی و سنی آمریکایی که دو لبه یک قیچی هستند و هر دو مشغول اجرای سیاست‌های آمریکا و دشمنان اسلام ناب هستند.</p>
      <p>به گزارش تسنیم، سردار محمدرضا نقدی صبح امروز در جمع علمای شیعه و سنی استان گلستان اظهارداشت: چهل سال از انقلاب گذشته و هر روز  ملت ما قدرتمندتر از گذشته در این راه پیش رفته و در طرف مقابل دشمنان ما خار و ذلیل شده‌اند.</p>
      <p>وی افزود: در این 4 دهه هرچه آمریکا گفته، عکس آن اتفاق می‌افتاده و انقلاب اسلامی هیبت ظاهری آمریکا را شکسته ‌و امروز آمریکا از ما تشکر می‌کند که  پهپاد بدون سرنشین ما را زدید اما هواپیمای نظامی سرنشین‌دار را نزدید.</p>
      <p>معاون هماهنگ کننده سپاه پاسداران انقلاب اسلامی گفت: این نشان از این دارد که سیاست‌های آمریکا در همه مولفه‌های قدرت با شکست مواجه شده ‌و آمریکایی‌ها حتی نمی‌توانند آتش جنگل‌های خود را خاموش کنند.</p>
      <p>وی اظهار کرد: علت قدرت و پیشرفت ما و شکست خوردن ذلیلانه آمریکا، اتصال و توکل به خداوند متعال و وحدت و یکپارچه بودن ما ملت ایران است.</p>
      <p>سردار نقدی افزود: ملت ما با ایجاد وحدت ، قدرت خداوند را متجلی کرد و به آیه شریفه " إِنْ تَنْصُرُوا اللَّهَ يَنْصُرْكُمْ وَيُثَبِّتْ أَقْدَامَكُمْ" عمل کرد. لازمه ادامه راه انقلاب همین دو مولفه اتصال به خداوند و حفظ وحدت است و ما با همین رویکرد تا آزادسازی قدس پیش خواهیم رفت.</p>
      <p>وی گفت: دشمن هم همین را فهمیده و می‌خواهد این وحدت را برهم بزند اما شکی نیست که همانند گذشته هیچ غلطی نمی‌تواند کند.شیعه انگلیسی و سنی آمریکایی که دو لبه یک قیچی هستند و هر دو مشغول اجرای سیاست‌های آمریکا و دشمنان اسلام ناب هستند.</p>
      <p>سردار نقدی اظهارداشت: بانوی شهیده‌ای که در منا شهید شد از اقوام شما قوم شریف ترکمن بود که به نیابت از رهبر فرزانه انقلاب به حج رفته بود و این سند افتخار آفرین وحدت ماست.</p>
      <p>معاون هماهنگ کننده سپاه پاسداران انقلاب اسلامی گفت: شیعه واقعی و سنتی راستین در همین ماجرای دفاع از حریم آل الله در سوریه دوشادوش هم با داعش جنگیدند و  ما شهید مدافع حرم اهل سنت داریم.</p>
    </article>
  </body>
</html>