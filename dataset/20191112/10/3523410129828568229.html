<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639561/%D8%B1%D9%88%D9%86%D9%85%D8%A7%DB%8C%DB%8C-%D9%88%DB%8C%D9%88%D9%88-x30-%D8%A8%D8%A7-%D9%BE%D8%B1%D8%AF%D8%A7%D8%B2%D9%86%D8%AF%D9%87-exynos-980"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T10:31:00+00:00"/>
    <meta property="og:title" content="رونمایی ویوو X30 با پردازنده Exynos 980"/>
    <meta property="og:description" content="خبر‌های جدید از شرکت ویوو نشان می‌دهد که این شرکت قصد دارد X30 خود را با پردازنده Exynos 980 سامسونگ رونمایی کند."/>
  </head>
  <body>
    <article>
      <h1>
        <a href="https://www.bultannews.com/fa/news/639561/%D8%B1%D9%88%D9%86%D9%85%D8%A7%DB%8C%DB%8C-%D9%88%DB%8C%D9%88%D9%88-x30-%D8%A8%D8%A7-%D9%BE%D8%B1%D8%AF%D8%A7%D8%B2%D9%86%D8%AF%D9%87-exynos-980">رونمایی ویوو X30 با پردازنده Exynos 980</a>
      </h1>
      <h2>خبر‌های جدید از شرکت ویوو نشان می‌دهد که این شرکت قصد دارد X30 خود را با پردازنده Exynos 980 سامسونگ رونمایی کند.</h2>
      <address><time datetime="2019-11-12T10:31:00+00:00">12 Nov 2019, 10:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در یک کنفرانس مشترک دو شرکت سامسونگ و شرکت چینی ویوو، تولیدکننده چینی اعلام کردند که گوشی مدل X30 این شرکت در ماه دسامبر با پردازنده جدید شرکت کره‌ای، Exynos 980 و پشتیبانی از فناوری شبکه 5G رونمایی خواهد شد.</p>
      <p>پردازنده Exynos 980 در اوایل ماه سپتامبر امسال توسط سامسونگ رونمایی شد و اولین پردازنده میان‌رده تلفن همراه است که با پشتیبانی از شبکه 5G در جهان معرفی شده است. این پردازنده از حالت دوگانه 5G پشتیبانی می‌کند و سرعت آن در حالت عادی به ۲.۵۵ گیگابیت در ثانیه خواهد رسید و با ادغام دو فناوری 4G و 5G سرعت آن روی هم رفته به ۳.۵۵ گیگابیت در ثانیه خواهد رسید.</p>
      <p>Exynos 980 بر مبنای معماری ۸ نانومتری FinFET طراحی شده و دارای دو هسته Cortex-A7 با سرعت ۲.۲ گیگاهرتز و شش هسته Cortex-A55 با سرعت پردازش ۱.۸ گیگاهرتز است. این چیپست دارای پردازنده گرافیکی Mali-G76 MP5 است تا بتواند وظایف سختی مانند بازی‌های سنگین گرافیکی و ویرایش ویدئو و عکس را با سرعت بهتری انجام دهد.</p>
      <p>ویوو درباره گوشی بعدی خود، X30 هیچ جزئیات دیگری را مشخص نکرد، اما شایعه‌های این چنین بیان می‌کنند که این گوشی دارای نمایشگر AMOLED در اندازه ۶.۵ اینچ است که نرخ پردازش آن به ۹۰ هرتز خواهد رسید. همچنین گفته می‌شود حافظه رم این دستگاه ۸ گیگابایت باشد که در کنار حافظه داخلی آن با حجم ۲۵۶ گیگابایت قرار گرفته شده باشد. بر اساس این شایعه‌ها، باطری این دستگاه حجمی معادل ۴۵۰۰ میلی‌آمپر ساعت خواهد داشت که از فناوری شارژ سریع ۲۲.۵ واتی یا ۳۰ واتی پشتیبانی خواهد کرد.</p>
      <p>برای عکسبرداری، ویوو X30 یک دوربین ۳۲ مگاپیکسلی در پنل جلویی خود خواهد داشت و ماژول دوربین پشتی آن چهارگانه خواهد بود. لنز‌های این دوربین دارای قدرت‌های ۶۴، ۱۳، ۸ و ۲ مگاپیکسل خواهند بود. گفته می‌شود ویوو X30 دارای یک نسخه پرو هم خواهد بود که دارای صفحه نمایشی به اندازه ۶.۸۹ اینچ از جنس AMOLED با نرخ پردازش ۹۰ هرتز خواهد داشت و حافظه رم آن به ۱۲ گیگابایت خواهد رسید و همان باطری نسخه معمولی این گوشی روی آن قرار می‌گیرد، اما باطری آن از فناوری شارژ سریع ۴۴ واتی پشتیبانی خواهد کرد. از نظر دوربین هم گفته می‌شود که این گوشی یک دوربین سلفی ۳۲ مگاپیکسلی در پنل جلویی خود و چهار دوربین ۶۰، ۱۲ و دو لنز ۱۳ مگاپیکسلی داشته باشد.</p>
      <p>در هفته‌های بعد، اطلاعات بیشتری از ویوو X30 مشخص خواهد شد و مشخصات آن به طور کامل قبل از رونمایی فاش خواهد شد.</p>
    </article>
  </body>
</html>