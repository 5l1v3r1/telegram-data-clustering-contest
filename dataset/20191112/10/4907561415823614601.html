<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ashton-kutcher-ve-mila-kunis-cocuklara-mirasimizdan-tek-kurus-birakmayacagiz-haber-fotograf-2218759"/>
    <meta property="og:site_name" content="Posta"/>
    <meta property="article:published_time" content="2019-11-12T10:33:07+00:00"/>
    <meta property="og:title" content="Ashton Kutcher ve Mila Kunis: Çocuklara mirasımızdan tek kuruş bırakmayacağız"/>
    <meta property="og:description" content="Ünlü çift, henüz küçük olsa da iki çocuğuyla ilgili çarpıcı bir karar aldı."/>
  </head>
  <body>
    <article>
      <h1>Ashton Kutcher ve Mila Kunis: Çocuklara mirasımızdan tek kuruş bırakmayacağız</h1>
      <address>
        <time datetime="2019-11-12T10:33:07+00:00">12 Nov 2019, 10:33</time>
      </address>
      <h3>Ünlü çift, henüz küçük olsa da iki çocuğuyla ilgili çarpıcı bir karar aldı.</h3>
      <figure>
        <img src="https://i.pstimaj.com/img/78/700x0/5dca883cae298b94aeaad77c"/>
      </figure>
      <p>Büyük bir aşkla evlenen Ashton Kutcher ve Mila Kunis, çocuklarına miraslarından tek bir kuruş bile bırakmayı planlamadıklarını söyledi. 2015 yılında evlenen Kunis ve Kutcher'ın 5 yaşında Wyatt Isabelle adlı bir kızı ve 2 yaşında Dimitri Portwood adında bir oğlu bulunuyor.</p>
      <figure>
        <img src="https://i.pstimaj.com/img/78/700x0/5dca884d66a97c35a02235ed"/>
      </figure>
      <h4>'Çocuklarım ayrıcalıklı bir hayat yaşıyor ve bunu da bilmiyorlar'</h4>
      <p>Dax Shepard'ın Armchair Expert adlı radyo programa konuk olan Kutcher, çocuklarıyla ilgili planını açıkladı.</p>
      <p>Kutcher <b>"Çocuklarım ayrıcalıklı bir hayat yaşıyor ve bunu da bilmiyorlar. Gelecekte de bunun farkında olmayacaklar. Çünkü bildikleri tek yaşam şekli bu"</b> dedi.</p>
      <figure>
        <img src="https://i.pstimaj.com/img/78/700x0/5dca883c66a97c35a1729e5b"/>
      </figure>
      <p>Kutcher, kendisinin ekonomik güçlükler yaşayan bir ailede büyüdüğünü belirterek:</p>
      <p><b>"Ailem bana istediğim her şeyi satın alamadı. Çocukken dondurmayı bile nadiren alıp yiyebilirdim"</b> dedi.</p>
      <figure>
        <img src="https://i.pstimaj.com/img/78/700x0/5dca883cae298b94ad12bc05"/>
      </figure>
      <h4>'Paramızı hayır kurumlarına bağışlamaya karar verdik'</h4>
      <p>Kutcher iki çocuğunun kendisininkinden tamamen farklı bir ailede büyüdüklerini söyleyerek <b>"Onlar ayrıcalıklı koşullarda büyüyorlar. Bu yüzden onların paranın değerini bilmelerini istiyoruz" </b>diye konuştu.</p>
      <p>Kutcher bu kararı eşi Mila Kunis ile konuşarak aldıklarının da altını çizdi. Oyuncu <b>"Mila ile konuştuk ve yaşlandığımız zaman tüm paramızı hayır kurumlarına bağışlamaya karar verdik"</b> dedi.</p>
      <figure>
        <img src="https://i.pstimaj.com/img/78/700x0/5dca8984ae298b94aeaad788"/>
      </figure>
      <h4>'Bunun bir ceza olarak algılanmasını istemiyoruz'</h4>
      <p>Kutcher bu kararın yanlış anlaşılmasını da istemiyor. İşte bu konuda söyledikleri:</p>
      <p>
        <b>"Bunun çocuklara bir ceza olarak algılanmasını istemiyoruz. Bunun onların eğitiminde yararlı bir adım olarak düşünülmesi gerekiyor. Oğlumun ve kızımın büyüdükleri zaman parayı nasıl ve nerede kazanacaklarını kendilerinin bulacağına eminim."</b>
      </p>
      <figure>
        <img src="https://i.pstimaj.com/img/78/700x0/5dca897dae298b9561aa752d"/>
      </figure>
      <h4>Biri 5 diğeri 2 yaşında</h4>
      <p>Kutcher günün birinde çocuklarından birinin elinde bir iş planıyla karşısına çıkması halinde ona maddi olarak yardım etmekten çekinmeyeceğini de belirtti.</p>
      <p>Ünlü oyuncu çocuklarının biri 5 diğeri 2 yaşında olmasına rağmen daha şimdiden sürekli olarak anne ve babalarından para alamayacaklarını öğrettiklerini de söyledi.</p>
      <figure>
        <img src="https://i.pstimaj.com/img/78/700x0/5d8c68ff66a97c326d61c98b"/>
      </figure>
      <h4>Çocuklarına öğretiyorlar</h4>
      <p>Ashton Kutcher ve Mila Kunis geçmişte de ekonomik kaynaklarının kullanılması konusunda çocuklarına bazı şeyleri öğretmeye çalıştıklarını açıklamıştı.</p>
      <figure>
        <img src="https://i.pstimaj.com/img/78/700x0/5dca882666a97c35a1729e56"/>
      </figure>
      <h4>Hediye almak yerine...</h4>
      <p>Mila Kunis, noel, yılbaşı gibi dönemlerde birbirlerine hediye almak yerine ihtiyacı olanlara yardım etmeyi alışkanlık haline getirdiklerini açıklamıştı.</p>
      <figure>
        <img src="https://i.pstimaj.com/img/78/700x0/5dca8998ae298b9562ef5052"/>
      </figure>
      <h4>Benzer açıklamalarda bulunmuşlardı</h4>
      <p>Gösteri dünyasında sahip olduğu serveti çocuklarına aktarmayı planlamayan tek ünlü Kutcher ve Kunis değil. Simon Cowell, Bill Gates, Warren Buffet de benzer açıklamalarda bulunmuştu. </p>
    </article>
  </body>
</html>