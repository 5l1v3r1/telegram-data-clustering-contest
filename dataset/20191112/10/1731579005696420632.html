<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/12/call-of-duty-mobile-supporto-gamepad-241456/"/>
    <meta property="og:site_name" content="MobileWorld"/>
    <meta property="article:published_time" content="2019-11-12T10:18:21+00:00"/>
    <meta property="og:title" content="Call of Duty Mobile: il supporto ai gamepad sta per tornare, ma aspettate ad esultare"/>
    <meta property="og:description" content="Se siete giocatori di Call of Duty: Mobile della primissima ora, ricorderete che al momento del lancio Activision aveva lasciato facoltà agli utenti di uti"/>
  </head>
  <body>
    <article>
      <h1>Call of Duty Mobile: il supporto ai gamepad sta per tornare, ma aspettate ad esultare</h1>
      <address><time datetime="2019-11-12T10:18:21+00:00">12 Nov 2019, 10:18</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Se siete giocatori di <b>Call of Duty: Mobile</b> della primissima ora, ricorderete che al momento del lancio Activision aveva lasciato facoltà agli utenti di utilizzare controller esterni, salvo poi tornare sui suoi passi il giorno seguente, rimuovendone il supporto per non creare eccessive disparità rispetto ai giocatori che si avvalgono invece dei più macchinosi controlli touch. Presto però <b>il supporto ai controller tornerà</b>, ma non è ben chiaro in quale forma.</p>
      <p>Pare infatti che Activision stia studiando un modo per <b>bilanciare</b> alla meglio le sfide fra giocatori dotati di gamepad e quelli che invece ne sono sprovvisti. La soluzione più semplice potrebbe essere quella di <b>eludere</b> del tutto il problema, ovvero<b> separare il sistema di <i>matchmaking</i></b> per le due tipologie di giocatori, ma non è escluso che altre ipotesi più complesse siano al vaglio, per non dividere in modo netto la platea.</p>
      <figure>
        <img src="https://www.mobileworld.it/wp-content/uploads/2019/11/cod-mobile-supporto-controller-700x93.png"/>
      </figure>
      <p>In un modo o nell’altro però, il supporto ai gamepad è destinato a tornare, come <b>confermato da Activision</b> stessa <a href="https://www.reddit.com/r/CallOfDutyMobile/comments/dtofqd/call_of_duty_mobile_november_8th_community_update/">su Reddit</a> in occasione del rilascio di un recente aggiornamento per Call of Duty: Mobile. Secondo voi quale sarebbe la soluzione migliore per far convivere i giocatori amanti del gamepad e quelli invece che si accontentano dei controlli touch?</p>
      <p>
        <a href="https://apps.apple.com/it/app/call-of-duty-mobile/id1287282214">Disponibile su AppStore</a>
      </p>
      <p>
        <a href="https://play.google.com/store/apps/details?id=com.activision.callofduty.shooter">Disponibile su Google Play</a>
      </p>
      <p>Via: <a href="https://www.vg247.com/2019/11/11/call-of-duty-mobile-controller-support-to-return-soon/">VG247.com</a></p>
    </article>
  </body>
</html>