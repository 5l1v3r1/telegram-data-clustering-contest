<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639560/%D9%87%DB%8C%DA%86-%D8%A8%D8%B1%D9%86%D8%AF%DB%8C-%D8%AD%D9%82-%D9%86%D8%AF%D8%A7%D8%B1%D8%AF-%D8%A7%D8%B2-%D8%B4%DB%8C%D8%B4%D9%87-utg-%DA%AF%D9%84%DA%A9%D8%B3%DB%8C-%D9%81%D9%88%D9%84%D8%AF-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T10:15:00+00:00"/>
    <meta property="og:title" content="هیچ برندی حق ندارد از شیشه UTG گلکسی فولد استفاده کند!"/>
    <meta property="og:description" content="شرکت سامسونگ قرارداد اختصاصی خود با شرکت Dowoo Insis را برای تولید شیشه‌ (UTG (Ultra Thing Glass تمدید کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/639560/%D9%87%DB%8C%DA%86-%D8%A8%D8%B1%D9%86%D8%AF%DB%8C-%D8%AD%D9%82-%D9%86%D8%AF%D8%A7%D8%B1%D8%AF-%D8%A7%D8%B2-%D8%B4%DB%8C%D8%B4%D9%87-utg-%DA%AF%D9%84%DA%A9%D8%B3%DB%8C-%D9%81%D9%88%D9%84%D8%AF-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D9%86%D8%AF">هیچ برندی حق ندارد از شیشه UTG گلکسی فولد استفاده کند!</a>
      </h1>
      <h2>شرکت سامسونگ قرارداد اختصاصی خود با شرکت Dowoo Insis را برای تولید شیشه‌ (UTG (Ultra Thing Glass تمدید کرده است.</h2>
      <address><time datetime="2019-11-12T10:15:00+00:00">12 Nov 2019, 10:15</time> by <a rel="author">بولتن نیوز | bultannews.com</a></address>
      <p>شرکت سامسونگ قرارداد اختصاصی خود با شرکت Dowoo Insis را برای تولید شیشه‌ (UTG (Ultra Thing Glass تمدید کرده است. این شیشه‌ در اسمارتفون‌های تاشو سامسونگ مورد استفاده قرار خواهد گرفت. اختصاصی بودن این قرارداد به این معناست که شرکت Dowoo حق ندارد شیشه‌های UTG را به سایر شرکت‌ها بفروشد.</p>
      <p>به گزارش بولتن نیوز، درحال حاضر، این شرکت توانایی تولید 500.000 هزار واحد از این شیشه را دارد. ضخامت شیشه UTG کمتر از 100 میکرومتر بوده که انتظار داریم با ضخامت 30 میکرومتر (کمتر از ضخامت موی انسان) در تلفن‌های تاشو سامسونگ تعبیه شود. البته، برخلاف نازک بودن این شیشه، مقاومت آن بیشتر از پلاستیک پلی‌آمید مورد استفاده در تلفن گلکسی فولد است.</p>
      <p>قرارداد Dowoo Insis با شرکت سرمایه‌گذاری سامسونگ به ارزش 12 میلیارد ون کره جنوبی و به صورت انحصاری امضا شده است. انتظار داریم که مدت زمان این قرارداد به نسبت سایر قرارداد‌ها بیشتر باشد، زیرا سامسونگ با تزریق پول به Dowoo قصد دارد تا ظرفیت تولید خود را افزایش دهد. این امر نیز با تقویت ظرفیت کارخانه‌های موجود در کره و ساخت یک کارخانه جدید در ویتنام ممکن خواهد بود.</p>
      <p>طبق گزارشات منتشر شده، سامسونگ قصد دارد در سال آینده بین 5 تا 6 میلیون عدد از اسمارتفون‌های تاشو را به فروش برساند، بنابراین، Dowoo نیز باید توانایی تولید پنل‌های UTG را داشته باشد. اگر این تامین‌کننده توانایی پاسخ به نیاز‌های سامسونگ را نداشته باشد و آن را ناامید کند، سامسونگ در این مسیر به مشکل می‌خورد، زیرا تقاضاها برای تلفن‌های تاشو در سال‌های آینده بیشتر از امسال است.</p>
      <p> </p>
      <p>
        <b>منبع: آیتی رسان</b>
      </p>
    </article>
  </body>
</html>