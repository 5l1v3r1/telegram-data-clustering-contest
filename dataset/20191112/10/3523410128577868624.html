<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639557/%D8%B9%D8%B1%D8%B6%D9%87-emui-10-%D8%A8%D8%B1%D9%BE%D8%A7%DB%8C%D9%87-%D8%A7%D9%86%D8%AF%D8%B1%D9%88%DB%8C%D8%AF-10-%D8%A8%D8%B1%D8%A7%DB%8C-%D9%BE%DB%8C-30-%D9%88-%D9%BE%DB%8C-30-%D9%BE%D8%B1%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T10:07:00+00:00"/>
    <meta property="og:title" content="عرضه EMUI 10 برپایه اندروید 10 برای پی 30 و پی 30 پرو"/>
    <meta property="og:description" content="پرچم‌داران دارای رام چین خانواده‌ی پی هواوی، یعنی پی ۳۰ و پی ۳۰ پرو، هم‌اکنون در حال دریافت نسخه‌ی پایدار EMUI 10 برپایه‌ی اندروید ۱۰ هستند."/>
  </head>
  <body>
    <article>
      <h1>
        <a href="https://www.bultannews.com/fa/news/639557/%D8%B9%D8%B1%D8%B6%D9%87-emui-10-%D8%A8%D8%B1%D9%BE%D8%A7%DB%8C%D9%87-%D8%A7%D9%86%D8%AF%D8%B1%D9%88%DB%8C%D8%AF-10-%D8%A8%D8%B1%D8%A7%DB%8C-%D9%BE%DB%8C-30-%D9%88-%D9%BE%DB%8C-30-%D9%BE%D8%B1%D9%88">عرضه EMUI 10 برپایه اندروید 10 برای پی 30 و پی 30 پرو</a>
      </h1>
      <h2>پرچم‌داران دارای رام چین خانواده‌ی پی هواوی، یعنی پی ۳۰ و پی ۳۰ پرو، هم‌اکنون در حال دریافت نسخه‌ی پایدار EMUI 10 برپایه‌ی اندروید ۱۰ هستند.</h2>
      <address><time datetime="2019-11-12T10:07:00+00:00">12 Nov 2019, 10:07</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اوایل ماه جاری، هواوی فهرست جدیدی از گوشی‌های این شرکت را اعلام کرد که به‌روزرسانی پایدار EMUI 10 را دریافت می‌کنند. در این فهرست، تعدادی از پرچم‌داران هواوی قرار است تا پایان ماه جاری میلادی به‌روزرسانی شوند و پی ۳۰ و پی ۳۰ پرو در صدر این فهرست قرار دارند. هواوی به قول خود عمل کرده است؛ زیرا دو گوشی پی ۳۰ و پی ۳۰ پرو هم‌اکنون در حال دریافت به‌روزرسانی هستند. این نسخه فقط در چین عرضه‌ شده و هر دو نسخه‌ی بتا و عادی آن دردسترس است.</p>
      <p>شایان ذکر است با به‌روزرسانی نسخه‌ی عادی رابط کاربری از 9.1.0.26 به نسخه‌ی 10.0.0.166 و نسخه‌ی بتا از 10.0.0.159 به 10.0.0.166 تغییر می‌کند. حجم به‌روزرسانی نسخه‌ی بتا یک گیگابایت و حجم به‌روزرسانی نسخه‌ی عادی پنج گیگابایت است.</p>
      <p>مدل‌های جهانی پی ۳۰ و پی ۳۰ پرو هنوز به‌روزرسانی پایدار EMUI 10 را دریافت نکرده‌اند؛ اگرچه انتظار می‌رود به‌زودی برای آن‌ها نیز منتشر شود. برای اطمینان از دریافت این به‌روزرسانی می‌توانید در برنامه‌ی HiCare به مسیر App &gt;&gt; Services &gt;&gt; Update مراجعه کنید.</p>
      <p>به‌روزرسانی جدید پی ۳۰ و پی ۳۰ پرو قابلیت‌های جدیدی ازجمله حالت تیره (Dark Mode)، طرح رابط کاربری به سبک مجله، سیستم رنگی Morandi UI و... را به‌ارمغان می‌آورد.</p>
    </article>
  </body>
</html>