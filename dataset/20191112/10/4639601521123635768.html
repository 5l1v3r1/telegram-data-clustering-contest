<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/inbox/si-tzinpingk-oxi-mono-symfono-stin-epistrofi-ton-glypton-tou-parthenona-alla-tha-exete-tin-ypostiriksi-mas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T10:08:40+00:00"/>
    <meta property="og:title" content="Σι Τζινπίνγκ: Θα έχετε την υποστήριξή μας για τα Γλυπτά του Παρθενώνα"/>
    <meta property="og:description" content="Ο Σι Τζινπίνγκ κατά τη διάρκεια της επίσκεψής του στο Μουσείο της Ακρόπολης τόνισε ότι θα στηρίξει την Ελλάδα στον αγώνα για την επιστροφή των Γλυπτών του Παρθενώνα"/>
  </head>
  <body>
    <article>
      <h1>Σι Τζινπίνγκ: Θα έχετε την υποστήριξή μας για τα Γλυπτά του Παρθενώνα</h1>
      <h2>Ο Σι Τζινπίνγκ κατά τη διάρκεια της επίσκεψής του στο Μουσείο της Ακρόπολης τόνισε ότι θα στηρίξει την Ελλάδα στον αγώνα για την επιστροφή των Γλυπτών του Παρθενώνα</h2>
      <address><time datetime="2019-11-12T10:08:40+00:00">12 Nov 2019, 10:08</time> by <a rel="author">ΤοΒΗΜΑ Team</a></address>
      <p>Ο Σι Τζινπίνγκ κατά τη διάρκεια της επίσκεψής του στο Μουσείο της Ακρόπολης τόνισε ότι θα στηρίξει την Ελλάδα στον αγώνα για την επιστροφή των Γλυπτών του Παρθενώνα.</p>
      <p>«Όχι μόνο συμφωνώ στην επιστροφή των Γλυπτών του Παρθενώνα αλλά θα έχετε την υποστήριξή μας, επειδή κι εμείς έχουμε πολλά δικά μας του κινεζικού πολιτισμού έξω από τη χώρα και προσπαθούμε να γυρίσουν στην πατρίδα τους» δήλωσε ο Πρόεδρος της Κίνας Σι Τζινπίνγκ προς τον Προκόπη Παυλόπουλο.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Τη δήλωση αυτή έκανε ο Πρόεδρος της Κίνας μπροστά από τις Καρυάτιδες στο Μουσείο της Ακρόπολης, στο οποίο ξεναγήθηκε για μία ώρα σήμερα. Στο σημείο αυτό, στο κέντρο του Μουσείου, όπως το χαρακτήρισε ο Έλληνας Πρόεδρος, ο κ. Παυλόπουλος ζήτησε την υποστήριξη του Κινέζου ομολόγου για την επιστροφή από το Βρετανικό Μουσείο, των Γλυπτών: «Η θέση των Γλυπτών είναι εδώ και όχι στο βρετανικό μουσείο. Τα κρατάνε παράνομα. Ζητάμε την υποστήριξή σας» είπε.</p>
      <p>Το προεδρικό ζεύγος της Κίνας υποδέχθηκαν ο κ. Παυλόπουλος με τη σύζυγό του, η υπουργός Πολιτισμού Λίνα Μενδώνη και ο Δημήτρης Παντερμαλής πρόεδρος του Μουσείου της Ακρόπολης.</p>
      <p>Ο Πρόεδρος της Δημοκρατίας Προκόπης Παυλόπουλος, αποχαιρετώντας στην έξοδο του Μουσείου της Ακρόπολης τον Πρόεδρο της Κίνας και τη σύζυγό του, είπε: «Σας προσφέρουμε ένα κομμάτι από την ψυχή μας και μας αφήνετε ένα κομμάτι από την καρδιά σας»</p>
      <figure>
        <img src="https://www.in.gr/wp-content/uploads/2019/11/AP_19316344190629-600x400.jpg"/>
      </figure>
      <figure>
        <img src="https://www.in.gr/wp-content/uploads/2019/11/1-451-600x393.jpg"/>
      </figure>
      <figure>
        <img src="https://www.in.gr/wp-content/uploads/2019/11/2-15-600x398.jpg"/>
      </figure>
      <figure>
        <img src="https://www.in.gr/wp-content/uploads/2019/11/3-17-600x374.jpg"/>
      </figure>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>