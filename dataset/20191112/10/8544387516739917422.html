<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/12/o-asap-rocky-epistrefei-sti-souidia-gia-live/"/>
    <meta property="og:site_name" content="neolaia.gr"/>
    <meta property="article:published_time" content="2019-11-12T10:25:05+00:00"/>
    <meta property="og:title" content="Ο Α$AP Rocky επιστρέφει στη Σουηδία για live μετά την υπόθεση άγριου ξυλοδαρμού"/>
    <meta property="og:description" content="Ο γνωστός Αμερικάνος ράπερ, Rakim Mayers, κατά κόσμον Α$AP Rocky, συνελήφθη σε δρόμο της Στοκχόλμης, όπου και βρισκόταν για συναυλία, στις 2 Ιουλίου του 2019, μετά από πολύ βίαιο καβγά που σημειώθηκε στις 30 Ιουνίου, αντιμετωπίζοντας σοβαρές κατηγορίες από τη δικαιοσύνη."/>
  </head>
  <body>
    <article>
      <h1>Ο Α$AP Rocky επιστρέφει στη Σουηδία για live μετά την υπόθεση άγριου ξυλοδαρμού</h1>
      <h2>Λίγο μετά την καταδίκη του για εμπλοκή σε περιστατικό άγριου ξυλοδαρμού, ο Α$AP Rocky θα επιστρέψει στη σουηδική πρωτεύουσα για συναυλία</h2>
      <address><time datetime="2019-11-12T10:25:05+00:00">12 Nov 2019, 10:25</time> by <a rel="author">neolaia.gr Team</a></address>
      <p>Ο γνωστός Αμερικάνος ράπερ, <b>Rakim Mayers</b>, κατά κόσμον<b> Α$AP Rocky</b>, <b><a href="https://www.neolaia.gr/2019/07/25/asap-rocky-katigories-apo-souidiki-dikeosini/">συνελήφθη σε δρόμο της Στοκχόλμης, όπου και βρισκόταν για συναυλία</a></b>, στις 2 Ιουλίου του 2019, μετά από πολύ βίαιο καβγά που σημειώθηκε στις 30 Ιουνίου, αντιμετωπίζοντας σοβαρές κατηγορίες από τη δικαιοσύνη.</p>
      <p>Αφού έχει περάσει λίγος καιρός, ο Α$AP Rocky σχεδιάζει τώρα να επιστρέψει θριαμβευτικά στη Σουηδία, μετά τη σύλληψη και καταδίκη του για επίθεση σε βάρος νεαρού στη Στοκχόλμη.</p>
      <p>Ο 31χρονος καλλιτέχνης θα εμφανιστεί, σύμφωνα με πληροφορίες, στο Ericsson Globe της Στοκχόλμης στις 11 Δεκεμβρίου 2019, ενώ ένα μέρος των εσόδων από τη συναυλία, θα διατεθεί στη ανθρωπιστική οργάνωση FARR, στο Σουηδικό Δίκτυο Ομάδων Υποστήριξης Προσφύγων.</p>
      <figure>
        <embed-post data-src="https://www.instagram.com/p/BpTzmUsFYQn" data-service="Instagram"/>
      </figure>
      <p>Σύμφωνα με τους διοργανωτές, ο Α$AP Rocky κλήθηκε να εμφανιστεί στην εκδήλωση μετά από τις εκκλήσεις Σουηδών θαυμαστών του, ενώ μέρος της ανακοίνωης αναφέρει τα εξής:<i> «Θα επιστρέψει στη Στοκχόλμη για να δώσει μια θριαμβευτική συναυλία για όλους τους θαυμαστές του μαζί με Σουηδούς καλλιτέχνες, τα ονόματα των οποίων θα ανακοινωθούν σύντομα».</i></p>
      <p>
        <b>Γιατί συνελήφθη και καταδικάστηκε μέσα στον χρόνο:</b>
      </p>
      <p>Υπενθυμίζουμε ότι ο 31χρονος A$AP Rocky και κάποιοι συνεργάτες του, ενεπλάκησαν σε μεγάλο καυγά με τον 19χρονο,<b> Μουσταφά Τζαφάρι, </b>στη Στοκχόλμη στις 30 Ιουνίου 2019, με αποτέλεσμα να μείνει προφυλακισμένος στη σουηδική πρωτεύουσα για έναν μήνα, όπου και του απαγγέλθηκαν κατηγορίες για επίθεση.</p>
      <p>Ο ίδιος ισχυρίστηκε ότι το ξύλο που έπεσε από εκείνον και τους συνεργάτες του ήταν αυτοάμυνα.</p>
      <p>Σύμφωνα με την απόφαση, αν ο A$AP Rocky και οι δύο συνεργάτες του, δεν διαπράξουν άλλο αδίκημα στη διάρκεια δύο χρόνων, θα αποφύγουν τη φυλάκιση.</p>
      <h3>Δείτε επίσης: <a href="https://www.neolaia.gr/2019/11/11/diasimoi-kata-tis-thanatikis-poinis/">Rodney Reed: Beyonce, Rihanna και άλλοι διάσημοι ενωμένοι κατά της θανατικής ποινής του!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/12/o-asap-rocky-epistrefei-sti-souidia-gia-live/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/11/megki-ntrio-sxolia-natalia-germanou/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/08/good-old-times-selfie-monica-chandler/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/08/kylie-jenner-kai-drake/"/>
        <a href="https://neolaia.gr/2019/11/08/giorgos-xrisostomou-se-2night-show/"/>
      </related>
    </article>
  </body>
</html>