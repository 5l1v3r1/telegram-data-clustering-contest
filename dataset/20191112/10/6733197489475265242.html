<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/toyota-century-bez-strechy-poprve-v-akci-takto-s-ni-delal-cisar-paradu-na-prehlidce"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-12T10:00:00+00:00"/>
    <meta property="og:title" content="Toyota Century bez střechy poprvé v akci. Takto s ní dělal císař parádu na přehlídce"/>
    <meta property="og:description" content="Dlouho se čekalo na okamžik, kdy se jediná Toyota Century ve verzi kabriolet na světě, ukáže na veřejnosti. Lepší příležitost ani být nemohla."/>
  </head>
  <body>
    <article>
      <h1>Toyota Century bez střechy poprvé v akci. Takto s ní dělal císař parádu na přehlídce</h1>
      <h2>Dlouho se čekalo na okamžik, kdy se jediná Toyota Century ve verzi kabriolet na světě, ukáže na veřejnosti. Lepší příležitost ani být nemohla.</h2>
      <address><time datetime="2019-11-12T10:00:00+00:00">12 Nov 2019, 10:00</time> by <a rel="author">Vladimír Kadera</a></address>
      <p>Prvního května letošního roku přijal císařský titul Naruhito Šinnó, 126. japonský císař. Magistr historie a autor pamětní knihy o svých studiích na Oxfordu převzal vládu po svém otci, který abdikoval 30. dubna. Nyní přišel čas na intronizaci, neboli uvedení na trůn, která zahrnuje průvod Tokiem. <i>Tato akce se měla konat již v říjnu, ale zhatilo ji počasí.</i></p>
      <related>
        <a href="https://www.autorevue.cz/prvni-toyota-century-kabriolet-je-tady-vznikla-pro-nejdulezitejsi-osobu-japonska"/>
      </related>
      <p>Průvodní kolona byla dlouhá 400 metrů a zahrnovala 50 automobilů. Samotný císař se posadil do své unikátní Toyoty Century ve verzi kabriolet, která byla postavena <a href="https://www.autorevue.cz/japonsky-cisar-naruhito-dostane-specialni-toyotu-bude-to-jediny-kabriolet-century">přesně pro něj</a> již v polovině září. Po jeho boku seděla jeho manželka Masako.</p>
      <p>Upravená Toyota tak vystřídala dlouho sloužící Rolls-Royce Corniche III. O specifikaci Toyoty se ví opravdu málo. To, že automobilka nechce vyzradit v čem jezdí nejdůležitější muž Japonska, je pochopitelné. Výchozí model Century pro tamní trh má pod kapotou pětilitrový osmiválec s elektromotorem o celkovém výkonu 317 kW (431 koní). Jediná úprava, kterou známe, je vyvýšená zadní sedačka, aby bylo na císaře lépe vidět.</p>
      <related>
        <a href="https://www.autorevue.cz/jako-boss-velky-sef-toyoty-opet-spatren-ve-sve-unikatni-limuzine-century-grmn"/>
      </related>
      <p>Toyota Century je v Japonsku velmi oblíbené auto. Sice se jich ručně vyrobí jen padesát ročně, ale každá z nich stojí za to. Mezi další speciální kousky se řadí i <a href="https://www.autorevue.cz/sef-toyoty-se-vozi-v-unikatni-limuzine-pouziva-luxusni-century-grmn">variace GRMN</a>, kterou si nechal postavit šéf automobilky Toyota. </p>
      <figure>
        <iframe src="https://www.youtube.com/embed/4des_hqfpeQ" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.auto.cz/hyundai-tucson-1-6-crdi-4x4-vs-renault-kadjar-1-7-blue-dci-4x4-kombinace-svobody-132011"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
      </related>
    </article>
  </body>
</html>