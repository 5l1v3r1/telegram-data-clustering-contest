<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aselgeia-sto-apth-apisteyto-thrasos-ti-ekane-o-foititis-meta-tin-ektonosi-toy-pano-stin-foititria-apisteytes-kataggelies-apo-omada-foititon-poy-akinitopoiise-ton-drasti/"/>
    <meta property="og:site_name" content="europost.gr"/>
    <meta property="article:published_time" content="2019-11-12T10:45:12+00:00"/>
    <meta property="og:title" content="Ασέλγεια στο ΑΠΘ: Απίστευτο θράσος! Τι έκανε ο φοιτητής μετά την…«εκτόνωσή» του πάνω στην φοιτήτρια?… Απίστευτες καταγγελίες από ομάδα φοιτητών που ακινητοποίησε τον δράστη!"/>
    <meta property="og:description" content="Το απόγευμα της περασμένης Τετάρτης στην Θεσσαλονίκη, 20χρονος φοιτητής εκσπερμάτωσε στην πλάτη φοιτήτριας σε βιβλιοθήκη του ΑΠΘ. Μετά το περιστατικό, στο διαδίκτυο κυκλοφόρησε πλήθος από ρεπορτάζ, τόσο από καθεστωτικά όσο και από εναλλακτικά μέσα ενημέρωσης, που"/>
  </head>
  <body>
    <article>
      <h1>Ασέλγεια στο ΑΠΘ: Απίστευτο θράσος! Τι έκανε ο φοιτητής μετά την…«εκτόνωσή» του πάνω στην φοιτήτρια?… Απίστευτες καταγγελίες από ομάδα φοιτητών που ακινητοποίησε τον δράστη!</h1>
      <address>
        <time datetime="2019-11-12T10:45:12+00:00">12 Nov 2019, 10:45</time>
      </address>
      <p>Το απόγευμα της περασμένης Τετάρτης στην Θεσσαλονίκη, 20χρονος φοιτητής εκσπερμάτωσε στην πλάτη φοιτήτριας σε βιβλιοθήκη του ΑΠΘ.</p>
      <p>Μετά το περιστατικό, στο διαδίκτυο κυκλοφόρησε πλήθος από ρεπορτάζ, τόσο από καθεστωτικά όσο και από εναλλακτικά μέσα ενημέρωσης, που αναπαρήγαγε το ίδιο αφήγημα.</p>
      <p>Σύμφωνα με καταγγελία του σχήματος ΣΑΡΠ ΕΑΑΚ η πραγματικότητα ήταν πολύ διαφορετική.<br/>Αρχικά σε όλα τα ρεπορτάζ γίνεται αναφορά στην κεντρική βιβλιοθήκη του ΑΠΘ, ενώ το περιστατικό έλαβε χώρα στη βιβλιοθήκη της Νομικής και συγκεκριμένα στους λεγόμενους τομείς.</p>
      <p>Στη συνέχεια, αναφέρεται ότι ο δράστης συνελήφθη από τους φύλακες του ΑΠΘ, κάτι που όχι απλά είναι αναληθές, αλλά αντ’ αυτού η αμηχανία και απουσία των φυλάκων ήταν χαρακτηριστική.</p>
      <p>Στην πραγματικότητα, ο δράστης τράπηκε σε φυγή, ωστόσο η ταραχή και οι φωνές της κοπέλας κινητοποίησαν τα αντανακλαστικά μιας ομάδας φοιτητών/ριων που έσπευσαν να κυνηγήσουν τον δράστη και να τον ακινητοποιήσουν κοντά στην παλιά Φιλοσοφική.</p>
      <p>Αφού συνειδητοποίησαν ότι πρόκειται για το δράστη, καθώς τους τον είχε περιγράψει το θύμα, ειδοποίησαν τους φύλακες.</p>
      <p>Εντύπωση προκαλεί η αντίδραση του δράστη στη σύλληψη του από την ομάδα αυτή.</p>
      <p>Πιο συγκεκριμένα σύμφωνα με την καταγγελία του σχήματος:<br/>«Ο δράστης προκειμένου να υπερασπιστεί τον εαυτό του επικαλέστηκε μία σειρά από αντιφατικά επιχειρήματα : ΕΙΜΑΙ ΑΡΡΩΣΤΟΣ/ΤΟ ’ΚΑΝΑ ΜΙΑ ΦΟΡΑ ΓΙΑ ΝΑ ΕΚΤΟΝΩΘΩ/ ΕΑΝ ΜΕ ΑΦΗΣΕΤΕ ΘΑ ΣΑΣ ΔΩΣΩ ΛΕΦΤΑ.</p>
      <p>Ενώ την ίδια στιγμή όταν ρωτήθηκε εάν καταλαβαίνει την ανωμαλία της πράξης του, η απάντησή του αποδόθηκε μεστά και κυνικά με ένα «ΟΧΙ».</p>
      <p>Τα εν λόγω επιχειρήματά του 100% καθαρόαιμου Έλληνα μας θυμίζουν για ακόμη μία φορά τις συνήθεις δικαιολογίες που επικαλούνται οι σεξιστές και οι βιαστές για να «ελαφρύνουν» τις πράξεις τους».</p>
      <p>Όσο η ομάδα των φοιτητών/τριων προσπαθούσε αδίκως να εξηγήσει στους φύλακες ότι έχει ακινητοποιήσει το δράστη, αυτοί ζητούσαν περιγραφή του δράστη!</p>
      <p>Έπειτα από την αδιαφορία των φυλάκων, η ομάδα παρέδωσε τον δράστη στους φύλακες που βρίσκονταν στην είσοδο της Φιλοσοφικής.</p>
      <p>Η αστυνομία ήρθε μετά από ειδοποίηση των φοιτητών/τριων και ο δράστης οδηγήθηκε στο Αστυνομικό Τμήμα, όπου και σχηματίστηκε δικογραφία εναντίον του.</p>
      <p>Πηγή: Omnia TV</p>
    </article>
  </body>
</html>