<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.tengrinews.kz/football/kay-bapkerd-stadionga-krgzbey-koydyi-kazak-futbolyi-jaylyi-302596/"/>
    <meta property="og:site_name" content="Tengrinews.kz"/>
    <meta property="article:published_time" content="2019-11-12T10:51:16+00:00"/>
    <meta property="og:title" content="&quot;Қай бапкерді стадионға кіргізбей қойды?&quot;. Қазақ футболы жайлы не білесіз?"/>
    <meta property="og:description" content="Футболдан 2019 жылғы Қазақстан Премьер-лигасы мәресіне жетті. Кеше Нұр-Сұлтан қаласындағы Бейбітшілік және келісім сарайында биылғы маусым"/>
  </head>
  <body>
    <article>
      <h1>"Қай бапкерді стадионға кіргізбей қойды?". Қазақ футболы жайлы не білесіз?</h1>
      <address> by <a rel="author" href="https://kaz.tengrinews.kz/newsauthor/269/" target="_blank">Есет Төлеш</a></address>
      <p>Футболдан 2019 жылғы Қазақстан Премьер-лигасы мәресіне жетті. Кеше Нұр-Сұлтан қаласындағы Бейбітшілік және келісім сарайында биылғы маусым қорытындыланды. </p>
      <p>2019 жылдың қорытындысы бойынша, "Астана" ФК ел чемпионы атанды. Команда келесі жылы да ел намысын УЕФА Чемпиондар лигасында қорғайды. </p>
      <p>Ал күміс медальді алматылық "Қайрат" қанжығалады. Біріншіліктің қола жүлдесі шымкенттік "Ордабасыға" бұйырды. Екі команда да келесі жылы Еуропа лигасында өнер көрсетеді. Сондай-ақ Қазақстан кубогын еншілеген қызылордалық "Қайсар" Еуропа лигасын екінші іріктеу кезеңінен бастайды. </p>
      <p>2019 жылғы маусымның үздік ойыншысы - "Астана" хавбегі Марин Томасов. "Қайсарды" жаттықтыратын Стойчо Младенов "Үздік бапкер" номинациясы бойынша жеңімпаз болды. </p>
      <p><a href="https://kaz.tengrinews.kz/">Tengrinews.kz</a> тілшісі 2019 жылғы маусымның қорытындысы бойынша, Қазақстан Премьер-лигасы жайлы тесттен өтуді, осылайша отандық футболдың биылғы жаңалықтары жайлы біліміңізді тексеріп көруді ұсынады. </p>
    </article>
  </body>
</html>