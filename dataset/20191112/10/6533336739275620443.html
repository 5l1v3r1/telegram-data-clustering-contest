<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ldquo-cr7-non-rsquo-piu-rsquo-debordante-come-volta-ma-sara-218778.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T10:00:00+00:00"/>
    <meta property="og:title" content="Capello:cr7? non e’ piu’ debordante come una volta, che coraggio sarri. anche io tolsi totti e"/>
    <meta property="og:description" content="“CR7? NON E’ PIU’ DEBORDANTE COME UNA VOLTA MA SARÀ ANCORA MOLTO UTILE ALLA JUVE” - CAPELLO TORNA A PARLARE DI RONALDO DOPO CHE AL CLUB DI 'SKY' AVEVA DETTO CHE IL PORTOGHESE NON SALTA PIU’L’AVVERSARIO DA 3 ANNI: &quot;CON GLI ANNI QUALCOSA SI PERDE, E’ FATALE. NEL TOGLIERLO SARRI HA MOSTRATO CORAGGIO E HA AVUTO RAGIONE. IO PER VINCERE LO SCUDETTO TOLSI TOTTI CONTRO LA JUVE. NON FU LA FINE DEL MONDO MA QUASI…”"/>
  </head>
  <body>
    <article>
      <h1>Capello:cr7? non e’ piu’ debordante come una volta, che coraggio sarri. anche io tolsi totti e</h1>
      <address>
        <time datetime="2019-11-12T10:00:00+00:00">12 Nov 2019, 10:00</time>
      </address>
      <p>
        <b>“CR7? NON E’ PIU’ DEBORDANTE COME UNA VOLTA MA SARÀ ANCORA MOLTO UTILE ALLA JUVE” - CAPELLO TORNA A PARLARE DI RONALDO DOPO CHE AL CLUB DI 'SKY' AVEVA DETTO CHE IL PORTOGHESE NON SALTA PIU’L’AVVERSARIO DA 3 ANNI: "CON GLI ANNI QUALCOSA SI PERDE, E’ FATALE. NEL TOGLIERLO SARRI HA MOSTRATO CORAGGIO E HA AVUTO RAGIONE. IO PER VINCERE LO SCUDETTO TOLSI TOTTI CONTRO LA JUVE. NON FU LA FINE DEL MONDO MA QUASI…”</b>
      </p>
      <hr/>
      <p>
        <b>Maurizio Crosetti per <a href="http://www.repubblica.it/">“la Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255203/1236539.htm">
          <img src="https://cdn-static.dagospia.com/img/foto/11-2019/cr7-sarri-1236539.png"/>
        </a>
        <figcaption>cr7 sarri</figcaption>
      </figure>
      <p>Fabio Capello, lei un giorno tolse Totti: e poi?</p>
      <p>«E poi si parla, tra persone intelligenti si chiarisce tutto. Francesco quella volta capì che lo avevo levato nell' interesse della squadra, l' unico che conti».</p>
      <p>
        <b>Ma i fuoriclasse sono egocentrici. Ronaldo, più di chiunque.</b>
      </p>
      <p>«Anche a lui passerà, anche lui capirà».</p>
      <p>
        <b>Torniamo un momento a Totti: toglierlo dalla Roma, peggio che bestemmiare in chiesa.</b>
      </p>
      <p>«Stavamo perdendo 0-2 in casa della Juve, finì 2-2 e vincemmo lo scudetto. Totti, mi creda, capì».</p>
      <p>
        <b>Non fu la fine del mondo.</b>
      </p>
      <p>«Non proprio la fine del mondo: quasi».</p>
      <p>
        <b>Lei ha detto in tv che Ronaldo non salta l' uomo da tre anni: un po' pesante come giudizio, no?</b>
      </p>
      <p>«Ma erano tre anni in senso metaforico, non serve Guglielmo Marconi per capirlo».</p>
      <figure>
        <a href="https://www.dagospia.com/mediagallery/Dago_fotogallery-255203/1236373.htm">
          <img src="https://cdn-static.dagospia.com/img/foto/11-2019/cr7-sarri-1236373.png"/>
        </a>
        <figcaption>cr7 sarri</figcaption>
      </figure>
      <p>
        <b>Contro il Milan non sembrava lui.</b>
      </p>
      <p>«Non è in buone condizioni atletiche, questo l' ha detto Sarri, non io. Un campione dev' essere il primo a capirlo, quando succede. Fino al momento della sostituzione con Dybala, il portoghese era stato oggettivamente tra i peggiori».</p>
      <p>
        <b>Dunque, Ronaldo non salta l' uomo da un po' meno di tre anni: perché?</b>
      </p>
      <p>«C' entra l' agilità, c' entra il tempo che passa, con gli anni qualcosa si perde, è fatale. Ma altro si acquista: in area, Ronaldo è molto ma molto più forte di prima, un centravanti pazzesco. Il numero uno al mondo».</p>
      <p>
        <b>E all' ala?</b>
      </p>
      <p>«All' ala, adesso no. Per saltare l' uomo servivano Douglas Costa e Dybala.</p>
      <p>Infatti Sarri ha fatto questa scelta due volte in cinque giorni, e due volte ha vinto: ha avuto coraggio e ha avuto ragione».</p>
      <figure>
        <a href="https://www.dagospia.com/mediagallery/Dago_fotogallery-255203/1236540.htm">
          <img src="https://cdn-static.dagospia.com/img/foto/11-2019/caressa-capello-sarri-1236540.png"/>
        </a>
        <figcaption>caressa capello sarri</figcaption>
      </figure>
      <p>
        <b>Visto che faccia, Ronaldo, quando è uscito? Se n' è andato subito dallo stadio, come un bambino capriccioso.</b>
      </p>
      <p>«Quando un giocatore reagisce male a una sostituzione, per prima cosa manca di rispetto ai compagni in panchina, mica all' allenatore: anche loro hanno il diritto di giocare. E il muso bisogna farselo passare».</p>
      <p>
        <b>Qual è la morale della favola?</b>
      </p>
      <p>«Che il gruppo viene prima dei singoli, non importa chi siano i singoli».</p>
      <figure>
        <a href="https://www.dagospia.com/mediagallery/Dago_fotogallery-255203/1189447.htm">
          <img src="https://cdn-static.dagospia.com/img/foto/07-2019/cr7-sarri-1189447.png"/>
        </a>
        <figcaption>cr7 sarri</figcaption>
      </figure>
      <p>
        <b>Esistono gli intoccabili? O, almeno, qualcuno che sarebbe meglio non toccare?</b>
      </p>
      <p>«Nella storia del calcio, da quando per regolamento esistono le sostituzioni sono stati sostituiti tutti».</p>
      <p>
        <b>Anche Del Piero alla Juventus, tanto per fare dei nomi.</b>
      </p>
      <p>«Appunto».</p>
      <p>
        <b>Rivedremo quel Ronaldo là? Il Ronaldo di prima?</b>
      </p>
      <p>«Guardi, io lo ricordavo debordante, e oggi debordante non è più. Ma sarà ancora molto utile alla Juventus. Soltanto, sarà un Ronaldo diverso, in fase evolutiva. Aveva già cominciato al Real Madrid, spostandosi più dentro l' area».</p>
      <p>
        <b>Non per nulla, Sarri fin dal primo incontro gli ha proposto di giocare centravanti, ma Ronaldo ha detto che preferisce partire dall' esterno.</b>
      </p>
      <figure>
        <a href="https://www.dagospia.com/mediagallery/Dago_fotogallery-255203/1230196.htm">
          <img src="https://cdn-static.dagospia.com/img/foto/10-2019/fabio-capello-1230196.png"/>
        </a>
        <figcaption>fabio capello</figcaption>
      </figure>
      <p>«Dove si sente più libero, si diverte di più e ha la sensazione di arrivare più facilmente al tiro. Diciamola tutta: in area ha sempre il marcatore incollato al sedere, insomma è più dura. Anche se nessuno al mondo, lo ripeto, dentro quell' area è migliore di Cristiano».</p>
      <p>
        <b>La Juventus saprà gestire questa grana?</b>
      </p>
      <p>«La grandissima fortuna di Sarri è la rosa incredibile: con un tipo come Douglas Costa in panchina, oppure Dybala, ogni sostituzione può diventare la soluzione».</p>
      <p>
        <b>Lei ha mai conosciuto allenatori masochisti?</b>
      </p>
      <figure>
        <a href="https://www.dagospia.com/mediagallery/Dago_fotogallery-255203/1188110.htm">
          <img src="https://cdn-static.dagospia.com/img/foto/07-2019/cr7-sarri-2-1188110.png"/>
        </a>
        <figcaption>CR7 SARRI - 2</figcaption>
      </figure>
      <p>«Mai, neppure uno. Contro i russi e contro il Milan, Sarri voleva vincere e ha vinto cambiando».</p>
      <p>
        <b>Dicono che Ronaldo in fondo sia un uomo fragile, l' anno scorso pianse dopo quell' espulsione ingiusta, l' altra sera non ha saputo mascherare la rabbia nemmeno un po'.</b>
      </p>
      <p>«Non lo so, davvero. Io faccio l' allenatore, non lo psicologo».</p>
      <figure>
        <a href="https://www.dagospia.com/mediagallery/Dago_fotogallery-255203/704064.htm">
          <img src="https://cdn-static.dagospia.com/img/foto/08-2015/capello-totti-704064.jpg"/>
        </a>
        <figcaption>CAPELLO TOTTI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255203/1228776.htm">
          <img src="https://cdn-static.dagospia.com/img/foto/10-2019/fabio-capello-1228776.png"/>
        </a>
        <figcaption>fabio capello</figcaption>
      </figure>
    </article>
  </body>
</html>