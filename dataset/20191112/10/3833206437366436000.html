<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Mlad-muzh-bere-dusha-sled-incidenta-na-preleza-v-Asenovgrad-913145"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-12T10:42:00+00:00"/>
    <meta property="og:title" content="Млад мъж бере душа след инцидента на прелеза в Асеновград"/>
    <meta property="og:description" content="Тримата пострадали от катастрофата на прелеза в Асеновград са настанени в УМБАЛ &quot;Свети Георги&quot;, като..."/>
  </head>
  <body>
    <article>
      <h1>Млад мъж бере душа след инцидента на прелеза в Асеновград</h1>
      <address>
        <time datetime="2019-11-12T10:42:00+00:00">12 Nov 2019, 10:42</time>
      </address>
      <p>Тримата пострадали от катастрофата на прелеза в Асеновград са настанени в УМБАЛ "Свети Георги", като един от тях е с опасност за живота, съобщиха току-що от пресцентъра на лечебното заведение. И добавиха:</p>
      <p>"30-годишен мъж в изключително тежко състояние със сериозна черепно-мозъчна травма, гръдна и лицева травми и нараняване на единия крак. Той е приет в Клиниката по анестезиология и интензивно лечение (КАИЛ) на УМБАЛ "Свети Георги".</p>
      <p>Другите двама пострадали са мъже на 32 и 25 години, приети в дежурната за деня хирургия. 32-годишният пациент е с гръдно-коремна травма, фрактура на десния крак и травма на главата, а 25-годишният - с гръдно-коремна травма, разкъсно-контузни рани на главата и единия крак, фрактура на шиен прешлен и луксация на ляво рамо".</p>
    </article>
  </body>
</html>