<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-israeli-airstrike-kills-islamic-jihad-commander-in-gaza-2845137.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T10:41:02+00:00"/>
    <meta property="og:title" content="गाजा में इज़राइल का हवाई हमला, मारा गया 'इस्लामिक जिहाद' का कमांडर"/>
    <meta property="og:description" content="इज़राइल के गाजा में निशाना बनाकर किए गए हवाई हमलों में 'इस्लामिक जिहाद' समूह का एक कमांडर मारा गया। मंगलवार (12 नवंबर) को हुए इस हमले के बाद फलस्तीनी चरमपंथियों के साथ सीमा पार हिंसा के फिर..."/>
  </head>
  <body>
    <article>
      <h1>गाजा में इज़राइल का हवाई हमला, मारा गया 'इस्लामिक जिहाद' का कमांडर</h1>
      <address><time datetime="2019-11-12T10:41:02+00:00">12 Nov 2019, 10:41</time> by <a rel="author">एपी,गाजा सिटी</a></address>
      <p>इज़राइल के गाजा में निशाना बनाकर किए गए हवाई हमलों में 'इस्लामिक जिहाद' समूह का एक कमांडर मारा गया। मंगलवार (12 नवंबर) को हुए इस हमले के बाद फलस्तीनी चरमपंथियों के साथ सीमा पार हिंसा के फिर उग्र होने का अंदेशा बन गया है।</p>
      <p>ईरान के समर्थन वाले समूह इस्लामिक जिहाद ने कमांडर बहा अबु अल अता (42) के मारे जाने की पुष्टि की जिसके कुछ मिनट बाद गाजा से दक्षिण इज़राइल की ओर रॉकेट दागे गए।</p>
      <p>गाजा के स्वास्थ्य मंत्रालय ने कहा कि एक घर पर हुए हवाई हमले में एक पुरुष और एक महिला मारे गए। इसमें दो अन्य लोग घायल हो गए। इज़राइल की सेना ने कहा कि दक्षिणी इज़राइल के समुदायों पर हाल में रॉकेट से हमले हुए थे, उसका जिम्मेदार अता था।</p>
    </article>
  </body>
</html>