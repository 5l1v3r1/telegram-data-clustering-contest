<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/12/la-polonia-protesta-con-netflix-per-il-documentario-su-auschwitz-top10_20191112_114125/"/>
    <meta property="og:site_name" content="Askanews"/>
    <meta property="article:published_time" content="2019-11-12T10:41:25+00:00"/>
    <meta property="og:title" content="La Polonia protesta con Netflix per il documentario su Auschwitz"/>
    <meta property="og:description" content="Roma, 12 nov. (askanews) – Il documentario “Il diavolo della porta accanto” prodotto da Netflix su Auschwitz, il campo di sterminio nazista in territorio polacco, ha suscitato la pesante reazione del governo di Varsavia. Il primo ministro polacco Mateusz Morawiecki, riferisce la Bbc, ha scritto alla compagnia di streaming Netflix chiedendo che modifichi The Devil […]"/>
  </head>
  <body>
    <article>
      <h1>La Polonia protesta con Netflix per il documentario su Auschwitz</h1>
      <h2>Varsavia chiede delle modifiche</h2>
      <address>
        <time datetime="2019-11-12T10:41:25+00:00">12 Nov 2019, 10:41</time>
      </address>
      <figure>
        <img src="http://www.askanews.it/wp-content/uploads/2019/11/20191112_114116_208039CC.jpg"/>
      </figure>
      <p>Roma, 12 nov. (askanews) – Il documentario “Il diavolo della porta accanto” prodotto da Netflix su Auschwitz, il campo di sterminio nazista in territorio polacco, ha suscitato la pesante reazione del governo di Varsavia. Il primo ministro polacco Mateusz Morawiecki, riferisce la Bbc, ha scritto alla compagnia di streaming Netflix chiedendo che modifichi The Devil Next Door, il documentario sui campi di sterminio nazisti.</p>
      <p>Il premier ha detto che una mappa mostrata nella serie individua i campi di sterminio all’interno dei moderni confini della Polonia. Ciò porta a travisare la realtà e lascia pensare che la la Polonia fosse responsabile dei campi di sterminio, quando n realtà fu occupata dalla Germania nella seconda guerra mondiale, Morawiecki ha dichiarato nella sua lettera a Reed Hastings, CEO di Netflix, che era importante “onorare la memoria e preservare la verità sulla Seconda Guerra Mondiale e sull’Olocausto”.</p>
      <p>Durante il periodo storico di cui tratta la serie, il territorio della Polonia fu occupato, e fu la Germania nazista a occuparsi dei campi. La mappa mostrata nella serie non riflette i confini effettivi in quel momento. “Credo che questo terribile errore sia stato commesso involontariamente”, ha aggiunto Morawiecki.</p>
      <p>Più di cinque milioni di polacchi furono uccisi durante la seconda guerra mondiale, compresi fino a tre milioni di ebrei trucidati nell’olocausto nazista. I campi di sterminio furono pianificati e gestiti dalle SS tedesche.Vi furono, tuttavia, alcune atrocità polacche contro ebrei e altri civili durante e dopo la guerra.Nel 1941, gli abitantidel villaggio polacco di Jedwabne, forse su istigazione dei nazisti, radunarono più di 300 dei loro vicini ebrei e li bruciarono vivi in una stalla.</p>
      <p>Aer</p>
    </article>
  </body>
</html>