<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/sterling-out-rsquo-attaccante-city-mette-mani-collo-joe-218784.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-12T10:36:25+00:00"/>
    <meta property="og:title" content="Sterling out!mani al collo di joe gomez del liverpool in ritiro:l'attaccante del city escluso dal..."/>
    <meta property="og:description" content="STERLING OUT! L’ATTACCANTE DEL CITY METTE LE MANI AL COLLO DI JOE GOMEZ, DIFENSORE DEL LIVERPOOL, NEL RITIRO DELLA NAZIONALE INGLESE E VIENE ESCLUSO DAL CT SOUTHGATE PER LA PARTITA CON IL MONTENEGRO - UN LITIGIO CHE HA RADICI NEL BIG MATCH GIOCATO DOMENICA AD ANFIELD – STERLING SPIEGA: &quot;TUTTI SAPETE COSA SIGNIFICHI LIVERPOOL-CITY PER ME&quot; (STERLING LASCIÒ I REDS PER MANCHESTER 4 ANNI FA) - LE SCUSE: &quot;POCHI SECONDI DI FOLLIA, ORA È TUTTO CHIARITO&quot; - VIDEO"/>
  </head>
  <body>
    <article>
      <h1>Sterling out!mani al collo di joe gomez del liverpool in ritiro:l'attaccante del city escluso dal...</h1>
      <address>
        <time datetime="2019-11-12T10:36:25+00:00">12 Nov 2019, 10:36</time>
      </address>
      <p>
        <b>STERLING OUT! L’ATTACCANTE DEL CITY METTE LE MANI AL COLLO DI JOE GOMEZ, DIFENSORE DEL LIVERPOOL, NEL RITIRO DELLA NAZIONALE INGLESE E VIENE ESCLUSO DAL CT SOUTHGATE PER LA PARTITA CON IL MONTENEGRO - UN LITIGIO CHE HA RADICI NEL BIG MATCH GIOCATO DOMENICA AD ANFIELD – STERLING SPIEGA: "TUTTI SAPETE COSA SIGNIFICHI LIVERPOOL-CITY PER ME" (STERLING LASCIÒ I REDS PER MANCHESTER 4 ANNI FA) - LE SCUSE: "POCHI SECONDI DI FOLLIA, ORA È TUTTO CHIARITO" - VIDEO</b>
      </p>
      <hr/>
      <figure>
        <iframe src="https://www.youtube.com/embed/PX7aH2CjLO4" width="560" height="315" data-service="Youtube" scrolling="no"/>
      </figure>
      <p>
        <b>Da <a href="http://www.gazzetta.it/">gazzetta.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255209/1236925.htm">
          <img src="https://cdn-static.dagospia.com/img/foto/11-2019/sterling-gomez-1236925.png"/>
        </a>
        <figcaption>sterling gomez</figcaption>
      </figure>
      <p>Il ritiro della nazionale inglese in vista della gara di qualificazione a Euro 2020 con il Montenegro è stato scosso da un caso clamoroso. Raheem Sterling, stella del Manchester City, è stato infatti escluso dal c.t. Gareth Southgate dopo un pesante alterco con il difensore del Liverpool, Joe Gomez. Un litigio che ha radici nel big match giocato domenica ad Anfield.</p>
      <p>Sterling e Gomez litigano in campo, quindi si ritrovano il giorno dopo in nazionale. Un confronto non proprio amichevole, con l'asso del City che prende per il collo il rivale, prima che i compagni separino i due. La cosa non è piaciuta a Southgate, che ha immediatamente preso provvedimenti, facendo fuori Sterling dalla squadra in vista della gara con il Montenegro.</p>
      <figure>
        <a href="https://www.dagospia.com/mediagallery/Dago_fotogallery-255209/1236924.htm">
          <img src="https://cdn-static.dagospia.com/img/foto/11-2019/sterling-gomez-1236924.png"/>
        </a>
        <figcaption>sterling gomez</figcaption>
      </figure>
      <p>
        <b>LE SCUSE</b>
      </p>
      <p>Southgate è arrivato alla decisione dopo un meeting con tutti i giocatori e lo staff. Un incontro dove Sterling si sarebbe scusato sia con Gomez che con i compagni di nazionale, rimanendo comunque in ritiro. Più tardi sono arrivate anche le scuse pubbliche su Instagram: "Tutti sapete cosa significhi Liverpool-City per me (Sterling lasciò i Reds per Manchester quattro anni fa ndr)!</p>
      <figure>
        <a href="https://www.dagospia.com/mediagallery/Dago_fotogallery-255209/1236926.htm">
          <img src="https://cdn-static.dagospia.com/img/foto/11-2019/sterling-gomez-1236926.png"/>
        </a>
        <figcaption>sterling gomez</figcaption>
      </figure>
      <p>Con Joe ci siamo scambiati qualche parola di troppo, ma ora è tutto passato e guardiamo avanti. Questo sport ti porta a cedere alle emozioni a volte, ma sono uomo abbastanza per ammettere quando questo ti porta a dare il peggio di te. Sia io che Gomez sappiamo che sono stati 5-10 secondi di follia e ce li siamo già lasciati alle spalle. Non rendiamo più grande la cosa e concentriamoci sulla partita di giovedì". Una partita a cui, però, Sterling non prenderà parte.</p>
      <figure>
        <a href="https://www.dagospia.com/mediagallery/Dago_fotogallery-255209/1236923.htm">
          <img src="https://cdn-static.dagospia.com/img/foto/11-2019/sterling-gomez-1236923.png"/>
        </a>
        <figcaption>sterling gomez</figcaption>
      </figure>
    </article>
  </body>
</html>