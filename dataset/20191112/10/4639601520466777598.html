<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/politics/o-ieronymos-gia-tin-peri-vlasfimias-diataksi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T10:42:04+00:00"/>
    <meta property="og:title" content="Ο Ιερώνυμος για την περί βλασφημίας διάταξη"/>
    <meta property="og:description" content="Στη διαφύλαξη του θρησκευτικού συναισθήματος των πιστών αποσκοπεί η επαναφορά στον ποινικό κώδικα των διατάξεων για τα αδικήματα της κακόβουλης βλασφημίας και καθύβρισης θρησκευμάτων, δήλωσε ο Αρχιεπίσκοπος Ιερώνυμος."/>
  </head>
  <body>
    <article>
      <h1>Ο Ιερώνυμος για την περί βλασφημίας διάταξη</h1>
      <h2>Στη διαφύλαξη του θρησκευτικού συναισθήματος των πιστών αποσκοπεί η επαναφορά στον ποινικό κώδικα των διατάξεων για τα αδικήματα της κακόβουλης βλασφημίας και καθύβρισης θρησκευμάτων, δήλωσε ο Αρχιεπίσκοπος Ιερώνυμος.</h2>
      <address><time datetime="2019-11-12T10:42:04+00:00">12 Nov 2019, 10:42</time> by <a rel="author">ΤοΒΗΜΑ Team</a></address>
      <p>Στη διαφύλαξη του θρησκευτικού συναισθήματος των πιστών αποσκοπεί η επαναφορά στον ποινικό κώδικα των διατάξεων για τα αδικήματα της κακόβουλης βλασφημίας και καθύβρισης θρησκευμάτων, δήλωσε ο Αρχιεπίσκοπος Ιερώνυμος σχολιάζοντας τις αλλαγές στον Ποινικό Κώδικα.</p>
      <p>Συγκεκριμένα ο Αρχιεπίσκοπος δήλωσε: «Η επαναφορά στον Ποινικό Κώδικα των διατάξεων για τα αδικήματα της κακόβουλης βλασφημίας και της καθύβρισης θρησκευμάτων δεν αποσκοπεί προφανώς στην προστασία του Θεού, των θείων, της Ορθόδοξης Εκκλησίας, και κάθε άλλης θρησκείας, καθώς δεν έχουν ανάγκη ανθρώπινης προστασίας.</p>
      <p>
        <a href="https://www.in.gr/2019/11/12/politics/tzanakopoulos-gia-proanakritiki-tha-yperaspistoume-ti-syntagmatiki-nomimotita/">Τζανακόπουλος για Προανακριτική : Θα υπερασπιστούμε τη συνταγματική νομιμότητα</a>
      </p>
      <p>Αποσκοπεί όμως στη διαφύλαξη του θρησκευτικού συναισθήματος των πιστών και του υπέρτερου συμφέροντος, σε ιδιαίτερα ταραγμένους καιρούς, της κοινωνικής ειρήνης και της κοινωνικής συνοχής, αγαθών που δεν μπορούν να ποδοπατώνται χάριν της «δικαιωματιστικής» λογικής της ελευθερίας του λόγου, που εμπεριέχει ύβρεις, μίσος και φανατισμό.</p>
      <p>Πάνω απ’ όλα, όμως, το όλο ζήτημα είναι ζήτημα πολιτισμού, κάτι το οποίο κάθε άνθρωπος μπορεί εύκολα να αντιληφθεί αρκεί να πετάξει από πάνω του το πέπλο των ιδεοληπτικών εμμονών και των μηδενιστικών αγκυλώσεων».</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>