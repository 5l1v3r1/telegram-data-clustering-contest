<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/conferenza-stampa-chocolate-days.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-12T10:02:00+00:00"/>
    <meta property="og:title" content="Tutto pronto per Chocolate days, lungo il corso di Avellino la festa del cioccolato"/>
    <meta property="og:description" content="Conferenza stampa di presentazione il 14 novembre"/>
  </head>
  <body>
    <article>
      <h1>Tutto pronto per Chocolate days, lungo il corso di Avellino la festa del cioccolato</h1>
      <h2>Conferenza stampa di presentazione il 14 novembre</h2>
      <address><time datetime="2019-11-12T10:02:00+00:00">12 Nov 2019, 10:02</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p>Si terrà giovedì 14 novembre alle ore 10.00, presso la sala stampa del comune di Avellino, la conferenza stampa di presentazione della Chocolate Days, la festa del cioccolato artigianale che farà tappa ad Avellino 15, 16 e 17 novembre dalle 10, 00 alle 24.00 lungo corso Vittorio Emanuele.</p>
      <p>Ad illustrare il programma dell’evento organizzato dalla Claai Salerno - Unione degli artigiani e delle piccole e medie imprese, in collaborazione con il Movimento Turismo del Cioccolato e delle Eccellenze italiane e Tanagro Legno Idea, e con il patrocinio del comune di Avellino, interverranno il presidente del Movimento Turismo del Cioccolato Gianfranco Ferrigno, la presidente Claai Avellino Adriana Romano e il vicesindaco di Avellino Laura Nargi.</p>
      <p>La festa del cioccolato artigianale, nata 5 anni fa a Salerno e prossimamente in scena anche a Milano davanti al Castello Sforzesco, è dedicata al cioccolato di qualità e alle creazioni dei più grandi maestri cioccolatieri d’Italia. Nei diversi stand si potranno assaggiare le specialità italiane e assistere ai laboratori serali sulla preparazione dei diversi tipi di cioccolato, in un week end tutto da gustare.</p>
    </article>
  </body>
</html>