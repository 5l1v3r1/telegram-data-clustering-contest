<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/741212"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T02:22:00+00:00"/>
    <meta property="og:title" content="จับตาครม.สัญจรเมืองกาญจน์ ไฟเขียว'ชิมช้อปใช้'เฟส3"/>
    <meta property="og:description" content="การประชุมครม.สัญจร จังหวัดกาญจนบุรี เตรียมหารือเรื่องเศรษฐกิจหลายเรื่อง ทั้งชิมช้อปใช้ เฟส3 และมอเตอร์เวย์บางใหญ่-กาญจนบุรี"/>
  </head>
  <body>
    <article>
      <h1>จับตาครม.สัญจรเมืองกาญจน์ ไฟเขียว'ชิมช้อปใช้'เฟส3</h1>
      <address>
        <time datetime="2019-11-12T02:22:00+00:00">12 Nov 2019, 02:22</time>
      </address>
      <p>
        <b>การประชุมครม.สัญจร จังหวัดกาญจนบุรี เตรียมหารือเรื่องเศรษฐกิจหลายเรื่อง ทั้งชิมช้อปใช้ เฟส3 และมอเตอร์เวย์บางใหญ่-กาญจนบุรี</b>
      </p>
      <p>ผู้สื่อข่าวรายงานว่า วันที่ 12 พ.ย.62 พล.อ.ประยุทธ์ จันทร์โอชา นายกรัฐมนตรี และรมว.กลาโหม จะประชุมคณะรัฐมนตรีอย่างเป็นทางการนอกสถานที่ หรือครม.สัญจร ที่จังหวัดกาญจนบุรี โดยตั้งแต่ช่วงเช้า นายกรัฐมนตรี จะประชุมการพัฒนาเศรษฐกิจและสังคมกลุ่มจังหวัดภาคกลางตอนล่าง 1 ได้แก่กาญจนบุรี ราชบุรี และสุพรรณบุรี ซึ่งจะมีการพิจารณาข้อเสนอของหน่วยงาน และเอกชนในพื้นที่ครอบคลุมโครงการพัฒนาการค้าและการบริการ เกษตร โครงสร้างพื้นฐาน และการส่งเสริมการท่องเที่ยว <br/><br/>ขณะที่การประชุมครม.สัญจร มีวาระสำคัญที่เกี่ยวข้องกับเศรษฐกิจหลายเรื่อง โดยกระทรวงการคลังจะเสนอโครงการชิมช้อปใช้ ระยะที่ 3 ส่วนกระทรวงคมนาคมขออนุมัติปรับเพิ่มกรอบวงเงินโครงการก่อสร้างทางหลวงพิเศษระหว่างเมืองสายบางใหญ่-กาญจนบุรี ของกรมทางหลวง</p>
      <figure>
        <img src="https://www.dailynews.co.th/admin/upload/20191112/news_MnCGdDZnEu092129_533.jpg?v=20191112109?v=7542"/>
      </figure>
      <p>ด้านกระทรวงอุตสาหกรรมเสนอร่างประกาศคณะกรรมการอ้อยและน้ำตาลทราย เรื่อง การจัดกทำประมาณการรายได้การกำหนดและการชำระราคาอ้อยและค่าผลิตน้ำตาลทรายและอัตราส่วนของผลตอบแทนระหว่างชาวไร่อ้อยและโรงงาน พ.ศ....และร่างระเบียบคณะกรรมการอ้อยและน้ำตาลทรายว่าด้วยการยกเลิกระเบียบคณะกรรมการอ้อยและน้ำตาลทราย ว่าด้วยการเก็บเงินจากการจำหน่ายน้ำตาลทรายภายในราชอาณาจักรข้ากองทุนอ้อยและน้ำตาลทราย พ.ศ. 2561 พ.ศ....รวม 2 ฉบับ </p>
    </article>
  </body>
</html>