<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/torgova-merezha-brusnichka-rinata-ahmetova-ide-z-rinku-cherez-zbitki-329297_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T02:25:00+00:00"/>
    <meta property="og:title" content="Торгова мережа &quot;Брусничка&quot; Ріната Ахметова іде з ринку через збитки"/>
    <meta property="og:description" content="Остаточне рішення про закриття бізнесу вже прийнято - розпочата процедура банкрутства"/>
  </head>
  <body>
    <article>
      <h1>Торгова мережа "Брусничка" Ріната Ахметова іде з ринку через збитки</h1>
      <h2>Остаточне рішення про закриття бізнесу вже прийнято - розпочата процедура банкрутства</h2>
      <address>
        <time datetime="2019-11-12T02:25:00+00:00">12 Nov 2019, 02:25</time>
      </address>
      <p>Торгова мережа "Брусничка" закриває свої магазини через величезні збитки. Більша частина магазинів<a href="https://dt.ua/ECONOMICS/kerivniki-nebankivskih-finustanov-pri-bankrutstvi-budut-nesti-solidarnu-vidpovidalnist-328833_.html"><b> компанії</b></a>, яка приносила 80% прибутку, залишилася на окупованій території.</p>
      <p>Компанія Український ритейл Ріната Ахметова закриває свою мережу продуктових магазинів "Брусничка". Як з'ясувало <a href="https://nv.ua/biz/consmarket/kompaniya-ahmetova-reshila-zakryt-set-magazinov-brusnichka-v-chem-prichina-50052712.html">НВ Бізнес</a>, місяць тому стартувала процедура банкрутства компанії.</p>
      <p>Факт виходу мережі з ринку підтвердив і директор компанії Український рітейл Євген Хворостянко.</p>
      <p>"Брусничка" — це друга українська мережа після Амстора Вадима Новинського, яка закривається після початку війни на Донбасі.</p>
      <p>Найбагатший українець Рінат Ахметов вирішив інвестувати кошти в новий для себе бізнес — ритейл, у 2007 році. Тоді компанія Український рітейл відкрила свої перші магазини в Донецьку, після чого почала виходити в інші регіони країни. Мережа розвивалася швидкими темпами і вже через чотири роки керувала 78 магазинами в Донецькій, Луганській, Запорізькій, Дніпропетровській та Харківській областях. Ще через три роки, в 2014 році, мережа налічувала вже 135 магазинів.   Мережа переїхала в Дніпро і спробувала розвиватися, але нічого не виходило - ніші зайняли конкуренти, наприклад АТБ. Але відхід з ринку торговельної мережі Ріната Ахметова може виявитися не надто простим і тихим.</p>
      <p>В середині жовтня Господарський суд Дніпропетровської області почав процедуру банкрутства компанії Український рітейл за заявою її генерального директора. Загальна кредиторська заборгованість компанії становить 1,098 млрд грн, сказано в ухвалі суду. Банкам компанія винна близько 186 млн грн, співробітникам — 6,5 млн грн. Але найбільша заборгованість, в розмірі 652 млн грн у ритейлера перед постачальниками. "Для більшості мереж нормальним є борг перед постачальниками в розмірі 20−30 млн грн, якщо мова йде про заборгованість в 100 млн грн — це вже поганий сигнал. У цьому разі, сума просто величезна і перевищує 600 млн грн.</p>
      <p>Активів компанії не вистачить, щоб розрахуватися з усіма боргами. Балансова вартість активів Українського рітейлу становить близько 223 млн грн, а розмір дебіторської заборгованості — близько 34 млн грн.</p>
      <p>Раніше Господарський суд Дніпропетровської області визнав банкрутом "Торговий дім "Амстор" <b><a href="https://zn.ua/ECONOMICS/kolomoyskiy-sravnil-slugu-naroda-s-kpss-no-rasschityvaet-na-povyshenie-nalogov-dlya-ahmetova-i-novinskogo-328209_.html">Вадима Новинського</a></b> і відкрив ліквідаційну процедуру. Про це повідомляє<a href="http://finbalance.com.ua/news/sud-viznav-bankrutom-tov-torhivelniy-budinok-amstor"> Finbalance</a> з посиланням на ухвалу суду від 3 жовтня.</p>
      <p>Раніше суд визнав банкрутом "Торговий дім "Амстор" двічі – 23 липня і 21 травня 2019 року.</p>
      <p>Вадим Новинський став співвласником "Амстора" в 2009 році. Його "Смарт-холдинг" позиціонує свою "Амстор Рітейл Груп" як компанію з управління комерційною нерухомістю, яка виступає оператором 14 торгових центрів (ТЦ) у восьми містах центральної і східної України.</p>
      <p>Загальна площа ТЦ - понад 190 000 квадратних метрів. Група співпрацює з такими мережами, як "Золотий вік", "Лотос", Kari, "Брокард", "Сільпо та Comfy.</p>
      <footer>За матеріалами: <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>