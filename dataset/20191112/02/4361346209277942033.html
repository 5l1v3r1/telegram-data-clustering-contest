<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/molnar-aniko-ujra-szerelmes/186410"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T02:00:00+00:00"/>
    <meta property="og:title" content="Molnár Anikó újra szerelmes"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Molnár Anikó újra szerelmes</mark>
      </h1>
      <address><time datetime="2019-11-12T02:00:00+00:00">12 Nov 2019, 02:00</time> by <a rel="author">Földvári Zsófi</a></address>
      <p>
        <b>Négy éve ismerik egymást, és bár már az első találkozásnál tudták, köztük több van, mint barátság, nem engedhettek a vágyaiknak, hiszen mindketten kapcsolatban éltek. </b>
        <b>Négy éve ismerik egymást, és bár már az első találkozásnál tudták, köztük több van, mint barátság, nem engedhettek a vágyaiknak, hiszen mindketten kapcsolatban éltek.</b>
      </p>
      <p>Nagyon közel laknak, szinte szomszédok, mégis éveket kellett várniuk arra, hogy egymásra találjanak. Molnár Anikó és szerelme, Zsolt, négy éve közeli ismerősök, a szerelmük azonban csak most teljesedett be.</p>
      <p>– Amikor először találkoztunk, mindketten kapcsolatban éltünk, így bármennyire is szimpatikusak voltunk egymásnak, esély sem volt arra, hogy több legyen köztünk ha­verságnál – meséli a Borsnak Molnár Anikó. – Ahogy teltek az évek, mindig tudtunk a másikról, aztán nemrégiben beszélgetésbe elegyedtünk és kiderült, mindketten egyedül­állók lettünk. Ekkor tört meg a jég, engedhettünk az érzéseinknek.</p>
      <figure>
        <img src="http://media.borsonline.hu/cikk/20/191987/gallery-picture/645w/2021236_aniko-face.jpg"/>
        <figcaption>Anikó arra vágyott, hogy a szerelmével térhessen vissza Egyiptomba, ez most teljesült © Facebook</figcaption>
      </figure>
      <p>Anikó nem véletlenül nem be­szél részletesebben a szerelméről, a férfi olyan munkakörben dolgozik, ami kizárja, hogy nyilvános szereplést vállaljon. Sem az arcát, sem a teljes nevét nem szeretné a nagy nyilvánosság elé tárni, Anikó viszont bátran beszélhet az első közös utazásukról.</p>
      <p>– Tizenöt évvel ezelőtt már jártam Egyiptomban, de az a látogatás közel sem volt olyan felhőtlen, mint a múlt heti, amikor a szerelmemmel kettesben voltam ebben az egzotikus országban. Ott forgattam 2004-ben a Nagy Ő-t, a feszes időbeosztás miatt viszont szinte alig láttam valamit a piramisok országából. Már akkor elterveztem, hogy egyszer visszatérek úgy, hogy szerelmes vagyok. Most ez sikerült – lelkendezik. – Csodálatos napokat töltöttünk együtt, majdnem mindent láttam, amit szerettem volna, bár Luxor és a Mózes-hegy sajnos kimaradt, úgyhogy lesz arra még egy köröm.</p>
      <figure>
        <img src="http://media.borsonline.hu/cikk/20/191987/gallery-picture/645w/2021234_takarni-pasit-molnar-aniko-palija.jpg"/>
        <figcaption>Anikó és Zsolt már évek óta ismeri egymást, de sokáig semmi nem lehetett közöttük, mert kapcsolatban éltek © Facebook</figcaption>
      </figure>
      <p>Anikó azt mondja, ezzel az úttal új életcélt talált magának.</p>
      <p>– Végre boldog vagyok, együtt élek a szerelmemmel. Ezzel az út­tal nemcsak egy társat kaptam, hanem egy egészen új perspektívát az élettől. Most már tudom, miért érdemes élni. Utazni szeretnék, felfedezni a világot. Elképesztő érzés, amikor az ember a szerelmével élheti meg azokat a csodákat, amelyekre mindig is vágyott. Mostantól azért fogunk dolgozni mindketten, hogy minél több csodát fedezhessünk fel együtt.</p>
    </article>
  </body>
</html>