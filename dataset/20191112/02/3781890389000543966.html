<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741210"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T02:00:00+00:00"/>
    <meta property="og:title" content="พันธมิตรแฟชั่น เปิดหลักสูตร &quot;FASHION 360®&quot;"/>
    <meta property="og:description" content="พันธมิตรหลักแห่งวงการแฟชั่น เปิดหลักสูตรติวเข้ม “FASHION 360®” เพื่อสนับสนุนธุรกิจแฟชั่นไทยสู่การค้าไร้พรมแดนระดับโลก"/>
  </head>
  <body>
    <article>
      <h1>พันธมิตรแฟชั่น เปิดหลักสูตร "FASHION 360®"</h1>
      <address>
        <time datetime="2019-11-12T02:00:00+00:00">12 Nov 2019, 02:00</time>
      </address>
      <p>
        <b>พันธมิตรหลักแห่งวงการแฟชั่น เปิดหลักสูตรติวเข้ม “FASHION 360®” เพื่อสนับสนุนธุรกิจแฟชั่นไทยสู่การค้าไร้พรมแดนระดับโลก</b>
      </p>
      <p>มร.มาร์ค กัสโตวสะกิ ประธานเจ้าหน้าที่บริหาร สถาบัน QUT Creative Enterprise Australia (CEA), นางสาวรัชชต เศรษฐ์วรเดช  ประธานเจ้าหน้าที่บริหาร บริษัท อีลิท โซไซตี้ จำกัด , นายฤกษ์ อุปมัย ผู้บริหารสูงสุดฝ่ายสร้างสรรค์ นิตยสาร DONT และนางปรียามล ธนวิสุทธิ์ ประธานเจ้าหน้าที่บริหาร นิตยสาร HiSoParty พันธมิตรหลักวงการแฟชั่นประกาศความร่วมมือครั้งสำคัญในประเทศไทย จัดพิธีลงนามบันทึกข้อตกลงนำ  Fashion Accelerator (ศูนย์บ่มเพาะและต่อยอดธุรกิจแฟชั่น) แห่งแรกของโลกมาไทยร่วมปั้นโครงการ FASHION 360® เพื่อค้นหาดีไซน์เนอร์รุ่นใหม่เข้าร่วมหลักสูตรติวเข้มในระยะเวลา 4 เดือน โดยมุ่งพัฒนาดีไซน์เนอร์ด้านการออกแบบที่ผสมผสานการทำธุรกิจแฟชั่นแบบครบวงจร 360 องศา  เปิดโอกาสและสร้างสรรค์พื้นที่ให้แสดงความสามารถ  สนับสนุนการเติบโตของธุรกิจแฟชั่นไทยสู่รันเวย์ระดับโลกและสามารถต่อยอดการค้าไร้พรมแดน (Cross Border E-commerce) อย่างเป็นทางการ </p>
      <figure>
        <img src="https://www.dailynews.co.th/admin/upload/20191112/news_dEWorXBCVR090027_533.jpg?v=20191114104?v=2045"/>
      </figure>
      <p>มร.มาร์ค กัสโตวสะกิ ประธานเจ้าหน้าที่บริหาร สถาบัน QUT Creative Enterprise Australia (CEA), กล่าวว่า “โครงการ FASHION 360®    ได้รับการพัฒนาจากสถาบัน QUT Creative Enterprise Australia (CEA) ของประเทศออสเตรเลีย ซึ่งมีความเชี่ยวชาญทางด้านแฟชั่น ธุรกิจ และมีแพลตฟอร์มทางด้าน E-commerce จะช่วยส่งเสริมพัฒนาดีไซน์เนอร์ และอุตสาหกรรมแฟชั่นไทย โดยการค้นหาแฟชั่นดีไซน์เนอร์ที่มีความสามารถมาเข้าร่วมโครงการ FASHION 360® เพื่อรับการฝึกอบรมด้านการออกแบบระดับนานาชาติ</p>
      <figure>
        <img src="https://www.dailynews.co.th/admin/upload/20191112/news_ShderGWrwj090029_533.jpg?v=20191114104?v=1630"/>
      </figure>
      <figure>
        <img src="https://www.dailynews.co.th/admin/upload/20191112/news_VtgjIrkgOz090028_533.jpg?v=20191114104?v=7932"/>
      </figure>
      <p>ซึ่งในช่วง 7 ปีที่ผ่านมานั้น เรามุ่งเน้นในการสร้างดีไซน์เนอร์คุณภาพที่สามารถผลิตผลงานออกสู่ตลาดโลกได้ โดยไม่ใช่เน้นแค่การออกแบบ แต่เป็นการสอนในมุมเชิงธุรกิจ ยกระดับขีดความสามารถของดีไซน์เนอร์ให้พร้อมสู่การเป็นเจ้าของธุรกิจด้านแฟชั่น หลักสูตรที่ผสมผสานการออกแบบ เทคนิคการผลิต และเลือกผ้าวัสดุอุปกรณ์ต่าง ๆ ตลอดจนการตั้งราคาสินค้า และการทำการตลาด ที่สำคัญคือการให้ปรึกษาเรื่องธุรกิจแฟชั่นกับโค้ช และเมนเทอร์นานาชาติที่มีชื่อเสียงในวงการ<br/> </p>
      <figure>
        <img src="https://www.dailynews.co.th/admin/upload/20191112/news_jJITsDhzZB090029_533.jpg?v=20191114104?v=4440"/>
      </figure>
      <figure>
        <img src="https://www.dailynews.co.th/admin/upload/20191112/news_tFBvzKFozP090030_533.jpg?v=20191114104?v=5993"/>
      </figure>
      <p>นางสาวรัชชต เศรษฐ์วรเดช  ประธานเจ้าหน้าที่บริหาร บริษัท อีลิท โซไซตี้ จำกัด กล่าวว่า  “โครงการ FASHION 360® ประเทศไทยเป็นที่แรกในภูมิภาคเอเชียตะวันออกเฉียงใต้ที่เปิดหลักสูตรครบวงจร เพื่อรองรับการเติบโตของธุรกิจแฟชั่นไทย ซึ่งภายใต้โครงการยังมีโปรแกรม FASHION 360 GROW  ที่ออกแบบและพัฒนามาเพื่อสนับสนุนและรองรับแบรนด์แฟชั่นต่าง ๆ รวมถึงธุรกิจแฟชั่นที่กำลังเติบโต  โดยโครงการนี้เกิดจากการร่วมมือของพันธมิตรแห่งวงการแฟชั่นไทย และออสเตรเลียที่มีความแข็งแกร่ง เชี่ยวชาญในด้านแพลตฟอร์มที่แตกต่างกัน อาทิเช่น Elite Society ผู้นำด้านการตลาด และธุรกิจ(Commercialization), นิตยสาร DONT ด้านการผลิต เผยแพร่เนื้อหาข้อมูลด้านแฟชั่น (Fashion Content) และ นิตยสาร HiSoParty  สนับสนุนด้านคอมมูนิตี้ (Community) ให้แข็งแกร่ง ด้วยศักยภาพสำคัญนี้ จึงมีความพร้อมผลักดันสินค้า และดีไซน์เนอร์แฟชั่นธุรกิจของไทยออกสู่ตลาดโลกได้อย่างมีประสิทธิภาพ การนำโครงการ Fashion 360 เข้ามาในไทยครั้งนี้เป็นความตั้งใจของทีมงานเป็นอย่างมาก โดยทางทีมงานยังเปิดรับพร้อมพูดคุยกับผู้สนับสนุน และพันธมิตรทางการค้า เพื่อให้โครงการมีความสำเร็จ และส่งผลลัพธ์สูงสุดให้กับอุตสากรรมแฟชั่นของประเทศ”<br/> </p>
      <figure>
        <img src="https://www.dailynews.co.th/admin/upload/20191112/news_GfgNApASYT090029_533.jpg?v=20191114104?v=3621"/>
      </figure>
      <p>สำหรับผู้ที่สนใจเข้าร่วมโครงการไม่จำเป็นต้องมีพื้นฐาน มีเพียงความสามารถความตั้งใจพร้อมในการเรียนรู้ เข้าร่วมติวเข้มในโครงการเป็นระยะเวลา 4 เดือน มีการสาธิตโดยการจำลองรันเวย์แฟชั่นให้แสดงความสามารถจริงในวันงาน Demo Day พร้อมผลักดันธุรกิจ และสนับสนุนแฟชั่นไทย ผ่านร้าน Pop Up Store เป็นระยะเวลา 6 เดือน ซึ่งเป็นการจัดพื้นที่ให้ขายจริงทั้งในประเทศไทย และประเทศออสเตรเลีย เพื่อให้ผู้เรียนสัมผัสถึงหลักสูตร FASHION 360® แบบครบวงจร<br/> </p>
    </article>
  </body>
</html>