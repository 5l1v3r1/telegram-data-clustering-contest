<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/verfurdo-tarnokon-gyogyszervaltas-utan-olt-a-skizofren/186407"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T02:10:00+00:00"/>
    <meta property="og:title" content="Vérfürdő Tárnokon – Gyógyszerváltás után ölt a skizofrén"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vérfürdő Tárnokon – Gyógyszerváltás után ölt a skizofrén</mark>
      </h1>
      <address><time datetime="2019-11-12T02:10:00+00:00">12 Nov 2019, 02:10</time> by <a rel="author">B. B.</a></address>
      <p>
        <b>Elismerte felesége megölését a skizofrén K. Zsolt, aki pokoli kínokat okozva gyilkolta meg feleségét, N. Zsuzsannát. Pedig Zsolt az elmúlt tíz évben mindent megtett, hogy elnémítsa a benne lakó démonokat. </b>
        <b>Elismerte felesége megölését a skizofrén K. Zsolt, aki pokoli kínokat okozva gyilkolta meg feleségét, N. Zsuzsannát. Pedig Zsolt az elmúlt tíz évben mindent megtett, hogy elnémítsa a benne lakó démonokat.</b>
      </p>
      <p>Szomorúan pislákoló mécsesek sorakoznak a takaros tárnoki ház előtt, ahol múlt pénteken az ott lakó, asztalosként dolgozó K. Zsolt szinte felfoghatatlan brutalitással végezte ki feleségét, N. Zsuzsannát. Először megkötözte az asszony kezeit, aztán fojtogatta, kiszúrta a szemeit, végül többször torkon és mellkason szúrta, végül agyonverte egy sólámpával. Mindezt úgy tette, hogy Zsuzsa nagymamája, a 90 éves Zsuzsika néni a másik szobában tartózkodott. Kiderült, hogy Zsoltot már tíz évvel ezelőtt skizofréniával diagnosztizálták, azóta azonban mindent megtett azért, hogy szinten tartsa tudatát: nem nyúlt alkoholhoz, szedte a gyógyszereit.</p>
      <figure>
        <img src="http://media.borsonline.hu/cikk/20/191984/big-lead/650x360/2021193_76949-158237090885894-8037258-n.jpg"/>
        <figcaption>Zsuzsa és férje imádták egymást, Zsolt skizofréniáját gyógyszerrel tartották kordában, egészen múlt péntekig</figcaption>
      </figure>
      <p>– Rajongásig szerették egymást, Zsolt a tenyerén hordozta Zsuzsit. Az asszony is imádta a férjét, még úgy sem mondott le róla, hogy pontosan tudta, tragédia lehet a vége, ha nem tartják kordában férje betegségét. Mi nem is tudtuk, mi a gond, hiszen Zsolt mindig kedves, mosolygós volt, Zsuzsi felé sem volt egyetlen rossz szava sem, csak abból sejtettünk valamit, hogy Zsuzsi egyszer megemlítette: addig szerencsés, míg Zsolt szedi a gyógyszereit – mesélte a Borsnak egy utcabeli.</p>
      <figure>
        <img src="http://media.borsonline.hu/cikk/20/191984/gallery-picture/645w/2021208_tarnok-skizofren-feleseg-gyilok-kz-7.jpg"/>
        <figcaption>A két kutya már hiába várja haza a gazdikat: Zsuzsa meghalt, férjére elmegyógyintézeti kezelés vár © Bors</figcaption>
      </figure>
      <p>Minden jól is ment, míg a gyilkosság előtti napon meg nem változtatták az addig használt gyógyszert. Az addig féken tartott sötét erő elszabadult Zsolt lelkében.</p>
      <p>– Nem értjük, miért nem tartották pár napig megfigyelés alatt a gyógyszerváltás után. És akkor Zsuzsi még élne, Zsoltnak pedig nem kellene együtt élnie a gyilkosság tudatával – ingatta szomorúan a fejét az ismerős. A helyiek elárulták: szinte kész csoda, hogy a házban tartózkodó nagymamának és a mellettük lakó anyósának nem esett neki Zsolt, aki amúgy, miután kitisztult, maga hívta ki a rendőröket. Mióta rájött, mit is tett, összeroppant, nagyon megbánta a történteket, előzetes tárgyalásán mindent beismert, most elmegyógyintézetben vár a tárgyalására.</p>
    </article>
  </body>
</html>