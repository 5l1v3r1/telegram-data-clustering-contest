<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/razbra-se-koy-e-shofort-ubil-mladezh-na-simeonovsko-shose-tazi-zaran_news708950.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T21:43:00+00:00"/>
    <meta property="og:title" content="Разбра се кой е шофьорът, убил младеж на Симеоновско шосе тази заран"/>
    <meta property="og:description" content="Водачът на джипа е избягал, а след това сам се е предал в Първо районно управление"/>
  </head>
  <body>
    <article>
      <h1>Разбра се кой е шофьорът, убил младеж на Симеоновско шосе тази заран</h1>
      <h2>Водачът на джипа е избягал, а след това сам се е предал в Първо районно управление</h2>
      <address>
        <time datetime="2019-11-12T21:43:00+00:00">12 Nov 2019, 21:43</time>
      </address>
      <p>https://blitz.bg/intsidenti/katastrofi/razbra-se-koy-e-shofort-ubil-mladezh-na-simeonovsko-shose-tazi-zaran_news708950.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573587035-resize-tragediyasimeonovsko.jpg"/>
      </figure>
      <p><b>Шофьорът на джип, <a href="https://blitz.bg/intsidenti/strashna-tragediya-na-simeonovsko-shose-v-stolitsata_news708779.html">който тази сутрин блъсна и уби млад мъж на "Симеоновско шосе" в София</a>, се е предал в столичното Първо РПУ, съобщава БНТ.</b><br/><br/>Сигналът за инцидента е подаден малко преди 7 часа. Младият мъж е пресичал в участък, където мантинелата е прекъсната, а наклонът позволява на шофьорите да карат бързо.<br/><br/>Екипът на Спешна помощ е пристигнал на място няколко минути по-късно, но раните от удара са били изключително тежки и пешеходецът е издъхнал на място.<br/><br/>Шофьорът на джипа е избягал, а след това сам се е предал в Първо районно управление. По неофициална информация той е 65-годишен, а пробата му за алкохол е отрицателна.<br/><br/><a href="https://blitz.bg/kriminalni/prestplenie/razbra-se-koy-e-zaginaliyat-na-simeonovsko-shose-tazi-sutrin_news708806.html"><b>Разбра се кой е загиналият на "Симеоновско шосе" тази сутрин</b></a><br/><br/>По време на разпита в полицията се е наложило да бъде откаран в болница, защото му прилошало.<br/><br/>Според експерти поставянето на повече повдигнати пешеходни пътеки ще намали инцидентите. Те са подходящи за прави дълги булеварди с по няколко ленти, тъй като се виждат отдалеч, а шофьорите намаляват инстиктивно.<br/><br/>Важно е също така те да бъдат добре осветени, защото особено в този момент от годината, когато дните са по-къси и имаме повече тъмни часове е много важна видимостта на пешеходците, коментира Илия Тодоров от Асоциацията на пострадалите при катастрофи.<br/><br/>Практиката показва, че най-уязвими сред пешеходците са именно децата и възрастните. Често тъмните дрехи, особено през зимата, ги правят невидими на пътя. Затова експертите съветват да се носят ярки цветове, както и светлоотразителни елементи, които могат да спасят човешки живот.<br/><br/>Практиката показва, че инцидентите рязко намаляват след поставянето на повдигнати пешеходни пътеки.<br/><br/>За съжаление, това е поредният нещастен случай на пътя. Статистиката на МВР показва, че от началото на месеца в пътни инциденти са загинали 15 души, а ранените са близо 250.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>