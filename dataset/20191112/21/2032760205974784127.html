<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89446"/>
    <meta property="og:site_name" content="Denník politika"/>
    <meta property="article:published_time" content="2019-11-12T21:35:10+00:00"/>
    <meta property="og:title" content="Slovan natiahol víťaznú šnúru v Tipsport lige na sedem zápasov, doma zdolal Nové Zámky"/>
    <meta property="og:description" content="12.11.2019 (Webnoviny.sk) – Hokejisti Slovana Bratislava natiahli aktuálnu sériu víťazných zápasov v Tipsport lige na sedem. Líder tabuľky si v predohrávke 50. kola doma poradil s tímom HC Mikron Nové Zámky 2:1 (0:1, 1:0, 1:0). Víťazný gól „belasých“ strelil v 45. min obranca Andrej Meszároš."/>
  </head>
  <body>
    <article>
      <h1>Slovan natiahol víťaznú šnúru v Tipsport lige na sedem zápasov, doma zdolal Nové Zámky</h1>
      <address><time datetime="2019-11-12T21:35:10+00:00">12 Nov 2019, 21:35</time> by <a rel="author">Webnoviny</a></address>
      <p>12.11.2019 (Webnoviny.sk) – Hokejisti Slovana Bratislava natiahli aktuálnu sériu víťazných zápasov v Tipsport lige na sedem. Líder tabuľky si v predohrávke 50. kola doma poradil s tímom HC Mikron Nové Zámky 2:1 (0:1, 1:0, 1:0). Víťazný gól „belasých“ strelil v 45. min obranca Andrej Meszároš.</p>
      <p>Predposledný tím tabuľky z Nových Zámkov nebol ďaleko od toho, aby napodobnil senzačné víťazstvo 7:6 z bratislavského ľadu z 3. kola tohto súťažného ročníka.</p>
      <p>Hostia skórovali už po 2:11 min zásluhou obrancu Mareka Drtinu, za domácich vyrovnal až v 34. min Jakub Urbánek. Rozhodnutie padlo v 45. min z hokejky bývalého hráča NHL Meszároša.</p>
      <p>Nové Zámky v Bratislave po prvý raz ako tréner viedol bývalý hráč Slovana Miroslav Mosnár, ktorý ostatné sezóny strávil ako kouč v juniorke Slovana.</p>
      <h3>Tipsport liga 2019/2020</h3>
      <p>predohrávka 50. kola</p>
      <p><b>HC Slovan Bratislava – HC Mikron Nové Zámky 2:1 (0:1, 1:0, 1:0)</b><br/><b>Góly</b>: 34. Urbánek (Matoušek, Abdul), 45. Meszároš (Jendek) – 3. Drtina (T. Urban, J. Jurík)</p>
      <p>Viac k témam: <a href="https://www.webnoviny.sk/tag/tipsport-liga/"><u>Tipsport liga</u></a><br/>Zdroj: Webnoviny.sk – <a href="https://www.webnoviny.sk/slovan-natiahol-vitaznu-snuru-v-tipsport-lige-na-sedem-zapasov-doma-zdolal-nove-zamky/"><u>Slovan natiahol víťaznú šnúru v Tipsport lige na sedem zápasov, doma zdolal Nové Zámky</u></a> © SITA Všetky práva vyhradené.</p>
    </article>
  </body>
</html>