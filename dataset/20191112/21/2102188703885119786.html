<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/12/653644/"/>
    <meta property="og:site_name" content="Економічна правда"/>
    <meta property="article:published_time" content="2019-11-12T21:00:00+00:00"/>
    <meta property="og:title" content="Новини 12 листопада: транзит газу, &quot;справа банкірів&quot;, МВФ"/>
    <meta property="og:description" content="Про що говорили сьогодні?"/>
  </head>
  <body>
    <article>
      <h1>Новини 12 листопада: транзит газу, "справа банкірів", МВФ</h1>
      <address>
        <time datetime="2019-11-12T21:00:00+00:00">12 Nov 2019, 21:00</time>
      </address>
      <p><b>Про транзит газу.</b> У НАК Нафтогаз заявляють, що найвірогідніше Газпром не підпише контракт щодо нового транзиту газу, але Україна та європейські партнери <a href="https://www.epravda.com.ua/news/2019/11/12/653605/">готові до цього</a> і накопичили достатньо запасів газу у сховищах.</p>
      <p><b>Про "справу банкірів".</b> Правоохоронці <a href="https://www.epravda.com.ua/news/2019/11/12/653640/">планують вручити підозр</a>у колишньому власнику "ВіЕйБі банку" Олегу Бахматюку і можуть притягнути до відповідальності членів правління НБУ, які приймали рішення про кредит банку в 1,2 млрд гривень.</p>
      <p><b>Про МВФ.</b> Місія Міжнародного валютного фонду <a href="https://www.epravda.com.ua/news/2019/11/12/653629/">почне працювати</a> в Україні у четвер, 14 листопада.</p>
      <p><b>Про "майданчики Яценка".</b> Верховна Рада проголосувала у першому читанні  за законопроєкт 2047-Д, що <a href="https://www.epravda.com.ua/news/2019/11/12/653616/">передбачає ліквідацію</a> корупційної схеми у сфері реєстрації інформації зі звітів про оцінку об'єктів нерухомості відомої як "майданчики Яценка".</p>
      <p><b>Про проєкт бюджету Києва. </b>Прогнозований бюджет Києва на 2020 рік <a href="https://www.epravda.com.ua/news/2019/11/12/653633/">становить</a> 57,99 мільярдів гривень - на 16% збільшено фінансування галузі освіти, на 6% – житлово-комунального, на 15% – дорожньо-транспортного господарства.</p>
      <p>
        <b>Ви хочете дізнатися більше?</b>
      </p>
      <p>
        <a href="https://www.epravda.com.ua/publications/2019/11/12/653631/">
          <b>Олег Бахматюк: НБУ тримає мене "за одне місце", щоб зламати і розірвати цю ситуацію</b>
        </a>
      </p>
      <p>Після затримання екс-заступника голови НБУ Олександра Писарука та банкірів ВіЕйБі Банку ЕП вдалось поговорити з головним підозрюваних у цій справі – з власником Олегом Бахматюком, який наразі перебуває в Швейцарії.</p>
      <p>
        <a href="https://www.epravda.com.ua/publications/2019/11/12/653597/">
          <b>Справа Бахматюка. Чому НАБУ затримало ексзаступника Гонтаревої та банкірів бізнесмена</b>
        </a>
      </p>
      <p>Чому НАБУ затримало голову правління "Райффайзен банку", як це пов'язано з банками-банкрутами аграрного бізнесмена Олега Бахматюка, і з чого ця історія почалася.</p>
    </article>
  </body>
</html>