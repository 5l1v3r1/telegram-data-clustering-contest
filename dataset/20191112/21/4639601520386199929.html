<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/world/xongk-kongk-astynomikos-kyniga-diadilotes-me-motosikleta/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T21:12:16+00:00"/>
    <meta property="og:title" content="Χονγκ Κονγκ : Αστυνομικός κυνηγά διαδηλωτές με μοτοσικλέτα"/>
    <meta property="og:description" content="Μετά το σάλο που προκλήθηκε οι Αρχές πήραν θέση για το ζήτημα"/>
  </head>
  <body>
    <article>
      <h1>Χονγκ Κονγκ : Αστυνομικός κυνηγά διαδηλωτές με μοτοσικλέτα</h1>
      <h2>Μετά το σάλο που προκλήθηκε οι Αρχές πήραν θέση για το ζήτημα</h2>
      <address><time datetime="2019-11-12T21:12:16+00:00">12 Nov 2019, 21:12</time> by <a rel="author">ΤοΒΗΜΑ Team</a></address>
      <p>Σφοδρές αντιδράσεις έχει προκαλέσει βίντεο – ντοκουμέντο που κάνει το γύρο του διαδικτύου στο Χονγκ Κονγκ με τις κατά μέτωπο συγκρούσεις διαδηλωτών – αστυνομικών.</p>
      <p>Σε αυτό διακρίνεται αστυνομικός να κυνηγά το πλήθος με τη μοτοσικλέτα του και να πέφτει πάνω στους διαδηλωτές επιχειρώντας να τους χτυπήσει.</p>
      <p><a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη» <br/></a>Μετά το σάλο που προκλήθηκε, οι Αρχές του Χονκγ Κονγκ πήραν θέση για το ζήτημα.</p>
      <figure>
        <img src="https://www.in.gr/wp-content/uploads/2019/11/1-492-600x338.jpg"/>
      </figure>
      <p>Κατά τη διάρκεια συνέντευξης Τύπου, ο υπεύθυνος Δημοσίων Σχέσεων της Αστυνομίας του Χονγκ Κονγκ ισχυρίστηκε ότι ο αστυνομικός που οδηγούσε μοτοσικλέτα έχασε για λίγο την όρασή του γιατί οι διαδηλωτές του έριξαν σπρέι στα μάτια.</p>
      <p>Αυτό είχε ως αποτέλεσμα να χάσει τον προσανατολισμό του και να κινηθεί προς το πλήθος των διαδηλωτών στην πόλη Kwai Fong.</p>
      <h3>Σε διαθεσιμότητα ο αστυνομικός</h3>
      <p>Σύμφωνα με την αστυνομία, ο μοτοσικλετιστής προσπάθησε να διακρίνει πού είναι οι συνάδελφοί του και πού οι διαδηλωτές» δήλωσε ο John Tse και ισχυρίστηκε ότι «οι διαδηλωτές του επιτέθηκαν με σφυριά και τον χτύπησαν στο κεφάλι».</p>
      <p>Η αστυνομία πάντως έθεσε σε διαθεσιμότητα τον αστυνομικό και σημείωσε ότι λαμβάνει πολύ σοβαρά το γεγονός. «Οποιαδήποτε ενέργεια παραβιάζει τον εσωτερικό κανονισμό θα αντιμετωπιστεί με σοβαρότητα» ανέφερε.</p>
      <figure>
        <iframe src="https://www.youtube.com/embed/-J5smZrXawo" width="640" height="360" data-service="Youtube" scrolling="no"/>
      </figure>
      <h3>Αστυνομικός πυροβολεί διαδηλωτή</h3>
      <p>Το βίντεο έρχεται μια ημέρα μετά από τις εικόνες που δείχνουν αστυνομικό, ο οποίος πραγματοποιεί σύλληψη, να βγάζει όπλο και να πυροβολεί στο στήθος από μικρή απόσταση έναν διαδηλωτή. Ο διαδηλωτής, που αρχικά μοιάζει να μην έπαθε κάτι, κατόπιν καταρρέει.</p>
      <p>Σύμφωνα με τον ιστότοπο Hong Kong Free Press, ο διαδηλωτής δεν αντιδρούσε όταν έφθασαν τραυματιοφορείς να τον παραλάβουν στη συνοικία Σάι Γουάν Χο. Οι δύο διαδηλωτές, αυτός που συνελήφθη και αυτός που τραυματίστηκε, παραλήφθηκαν από ασθενοφόρο.</p>
      <figure>
        <iframe src="https://www.youtube.com/embed/acYz0ZTAtyE" width="640" height="360" data-service="Youtube" scrolling="no"/>
      </figure>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>