<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/12/hidratirane-i-syn-tainata-za-krasota-na-djenifyr-anistyn.429416"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T21:38:00+00:00"/>
    <meta property="og:title" content="Хидратиране и сън - тайната за красота на Дженифър Анистън"/>
    <meta property="og:description" content="Актрисата не обича да я поздравяват, че изглежда по-млада | Dnes.bg"/>
  </head>
  <body>
    <article>
      <h1>Хидратиране и сън - тайната за красота на Дженифър Анистън</h1>
      <h2>Актрисата не обича да я поздравяват, че изглежда по-млада</h2>
      <address><time datetime="2019-11-12T21:38:00+00:00">12 Nov 2019, 21:38</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Тя е на 50 години, но никой не може да ѝ ги даде. Поглеждайки перфектния външен вид на Дженифър Анистън, много хора възкликват: "Изглеждаш доста добре за възрастта си" или "Не мога да повярвам, кожата на лицето ти е млада и жизнена", което я дразни адски много. По думите на актрисата това, че е на 50, не означава, че не бива да се грижи за себе си.</p>
      <p>Актрисата, която наскоро си направи Instagram, сподели че има свои трикове за красота, на които разчита за визията си. Пред Glamour тя разкри, че от 13 години ползва един и същи лосион за тяло, който "никога няма да я предаде". Той омекотява кожата ѝ в дълбочина и затова тя винаги има една опаковка сред тоалетните си принадлежности.<br/> <br/>Основното, на което разчита актрисата за по-сияйна кожа, са качествената хидратация и съня. По думите ѝ, без сън тялото не може да си отпочине добре и регенерацията на клетките се забавя.<br/> <br/>"Ако не хидратирате достатъчно кожата, тя ще се свие като синя слива", казва шеговито тя. И изтъква, че когато една жена се наспи добре, на сутринта няма торбички под очите, от които се оплакват мнозина.<br/> <br/>Анистън разкрива още, че са ѝ достатъчни 15-20 минути на слънце, за да има по-хубав тен на лицето. По думите ѝ тогава се чувства радостна и щастлива.<br/> <br/><b>Oще за тайните за красота на Дженифър Анистън </b><i><b><a href="https://www.tialoto.bg/a/6-krasota/98594-trikovete-za-krasota-koito-dzhenifar-anistan-izpolzva">четете в Tialoto.bg <br/></a></b></i> </p>
    </article>
  </body>
</html>