<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953183"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T21:21:27+00:00"/>
    <meta property="og:title" content="బాలుడిని దూషించిన ఘటనపై నటి స్వరభాస్కర్ వివరణ"/>
    <meta property="og:description" content="ADVT"/>
  </head>
  <body>
    <article>
      <h1>బాలుడిని దూషించిన ఘటనపై నటి స్వరభాస్కర్ వివరణ</h1>
      <address>
        <time datetime="2019-11-12T21:21:27+00:00">12 Nov 2019, 21:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>తనను ఆంటీ అని పిలిచిన బాలుడిని దూషించి విమర్శలు ఎదుర్కొన్న బాలీవుడ్ నటి స్వరభాస్కర్ వివరణ ఇచ్చింది. తాను ఆ బాలుడిని సరదాగానే అలా అన్నట్టు పేర్కొంది. ఓ కామెడీ షోలో పాల్గొన్న తాను సరదాగా ఈ విషయాన్ని పంచుకున్నానని, వ్యంగ్యంగా చెప్పే క్రమంలో ఆ భాషను ఉపయోగించాల్సి వచ్చిందని చెప్పుకొచ్చింది. తాను సరదాగా అన్న వ్యాఖ్యలపై ఇంత రాద్ధాంతం ఎందుకో అర్థం కావడం లేదని ఆవేదన వ్యక్తం చేసింది. తనెప్పుడూ చిన్నారులను, సహ నటులను దూషించలేదని పేర్కొంది.</p>
      <p> </p>
      <p>ఇటీవల ఓ కామెడీ టాక్ షోకు హాజరైన స్వరభాస్కర్ మాట్లాడుతూ.. తాను పాల్గొన్న తొలి షూటింగ్‌లో ఓ చిన్నారి తనను ఆంటీ అని పిలిచాడని, దీంతో చిర్రెత్తుకొచ్చి తీవ్ర పదజాలంతో విరుచుకుపడ్డానని చెప్పింది. అంతే.. ఆంటీ అని పిలిచిన చిన్నారిని అంతంత మాటలు అనడం ఏంటంటూ స్వర భాస్కర్‌పై నెటిజన్లు విరుచుకుపడ్డారు. ఈ ఒక్క చర్యతో నిజంగానే ఆంటీవని అనిపించుకున్నావంటూ స్వర ఆంటీ హ్యాష్‌టాగ్‌తో ట్రోల్ చేశారు. దీంతో ఉక్కిరిబిక్కిరి అయిన స్వరభాస్కర్ తాజాగా వివరణ ఇచ్చింది. కాగా, చిన్నారిపై దుర్భాషలాడిన నటిపై లీగల్‌ రైట్స్‌ ప్రొటెక్షన్‌ ఫోరం అనే ఎన్జీవో.. జాతీయ బాలల హక్కుల పరిరక్షణ కమిషన్‌కు ఆమెపై ఫిర్యాదు చేసింది.</p>
    </article>
  </body>
</html>