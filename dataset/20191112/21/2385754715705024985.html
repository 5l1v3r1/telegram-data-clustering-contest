<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597052/senario-antallagis-gkriezmanmpape"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T21:20:00+00:00"/>
    <meta property="og:title" content="Σενάριο ανταλλαγής Γκριεζμάν-Mπαπέ"/>
    <meta property="og:description" content="Ενα υποθετικό σενάριο με πιθανή τράμπα Μπαπέ-Γκριεζμάν κυκλοφορεί, αν και η αλήθεια είναι ότι θα ήταν τρομερά δύσκολο να συμβεί κάτι τέτοιο.   Η..."/>
  </head>
  <body>
    <article>
      <h1>Σενάριο ανταλλαγής Γκριεζμάν-Mπαπέ</h1>
      <address><time datetime="2019-11-12T21:20:00+00:00">12 Nov 2019, 21:20</time> by <a rel="author">Sigmalive/sports</a></address>
      <p>Ενα υποθετικό σενάριο με πιθανή τράμπα Μπαπέ-Γκριεζμάν κυκλοφορεί, αν και η αλήθεια είναι ότι θα ήταν τρομερά δύσκολο να συμβεί κάτι τέτοιο.<br/> <br/>Η Μπαρτσελόνα θα ήθελε σαν τρελή να χτίσει την μετά Λιονέλ Μέσι πάνω στον Κιλιάν Μπαπέ. Την ίδια στιγμή υπήρξαν διαδοχικά δημοσιεύματα ότι και η Παρί θα ήταν δεκτική σε μία υποθετική ανταλλαγή του νεαρού Γάλλου επιθετικού με τον Αντουάν Γκριεζμάν. Για να συνέβαινε βέβαια κάτι τέτοιο, θα έπρεπε η Μπάρτσα εκτός από το να δώσει το δικό της αστέρι, να βάλει και αρκετά βαθιά το χέρι στην τσέπη, μιας και ο Μπαπέ είναι 21 ετών (29 ο Γκριεζμάν) και είναι ό,τι ακριβότερο-πολυτιμότερο κυκλοφορεί στον κόσμο του ποδοσφαίρου.<br/> <br/>Aπό: gazzetta.gr</p>
    </article>
  </body>
</html>