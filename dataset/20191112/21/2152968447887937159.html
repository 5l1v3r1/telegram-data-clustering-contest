<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/12/otkriha-podvodnica-izcheznala-predi-75-godini-s-80-dushi-ekipaj.429372"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T21:00:00+00:00"/>
    <meta property="og:title" content="Откриха подводница изчезнала преди 75 години с 80 души екипаж"/>
    <meta property="og:description" content="The Grayback отплава през 1944 г. и повече не се връща | Dnes.bg"/>
  </head>
  <body>
    <article>
      <h1>Откриха подводница изчезнала преди 75 години с 80 души екипаж</h1>
      <h2>The Grayback отплава през 1944 г. и повече не се връща</h2>
      <address><time datetime="2019-11-12T21:00:00+00:00">12 Nov 2019, 21:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>На 28 януари 1944 година подводницата The Grayback тръгва от Пърл Харбър към Източнокитайското море. Около месец по-късно, на 19 февруари, машината потапя два японски кораба. Тъй като на борда си вече има само две торпеда, тя трябва да прекрати пътешествието си и да се върне обратно.</p>
      <p>Очаква се The Grayback да се върне в Мидуей на 7 март. Но минават повече от три седмици, а от подводницата няма никаква вест. На 30 март, една от най-успешните машини от Втората световна война е изгубена. На борда й има 80 души.</p>
      <p>75 години по-късно организацията Lost 52, която търси потънали подводници от Втората световна война,  най-накрая открива лобното място на  The Grayback. Машината се намира на 1,427 фута във водите край Окинава, Япония.</p>
      <p>Миналата година експертът Ютака Ивасаки открива, че ВМС правят грешка при превода на японските записи, които подробно описват къде най-вероятно е потънала The Grayback.</p>
      <p>Откривателят Тим Тейлър, заедно с тази информация и наново преведените записи от японците, тръгва да търси подводницата. С помощта на автономни подводни машини и такива с дистанционно управление, екипът открива The Grayback на 100 мили от мястото, където се смятало, че е потънала.</p>
      <p>Глория Хърней, племенница на Реймонд Паркс, който е един от моряците на борда на подводницата, не вярвала, че тя ще бъде открита. Когато чула новината, Паркс изпитала смесица от шок, тъга, неверие и мъка. По-късно тези чувства се превърнали в облекчение.</p>
      <p>"Това откритие дава отговор на въпросите, които потъването на The Grayback породи. Според мен ще позволи на роднините да си отдъхнат“, казва Паркс пред CNN.</p>
    </article>
  </body>
</html>