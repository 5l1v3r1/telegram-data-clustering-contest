<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/12/lukashenko-wants-reinforce-ties-with-eu"/>
    <meta property="og:site_name" content="euronews"/>
    <meta property="article:published_time" content="2019-11-12T21:16:36+00:00"/>
    <meta property="og:title" content="الکساندر لوکاشنکو در اتریش خواهان تقویت روابط بلاروس با اتحادیه اروپا شد"/>
    <meta property="og:description" content="لوکاشنکو، ملقب به آخرین دیکتاتور اروپا در دیدار رسمی خود از اتریش از این کشور خواست تا برای تقویت روابط بلاروس با اتحادیه اروپا تلاش کند."/>
  </head>
  <body>
    <article>
      <h1>الکساندر لوکاشنکو در اتریش خواهان تقویت روابط بلاروس با اتحادیه اروپا شد</h1>
      <address><time datetime="2019-11-12T21:16:36+00:00">12 Nov 2019, 21:16</time> by <a rel="author">یورونیوز </a></address>
      <p>الکساندر لوکاشنکو، رئیس جمهوری بلاروس، در دیدار رسمی از اتریش، خواستار نزدیکی روابط بین کشورش و اتحادیه اروپا شد.</p>
      <p>لوکاشنکو که او را آخرین دیکتاتور اروپا می خوانند، با همتای اتریشی خود الکساندر فون دربلن در وین دیدار و گفتگو کرد. وی در سخنان خود تاکید کرد که «اتریش می تواند نقش پررنگی در جهت تقویت روابط بلاروس و اتحادیه اروپا» ایفا کند.</p>
      <p>الکساندر لوکاشنکو، رئیس‌جمهوری بلاروس که ۲۵ سال است قدرت را در اختیار دارد، از جمله رهبرانی است که در سال‌های پس از فروپاشی اتحاد جماهیر شوروی، نزدیکترین روابط را با روسیه دارد. از سوی دیگر سرکوب منتقدان وی را به یکی از رهبران طرد شده از سوی غرب بدل کرده است.</p>
      <p>با این حال گزارش ها نشان می دهند در ماه های اخیر از شدت سرکوب روزنامه نگاران مستقل و منتقدان دولت در بلاروس کاسته شده است.</p>
      <p>بلاروس همواره از حمایت کاخ کرملین برخوردار بوده است و ولادیمیر پوتین بزرگترین متحد این کشور شرق اروپا است. روابط دو رهبر در ماه‌های اخیر کمی پرتنش شده است. دولت الکساندر لوکاشنکو در ماه مارس گذشته و پس از ماه ها اختلاف با روسیه و کاهش کمک‌های مالی کاخ کرملین به این کشور، در تلاش است تا روابط خود با کشورهای غربی را بهبود بخشد، حرکتی که با واکنش منفی مسکو مواجه شده است.</p>
      <p>اولین بار پس از عفو ده‌ها زندانی سیاسی در سال ۲۰۱۵ بود که بلاروس توانست اعتماد آمریکا و اتحادیه اروپا را موقتا کسب کند تا بسیاری از تحریم ها علیه این کشور لغو شود.</p>
    </article>
  </body>
</html>