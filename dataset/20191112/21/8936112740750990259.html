<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/serie-a-krzysztof-piatek-w-gronie-najwiekszych-rozczarowan-la-gazetta-dello-sport,984734.html"/>
    <meta property="og:site_name" content="TVN24"/>
    <meta property="article:published_time" content="2019-11-12T21:52:00+00:00"/>
    <meta property="og:title" content="Piątek wśród największych rozczarowań ligi włoskiej"/>
    <meta property="og:description" content="La Gazzetta dello Sport podsumowała początek sezonu w Serie A. Włoski dziennik umieścił Krzysztofa Piątka w gronie największych rozczarowań. Po 12 ligowych kolejkach AC Milan jest dopiero czternast..."/>
  </head>
  <body>
    <article>
      <h1>Piątek wśród największych rozczarowań ligi włoskiej</h1>
      <address>
        <time datetime="2019-11-12T21:52:00+00:00">12 Nov 2019, 21:52</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/11108a3dbfe4636cb40b84b803b2fff6/1b657cc5-b38a-4f21-a116-537afc7977dd.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/20f5d027-66c2-4e0e-a73a-9433f1c294a8-480p.mp4"/>
          <figcaption>Krzystof Piątek - gol przeciwko Hellasowi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/20ba07c1-dd36-4515-a33c-6e544dabe79f-480p.mp4"/>
          <figcaption>AC Milan - SPAL</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/8e10c90c-0163-437d-a696-57b1233aac53-480p.mp4"/>
          <figcaption>Milan - Lazio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/a3c8d161-897b-4ead-9798-a61f79c31e25-480p.mp4"/>
          <figcaption>Serie A: Juventus - AC Milan</figcaption>
        </figure>
        <figcaption>Piątek w tym sezonie strzelił tylko trzy gole dla Milanu Foto: Getty Images | Video: ELEVEN SPORTS</figcaption>
      </slideshow>
      <h3>"La Gazzetta dello Sport" podsumowała początek sezonu w Serie A. Włoski dziennik umieścił Krzysztofa Piątka w gronie największych rozczarowań. Po 12 ligowych kolejkach AC Milan jest dopiero czternasty, a polski napastnik ma na koncie tylko trzy gole.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi włoskiej można oglądać na kanałach ELEVEN SPORTS w player.pl</a>
        </b>
      </p>
      <p>W pierwszych dwunastu kolejkach tego sezonu strzelił tylko trzy gole, w tym dwa z rzutów karnych. Milan nie może wydostać się z drugiej dziesiątki ligowej tabeli, z pracą na San Siro pożegnał się niedawno trener Marco Giampaolo. Fala krytyki spada na wszystkich w czerwonej części Mediolanu. Dotkneła również Piątka.</p>
      <related>
        <a href="https://eurosport.tvn24.pl/pilka-nozna,105/krzysztof-piatek-opatentowal-cieszynke-pistolety-znakiem-towarowym,984595.html"/>
      </related>
      <p>Dziennikarze "La Gazzetta dello Sport" umieścili go w grupie pięciu piłkarzy Serie A, którzy najbardziej zawiedli w początkowej fazie rozgrywek.</p>
      <h3>Doborowe towarzystwo</h3>
      <p>Sobotnie wydanie "Corriere dello Sport" poinformowało nawet o możliwym powrocie Piątka do Genoi, która w styczniu sprzedała go do AC Milan za 35 mln euro.</p>
      <p>"Ma mnóstwo problemów, a największym jest zdobywanie bramek. W Genoi każde dotknięcie kończyło się golem. Tego lata kompletnie się jednak zablokował. Marnuje wiele dobrych okazji. Nie może się odnaleźć" - uzasadniali nominację dla polskiego napastnika dziennikarze "La Gazzetta dello Sport".</p>
      <p>"Pio" nie może narzekać na towarzystwo, bowiem pozostała czwórka "największych rozczarowań", to: Fabio Quagiarella (Sampdoria, król strzelców minionego sezonu), Kalidou Koulibaly (Napoli), Alessandro Florenzi (AS Roma) i Diego Godin (Inter).</p>
      <h3>Wybrano też najlepszych</h3>
      <p>Najlepsi piłkarze początku sezonu Serie A 2019/2020 według "LGdS" to Dejan Kulusevski z Parmy, Stefano Sensi z Interu, Gaetano Castrovilli z Fiorentiny, Andrea Cistana z Brescii i piłkarz Genoi Kevin Agudelo.</p>
      <p>Dziennik docenił również piłkarzy, którzy na początku tego sezonu zyskali tzw. drugie życie. To wyróżnienie przypadło dwóm piłkarzom Cagliari - Radji Nainngolanowi i Marko Rogowi. Wyróżnieni zostali również Miguel Veloso (Hellas Werona), Franck Ribery (Fiorentina) i Gonzalo Higuain (Juventus).</p>
      <p>Autor: MSk / Źródło: eurosport.pl</p>
    </article>
  </body>
</html>