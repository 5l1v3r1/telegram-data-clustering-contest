<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425539/dyo-dwdekanhsioi-sthn-epitroph-gia-ta-200-xronia-apo-thn-epanastash-ellada-2021"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-12T21:30:02+00:00"/>
    <meta property="og:title" content="Δύο Δωδεκανήσιοι στην επιτροπή για τα 200 χρόνια από την Επανάσταση «Ελλάδα 2021»"/>
    <meta property="og:description" content="Δωδεκανησιακή εκπροσώπηση υπάρχει στην Επιτροπή για τα 200 χρόνια από την Επανάσταση του 1821. Ως γνωστόν τα 31 μέλη της Επιτροπής είναι κορυφαίοι πανεπιστημιακοί, επιστήμονες και άνθρωποι των τεχνών και των γραμμάτων."/>
  </head>
  <body>
    <article>
      <h1>Δύο Δωδεκανήσιοι στην επιτροπή για τα 200 χρόνια από την Επανάσταση «Ελλάδα 2021»</h1>
      <address>
        <time datetime="2019-11-12T21:30:02+00:00">12 Nov 2019, 21:30</time>
      </address>
      <p>
        <b>Δωδεκανησιακή εκπροσώπηση υπάρχει στην Επιτροπή για τα 200 χρόνια από την Επανάσταση του 1821. Ως γνωστόν τα 31 μέλη της Επιτροπής είναι κορυφαίοι πανεπιστημιακοί, επιστήμονες και άνθρωποι των τεχνών και των γραμμάτων.</b>
      </p>
      <p>Όπως έχει γίνει γνωστό, στην Επιτροπή του «Ελλάδα 2021» μετέχει ο κ. Βασίλης Ράπανος από την Ακαδημία Αθηνών ο οποίος είναι Κώος.</p>
      <p>Μετά την ανακοίνωση των ονομάτων, έγινε επίσης γνωστό ότι μετέχει και ο διακεκριμένος καθηγητής Πανεπιστημίου στην Αμερική, κ. Στάθης Καλύβας ο οποίος κατάγεται από τη Νίσυρο.</p>
      <p>Ο πατέρας του κ. Καλύβα είναι απόστρατος Ναύαρχος του Λιμενικού Σώματος και υπηρετούσε στο Υπουργείο επί Υπουργίας του κ. Αριστοτέλη Παυλίδη όταν πρωθυπουργός ήταν ο πατέρας του σημερινού πρωθυπουργού, Κωνσταντίνος Μητσοτάκης.</p>
      <p>Μάλιστα, ο πατέρας του επισκέπτεται τη Νίσυρο δύο φορές το χρόνο αλλά και ο ίδιος πηγαίνει συχνά, όπως και άλλα μέλη της οικογένειας…</p>
    </article>
  </body>
</html>