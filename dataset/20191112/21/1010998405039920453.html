<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/vloshavane-na-vremeto-i-zhalt-kod-za-znachitelni-valezhi-utre.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T21:55:00+00:00"/>
    <meta property="og:title" content="Влошаване на времето и Жълт код за значителни валежи утре"/>
    <meta property="og:description" content="В областите Кюстендил, Благоевград, Смолян и Кърджали валежите ще бъдат повече от 20 литра на квадратен метър"/>
  </head>
  <body>
    <article>
      <h1>Влошаване на времето и Жълт код за значителни валежи утре</h1>
      <h2>В областите Кюстендил, Благоевград, Смолян и Кърджали валежите ще бъдат повече от 20 литра на квадратен метър</h2>
      <address>
        <time datetime="2019-11-12T21:55:00+00:00">12 Nov 2019, 21:55</time>
      </address>
      <p>Влошаване на времето в планините утре. Освен вятър, очакваме и дъжд, а по високите части - сняг. В южните и югозападните части на страната има Жълт код за значителни валежи.</p>
      <p>В областите Кюстендил, Благоевград, Смолян и Кърджали валежите ще бъдат повече от 20 литра на квадратен метър.</p>
      <p>България ще бъде в периферията на Средиземноморски циклон. През нощта от запад облаците ще продължат да се увеличават.</p>
      <p>Утре ще бъде предимно облачно. Главно в югозападните райони ще има валежи, като на места ще бъдат значителни. Ще бъде ветровито. Вятърът ще е от югоизток, предимно умерен. Максималните температури ще са между 16° и 21°, на места в Североизточна България – до 23-24°.</p>
      <p>В планините ще бъде облачно и ветровито. Дъждовно ще е над Рило-Родопския масив и на места там ще паднат значителни количества дъжд. По най-високите върхове на Рила и Пирин дъждът ще преминава в сняг. Вятърът ще е силен на моменти и бурен от юг.</p>
      <p>И в четвъртък ще преобладава облачно време. Все още ще има места с краткотрайни валежи. В дните след това слънцето вече ще бъде по-щедро.</p>
    </article>
  </body>
</html>