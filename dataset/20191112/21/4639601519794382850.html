<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/12/sports/daily-mail-yparxei-protasi-560-ekatommyrion-gia-ti-napoli/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-12T21:54:15+00:00"/>
    <meta property="og:title" content="Daily Mail: «Υπάρχει πρόταση 560 εκατομμυρίων για τη Νάπολι»"/>
    <meta property="og:description" content="H «Daily Mail» αναφέρει πως υπάρχει πρόταση εξαγοράς του πλειοψηφικού πακέτου των μετοχών της Νάπολι από το Κατάρ."/>
  </head>
  <body>
    <article>
      <h1>Daily Mail: «Υπάρχει πρόταση 560 εκατομμυρίων για τη Νάπολι»</h1>
      <h2>H «Daily Mail» αναφέρει πως υπάρχει πρόταση εξαγοράς του πλειοψηφικού πακέτου των μετοχών της Νάπολι από το Κατάρ.</h2>
      <address><time datetime="2019-11-12T21:54:15+00:00">12 Nov 2019, 21:54</time> by <a rel="author">ΤοΒΗΜΑ Team</a></address>
      <p>Η φετινή σεζόν εκτυλίσσεται τελείως διαφορετικά απ’ ότι περίμεναν όλοι στη Νάπολι.</p>
      <p>υτή τη στιγμή η ομάδα δεν αποδίδει τα αναμενόμενα, βρίσκεται δώδεκα βαθμούς πίσω από την πρωτοπόρο Γιουβέντους στην Ιταλία,  ενώ πρόεδρος και οπαδοί δεν έχουν τις καλύτερες των σχέσεων με τους παίκτες.</p>
      <p>
        <a href="https://www.in.gr/2019/11/12/greece/evros-thriler-ton-egklovismeno-tzixantisti-sti-nekri-zoni/">Εβρος : Θρίλερ με τον εγκλωβισμένο τζιχαντιστή στη «νεκρή ζώνη»</a>
      </p>
      <p>Σημερινό δημοσίευμα της «Daily Mail», αναφέρει πως η οικογένεια Αλ Τανί από το Κατάρ προσφέρει 560 εκατομμύρια ευρώ στον πρόεδρο της Νάπολι, Αουρέλιο Ντε Λαουρέντις, προκειμένου εκείνος να παραχωρήσει το πλειοψηφικό πακέτο των μετοχών του, θέλοντας να εκμεταλλευτεί την κατάσταση που επικρατεί στον ιταλικό σύλλογο.</p>
      <p>«Υπάρχει η αίσθηση πως ο Αουρέλιο έχει χάσει τη διάθεσή του να επενδύει στην Νάπολι, θα πρέπει να αποφασίσει αν θα έχει την Νάπολι ή την Μπάρι. Ο Μαραντόνα είχε επιλέξει να γίνει σύμβολο της Νάπολι, ο Ντε Λαουρέντις θα μπορούσε να γίνει και αυτός.</p>
      <p>Οι οπαδοί της Νάπολι θέλουν να νιώθουν πως τους αγαπούν, οπότε έχει δύο παιδιά (ομάδες). Οι δύο ομάδες δεν μπορούν να είναι στην ίδια κατηγορία, ο πρόεδρος θα πρέπει να αποφασίσει τι θα κάνει», αναφέρει χαρακτηριστικά το δημοσίευμα της εφημερίδας.</p>
      <p>Μάλιστα, η «Gazzetta dello Sport», ανέφερε πως ο Ντε Λαουρέντις δεν έχει δείξει κάποια διάθεση να πουλήσει το πακέτο των μετοχών που του αναλογεί.</p>
      <p>Υπενθυμίζεται, πως η ίδια οικογένεια είχε επιδείξει παλαιότερα ενδιαφέρον για να αγοράσει τη Ρόμα, χωρίς ωστόσο να το καταφέρει.</p>
      <p>
        <a href="https://www.tovima.gr/2019/11/11/media/mia-spoudaia-ekdilosi-sta-ioannina-me-ti-sfragida-ton-efimeridon-vima-kai-nea/">Σημαντική εκδήλωση στα Ιωάννινα με τη σφραγίδα των εφημερίδων «Βήμα» και «ΝΕΑ»</a>
      </p>
    </article>
  </body>
</html>