<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546883.html/%D8%A8%D8%B3%DB%8C%D8%AC%DB%8C%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D8%AD%D9%82%D9%82-%D9%85-%D9%84%D9%81%D9%87-%D9%87%D8%A7%DB%8C-%D8%A8%DB%8C%D8%A7%D9%86%DB%8C%D9%87-%DA%AF%D8%A7%D9%85-%D8%AF%D9%88%D9%85-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T21:33:00+00:00"/>
    <meta property="og:title" content="بسیجیان به دنبال تحقق مؤلفه‌های بیانیه گام دوم باشند"/>
    <meta property="og:description" content="جانشین فرمانده سپاه روح‌الله استان مرکزی گفت: بسیجیان باید به دنبال محقق کردن مؤلفه‌های بیانیه گام دوم در حوزه‌های مختلف باشند و انقلاب اسلامی را در گام دوم پیش ببرند."/>
  </head>
  <body>
    <article>
      <h1>بسیجیان به دنبال تحقق مؤلفه‌های بیانیه گام دوم باشند</h1>
      <h2>جانشین فرمانده سپاه روح الله استان مرکزی:</h2>
      <address>
        <time datetime="2019-11-12T21:33:00+00:00">12 Nov 2019, 21:33</time>
      </address>
      <p>جانشین فرمانده سپاه روح‌الله استان مرکزی گفت: بسیجیان باید به دنبال محقق کردن مؤلفه‌های بیانیه گام دوم در حوزه‌های مختلف باشند و انقلاب اسلامی را در گام دوم پیش ببرند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ محسن گلشن زاده جانشین فرمانده سپاه روح‌الله استان مرکزی عصر امروز در آغاز دوره توانمندسازی مدیران بسیج در حوزه تحکیم بنیان خانواده ضمن گرامیداشت هفته وحدت گفت: امروز تربیت نیروی بسیجی یکی از ضرورت‌های مهم کشور است و یکی از مهم‌ترین ویژگی‌های بسیج تربیت علوی و فاطمی بسیجیان است که باید فکر و فرهنگ علوی و فاطمی در بسیجیان طنین‌انداز شود.</p>
      <p>وی افزود: بسیجیان باید به بیانیه گام دوم انقلاب توجه زیادی داشته باشند و بیانیه گام دوم انقلاب باید به‌عنوان سند بالادستی بسیجیان باشد.</p>
      <p>جانشین فرمانده سپاه روح‌الله استان مرکزی اظهار داشت: بسیجیان باید به دنبال محقق کردن مؤلفه‌های بیانیه گام دوم در حوزه‌های مختلف باشند و انقلاب اسلامی را در گام دوم پیش ببرند.</p>
      <p>وی بابیان اینکه از مهم‌ترین دلایل صادر شدن بیانیه گام دوم توسط مقام معظم رهبری نارسایی در مدیریت‌ها و رسیدن به تمدن اسلامی است گفت: بسیجیان علاوه بر اینکه امروز باید سنگرهای مدیریتی کشور را پر کنند باید به سمت تمدن اسلامی حرکت کنند.</p>
      <p>گلشن زاده با تأکید بر اینکه مدیریت‌های موجود در کشور باید باروحیه و تفکر جهادی باشد گفت: انقلاب اسلامی در چهل سال خود با مدیریت‌های جهادی به دستاوردهای جهادی رسیده است و لذا این تفکر باید ادامه پیدا کند.</p>
      <p>وی برگزاری دوره‌های توانمندسازی و آموزش مدیران تحکیم خانواده را اقدامی ارزشمند دانست و افزود: باید این دوره‌ها استمرار داشته باشند چراکه توجه به تحکیم خانواده امروز باید موردتوجه بسیجیان باشد و بنیان خانواده اهمیت زیادی در نظام اسلامی دارد.</p>
      <p> گلشن زاده یکی از مهم‌ترین راهبردهایی که در تحکیم بنیان خانواده باید تقویت شود بینش در دین است افزود: چراکه در فتنه‌های عمیق بینش و بصیرت در دین کارساز است.</p>
      <p>وی با اشاره به اینکه  امروز کشور در شرایط جنگ اقتصادی به سر می‌برد و توجه به اقتصاد در زندگی نیز از دیگر مهم‌ترین راهبردهای تحکیم بنیان خانواده است افزود: امروز متأسفانه به دلیل مدیریت‌های نامناسب در اقتصاد زندگی شاهد نابسامانی‌هایی هستیم که این باید اصلاح شود.</p>
      <p>گلشن زاده بابیان اینکه خواهران و برادران بسیجی باید عفاف، حجاب، غیرت، حیا و پاک‌دامنی را جزء اخلاقیات خود بدانند گفت: هنر بسیجیان باید این باشد که بتوانند نسل جوان را با روحیات بسیجی آشنا سازند و لذا دغدغه بسیجی باید دغدغه‌های مقام معظم رهبری باشد و باید برای محقق کردن آن‌ها تلاش کند.</p>
      <p>جانشین فرمانده سپاه روح‌الله استان مرکزی خاطرنشان کرد: امروز یکی از تأکیدات مقام معظم رهبری و انتظار جدی ایشان از بسیجیان تربیت بسیجی باثبات است که اگر بتوانیم بسیجیانی باثبات برای جامعه تربیت کنیم قطعاً انقلاب اسلامی را بیمه خواهیم کرد.</p>
      <p>انتهای پیام/</p>
    </article>
  </body>
</html>