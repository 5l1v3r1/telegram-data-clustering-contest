<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89444"/>
    <meta property="og:site_name" content="Denník politika"/>
    <meta property="article:published_time" content="2019-11-12T21:35:01+00:00"/>
    <meta property="og:title" content="Inter zopakoval v Európskom pohári FIBA drámu s Pécsom, hrdinom sa stal Bulatovič"/>
    <meta property="og:description" content="12.11.2019 (Webnoviny.sk) – Basketbalisti Interu Bratislava si pripísali druhé a mimoriadne cenné víťazstvo v A-skupine Európskeho pohára FIBA. Slovenský šampión zvíťazil na palubovke maďarského tímu PVSK-Veolia Pécs 94:93. O dvojbodový zápis pre hostí sa postaral Goran Bulatovič štyri sekundy pred koncom riadneho hracieho času. V tom momente ešte domáci viedli 93:92. Inter predtým zdolal Pécs o jediný bod aj doma (88:87) a posunul sa na postupovú druhú priečku v A-skupine."/>
  </head>
  <body>
    <article>
      <h1>Inter zopakoval v Európskom pohári FIBA drámu s Pécsom, hrdinom sa stal Bulatovič</h1>
      <address><time datetime="2019-11-12T21:35:01+00:00">12 Nov 2019, 21:35</time> by <a rel="author">Webnoviny</a></address>
      <p>12.11.2019 (Webnoviny.sk) – Basketbalisti Interu Bratislava si pripísali druhé a mimoriadne cenné víťazstvo v A-skupine Európskeho pohára FIBA. Slovenský šampión zvíťazil na palubovke maďarského tímu PVSK-Veolia Pécs 94:93. O dvojbodový zápis pre hostí sa postaral Goran Bulatovič štyri sekundy pred koncom riadneho hracieho času. V tom momente ešte domáci viedli 93:92. Inter predtým zdolal Pécs o jediný bod aj doma (88:87) a posunul sa na postupovú druhú priečku v A-skupine.</p>
      <p>Najlepším strelcom na strane hostí bol Kenneth Dermont Funderburk Jr. Dvadsaťsedemročný americký rozohrávač pokoril hranicu 30 bodov, trafil aj 5 trojok.</p>
      <p>Michal Baťka pridal na strane víťazného tímu 14 a Goran Bulatovič 13 bodov. Najbližšie sa interisti v EP FIBA predstavia 20. novembra na domácej palubovke proti holandskému tímu ZZ Leiden.</p>
      <h3>Európsky pohár FIBA 2019/2020</h3>
      <p>A-skupina – 4. kolo</p>
      <p><b>PVSK-Veolia Pécs – BK Inter Bratislava (SR) 93:94 (36:25, 16:29, 21:21, 20:19)</b><br/><b>Najlepší strelci</b>: Budimir 20, Rujak a Horti po 16 – Funderburk 30 (5 trojok), Baťka 14, Bulatovič 13</p>
      <p>Stredajší program v A-skupine:<br/>ZZ Leiden – Benfica Lisabon (20.00)</p>
      <p><b>Tabuľka A-skupiny:</b><br/>1. SL Benfica 3 3 0 269:248 6<br/>2. BK Inter Bratislava 4 2 2 317:337 6<br/>3. PVSK-Veolia Pécs 4 1 3 348:348 5<br/>4. ZZ Leiden 3 1 2 256:257 4</p>
      <p>Viac k témam: <a href="https://www.webnoviny.sk/tag/europsky-pohar-fiba/"><u>Európsky pohár FIBA</u></a><br/>Zdroj: Webnoviny.sk – <a href="https://www.webnoviny.sk/inter-zopakoval-v-europskom-pohari-fiba-dramu-s-pecsom-hrdinom-sa-stal-bulatovic/"><u>Inter zopakoval v Európskom pohári FIBA drámu s Pécsom, hrdinom sa stal Bulatovič</u></a> © SITA Všetky práva vyhradené.</p>
    </article>
  </body>
</html>