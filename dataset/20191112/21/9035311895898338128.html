<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/12/trump-bagdadinin-yerine-gelen-isid-liderinin-nerede-oldugunu-biliyoruz"/>
    <meta property="og:site_name" content="euronews"/>
    <meta property="article:published_time" content="2019-11-12T21:09:06+00:00"/>
    <meta property="og:title" content="Trump: Gözümüz Bağdadi'nin yerine gelen IŞİD liderinin üzerinde"/>
    <meta property="og:description" content="Amerika Birleşik Devletleri (ABD) Başkanı Donald Trump, Irak-Şam İslam Devleti örgütünün lideri Ebubekir El Bağdadi'nin yerine gelen üçüncü ismin nerede olduğunu bildiklerini açıkladı."/>
  </head>
  <body>
    <article>
      <h1>Trump: Gözümüz Bağdadi'nin yerine gelen IŞİD liderinin üzerinde</h1>
      <address><time datetime="2019-11-12T21:09:06+00:00">12 Nov 2019, 21:09</time> by <a rel="author">Euronews </a></address>
      <p>Amerika Birleşik Devletleri (ABD) Başkanı Donald Trump, Irak-Şam İslam Devleti (IŞİD) örgütünün lideri Ebubekir El Bağdadi'nin yerine gelen üçüncü ismin nerede olduğunu bildiklerini açıkladı.</p>
      <p>New York Ekonomi Kulübü'nde kendisine yöneltilen soruları yanıtlayan Trump, "Gözümüz Bağdadi'nin yerine gelen üçüncü adamının üzerinde." dedi.</p>
      <p>IŞİD örgütünü yok ettiklerini ve lideri Bağdadi ile yerine geçen ikinci ismi de öldürdüklerini söyleyen Trump, "Üçüncünün sorunu büyük, çünkü nerede olduğunu biliyoruz.'' diye konuştu.</p>
      <p>Amerikalı lider, 29 Ekim'de yaptığı bir açıklamada Bağdadi'nin muhtemel halefi olarak görülen IŞİD Sözcüsü Ebu Hasan el-Muhacir'in de öldürüldüğünü aktarmıştı.</p>
      <p>Bu haberden iki gün sonra örgüt, Bağdadi'nin ölümünü teyit ederek IŞİD'in başına, hakkında çok az bilgi bulunan Ebu İbrahim el-Haşimi el-Kureyşi'nin geçtiğini <a href="https://tr.euronews.com/2019/11/01/isidin-yeni-lideri-ebu-ibrahim-el-hasimi-el-kureysi-kimdir">duyurmuştu.</a></p>
      <ul>
        <li>
          <a href="https://tr.euronews.com/2019/10/28/sdg-lideri-mazlum-kobani-isid-sozcusu-el-muhacir-in-de-olduruldugunu-iddia-etti">Trump: El Bağdadi'nin bir numaralı halefi öldürüldü</a>
        </li>
        <li>
          <a href="https://tr.euronews.com/2019/10/29/abd-neden-bin-ladin-ile-el-bagdadi-nin-cesetlerini-denize-att">ABD neden bin Ladin ile el-Bağdadi'nin cesetlerini denize attı?</a>
        </li>
        <li>
          <a href="https://tr.euronews.com/2019/11/06/cumhurbaskani-erdogan-bagdadinin-esini-kiz-kardesini-ve-enistesini-yakaladik">Cumhurbaşkanı Erdoğan: Bağdadi'nin eşini, kız kardeşini ve eniştesini yakaladık</a>
        </li>
      </ul>
      <h3>''Çin ile anlaşamazsak tarifeler artacak''</h3>
      <p>Trump, Çin ile yapılan ticaret anlaşması görüşmelerine ilişkin ise ''Anlaşmaya varamazsak, tarifeleri büyük ölçüde artıracağız.'' değerlendirmesinde bulundu.</p>
      <ul>
        <li>
          <a href="https://tr.euronews.com/2019/10/22/trump-cin-ile-ticaret-anlasmas-nin-ilk-asamasi-icin-isler-yolunda">Trump: Çin ile ticaret anlaşmasının ilk aşaması için işler yolunda</a>
        </li>
        <li>
          <a href="https://tr.euronews.com/2019/08/26/ticaret-savaslarinda-trump-cin-den-ne-istiyor-abd-cin-gumruk-vergisi">Ticaret savaşlarında Trump Çin'den ne istiyor?</a>
        </li>
      </ul>
      <h3>"Kendimi çevreci olarak görüyorum"</h3>
      <p>İklim değişikliği ile ilgili görüşleri sorulan Trump, iklim değişikliğinin karmaşık bir konu olduğunu belirterek, ''İster inanın ister inanmayın ben kendimi birçok yönden çevreci olarak görüyorum.'' diye konuştu.</p>
      <p>Kendisinin iklim konusu ile ilgilendiğini ve temiz hava ve su istediğini vurgulayan Trump, Çin, Hindistan ve Rusya'yı kendi çöplerini temizlemek konusunda hiçbir şey yapmamakla eleştirdi.</p>
    </article>
  </body>
</html>