<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/12/atp-vb-federer-javitott"/>
    <meta property="og:site_name" content="euronews"/>
    <meta property="article:published_time" content="2019-11-12T21:18:40+00:00"/>
    <meta property="og:title" content="ATP-vb: Federer javított"/>
    <meta property="og:description" content="Az első fordulóbeli vereség után javítani tudott Roger Federer a londoni férfi tenisz ATP-világbajnokság csoportkörében."/>
  </head>
  <body>
    <article>
      <h1>ATP-vb: Federer javított</h1>
      <address><time datetime="2019-11-12T21:18:40+00:00">12 Nov 2019, 21:18</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/29/63/34/773x435_cmsv2_581facc6-7c18-5172-bd06-1e11a71c5e13-4296334.jpg"/>
      </figure>
      <p>Az első fordulóbeli vereség után javítani tudott Roger Federer a londoni férfi tenisz ATP-világbajnokság csoportkörében. A hatszoros világbajnok svájci teniszező az első körben Novak Djokovicstól kikapó Matteo Berrettinit győzte le 7:6, 6:3 arányban.</p>
      <p>A szorosabb nyitószett után a második játszma elején Federer rögtön elvette olasz ellenfele adogatását. A tornán újonc Berrettini előtt több bréklabda is adódott, de nem tudta kihasználni a lehetőségeket, így alig 1 óra 18 perc alatt kikapott 38 éves, 20-szoros Grand Slam-győztes ellenfelétől.</p>
      <p>Roger Federer tehát visszahozta a reményt, ám a továbbjutáshoz nagy valószínűséggel le kell győznie Novak Djokovicsot. A 17. világbajnokságán részt vevő Federer eddig egyetlen alkalommal, 2008-ban nem tudott csak továbbjutni a csoportból.</p>
    </article>
  </body>
</html>