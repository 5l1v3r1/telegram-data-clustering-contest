<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/neposlusna-zvezda-mojze-ken-drugi-put-prekrsio-klupska-pravila/342292"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Neposlušna zvezda: Mojze Ken drugi put prekršio klupska pravila"/>
    <meta property="og:description" content="Mladi napadač morao da se izvini treneru Silvi i saigračima zbog kašnjenja na timske sastanke"/>
  </head>
  <body>
    <article>
      <h1>Neposlušna zvezda: Mojze Ken drugi put prekršio klupska pravila</h1>
      <h2>Mladi napadač morao da se izvini treneru Silvi i saigračima zbog kašnjenja na timske sastanke</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Došao je kao veliko pojačanje iz Juventusa za obeštećenje od 27.500.000 evra, ali <b>Mojze Ken</b> nijedan evro nije opravdao svojim nastupima na terenu. Naprotiv, tamnoputi napadač pravi ozbiljne proble u Evertonu, gde je drugi put prekršio klupska pravila, pa je zbog toga kažnjen izostavljanjem iz konkurencije za meč protiv Sautemptona prošog vikenda.</p>
      <p><b>Kenu</b> se drugi put od početka sezone dogilo da kasni na timski sastanak uoči utakmice pa je, pored toga što nije igrao meč na Sent Merisu, morao i javno da se izvini treneru <b>Marku</b> <b>Silvi</b> i saigračima.</p>
      <p>U Evertonu veruju da će ovime biti rešena njegova neposlušnost, kao i da će mladi napadač konačno početi da pokazuje ono što se od njega očekuje. Ken je samo dva puta bio starter od početka sezone, zabeležio je ukupno devet nastupa u Premijer ligi i ostvario samo jednu asistenciju.</p>
      <p><b>Foto</b>: Reuters</p>
    </article>
  </body>
</html>