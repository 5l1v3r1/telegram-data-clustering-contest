<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/rompetrol-a-investit-2-3-mil-dolari-in-modernizarea-rafinariei-vega-din-ploiesti-18571448"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Rompetrol a investit 2,3 mil. dolari în modernizarea rafinăriei Vega din Ploieşti"/>
    <meta property="og:description" content="Rompetrol Rafinare (simbol bursier RRC), companie controlată de KMG International (54,63% - direct şi indirect) şi de statul român prin ministerul Energiei (44,69%), a investit 2,3 mil. dolari într-o instalaţie..."/>
  </head>
  <body>
    <article>
      <h1>Rompetrol a investit 2,3 mil. dolari în modernizarea rafinăriei Vega din Ploieşti</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Rompetrol a investit 2,3 mil. dolari în modernizarea rafinăriei Vega din Ploieşti</h3>
      <p>Rompetrol Rafinare (simbol bursier RRC), companie controlată de KMG International (54,63% - direct şi indirect) şi de statul român prin ministerul Energiei (44,69%), a investit 2,3 mil. dolari într-o instalaţie automatizată de recuperare a vaporilor la punctele de încărcare auto şi feroviar ale rafinăriei Vega din Ploieşti, cu scopul de a reduce impactul activităţiilor operaţionale asupra mediul înconjurător şi a comunităţilor din zonă.</p>
      <p>Rompetrol Rafinare (simbol bursier RRC), companie controlată de KMG International (54,63% - direct şi indirect) şi de statul român prin ministerul Energiei (44,69%), a investit 2,3 mil. dolari într-o instalaţie automatizată de recuperare a vaporilor la punctele de încărcare auto şi feroviar ale rafinăriei Vega din Ploieşti, cu scopul de a reduce impactul activităţiilor operaţionale asupra mediul înconjurător şi a comunităţilor din zonă.</p>
      <p>„Investim în implementarea celor mai moderne şi sigure tehnologii, menite să reducă, în mod continuu, impactul pe care Rafinăria Vega îl are asupra mediului înconjurător. Proiectele aflate în derulare, împreună cu investiţiile destinate eficientizării proceselor de producţie, vor reuşi să asigure rafinăriei Vega un parcurs pozitiv, în trendul ultimilor ani, în care au fost obţinute rezultate remarcabile”, explică Yedil Utekov, Director General al Rompetrol Rafinare.</p>
      <p>Instalaţia de recuperare vapori respectă toate cerinţele de mediu în domeniul emisiilor de compuşi organici volatili, rezultaţi în urma operaţiunilor de încărcare şi descărcare a produselor petroliere în rampele auto şi cele de cale ferată din Rafinăria Vega. Lucrările au fost realizate sub coordonarea Rominserv (contractorul general al Grupului KMG International), iar echipamentul central al instalaţiei a fost furnizat de o  companie franceză, potrivit datelor furnizate de Rompetrol.</p>
      <p>Anul trecut, rafinăria Vega Ploieşti a obţinut opt recorduri operaţionale, printre care materia primă procesată (406.000 tone), producţie de hexan (peste 84.500 tone) sau producţie de solvenţi (43.500 tone).</p>
      <p>Pentru 2019, rafinăria Vega şi-a propus un buget de investiţii de 8,8 mil. dolari.</p>
      <p>De la începutul anului, acţiunile RRC se tranzacţionează în scădere cu 1,67% pe un rulaj de 725.135 lei, emitentul ajungând la 2 mld. lei capitalizare.<br/> </p>
    </article>
  </body>
</html>