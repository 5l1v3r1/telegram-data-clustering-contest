<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/5-motivi-cui-il-cagliari-non-e-una-sorpresa"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="5 motivi per cui il Cagliari non è una sorpresa"/>
    <meta property="og:description" content="Il Cagliari è ufficialmente la sorpresa della Serie A. I 24 punti con cui i sardi guardano praticamente tutte le altre squadre dall’alto al basso sono un premio giusto..."/>
  </head>
  <body>
    <article>
      <h1>5 motivi per cui il Cagliari non è una sorpresa</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">Enrico Alpi</a></address>
      <p>Il Cagliari è ufficialmente la sorpresa della Serie A. I 24 punti con cui i sardi guardano praticamente tutte le altre squadre dall’alto al basso sono un premio giusto per un duro lavoro quotidiano e per chi a settembre ha deciso di puntare in blocco all’asta del fanta sui giocatori rossoblu. Ecco qui i 5 motivi per cui questa straordinaria stagione non è un caso:</p>
      <p> </p>
      <p>
        <b>LEGGI ANCHE: <a href="https://calciatoribrutti.com/it/4-motivi-cui-il-verona-e-la-rivelazione-di-questanno">4 MOTIVI PER CUI IL VERONA E' LA RIVELAZIONE DI QUEST'ANNO</a></b>
      </p>
      <p> </p>
      <p><b>#1: MERCATO ESTIVO CHE FOOTBALL MANAGAR LEVATI:</b> Basta guardare la rosa della squadra per capire che in estate qualcuno ai piani alti deve aver perso la vista su qualche simulatore calcistico. Il portiere titolare Olsen è giunto in prestito secco dalla Roma, Luca Pellegrini dopo essere stato acquistato dalla Juve è tornato in Sardegna per una stagione a costo zero e molto simili sono le situazioni legate a Rog, Simeone e Nainggolan. Mica male vero? Andatelo a dire a chi ha cercato di presentare come l’affare del secolo lo scambio Andrè Silva – Rebic.</p>
      <p> </p>
      <p><b>#2: NAINGGOLAN LIBERO:</b> Onestamente non ci sentiamo di sbilanciarci: ma l’impressione è che lo straordinario momento di forma del belga sia strettamente legato alla sua vita extracalcistica. È ora di parlarsi chiaro: Nainggolan è uno di quei giocatori che devi lasciar libero di fare il cazzo che vuole per poter poi beneficiare al meglio dei suoi colpi di genio. Immaginatevi la scena: Radja scende in campo e scarica uno scaldabagno nel sette senza nemmeno prendersi la briga di esultare, trascinando i compagni alla vittoria. Che show.</p>
      <figure>
        <img src="https://calciatoribrutti.com/application/files/9215/7357/2379/Progetto_senza_titolo_-_2019-11-12T162541.934.png"/>
      </figure>
      <p> </p>
      <p><b>#3: UNA BATTERIA DI CENTROCAMPISTI STELLARE: </b>Oltre al sopracitato Nainngolan il Cagliari dispone senza dubbio di un centrocampo armato di cattive intenzioni e di ignoranza a palate. In un quintetto in cui Cigarini rappresenta l’unica alternativa agli interventi a gamba tesa, si alternano con eguale garra charrua Castro, Rog, Ionita, Nandez e Oliva. Possibilità di instaurare una civile conversazione in italiano assolutamente nulla, elevatissima percentuale di colpi inferti a tradimento a palla lontana. Possiamo solo immaginare poi cosa succeda quando in ritiro il Pata Castro decide di estrarre dalla custodia la chitarra, iniziando a sfoderare il suo repertorio di cantanti neomelodici napoletani.</p>
      <p> </p>
      <p><b>#4: UN ALLENATORE CHE PARE VENUTO DA UN ALTRO PIANETA: </b>Per arginare tutta questa esuberanza e veicolare le potenzialità di questi giocatori verso la vittoria, serviva un allenatore davvero speciale: e poiché Mourinho è impegnato ad insultare chiunque da qualunque studio televisivo, il presidente Giulini ha scelto di confermare Rolando Maran. L’impressione è che la calvizie del mister non sia dovuta solamente ai tentativi di spiegare il concetto di diagonale difensiva a Fabio Pisacane, ma che anche l’esultanza di Joao Pedro sia uno dei motivi più accreditati. Noi nel dubbio, se Mancini fallisce ad Euro2020, un’idea su chi far sedere sulla panca della Nazionale ce l’abbiamo eccome: Rolando uno di noi!</p>
      <figure>
        <img src="https://calciatoribrutti.com/application/files/4215/7357/2490/maran.jpg"/>
      </figure>
      <p> </p>
      <p><b>#5: UNA SOCIETA’ SOLIDA E CHE CI HA GIA’ REGALATO IGNORANZA A PALATE:</b> Nell’anno del centenario, il Presidente Giulini aveva promesso fuochi d’artificio, ma nessuno in città poteva immaginarsi un exploit del genere. Noi di Calciatori Brutti in realtà avevamo ben compreso le potenzialità di una realtà così sottovalutata. Perciò, in attesa di scroccare un altro invito, il nostro pensiero è uno solo: “Forza Cagliari!”</p>
      <p> </p>
      <figure>
        <iframe src="https://www.youtube.com/embed/1fMg-jLeab8" width="560" height="315" data-service="Youtube" scrolling="no"/>
      </figure>
    </article>
  </body>
</html>