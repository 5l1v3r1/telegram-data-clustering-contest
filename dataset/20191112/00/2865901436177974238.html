<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ronaldo-ni-kazne-ni-izvinjenja/342276"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Ronaldo – ni kazne, ni izvinjenja"/>
    <meta property="og:description" content="Sreća pa ide pauza zbog reprezenacija"/>
  </head>
  <body>
    <article>
      <h1>Ronaldo – ni kazne, ni izvinjenja</h1>
      <h2>Sreća pa ide pauza zbog reprezenacija</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Pauza u klupskom fudbalu zbog reprezentativnih akcija je došla u pravom momentu za Juventus. Jer, pitanje je kako bi se završila epizoda sa <b>Kristijanom</b> <b>Ronaldom</b> i njegovom ljutnjom zbog izmene da nisu došle reprezentativne obaveze…</p>
      <p>Portugalac je dva puta u nedelju dana izrarzio javno nezadovoljstvo izmenom. Prvo protiv Lokomotive u Moksvi, a potom i protiv Milana kada je zamenjen već u 55. minutu. Prilikom izlaska sa terena je sebi u bradu opsovao trenera <b>Sarija</b>, jedva pružio ruku <b>Dibali</b> i odmah se uputio u svlačionicu. Kraj utakmice nije ni dočekao na stadionu već ga je napustio revoltiran.</p>
      <p><b>Mauricio</b> <b>Sari</b> je pokušao da smiri situaciju opravdanjem da <b>Ronaldo</b> ima probleme sa kolenom i da nije mogao da pruži maksimum. Rekao je i da mu je drago što je <b>Kristijano</b> tako reagovao jer na taj način pokazuje da mu je stalo. Ali ovaj nevešt pokušaj <b>Sarija</b> da opravda <b>Ronalda</b>, niko nije prihvatio.</p>
      <p>Da je u pitanju neki drugi igrač, očekivalo bi se da ga Juventus kazni. I da se izvini treneru i saigračima.</p>
      <p>Međutim, sa <b>Ronaldom</b> je drugačije. Juve ćuti i ne sme ništa da preduzme. A <b>Ronaldu</b> ne pada na pamet da se izvinjava. Za Portugalca je sreća što su odmah počele reprezentativne obaveze, pa je silno motivisan da novim golovima obezbedi Portugalu plasman na EP, a da sebe približi rekordu najboljeg strelca u istoriji reprezentativnog fudbala. Problemi sa kolenom o kojem je <b>Sari</b> govorio se sada ne pominje i svi očekuju da <b>Ronaldo</b> rutinski odigra dva kvalifikaciona meča za Portugaliju.</p>
      <p>Do povratka u klub, situacija će se smiriti, glave će se ohladiti, ali ostaje u vazduhu da visi problem o odnosu prve zvezde i trenera. <b>Sari</b> će biti u nezgodnoj situaciji. Ako ga više ne bude menjao, izgubiće autoritet u svlačionici. Ako ga zameni, a <b>Ronaldo</b> slično reaguje, klub će morati da se umeša i da preseče.</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/11.11.2019/Akcija-Milion-razloga-za-gol---Dejan-Stankovic%CC%81-za-fondaciju-Zajedno-za-z%CC%8Civot.jpg"/>
      </figure>
      <p> </p>
    </article>
  </body>
</html>