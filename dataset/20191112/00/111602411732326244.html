<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/tardor-el-diluvi-o-spanish-brass-entre-els-grups-mes-nominats-als-premis-carles-santos-2019"/>
    <meta property="og:site_name" content="Cultur Plaza"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Tardor, El Diluvi o Spanish Brass, entre els grups més nominats als Premis Carles Santos 2019"/>
    <meta property="og:description" content="Tardor, El Diluvi o Spanish Brass, entre els grups més nominats als Premis Carles Santos 2019"/>
  </head>
  <body>
    <article>
      <h6 class="kicker">galardons de Música Valenciana</h6>
      <h1>Tardor, El Diluvi o Spanish Brass, entre els grups més nominats als Premis Carles Santos 2019</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">Culturplaza</a></address>
      <p>VALÈNCIA. La Conselleria d’Educació, Cultura i Esport organitza la 2a edició dels <b>Premis Carles Santos de la Música Valenciana</b> mitjançant l’Institut Valencià de Cultura. La directora adjunta de Música i Cultura Popular de l’Institut Valencià de Cultura, <b>Marga Landete</b>, ha anunciat els nominats a les 18 categories d’aquests guardons autonòmics després de la reunió de ratificació de les votacions telemàtiques del jurat.</p>
      <p>Cal recordar que els guardons es lliuraran el pròxim 12 de desembre al Teatre Principal de València, en una cerimònia de la qual es desvelaran més detalls pròximament. Les nominacions han sigut decidides per un jurat format per membres de les principals associacions professionals de l’escena musical valenciana entre les candidatures rebudes fins al 4 d’octubre.</p>
      <p>Els nominats dels Premis Carles Santos de la Música Valenciana són, en la categoria de <b>millor disseny</b>: <b>Ortogràfic</b>, pel disc d’Ed Bloom, <i>Ed Bloom</i>; <b>Fran Rodríguez</b> pel disc de Valira, <i>Ecos de aventura;</i> <b>Antonio Mateo</b> i <b>Ariadna Rodríguez</b>, pel disc de Tardor, <i>El mal pas</i>, i <b>Víctor Puchalski</b> i <b>Enric Alepuz</b>, pel disc de Gener, <i>Cante el cos elèctric</i>.</p>
      <p>Els nominats a <b>millor gira</b> són Zoo, El Diluvi, Mafalda i Harmonia del Parnàs.</p>
      <p>Els nominats a <b>millor vídeo</b> són: Prozak Soup, per<i> Come on</i>; Badlands, per <i>Weak men cherish</i>; El Diluvi, per <i>Heroïnes de la fosca nit</i>; Xavi Sarrià i Roba Estesa, per <i>Com animals salvatges</i>. Els nominats a <b>millor artista revelació</b>: La Fúmiga, Jazzmatics, Valira i Caguama Trio.</p>
      <p>En la categoria de <b>millor disc de cançó d’autor</b> trobem Miquel Gil, per <i>Geometries</i>; Mireia Vives i Borja Penalba, per <i>Cançons de fer camí</i>; Feliu Ventura, per <i>Convocatòria</i>, i Mara Aranda, per <i>Trobairitz</i>.</p>
      <figure>
        <iframe src="https://www.youtube.com/embed/zpTFLnUtCzI" width="640" height="360" data-service="Youtube" scrolling="no"/>
      </figure>
      <p>Els nominats al <b>Millor disc de música de repertori</b> (clàssica i contemporània) són: Spanish Brass per <i>XXX</i>; David Fons per<i> Viola Oppression</i>; Ensemble de Flautas per <i>Pachamama. Dances of the Earth</i>; i Josep Vicent &amp; Adda per <i>Música per a les emocions</i>.</p>
      <p>Els nominats a la categoria de <b>millor disc de fusió i mestissatge</b> són: El Diluvi, per <i>Junteu-vos</i>; La Trocamba Matanusca, per <i>A pic i pala</i>; Insoma, per <i>Incandescent</i>, i El Tio la Careta, per <i>Grita Rebélate</i>.</p>
      <p>Els nominats a <b>millor disc de jazz</b> són Viktorija Pilatovic, per <i>The only light</i>; Tariq, per <i>Tariq</i>; Ales Cesarini &amp; Payoh Soul Rebel, per <i>Dandelion</i>, i David Pastor, per <i>Film session</i>.</p>
      <p>En la categoria de <b>millor disc de música familiar</b>, els nominats són: Ramonets, per <i>Fes-ho tu mateix</i>; Rodamons Teatre, per <i>Emocioanant</i>; La Pop, per <i>Vol.2</i>, i Canta Canalla, per <i>Revolucions per menuts</i>.</p>
      <p>Els nominats a la categoria de <b>millor disc de música tradicional</b> són: Sis Veus, per <i>Els dies i les dones</i>; Spanish Brass i Carles Dénia, per <i>Mira si hem corregut terres</i>; Xavier de Bétera, per <i>Empremtes</i>, i Aljub, per<i> De les restes dels naufragis</i>.</p>
      <p>Els nominats al <b>millor disc de música urbana</b> són: Tòrtel i Jordi Sapena, per <i>Cuineres i cuiners</i>; El Hombre Viento, per <i>Del amor y otras historias</i>; Fran Yera, per <i>Cuidados Violentos</i>, i Tesa, per <i>Rural</i>. Els nominats a <b>millor disc de recuperació del patrimoni</b> són: Èlia Casanova, per <i>L’Universo sulla pelle</i>; Capella de Ministrers, per <i>El Grial</i>; Capella de Ministrers, per <i>Lucretia Borgia</i>, i Harmonia del Parnàs, per <i>15</i>.</p>
      <figure>
        <iframe src="https://www.youtube.com/embed/dqOq9I6THiY" width="640" height="360" data-service="Youtube" scrolling="no"/>
      </figure>
      <p>Els nominats a <b>millor disc de pop</b> són: Sole Giménez, per <i>Mujeres de música</i>; Verdcel, per <i>Bifocal: ras i pols</i>; Mireia Vilar, per <i>La Plaga</i>, i Gener, per <i>Cante el cos elèctric</i>.</p>
      <p>Pel que fa a la categoria de <b>Millor disc de rock</b>, els nominats són: Neus Ferri per <i>Canciones de amor al odio</i>; Mafalda per <i>Palabras forman caos</i>; Funkiwis per<i> Baile de buitres</i>; i Tardor per <i>El Mal Pas</i>.</p>
      <p>Per últim, les cançons nominades a la categoria de <b>millor cançó</b> són: <i>Heroïnes de la fosca nit</i>, d’El Diluvi; <i>Ona electromagnètica</i>, de Gemma Vanyó; <i>Baile de buitres</i>, de Funkiwis, i <i>Mediterrània</i>, de La Fúmiga. El guanyador en la categoria de millor disc eixirà de tots els treballs nominats a les categories de disc.</p>
      <p>Enguany, com a novetat, s’incorpora el <b>premi del públic</b>, que s’atorgarà per les votacions rebudes telemàticament per mitjà d'un web entre tots els àlbums que concorren com a nominats a les categories de millor disc.</p>
      <related>
        <h4>Noticias relacionadas</h4>
        <a href="https://valenciaplaza.com/los-ii-premios-carles-santos-abren-el-plazo-de-presentacion-de-candidaturas"/>
        <a href="https://valenciaplaza.com/nace-el-circuito-sonora-el-premio-para-los-galardonados-en-los-carles-santos"/>
        <a href="https://valenciaplaza.com/ElsmsicsreivindiquenelsuportdelesinstitucionsenelsPremisCarlesSantos1"/>
      </related>
    </article>
  </body>
</html>