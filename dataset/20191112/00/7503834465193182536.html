<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/de-launch-line-up-van-google-stadia-is-bekend/"/>
    <meta property="og:site_name" content="Power Unlimited"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="De launch-line-up van Google Stadia is bekend "/>
    <meta property="og:description" content="Google Stadia komt volgende week uit, Disney+ komt vandaag uit. Het zijn spannende tijden in streamingland. Google heeft zo vlak voor de release van Google Stadia laten weten welke games er tot de launch behoren. Je Wacht vertelt het je."/>
  </head>
  <body>
    <article>
      <h1>De launch-line-up van Google Stadia is bekend </h1>
      <address><time datetime="2019-11-12T00:00:00+00:00">12 Nov 2019</time> by <a rel="author">LauraJenny</a></address>
      <p>
        <b>Google Stadia komt volgende week uit, Disney+ komt vandaag uit. Het zijn spannende tijden in streamingland. Google heeft zo vlak voor de release van Google Stadia laten weten welke games er tot de launch behoren. Je Wacht vertelt het je.</b>
      </p>
      <figure>
        <video src="https://cdn2.pu.nl/media/laura/sintemaarten.gif" autoplay="" loop=""/>
      </figure>
      <p>   </p>
      <p>
        <b>Goedemorgen allemaal! Het is vandaag 12 november. Sinte-Maarten-Mik-Mak is weer achter de rug, alle carnavalsfeestjes zitten er ook weer op en het is dinsdag. Vandaag in 1638 werd de Hortus Botanicus in Amsterdam opgericht en vandaag in 1990 kwam Tim Berners-Lee met een idee van wat het World Wide Web moest zijn. En daar hebben we met zijn allen goed naar geluisterd, want we zijn er nu! Je Wacht gaat je via dat web eens vertellen wat er allemaal in de game- en filmwereld is gebeurd:</b>
      </p>
      <figure>
        <video src="https://cdn2.pu.nl/media/laura/computertje.gif" autoplay="" loop=""/>
      </figure>
      <p>   </p>
      <h3>Stadia’s launch-line-up is bekend</h3>
      <p>Twaalf games komen er bij launch naar Google Stadia. Maar de gamedienst van Google wordt voor het einde van het jaar nog uitgebreid met veertien extra games. De line-up voor de day-one-fans is wel indrukwekkend:</p>
      <ul>
        <li>Assassin’s Creed Odyssey</li>
        <li>Destiny 2: The Collection</li>
        <li>GYLT</li>
        <li>Just Dance 2020</li>
        <li>Kine</li>
        <li>Mortal Kombat 11</li>
        <li>Red Dead Redemption 2</li>
        <li>Rise of the Tomb Raider</li>
        <li>SAMURAI SHODOWN</li>
        <li>Shadow of the Tomb Raider: Definitive Edition</li>
        <li>Thumper</li>
        <li>Tomb Raider: Definitive Edition</li>
      </ul>
      <p>Later dit jaar volgen nog Borderlands 3, Metro Exodus en Final Fantasy XV, dus ook niet de minste titels. Stadia is al bijna uit jongens en meisjes: 19 november is het zover. Hieronder nog even de trailer waarin wordt uitgelegd wat het is en hoe het werkt, maar nog even samenvattend: Google Stadia is een gamedienst van Google. Je hoeft spellen niet eerst te downloaden, want het werkt in de cloud. Het is dan ook aan te raden om minimaal 10 Mbps-internet te hebben. Er komt in 2020 een gratis abo voor Google Stadia met een resolutie van 1080p en stereogeluid. Voor 9,99 euro heb je Stadia Pro en kun je rekenen op een hogere resolutie (4K met HDR), 60 fps en 5.1 surround sound.</p>
      <figure>
        <iframe src="https://www.youtube.com/embed/Pwb6d2wK3Qw" width="608" height="470" data-service="Youtube" scrolling="no"/>
      </figure>
      <p>   </p>
      <h3>We weten eindelijk of de speciale catfish in Red Dead Redemption 2 bestaat of niet</h3>
      <p>YouTuber MrBossFTW heeft uitgevonden of de mythe rondom de ‘Channel Catfish’ waar is. In gameguides komt de speciale ‘Channel Catfish’ niet voor, maar het schijnt nogal een joekel te zijn, dus deze man vond het een goed idee om deze vis op te snorren. Bestaat hij? Bekijk het in de onderstaande spannende video. Je Wacht prefereert de documentaire Catfish, al is het doorzettingsvermogen van MrBossFTW prijzenswaardig.</p>
      <figure>
        <iframe src="https://www.youtube.com/embed/cGZXQ_ZFk5k" width="608" height="470" data-service="Youtube" scrolling="no"/>
      </figure>
      <p>   </p>
      <h3>Wattam verschijnt al half december</h3>
      <p>Crude humor en mild cartoon violence, dat klinkt je toch als muziek in de oren? Zo niet, dan het New York-restaurant-achtige pianomuziekje wel. Is het een Woody Allen-film? Neen, het is Wattam. De nieuwe game van de maker van Katamari verschijnt 17 december op PlayStation 4 en PC, zo is bekendgemaakt in deze herfstige nieuwe trailer.</p>
      <figure>
        <iframe src="https://www.youtube.com/embed/joIj2Yd-p1c" width="608" height="470" data-service="Youtube" scrolling="no"/>
      </figure>
      <p>   </p>
      <h3>Bubble Bobble 4 Friends komt 19 november naar Switch</h3>
      <p>Het was in de jaren ‘80 een dikke hit in arcadehallen en dik terecht natuurlijk, want wie wil er nou niet plezier maken met dinosaurussen die bubbels blazen? ININ Games en Tatio denken in de toekomst te kunnen kijken, want zij denken dat je dat in 2019 nog steeds wil, vandaar dat het Bubble Bobble 4 Friends heeft aangekondigd voor Switch. Het spel komt in 19 november naar Nintendo’s console en bevat 100 levels waarin Bub en Bob (zo heten ze echt!) het opnemen tegen de slechte Bonner. Niet geheel verrassend is er ook een nieuwe optie, namelijk om met vier spelers te couch-coöppen.</p>
      <figure>
        <iframe src="https://www.youtube.com/embed/W8kFbBThQok" width="608" height="470" data-service="Youtube" scrolling="no"/>
      </figure>
      <p>   </p>
      <h3>De trailer voor Fantasy Island is heerlijk</h3>
      <p>Je zou het niet denken, maar je Wacht probeert altijd zo min mogelijk trailers te zien en zich zoveel mogelijk te laten verrassen door films. De trailer van Fantasy Island is echter zo classic, dat je het toch even moet bekijken. Een prachtig eiland, een mobiel die geen netwerk heeft, vrouwen die elkaar bedreigen en bijzonder goede ‘hologrammen’. De Fantasy Island-reboot is typisch Blumhouse, en oh zo fout, mede dankzij Pretty Little Liars-actrice .Lucy Hale Rond Valentijnsdag in de bios, folks!</p>
      <figure>
        <iframe src="https://www.youtube.com/embed/a6O30nJ02PU" width="608" height="470" data-service="Youtube" scrolling="no"/>
      </figure>
      <p>  </p>
      <h3>Popcorn? Nacho’s? Scooby Doo!</h3>
      <p>Er komt weer een nieuwe Scooby Doo-film aan en daarvan is nu een nieuwe trailer uit. De belangrijkste stemmen zijn natuurlijk van Scoob (Frank Welker) en Shaggy (Will Forte), maar ook Daphne (Amanda Seyfried) en Velma (Gina Rodriguez) zijn aanwezig. Oh ja, en Fred (Zac Efron), maar die heeft nog nooit iets tofs toegevoegd aan die serie, toch? Je Wacht digt het niet helemaal, wat jij? Mei 2020 in de bios.</p>
      <figure>
        <iframe src="https://www.youtube.com/embed/-BgWppq25xI" width="608" height="470" data-service="Youtube" scrolling="no"/>
      </figure>
      <p>   </p>
      <h3>Wilde geruchten over wilde Pokémon</h3>
      <p>Het begint lekker hysterisch, de nieuwe aflevering van Didyouknowgaming. Het is de moeite om verder te kijken, want er wordt bijvoorbeeld antwoord gegeven op de vraag of je stiekem toch alledrie de starter-Pokémon kon regelen. Daarnaast lepelt het kanaal meer fijne Pokémon-geruchten op. Word je echt door Misty geslagen als je een scheldwoord als naam voor je Pokémon kiest?</p>
      <figure>
        <iframe src="https://www.youtube.com/embed/gWX6zyb_Pkc" width="608" height="470" data-service="Youtube" scrolling="no"/>
      </figure>
      <p>   </p>
      <p>
        <b>Je Wacht gaat nog even verder zwijmelen bij Let It Snow, succes met deze Disney+-rijke dinsdag. Later vandaag meer over Disney+ hier op PU. Vergeet geen handschoenen aan te doen op de fiets en een fijne dag pandaag!</b>
      </p>
      <figure>
        <video src="https://cdn2.pu.nl/media/laura/spelendepsnds.gif" autoplay="" loop=""/>
      </figure>
      <p>
        <b>   </b>
      </p>
    </article>
  </body>
</html>