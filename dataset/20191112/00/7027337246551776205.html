<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698072/%D9%86%D8%B2%D8%A7%D8%B9-%D8%AF%D8%B3%D8%AA%D9%87-%D8%AC%D9%85%D8%B9%DB%8C-%D8%AF%D8%B1-%D9%86%DB%8C%D8%B4%D8%A7%D8%A8%D9%88%D8%B1-%D9%85%D8%AC%D8%B1%D9%88%D8%AD-%D8%B4%D8%AF%D9%86-8-%D9%86%D9%81%D8%B1-%D8%A7%D8%B2-%D8%B9%D8%A7%D8%A8%D8%B1%DB%8C%D9%86-%D9%BE%DB%8C%D8%A7%D8%AF%D9%87-%D8%AF%D8%B3%D8%AA%DA%AF%DB%8C%D8%B1%DB%8C-2-%D9%86%D9%81%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="نزاع دسته جمعی در نیشابور / مجروح شدن 8 نفر از عابرین پیاده/ دستگیری 2 نفر"/>
    <meta property="og:description" content="جانشین فرماندهی انتظامی نیشابور از وقوع نزاع دسته جمعی و مجروح شدن ۹ نفر با اسلحه شکاری در این شهرستان خبر داد."/>
  </head>
  <body>
    <article>
      <h1>نزاع دسته جمعی در نیشابور / مجروح شدن 8 نفر از عابرین پیاده/ دستگیری 2 نفر</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036450_242.jpg"/>
      </figure>
      <p>جانشین فرماندهی انتظامی نیشابور از وقوع نزاع دسته جمعی و مجروح شدن ۹ نفر با اسلحه شکاری در این شهرستان خبر داد.</p>
      <p>به گزارش پایگاه خبری پلیس، سید علی‌اصغر حسینی مجد گفت: اوایل شب گذشته یک فقره نزاع دسته‌جمعی و تیراندازی در شهر «بار» شهرستان نیشابور به فوریت‌های پلیسی ۱۱۰ اعلام شد، که بلافاصله عوامل گشت کلانتری ۱۶ شهر بار به محل اعزام شدند.</p>
      <p>جانشین فرماندهی انتظامی نیشابور افزود: با حضور ماموران کلانتری در محل و بررسی‌های اولیه مشخص شد ۲ برادر به‌علت اختلافات قبلی ملکی به مقابل خانه فردی مراجعه و با اسلحه شکاری ساچمه‌زنی اقدام به تیراندازی کرده‌اند که متأسفانه در این درگیری یکی از طرفین و همچنین ۸ نفر دیگر که از عابرین پیاده و نظاره‌گر نزاع بودند نیز به صورت سطحی مجروح و به مرکز درمانی انتقال یافتند.</p>
      <p>وی خاطرنشان کرد: پلیس ۲ متهم پرونده را دستگیر و با ابطال مجوز حمل سلاح شکاری با دستور قضایی پرونده تشکیل و تحقیقات ادامه دارد.</p>
      <p>حسینی مجد ضمن تقدیر از حمایت دستگاه قضایی تاکید کرد: پلیس با هر اقدامی که نظم و امنیت عمومی را خدشه‌دار کند برابر قانون با قاطعیت برخورد می‌کند، ضمن آنکه به شهروندان عزیز توصیه می‌کنیم برای حل اختلاف و مشکلات خود با سعه صدر و از روش‌های قانونی ، منطقی استفاده کنند.</p>
    </article>
  </body>
</html>