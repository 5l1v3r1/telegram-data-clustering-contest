<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191112_04711474"/>
    <meta property="og:site_name" content="De Standaard"/>
    <meta property="article:published_time" content="2019-11-12T00:06:00+00:00"/>
    <meta property="og:title" content="Dominique Leroy aan de slag als consultant"/>
    <meta property="og:description" content="De voormalige topvrouw van Proximus, Dominique Leroy, gaat aan de slag als ‘senior ­advisor’ bij het consultancy­bureau Bain &amp; Company."/>
  </head>
  <body>
    <article>
      <h1>Dominique Leroy aan de slag als consultant</h1>
      <address>
        <time datetime="2019-11-12T00:06:00+00:00">12 Nov 2019, 00:06</time>
      </address>
      <p>De voormalige topvrouw van Proximus, Dominique Leroy, gaat aan de slag als ‘senior ­advisor’ bij het consultancy­bureau Bain &amp; Company.</p>
      <p>Leroy deelde de nieuwe betrekking mee op haar ­LinkedIn-pagina. Daarin noemt ze zichzelf ervaren op verschillende domeinen, van bedrijfstransformaties over ‘het nieuwe werken’ tot duurzaamheid en ­diversiteit. En dat met ervaring in de telecom, ICT, retail en consumenten­goederen.</p>
      <p>Leroy verliet Proximus in september, aanvankelijk om ceo te worden bij KPN, maar dat ging niet door wegens onderzoek naar handel met voorkennis. ­Leroy stelt aan <i>De Tijd</i> dat het gaat om ‘een puur adviserende rol, goed voor maximaal een dag werk per maand’. (kls)</p>
    </article>
  </body>
</html>