<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/12093221/Gunfire-in-Jammu-and-Kashmir-1-terrorist-killed.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ஜம்மு காஷ்மீர்: என்கவுண்டரில் பயங்கரவாதி சுட்டுக்கொலை"/>
    <meta property="og:description" content="ஜம்மு-காஷ்மீரில் பாதுகாப்பு படையினருக்கும் பயங்கரவாதிகளுக்கும் இடையே பயங்கர துப்பாக்கிச்சண்டை நடைபெற்றது."/>
  </head>
  <body>
    <article>
      <h1>ஜம்மு காஷ்மீர்: என்கவுண்டரில் பயங்கரவாதி சுட்டுக்கொலை</h1>
      <h2>ஜம்மு-காஷ்மீரில் பாதுகாப்பு படையினருக்கும் பயங்கரவாதிகளுக்கும் இடையே பயங்கர துப்பாக்கிச்சண்டை நடைபெற்றது.</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>ஸ்ரீநகர்,ஜம்மு-காஷ்மீரின் கந்தர்பால் மாவட்டத்தில் பாதுகாப்பு படையினருக்கும் தீவிரவாதிகளுக்கும் இடையே துப்பாக்கிச் சண்டை நடந்து வருகிறது. இதில் இன்று காலை தீவிரவாத இயக்கத்தைச் சேர்ந்த ஒருவர் கொல்லப்பட்டார்.</p>
      <p>தீவிரவாதத்திற்கு எதிராக மேற்கொள்ளப்பட்டு வரும் பாதுகாப்பு நடவடிக்கையின் போது ஒரு தீவிரவாதி சுட்டுக் கொல்லப்பட்டதாக இந்திய ராணுவம் தெரிவித்துள்ளது. பலியான நபரிடம் இருந்து ஆயுதங்களும், வெடிபொருட்களும் கைப்பற்றப்பட்டுள்ளன.ஜம்மு-காஷ்மீரின் பந்திபுரா பகுதியில் நேற்று நடைபெற்ற துப்பாக்கிச்சூட்டில் லக்சர்-இ-தொய்பா இயக்கத்தைச் சேர்ந்த இரண்டு தீவிரவாதிகள் கொல்லப்பட்டது குறிப்பிடத்தக்கது.</p>
    </article>
  </body>
</html>