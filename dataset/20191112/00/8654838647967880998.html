<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amazon-black-friday-2019-come-trovare-sconti-migliori.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Amazon Black Friday 2019: come trovare gli sconti migliori"/>
    <meta property="og:description" content="Strumenti utili per districarsi tra le offerte Amazon durante sconti massicci come quelli dell'imminente Amazon Black Friday 2019.. Anche quest'anno le offerte Amazon si moltiplicheranno in occasi..."/>
  </head>
  <body>
    <article>
      <h1>Amazon Black Friday 2019: come trovare gli sconti migliori</h1>
      <h2>Strumenti utili per districarsi tra le offerte Amazon durante sconti massicci come quelli dell'imminente Amazon Black Friday 2019.</h2>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://multiplayer.it/account/utente/89/m_armani/articoli/" target="_blank">Mattia Armani</a></address>
      <p>Anche quest'anno le <b>offerte Amazon</b> si moltiplicheranno in occasione del <b>Black Friday</b> e del Cyber Monday, due date dedicate allo shopping sfrenato che cadranno rispettivamente il 29 novembre e il 2 dicembre 2019. Per gli amanti della tecnologia il secondo appuntamento sarà quello probabilmente destinato a regalare più soddisfazioni, ma durante l'intera promozione, compresi il weekend che separa le due date e i giorni precedenti al Black Friday, non mancheranno tonnellate di su monitor, televisori, periferiche da gioco, smartphone e altri dispositivi che scandaglieremo assieme a voi, in cerca degli affari più interessanti tra offerte giornaliere, offerte a tempo e offerte WOW, dalla durata limitata e valide solo fino a esaurimento scorte. Certo non sarà cosa facile orientarsi in un caos di rialzi, ribassi, offerte vantaggiose, offerte meno vantaggiose e differenze di prezzo talvolta marcate tra gli oggetti venduti direttamente dalla piattaforma e quelli messi in vendita dai venditori esterni, ma la rete offre strumenti utili che aiutano a confrontare le offerte, a valutare l'andamento dei prezzi e a misurare l'effettiva entità degli sconti. Ecco <b>come trovare le offerte migliori</b> durante l'Amazon Black Friday 2019. <br/><br/><i>Alcuni servizi Amazon consentono di ottenere <b>vantaggi</b>, validi anche durante i massicci del Black Friday e Cyber Monday, con tutta una serie di <a href="https://multiplayer.it/notizie/offerte-amazon-promozioni-e-iniziative-in-vista-del-black-friday-2019.html">iniziative correlate</a> destinate a susseguirsi per tutto il mese corrente. <a href="https://amzn.to/2qumro4">Amazon Prime</a>, disponibile anche in prova gratuita, è uno di questi e garantisce anche la fruizione di <a href="http://bit.ly/2Cj1z5Q">Prime Video</a>, il servizio streaming in crescita di Amazon. <a href="https://amzn.to/2Cj18IN">Prime Student</a>, invece, permette di accedere ad Amazon Prime per 90 giorni, grazie alla sponsorizzazione di Microsoft Surface. Comprende inoltre uno sconto sull'abbonamento annuale al servizio che passa da 36 a 18 euro per un massimo di 4 anni o fino alla laurea.</i></p>
      <ul>
        <li><a href="https://www.amazon.it/">Strumenti Amazon</a><br/>L'applicazione per iOS e Android di Amazon ha un primo vantaggio ed è quello di elargire, fino al 31 dicembre 2019, un <b>buono da 10 euro</b> che potrebbe risultare molto utile in vista degli sconti del Black Friday e Cyber Monday. Consente inoltre di controllare in mobilità promozioni importanti che includono le recenti offerte WOW, dalla durata limitata e soggette all'esaurimento scorte. Ma lo strumento più potente di Amazon lo troviamo senza dubbio nella <b>ricerca avanzata</b> che compare sulla sinistra non appena si effettua una ricerca, sia utilizzando l'apposita barra sia selezionando una delle categorie del menù a tendina che si trova in alto a sinistra. Tra le opzioni disponibili, molte delle quali aiutano a individuare con precisione gli oggetti desiderati al prezzo più consono, troviamo la possibilità di selezionare uno specifico store, una specifica marca, una media recensioni, il range di prezzo, il venditore, la modalità di spedizione e l'eventuale appartenenza alle categorie usato o ricondizionato.</li>
        <li><a href="https://keepa.com/">Keepa</a><br/>La pagina delle <b>offerte di Keepa</b> mostra tutti gli sconti reali di Amazon, differenziati per paese, ma il pezzo forte è l'estensione per browser decisamente diffusa che evidenzia, con un grafico integrato direttamente nella pagina Amazon decisamente facile da consultare, l'andamento dei prezzi di uno specifico oggetto, incluse le offerte a tempo. Supporta, tra l'altro, tutti i maggiori browser, ovvero Firefox, Chrome, Opera e Edge, offrendoci ampie possibilità di personalizzazione e uno strumento che ci permette di tenere sotto controllo un prodotto da un minimo di due settimane a un massimo di due anni e ci avverte via email, previa registrazione gratuita, se l'oggetto in questione raggiunge il prezzo da noi desiderato. Consente inoltre di creare una wishlist, o di importarla da Amazon, e di impostare una cifra separata per gli oggetti nuovi e per le controparti usate, tenendo conto di variabili come il prezzo di spedizione e la disponibilità del servizio Prime. Permette infine di dare un'occhiata anche a tutte le altre versioni di un oggetto, indicandoci il prezzo specifico di ogni variante.</li>
        <li><a href="https://it.camelcamelcamel.com/">CamelCamelCamel</a><br/>Come Keepa, CamelCamelCamel è uno strumento largamente utilizzato da chi è in cerca di offerte su Amazon. Anche in questo caso troviamo un <b>elenco con le migliori offerte</b> reali, differenziate per paese e anche per tipologia di prodotto, arricchito dalla chiara distinzione tra i prezzi migliori del momento e quelli più bassi in assoluto, almeno in relazione alla piattaforma di Jeff Bezos. Permette inoltre di importare le whishlist di Amazon e non ci fa mancare un'estensione per Firefox e Chrome che permette di consultare lo <b>storico dei prezzi di ogni prodotto</b> attraverso un grafico differenziato, come quello di Keepa, tra prodotti venduti direttamente da Amazon e prodotti venduti da terze parti. Il numero di opzioni non è ampio come quello di altre estensioni, ma garantisce la possibilità di rimuovere i valori estremi con un click, schivando parecchie truffe, e di selezionare con un comodo slider il periodo dello storico dei prezzi che vogliamo visualizzare. Non manca inoltre, anche in questo caso previa registrazione gratuita, di un sistema che ci avverte via mail quando un prodotto arriva al prezzo da noi stabilito.</li>
        <li><a href="https://pcpartpicker.com/">PC Part Picker</a><br/>Chi è in cerca di affari per assemblare un nuovo computer potrebbe trovare particolarmente utile PC Part Picker, un portale che non solo permette di tenere traccia dei prezzi di pressoché <b>tutte le componenti hardware</b> esistenti inviandoci una email non appena questi calano, ma ci permette con pochi click di scegliere quelle compatibili tra loro, evitandoci la possibilità di acquisti sbagliati. Il ricco database del sito, tra l'altro, è collegato a una valanga di configurazioni create dagli utenti, ognuna corredata da foto, spiegazioni e dati tecnici che possono risultare molto utili per trovare spunti e decidere su quale tipo di build puntare. Infine, a rendere il tutto ancor più completo, troviamo una pagina con tutti i cali di prezzo recenti e il grafico dei prezzi nella pagina di ogni prodotto. Anche in questo caso la registrazione è opzionale e serve solo per ricevere un avviso quando un prodotto raggiunge il prezzo che ci è più congeniale.</li>
      </ul>
      <figure>
        <img src="https://multiplayer.net-cdn.it/thumbs/images/2019/11/11/the-camelizer_jpg_1400x0_crop_upscale_q85.jpg"/>
      </figure>
    </article>
  </body>
</html>