<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773549,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="תושבי המרכז שייעדרו מעבודה - בינתיים ללא פיצוי"/>
    <meta property="og:description" content="על פי רשות המסים, בשלב זה מובטח פיצוי רק להורים שייעדרו מעבודה ומתגוררים בטווח של 40 ק&quot;מ מעזה, אך לא לתושבי המרכז. הפיצויים יינתנו על היעדרות עקב סגירת מוסדות החינוך, לאור הנחיות פיקוד העורף"/>
  </head>
  <body>
    <article>
      <h1>תושבי המרכז שייעדרו מעבודה - בינתיים ללא פיצוי</h1>
      <h2>על פי רשות המסים, בשלב זה מובטח פיצוי רק להורים שייעדרו מעבודה ומתגוררים בטווח של 40 ק"מ מעזה, אך לא לתושבי המרכז. הפיצויים יינתנו על היעדרות עקב סגירת מוסדות החינוך, לאור הנחיות פיקוד העורף</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">אדריאן פילוט</a></address>
      <p>רשות המסים הודיעה כי לפי שעה רק עובדים בעסקים המצויים בטווח של עד 40 ק"מ מרצועת עזה יהיו רשאים להגיש תביעה להחזר שכר. עם זאת, התקנות הקיימות לא נותנות בינתיים מענה למי שנשאר בבית מעבר לטווח של 40 ק"מ מעזה. לכן, תושבי המרכז שנעדרו מהעבודה לא יפוצו בשלב זה.</p>
      <p>הפיצויים יינתנו על היעדרות עקב סגירת מוסדות החינוך ביישובי הדרום, לאור הנחיות פיקוד העורף, וזאת במטרה לתת ודאות כלכלית להורים.</p>
      <p> </p>
      <figure>
        <img src="https://images1.calcalist.co.il/PicServer3/2019/11/12/946797/1NL.jpg"/>
        <figcaption>מקום נפילת טיל ליד גן יבנה <br/>צילום: איי פי</figcaption>
      </figure>
      <p> </p>
      <p> </p>
      <p>מנגנון הפיצוי להורים אמור לעבור דרך העסקים המעסיקים אותם, שבכל מקרה נמצאים בקשר עם רשויות המס. כך שהורים שנשארים עם ילדיהם בבית מאחר שמוסד הלימודים שלהם נסגר בעקבות הוראות פיקוד העורף, יקבלו בפועל משכורת בצורה רגילה מהמעסיק שלהם. זאת, לאחר שאותו מעסיק יקבל את הפיצוי מרשות המסים, בהתאם לתקנות הזמניות הקיימות.</p>
      <p> </p>
      <p> </p>
      <figure>
        <img src="https://images1.calcalist.co.il/PicServer3/2019/11/12/946793/1NM.jpg"/>
        <figcaption>פגיעה בבית בנתיבות <br/>צילום: איי אף פי</figcaption>
      </figure>
      <p>  </p>
      <p>במקרה של פגיעה ברכוש ובבתים, הפיצויים עבור נזקים ישירים ועקיפים (בעקבות פגיעה בעסקים) ניתנים דרך קרן מס רכוש, שבאחריות רשות המסים.</p>
      <p> </p>
    </article>
  </body>
</html>