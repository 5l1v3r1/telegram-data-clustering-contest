<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/mucche-latte-cremona"/>
    <meta property="og:site_name" content="LAV"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Denunciamo l'orrore in un allevamento di mucche &quot;da latte&quot;: scatta il sequestro"/>
    <meta property="og:description" content="Grazie a nostra denuncia di un allevamento di mucche &quot;da latte&quot; in condizioni gravissime è scattato blitz dei @_Carabinieri_ Brescia, con sequestro di animali per maltrattamento e abbandono. Ministro @robersperanza convochi con urgenza conferenza Stato Regioni!"/>
  </head>
  <body>
    <article>
      <h1>Denunciamo l'orrore in un allevamento di mucche "da latte": scatta il sequestro</h1>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <slideshow>
        <figure>
          <img src="https://www.lav.it/uploads/home/15dca85cbc8ec3.png"/>
          <figcaption>(C) LAV</figcaption>
        </figure>
        <figure>
          <img src="https://www.lav.it/uploads/home/15dca868fedd7d.jpg"/>
          <figcaption>(C) LAV</figcaption>
        </figure>
        <figure>
          <img src="https://www.lav.it/uploads/home/15dca8694ee7db.jpg"/>
          <figcaption>(C) LAV</figcaption>
        </figure>
        <figure>
          <img src="https://www.lav.it/uploads/home/15dca869a1da8f.jpg"/>
          <figcaption>(C) LAV</figcaption>
        </figure>
      </slideshow>
      <p><b>Vacche da latte in agonia e lasciate morire</b>, fosse comuni, condizioni igienico-sanitarie raccapriccianti con bovini malati, tra escrementi, infestati da vermi, e cisterne di raccolta del latte invase da blatte: accade nella civilissima Italia, non nel medioevo ma in questi giorni, nel cremonese.</p>
      <blockquote>È l’orrore confermato da un blitz dei Carabinieri Forestali di Brescia nella struttura, in seguito alla nostra denuncia.</blockquote>
      <figure>
        <iframe src="https://www.youtube.com/embed/a5iUmhOMj9o" width="560" height="315" data-service="Youtube" scrolling="no"/>
      </figure>
      <p>
        <b>Per i bovini è stato disposto il sequestro (probatorio per 21 animali, fermo sanitario per i restanti 400 circa) e l’affido al Sindaco di Robecco d'Oglio (Cremona) dove ha sede l’allevamento. Tra le ipotesi di reato, il maltrattamento (544 ter C.p.) e l’abbandono di animali (727 C.p.)</b>
      </p>
      <p>
        <mark><i>“<b>Chiediamo al neo Ministro della Salute Roberto Speranza l’urgente convocazione di una Conferenza Stato-Regioni </b>per esaminare la situazione degli allevamenti regione per regione, <b>un piano straordinario di controlli</b>, e la previsione di <b>meccanismi di trasparenza sui controlli effettuati dai servizi veterinari delle ASL </b>a titolo di rendicontazione annuale, con una puntuale e periodica comunicazione al pubblico dei risultati di indagine, al fine di mostrare le attività di tutela del benessere e della salute pubblica dei cittadini, <b>rafforzando quindi lo strumento del Piano nazionale benessere animale</b> del Suo Ministero, oggi non più al passo con le esigenze dei cittadini e consumatori”</i>. È quanto dichiarato dal <b>Vicepresidente LAV Roberto Bennati</b>.</mark>
      </p>
      <blockquote>Decine di vacche sarebbero in condizioni particolarmente gravi: siamo disponibili a prenderne alcune più malate in affido, per garantire loro le cure necessarie e, speriamo, salvavita. Chiediamo la chiusura immediata e definitiva della struttura e la bonifica dell’area.</blockquote>
      <p><b>Ringraziamo il Comando dei Carabinieri Forestali di Brescia</b> per l’intervento e ci auguriamo che ogni responsabilità ed eventuali negligenze o omissioni vengano severamente perseguite.</p>
      <p>
        <a href="https://www.lav.it/cpanelav/js/ckeditor/kcfinder/upload/files/files/CS%20LAV_Inveestigazione%20mucche%20da%20latte%20Cremona_12.11.2019.pdf">COMUNICATO STAMPA</a>
      </p>
    </article>
  </body>
</html>