<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-pati-abhinav-se-bigadte-rishte-par-shweta-tiwari-ne-todi-chuppi-kahi-ye-chonkane-wali-baat-2844762.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T00:24:47+00:00"/>
    <meta property="og:title" content="पति अभिनव से बिगड़ते रिश्ते पर श्वेता तिवारी ने तोड़ी चुप्पी, कही ये चौंकाने वाली बात"/>
    <meta property="og:description" content="श्वेता तिवारी शो 'मेरे डैड की दुल्हन' से टीवी में वापसी कर रही हैं। बता दें कि अभी कुछ दिनों पहले ही ये खबर आई थी कि श्वेता ने अपने दूसरे पति अभिनव कोहली के खिलाफ अनुपयुक्त व्यवहार का..."/>
  </head>
  <body>
    <article>
      <h1>पति अभिनव से बिगड़ते रिश्ते पर श्वेता तिवारी ने तोड़ी चुप्पी, कही ये चौंकाने वाली बात</h1>
      <address><time datetime="2019-11-12T00:24:47+00:00">12 Nov 2019, 00:24</time> by <a rel="author">लाइव हिन्दुस्तान टीम, नई दिल्ली </a></address>
      <p>श्वेता तिवारी शो 'मेरे डैड की दुल्हन' से टीवी में वापसी कर रही हैं। बता दें कि अभी कुछ दिनों पहले ही ये खबर आई थी कि श्वेता ने अपने दूसरे पति अभिनव कोहली के खिलाफ अनुपयुक्त व्यवहार का आरोप लगाया है। श्वेता तिवारी के साथ उनकी बेटी ने भी मुंबई के समता नगर पुलिस स्टेशन में शिकायत दर्ज करवाई थी। हालांकि उस वक्त श्वेता ने इस मामले पर कभी कोई कमेंट नहीं किया था। लेकिन हाल ही में एक इंटरव्यू के दौरान श्वेता ने इस मामले पर अपनी चुप्पी तोड़ी।</p>
      <p>श्वेता ने इस बारे में कहा, 'लोग कह रहे हैं कि दूसरी शादी भी गलत कैसे हो सकती है? मैं उनसे पूछना चाहती हूं कि क्यों नहीं गलत हो सकती। कम से कम मुझे अपनी दिक्कतों का सामना करने की तो हिम्मत है। मैं अपनी समस्याओं के बारे में बिना किसी डर के बोलती हूं। आज मैं जो कुछ भी कर रही हूं अपने परिवार और अपने बच्चों के बेहतरी के लिए कर रही हूं।'</p>
      <p>श्वेता ने आगे कहा, 'कितने लोग हैं जो शादीशुदा हैं, लेकिन फिर भी उनके बॉयफ्रेंड और गर्लफ्रेंड हैं। मुझे लगता है कि मैं उनसे बेहतर हूं। कम से कम मुझमें ये कहने की तो हिम्मत है कि मैं आपके साथ नहीं रहना चाहती।' </p>
      <p>
        <a href="https://www.livehindustan.com/entertainment/tele-talk/story-sanjivani-2-to-go-offair-in-december-2843148.html">टीवी शो 'संजीवनी 2' हो रहा है बंद, नहीं मिल रही थी टीआरपी!</a>
      </p>
      <p>
        <a href="https://www.livehindustan.com/entertainment/story-akshay-kumar-watched-ayushmann-khurrana-bala-and-this-is-what-he-said-2843000.html">आयुष्मान की फिल्म 'बाला' देखकर अक्षय कुमार ने कही ये बात</a>
      </p>
      <p>श्वेता ने आगे महिलाओं को मैसेज देते हुए कहा, 'मैं उन महिलाओं को संदेश देना चाहती हूं जो अपनी शादीशुदा जिंदगी में परेशानियां झेल रही हैं। जो इस बारे में बात करने से कतराती हैं क्योंकि उन्हें डर लगता है। वो दर्द से गुजरती हैं और सब चुपचाप सहती हैं। लेकिन वो ऐसा करके अपने बच्चों को अच्छा जीवन नहीं दे पाएंगी इसलिए महिलाएं प्लीज आप लोग दर्द ना सहें और बिना डरे इस बारे में बात करें।'</p>
      <p> </p>
    </article>
  </body>
</html>