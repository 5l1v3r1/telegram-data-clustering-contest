<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/hidroelectrica-cu-un-pas-mai-aproape-de-listarea-la-bursa-compania-de-stat-isi-cheama-actionarii-pentru-a-aproba-achizitionarea-de-servicii-de-asistenta-juridica-pentru-o-oferta-publica-18573877"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Hidroelectrica, cu un pas mai aproape de listarea la bursă: compania de stat îşi cheamă acţionarii pentru a aproba achiziţionarea de servicii de asistenţă juridică pentru o ofertă publică"/>
    <meta property="og:description" content="Hidroelectrica, cel mai mare producător de energie electrică din România şi cea mai valoroasă compania a statului român, convoacă acţionarii pe 12 decembrie pentru a aproba printre altele achiziţionarea unor servicii pentru procedura de ofertă publică, se arată în convocatorul publicat pe site-ul companiei."/>
  </head>
  <body>
    <article>
      <h1>Hidroelectrica, cu un pas mai aproape de listarea la bursă: compania de stat îşi cheamă acţionarii pentru a aproba achiziţionarea de servicii de asistenţă juridică pentru o ofertă publică</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/liviu-popescu" target="_blank">Liviu Popescu</a></address>
      <h3>Hidroelectrica, cu un pas mai aproape de listarea la bursă: compania de stat îşi cheamă acţionarii pentru a aproba achiziţionarea de servicii de asistenţă juridică pentru o ofertă publică</h3>
      <p>Hidroelectrica, cel mai mare producător de energie electrică din România şi cea mai valoroasă compania a statului român, convoacă acţionarii pe 12 decembrie pentru a aproba printre altele achiziţionarea unor servicii pentru procedura de ofertă publică, se arată în convocatorul publicat pe site-ul companiei.</p>
      <p>“Aprobarea achiziţionării de Hidroelectrica a unor servicii avocaţiale de consultanţă şi asistenţă juridică ale unui consultant juridic internaţional care va înteprinde toate măsurile necesare în scopul îndeplinirii cerinţelor impuse pe pieţe de capital în legătură cu procedura de ofertă publică prevăzută de H.G nr. 1066/2013 cu modificările şi completările ulterioare”, se arată la punctul 9 al convocatorului.</p>
      <p>Astfel, compania evaluată de acţionarul minoritar Fondul Proprietatea la circa 21 miliarde de lei este cu un pas mai aproape de intrarea pe piaţa de capital în contextul în care Guvernul PNL, cel care prin intermediul Ministerului Economiei şi al Energiei are 80% din capitalul companiei, scrie în programul de guvernare că unul dintre obiectivele noului executiv este cel legat de listarea acestei companii.</p>
    </article>
  </body>
</html>