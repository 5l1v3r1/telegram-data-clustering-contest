<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/financial-times-a-numit-o-femeie-ca-editor-sef-o-premiera-in-istoria-de-131-de-ani-a-publicatiei-18573090"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Financial Times a numit o femeie ca editor-şef, o premieră în istoria de 131 de ani a publicaţiei"/>
    <meta property="og:description" content="Jurnalista Roula Khalaf este prima femeie numită în funcţia de editor-şef a Financial Times, o publicaţie financiară cu o istorie de 131 de ani, după ce Lionel Barber şi-a anunţat demisia, potrivit Reuters."/>
  </head>
  <body>
    <article>
      <h1>Financial Times a numit o femeie ca editor-şef, o premieră în istoria de 131 de ani a publicaţiei</h1>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <h3>Financial Times a numit o femeie ca editor-şef, o premieră în istoria de 131 de ani a publicaţiei</h3>
      <p>Jurnalista Roula Khalaf este prima femeie numită în funcţia de editor-şef a Financial Times, o publicaţie financiară cu o istorie de 131 de ani, după ce Lionel Barber şi-a anunţat demisia, potrivit Reuters.</p>
      <p>Barber a anunţat, marţi, că renunţă la funcţia sa de editor-şef, pe care a deţinut-o vreme de 14 ani, în ianuarie 2020. Barber lucrează de 34 de ani la publicaţia deţinută de compania japoneză Nikkei, care, în 2019, avea 1 milion de abonamente plătite, cele online asigurând peste 75% din tiraj.</p>
      <p>Khalaf a fost editor adjunct, pe politică externă şi pe Orientul Mijlociu în cele două decenii de când lucrează pentru FT. În ultimii ani a încercat să sporească diversitatea în ceea ce priveşte angajaţii din redacţii şi să atragă mai multe cititoare.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>