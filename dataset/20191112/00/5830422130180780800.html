<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140599/%DA%AF%D8%B2%D8%A7%D8%B1%D8%B4-%D8%AC%D8%AF%DB%8C%D8%AF-%D8%A2%DA%98%D8%A7%D9%86%D8%B3-%D8%A7%D9%86%D8%B1%DA%98%DB%8C-%D8%A7%D8%AA%D9%85%DB%8C-%D8%A7%D8%B2-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D9%87%D8%B3%D8%AA%D9%87-%D8%A7%DB%8C%D8%B1%D8%A7%D9%86-%DA%A9%D8%B4%D9%81-%D8%A7%D9%88%D8%B1%D8%A7%D9%86%DB%8C%D9%88%D9%85"/>
    <meta property="og:site_name" content="boursepress.ir"/>
    <meta property="article:published_time" content="2019-11-12T00:01:00+00:00"/>
    <meta property="og:title" content="گزارش جدید آژانس انرژی اتمی از فعالیت های هسته ایران / کشف اورانیوم"/>
    <meta property="og:description" content="آژانس بین‌المللی انرژی اتمی اعلام کرد: ایران از ۹ نوامبر اقدام به غنی‌سازی اورانیوم در سایت فردو کرده و ذخایر اورانیوم کم‌غنای به ۳۷۲.۳ کیلوگرم رسیده است."/>
  </head>
  <body>
    <article>
      <h1>گزارش جدید آژانس انرژی اتمی از فعالیت های هسته ایران / کشف اورانیوم</h1>
      <address>
        <time datetime="2019-11-12T00:01:00+00:00">12 Nov 2019, 00:01</time>
      </address>
      <p>
        <i>آژانس بین‌المللی انرژی اتمی اعلام کرد: ایران از ۹ نوامبر اقدام به غنی‌سازی اورانیوم در سایت فردو کرده و ذخایر اورانیوم کم‌غنای به ۳۷۲.۳ کیلوگرم رسیده است.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، آژانس بین‌المللی انرژی اتمی در گزارش فصلی جدید که برای اعضای شورای حکام ارسال شده ، ضمن اشاره به ادامه به راستی آزمایی فعالیت‌های هسته‌ای ایران اعلام کرد: این کشور از ۹ نوامبر اقدام به غنی‌سازی اورانیوم در سایت فردو کرده و ذخایر اورانیوم کم‌غنای را به ۳۷۲.۳ کیلوگرم رسانده است.</p>
      <p>همچنین طبق این گزارش، ایران اقدام به نصب سانتریفیوژهای پیشرفته از جمله IR-8B، IR-9، IR-S و  IR-6SMO کرده و در منطقه‌ای که اعلام نشده ، ذرات اورانیوم طبیعی کشف شده است.</p>
      <p>کرنل فروتا مدیرکل موقت آژانس بین المللی انرژی اتمی هم اعلام کرد: آژانس به اطلاع رسانی برای شورای حکام و شورای امنیت سازمان ملل درباره تحولات مربوط به پایبندی ایران به تعهدات در برجام از جمله نصب یک سانتریفیوژ پیشرفته جدید و فعالیت‌های مرتبط با غنی سازی ادامه داده و شورای حکام را نسبت به از سرگیری غنی سازی اورانیوم در تاسیسات هسته‌ای فردو مطلع کرده است.</p>
      <p>در حال حاضر مهم است ایران به سوالات آژانس به طور اساسی و قابل قبول درباره یک مکان پاسخ دهد. امیدوارم پس از نشست هفته گذشته شورای حکام،  تعامل اساسی از سوی ایران به روشن شدن تمامی ابعاد این مساله منجر شود.</p>
      <p>کاظم غریب آبادی سفیر و نماینده دائم ایران در سازمان های بین المللی در وین، گفت: طبق این گزارش، فعالیت های راستی آزمایی آژانس درخصوص برجام از ۱۶ ژانویه ۲۰۱۶ تاکنون ادامه دارد و غنی سازی یو اف ۶ در فردو آغاز و سطح غنی سازی ایران نیز به ۴.۵ درصد رسیده است. میزان ذخایر اورانیوم غنی شده هم تا ۳ نوامبر، ۳۷۲.۳ کیلوگرم اعلام شده است.</p>
      <p>همچنین آژانس اعلام کرده ایران سانتریفیوژهای جدید را نیز نصب کرده است.</p>
      <p>انتهای پیام</p>
    </article>
  </body>
</html>