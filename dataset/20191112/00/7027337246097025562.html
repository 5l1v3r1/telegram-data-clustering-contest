<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697921/%D8%B1%D8%A6%DB%8C%D8%B3-%DA%AF%D8%B1%D9%88%D9%87-%D9%85%D8%A7%D9%84%DB%8C-%DA%AF%D8%B1%D8%AF%D8%B4%DA%AF%D8%B1%DB%8C-%D8%A8%DB%8C%D8%B4-%D8%A7%D8%B2-10-%D9%87%D8%B2%D8%A7%D8%B1-%D9%81%D8%B1%D8%B5%D8%AA-%D8%B4%D8%BA%D9%84%DB%8C-%D8%A8%D8%B1%D8%A7%DB%8C-%D8%AC%D9%88%D8%A7%D9%86%D8%A7%D9%86-%D8%A7%DB%8C%D8%AC%D8%A7%D8%AF-%DA%A9%D8%B1%D8%AF%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="رئیس گروه مالی گردشگری: بیش از 10 هزار فرصت شغلی برای جوانان ایجاد کردیم"/>
    <meta property="og:description" content="رئیس گروه مالی گردشگری اعلام کرد: این گروه در یک دوره ۱۰ ساله برای بیش از ده هزار نفر از جوانان کشور اشتغال پایدار ایجاد کرده است .به گزارش روابط عمومی بانک گردشگری، مهدی جهانگیری در مراسم افتتاح کارخانه احیا مستقیم و شروع عملیات اجرایی طرح توسعه فولاد بافت که با حضور دکتر روحانی رئیس جمهور برگزار شد، بر لزوم حضور بخش خصوصی توانمند در اجرای طرح ها تاکید کرد.وی گفت : امروز در سال رونق تولید شاهد به ثمر نشستن یک واحد تولیدی با ظرفیت ۸۰۰ هزار تن آهن اسفنجی و آغاز عملیات اجرایی یک سرمایه گذاری ۲۵۰ میلیون یورویی شامل احداث یک خط دو و نیم میلیون تنی گندله سازی و احداث یک خط ۸۰۰ هزار تومانی آهن بریکت گرم در بافت بودیم که زمینه اشتغال ۹۰۰ نفر به صورت مستقیم و چندین هزار نفر غیر مستقیم از جوانان این منطقه بودیم."/>
  </head>
  <body>
    <article>
      <h1>رئیس گروه مالی گردشگری: بیش از 10 هزار فرصت شغلی برای جوانان ایجاد کردیم</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>رئیس گروه مالی گردشگری اعلام کرد: این گروه در یک دوره ۱۰ ساله برای بیش از ده هزار نفر از جوانان کشور اشتغال پایدار ایجاد کرده است .<br/><br/>به گزارش روابط عمومی بانک گردشگری، مهدی جهانگیری در مراسم افتتاح کارخانه احیا مستقیم و شروع عملیات اجرایی طرح توسعه فولاد بافت که با حضور دکتر روحانی رئیس جمهور برگزار شد، بر لزوم حضور بخش خصوصی توانمند در اجرای طرح ها تاکید کرد.<br/><br/>وی گفت : امروز در سال رونق تولید شاهد به ثمر نشستن یک واحد تولیدی با ظرفیت ۸۰۰ هزار تن آهن اسفنجی و آغاز عملیات اجرایی یک سرمایه گذاری ۲۵۰ میلیون یورویی شامل احداث یک خط دو و نیم میلیون تنی گندله سازی و احداث یک خط ۸۰۰ هزار تومانی آهن بریکت گرم در بافت بودیم که زمینه اشتغال ۹۰۰ نفر به صورت مستقیم و چندین هزار نفر غیر مستقیم از جوانان این منطقه بودیم.</p>
      <figure>
        <img src="https://cdn.asriran.com/files/fa/news/1398/8/21/1036111_990.jpg"/>
      </figure>
      <p>وی افزود : تأمین مواد اولیه مورد نیاز فولاد بافت تا سه سال آینده حداقل یک میلیون و ۲۰۰ هزار تن ورودی گندله در سال و خروج محصول تولیدی سالانه ۸۰۰ هزار تن آهن اسفنجی است. همچنین از سه سال آینده با راه اندازی فاز دوم تامین دو و نیم تا سه میلیون تن کنسانتره و خروج یک میلیون و ۶۰۰ هزار تن محصول است که قطعاً محور ۹۰ کیلومتری سیرجان-بافت توان کشش‌ این حجم از تردد جاده ای را ندارد.<br/><br/>جهانگیری از رئیس‌جمهور خواست با صدور دستور ویژه به وزارت راه و شهرسازی به منظور اتصال بافت به راه‌آهن سراسری محور سیرجان بافت کرمان شاهد تحقق آرزوی مردم این منطقه باشیم و همچنین با این اقدام شهرستان‌های بافت، ارزوئیه و رابر از بن بست اقتصادی خارج و زمینه سرمایه‌گذاری‌های جدید در منطقه فراهم شود .<br/><br/>وی با بیان اینکه پیام های نوروزی مقام معظم رهبری در سال های اخیر در حوزه مسایل اقتصادی بوده است، تصریح کرد: بزرگترین دغدغه دولتها و بطور مشخص دولت فعلی حل مشکل بی‌کاری جوانان است که این معضل جز با میدان دادن به بخش خصوصی کارآمد و توانمند و خروج از اقتصاد دولتی امکان پذیر نیست.<br/><br/>جهانگیری در پایان گفت: گروه مالی گردشگری و هلدینگهای تابعه به عنوان یک بخش خصوصی صددرصد واقعی با نصب العین قرار دادن منویات رهبر معظم انقلاب در راستای حل مشکل بی‌کاری با افتخار اعلام میدارد که با استفاده از دانش فنی و مهندسی بومی و میدان دادن به مدیران جوان در یک دوره ده ساله بیش از ۱۰هزار فرصت شغلی پایدار در بخش های مختلف اقتصادی کشور ایجاد کرده است.<br/><br/>طرح فولاد بافت یکی از طرح های هفت گانه فولاد کشور است. این طرح در اجرای اصل 44 در سال ۹۵ به بخش خصوصی واگذار شد؛ که با ورود هلدینگ ماهان وابسته به گروه مالی گردشگری و مشارکت قرارگاه سازندگی خاتم الانبیا پیشرفت پروژه تسریع و به طور رسمی افتتاح شد.</p>
    </article>
  </body>
</html>