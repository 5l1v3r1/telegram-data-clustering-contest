<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698019/%D8%A8%D8%B1%D8%A7%DB%8C-%DA%A9%D8%A7%D8%B1-%D8%AF%D8%B1-%D8%AA%D9%BE%E2%80%8C%D8%B3%DB%8C-%D8%A7%DB%8C%D9%86%D8%AA%D8%B1%D9%86%D8%AA%DB%8C-%D8%AB%D8%A8%D8%AA-%D9%86%D8%A7%D9%85-%DA%A9%D9%86%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="برای کار در تپ‌سی اینترنتی ثبت نام کنید"/>
    <meta property="og:description" content="متقاضیان کار در تپ سی می‌توانند به جای ثبت نام حضوری، به صورت آنلاین ثبت نام و پس از طی مراحل تایید صلاحیت توسط پلیس به عنوان سفیر این شرکت شروع به کار کنند."/>
  </head>
  <body>
    <article>
      <h1>برای کار در تپ‌سی اینترنتی ثبت نام کنید</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>متقاضیان کار در تپ سی می‌توانند به جای ثبت نام حضوری، به صورت آنلاین ثبت نام و پس از طی مراحل تایید صلاحیت توسط پلیس به عنوان سفیر این شرکت شروع به کار کنند.</p>
      <p>تپ سی برای اولین بار امکان ثبت نام آنلاین رانندگان را علاوه بر امکان ثبت نام حضوری در بین سایر تاکسی های اینترنتی اجرایی کرده است تا دیگر نیازی به مراجعه مستقیم به مراکز ثبت نام میدانی یا شرکت تپ سی نباشد.</p>
      <p>در فرایند ثبت نام آنلاین، تمامی مدارک لازم در سامانه بارگزاری شده و برای احراز هویت راننده ها از عملیات تطبیق چهره استفاده می-شود. قرار است در آینده نزدیک، ورود به اپلیکیشن سفیران نیز از طریق تشخیص چهره انجام شود تا امنیت اپ تپ سی بیش از پیش افزایش یابد.</p>
      <p>گفتنی است پس از ثبت نام، اطلاعات متقاضیان به صورت آنلاین توسط پلیس بررسی و در صورت تایید صلاحیت آنها، مراحل بعدی برای جذب سفیران جدید تپ سی انجام می شود.</p>
      <p>سامانه ثبت نام آنلاین تپ‌سی که در ماه‌های اخیر راه‌اندازی شده است، قابلیت اتصال به درگاه های احراز هویت دولت را نیز دارد و به محض فعال شدن این سامانه ها، می تواند به آنها متصل شود.</p>
      <p>ثبت نام آنلاین در این سامانه به سرعت و آسانی انجام می شود و افرادی که فرصت مراجعه حضوری برای ثبت نام در تپ سی را ندارند به راحتی می توانند از این سامانه استفاده کنند.</p>
      <p>در حال حاضر متقاضیان می توانند با مراجعه به نشانی <a href="https://join.tap30.ir/login">https://join.tap30.ir/login</a>، مدارک خود را بارگذاری و به منظور احراز هویت، در یک ویدئوی 20 ثانیه ای خود را معرفی کنند.<br/><br/>قابلیت ثبت نام آنلاین تپ‌سی، بخصوص برای افرادی که شغل دیگری دارند و مایل هستند با استفاده از قابلیت «مقصد دلخواه»، در مسیر روزانه خود، به عنوان سفیر تپ‌سی فعالیت پاره‌وقت داشته باشند، بسیار مناسب است. چرا که دیگر نیازی به صرف وقت و مراجعه حضوری برای این افراد پرمشغله وجود ندارد.</p>
      <p><b>کاهش خودروهای تک سرنشین با همکاری نیمه وقت در تپ سی<br/></b><br/>همه روزه میلیون ها خودرو درحال تردد در کلانشهرها داریم که در زمان رفت و آمد به محل کار یا برگشت، تک سرنشین تردد می-کنند. تپ سی یکی از مسئولیت های خود را تلاش برای کاهش این سفرها می داند و به این منظور راهکارهای خلاقانه ای ارائه داده است. از جمله قابلیت «تعیین مقصد دلخواه» در اپلیکیشن تپ سی که به همه این امکان را می دهد تا به صورت پاره وقت و در زمان های دلخواه خود، به عنوان سفیر با این شرکت همکاری کنند.</p>
      <p>این امکان به افراد اجازه می دهد بتوانند با دانلود اپلیکیشن تپ سی به عنوان راننده، در ساعات اوج ترافیک، صندلی خالی خود را به اشتراک بگذارند و نقش و مسئولیت اجتماعی خود را در کاهش ترافیک و آلودگی هوا ایفا کنند. به این ترتیب حتی افرادی که سفیر تمام وقت تپ‌سی نیستند و از خودروی شخصی در طول روز استفاده می‌کنند می‌توانند از همین رفت و آمدهای همیشگی خود، درآمد بسازند.</p>
      <p>همان‌طور که گفته شد، با راه اندازی سامانه ثبت نام آنلاین در تپ سی، هر فردی می تواند به راحتی با ثبت نام و طی مراحل احراز صلاحیت، همکاری خود را با تپ سی آغاز کند و هر زمانی از روز که برایش امکان پذیر بود، در محدوده های مورد نظر خود، سفرهای درخواستی با تپ سی را انجام دهد. به این ترتیب علاوه بر کاهش تردد به صورت تک سرنشین، می تواند منبع درآمد جدیدی هم داشته باشد.</p>
    </article>
  </body>
</html>