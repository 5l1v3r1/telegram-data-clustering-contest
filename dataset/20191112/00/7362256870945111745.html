<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/Te_is_bed%C5%91ltel_az_Androidos_%E2%80%9Evirusnak%E2%80%9D_2019-11-12"/>
    <meta property="og:site_name" content="Telefonguru"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Te is bedőltél az Androidos „vírusnak”?"/>
    <meta property="og:description" content="3 milliószor töltöttek le felhasználók fertőzött androidos alkalmazást."/>
  </head>
  <body>
    <article>
      <h1>Te is bedőltél az Androidos „vírusnak”?</h1>
      <h2>3 milliószor töltöttek le felhasználók fertőzött androidos alkalmazást.</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">Phone Arena</a></address>
      <p>Múlt héten a Google bejelentette, hogy együttműködik az ESET, a Lookout és a Zimperium mobilos biztonsági cégekkel az App Defense Alliance létrehozása érekében. A szövetséget még be sem jelentették, amikor már 49 új alkalmazás került fel a Google Play Áruházba, amelyek mind másnak adták ki magukat, mint amik. A nagyja játéknak álcázta magát, de akadt, amelyik kamera programnak hazudta magát, mások pedig telepítés után a Chrome böngészőt mintázták le tökéletesen, ám valójában mind fertőzött.</p>
      <p>A Trend Micro fedezte fel a 49 programot, ezeket már több, mint hárommillió alkalommal töltötték le. Az adware, akárcsak más, rosszindulatú szoftverek, elrejtik saját ikonjaikat és szinte lehetetlenné teszi azok eltávolítását. Ezek ismérve, hogy teljes képernyőt elfoglaló hirdetéseket jelenítenek meg az áldozat telefonját, így bevételi forrást generálva. A hirdetés bezárásának egyetlen módja a vissza vagy a kezdőlap gombjának megnyomása, ám sok esetben akár pár másodpercenként is újra egy másik reklám foglalja a képernyőt.</p>
      <figure>
        <img src="https://www.telefonguru.hu/hir/../uimages/adware_b.jpg"/>
      </figure>
      <p>Jelen esetben az adware a Chrome böngészőnek álcázza magát, az ikonja is teljesen ugyanaz, azonban megérintésekor az ikon többszörözi magát a főképernyőn és újra reklám látható. Ezek persze nagyon gyorsan merítik az akkumulátort és az erőforrásokat is igénybe veszik. A kevés memóriával ellátott telefonoknál minden más a háttérbe szorul, hogy a hirdetés fennmaradhasson. A parancsikonok törlése a kezdőképernyőről nem oldja meg a problémát és nem törli az alkalmazást. Az egyetlen megoldás a beállításokban az alkalmazások menüpontban az app megkeresése és törlése.</p>
      <figure>
        <img src="https://www.telefonguru.hu/hir/../uimages/adware_a.jpg"/>
      </figure>
      <p>A kérdésre, hogy hogyan lehet ettől megvédeni magunkat, a válasz rém egyszerű. Kizárólag a Play Store-ból telepítsünk bármit, ám telepítés előtt olvassuk el mindig a véleményeket! Az összes, érintett alkalmazás alatt kommentben több százan jelezték, hogy baj van, mindenhol hirdetések bukkantak fel a telepítés után. Ha szinte mindegyik reakció ilyesmiről szól, felejtsük el.</p>
      <p>Remélhetőleg az App Defense Alliance képes lesz egy lépéssel a rosszfiúk előtt járni, akik persze egyre cselesebben próbálják átverni a rendszert és a felhasználókat rosszindulatú app telepítésére késztetni. Múlt hónapban egy olyan rosszindulatú program bukkant fel, amely még a gyári beállítások visszaállítása után is újratelepíti magát.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.phonearena.com/news/Android-apps-installed-3-million-times-contain-adware_id120337">Phone Arena</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/Otmillio_fertozott_androidos_mobil_vilagszerte_2012-1-30"/>
        <a href="https://www.telefonguru.hu/hir/Rekord_50_millio_Viber_letoltes_csak_Androidra_2012-11-9"/>
        <a href="https://www.telefonguru.hu/hir/2_het_mulva_debutal_a_Jolla_mobil_Finnorszagban_2013-11-15"/>
        <a href="https://www.telefonguru.hu/hir/Megis_lesz_androidos_Nokia_2013-12-11"/>
        <a href="https://www.telefonguru.hu/hir/Temazgassunk!_2013-12-23"/>
        <a href="https://www.telefonguru.hu/hir/Megis_lesz_androidos_Nokia!_2013-12-27"/>
        <a href="https://www.telefonguru.hu/hir/Breking_itt_a_KitKat_a_Note_3-ra_2014-1-13"/>
        <a href="https://www.telefonguru.hu/hir/Igy_nez_ki_az_androidos_Nokia!_2014-1-13"/>
      </related>
    </article>
  </body>
</html>