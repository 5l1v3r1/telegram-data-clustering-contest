<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698091/%D8%B3%D8%AE%D9%86%DA%AF%D9%88%DB%8C-%D8%AC%D9%87%D8%A7%D8%AF-%D8%A7%D8%B3%D9%84%D8%A7%D9%85%DB%8C-%D9%81%D9%84%D8%B3%D8%B7%DB%8C%D9%86-%D8%B4%DA%A9%D8%B3%D8%AA-%D8%AF%DB%8C%DA%AF%D8%B1%DB%8C-%D8%A8%D8%B1%D8%A7%DB%8C-%D8%A7%D8%B3%D8%B1%D8%A7%D8%A6%DB%8C%D9%84-%D8%AA%D8%A7-%D8%B3%D8%A7%D8%B9%D8%A7%D8%AA%DB%8C-%D8%AF%DB%8C%DA%AF%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="سخنگوی جهاد اسلامی فلسطین: شکست دیگری برای اسرائیل تا ساعاتی دیگر"/>
    <meta property="og:description" content="شاخه نظامی جنبش جهاد اسلامی فلسطین به رژیم صهیونیستی هشدار داد که اسرائیل آغازگر درگیری بوده اما پایان‌دهنده آن نخواهد بود."/>
  </head>
  <body>
    <article>
      <h1>سخنگوی جهاد اسلامی فلسطین: شکست دیگری برای اسرائیل تا ساعاتی دیگر</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036475_374.jpg"/>
      </figure>
      <p>شاخه نظامی جنبش جهاد اسلامی فلسطین به رژیم صهیونیستی هشدار داد که اسرائیل آغازگر درگیری بوده اما پایان‌دهنده آن نخواهد بود.</p>
      <p>به گزارش فارس، «سرایا القدس» شاخه نظامی جنبش جهاد اسلامی فلسطین روز سه‌شنبه به رژیم صهیونیستی هشدار داد که این رژیم آغازگر درگیری بود اما پایان دهنده آن نخواهد بود.</p>
      <p>شاخه نظامی جنبش جهاد اسلامی در بیانیه خود تاکید کرد که در ساعات آتی، به کارنامه این نخست‌وزیر بی‌ملاحظه که برای صهیونیست‌ها فقط جنگ و ویرانی به بار آورده، شکست دیگری اضافه خواهد شد و دشمن صهیونیستی مسئولیت کامل پیامدهای ترور فرمانده مقاومت را بر عهده خواهد داشت.</p>
      <p>سرایا القدس تاکید کرد: «هرگز اجازه نخواهیم دد که سیاست‌های ترور بار دیگر بازگردد و دشمن نتیچه ترور رهبران و اعضای مقاومت را خواهد دید.»</p>
      <p>حملات تروریستی بامداد امروز رژیم صهیونیستی به نوار غزه و دمشق با پاسخ گسترده نیروهای مقاومت روبرو شده است. بر اساس اعلام منابع اسرائیلی، تاکنون بیش از ۱۷۰ راکت به سمت مناطق صهیونیست‌نشین شلیک شده است.</p>
    </article>
  </body>
</html>