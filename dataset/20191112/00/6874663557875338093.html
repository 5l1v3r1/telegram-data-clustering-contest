<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/sport/articles/0,7340,L-3773607,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="&quot;ריאל מדריד תציע 400 מיליון יורו על מבאפה&quot;"/>
    <meta property="og:description" content="דיווח ב&quot;לה פריזיאן&quot;: הבלאנקוס מעוניינים לצרף את חלוץ פ.ס.ז' ונבחרת צרפת ומוכנים להפוך אותו לכדורגלן היקר בעולם. במקרה שיעזוב, קבוצתו הנוכחית מעוניינת להחתים את ויניציוס ג'וניור מריאל"/>
  </head>
  <body>
    <article>
      <h1>"ריאל מדריד תציע 400 מיליון יורו על מבאפה"</h1>
      <h2>דיווח ב"לה פריזיאן": הבלאנקוס מעוניינים לצרף את חלוץ פ.ס.ז' ונבחרת צרפת ומוכנים להפוך אותו לכדורגלן היקר בעולם. במקרה שיעזוב, קבוצתו הנוכחית מעוניינת להחתים את ויניציוס ג'וניור מריאל</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">ynet</a></address>
      <p>ריאל מדריד עושה את הכל כדי לצרף את <a href="https://www.calcalist.co.il/sport/articles/0,7340,L-3747748,00.html">קיליאן מבאפה</a> ומוכנה לשם כך להפוך אותו לכדורגלן היקר ביותר בעולם. העיתון הצרפתי 'לה פריזיאן' דיווח שהקבוצה של זינדין זידאן עומדת להציע עבור חלוץ פריז סן ז'רמן ונבחרת צרפת סכום עתק של 400 מיליון יורו.</p>
      <p>אם הסכום הזה אכן ישולם יהפוך מבאפה (20) לכדורגלן היקר בכל הזמנים, שכן השיא הנוכחי שייך לניימאר, אשר עבר מברצלונה לפריז סן ז'רמן ב-2017 תמורת 222 מיליון יורו.</p>
      <figure>
        <img src="https://images1.calcalist.co.il/PicServer3/2018/06/30/828917/14_l.jpg"/>
        <figcaption>מבאפה <br/>צילום: איי אף פי</figcaption>
      </figure>
      <p>מאז <a href="https://www.calcalist.co.il/sport/articles/0,7340,L-3720287,00.html">עבר מבאפה ממונאקו לפריז סן ז'רמן ב-2017</a> הוא כבש 67 שערים ובישל 31 ב-104 משחקים, ובנוסף היה שותף בכיר לזכייה של נבחרת צרפת במונדיאל ברוסיה 2018. בחודשים האחרונים הוא הוזכר כמועמד להצטרף לבלאנקוס ולאחרונה הידיעות על כך התגברו מאחר שהוא אינו מעוניין להאריך את חוזהו בקבוצתו הנוכחית המסתיים בעוד שלוש שנים.</p>
      <p>בכלי התקשורת באירופה דווח שפ.ס.ז' מעוניינת לצרף את ויניציוס ג'וניור מריאל מדריד במקרה שמבאפה יימכר. הברזילאי מאוכזב ממעמדו בריאל מדריד ומכך שאינו משמש כשחקן הרכב.</p>
    </article>
  </body>
</html>