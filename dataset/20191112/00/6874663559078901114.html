<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773527,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="בהנחיית גורמי הביטחון: הופסקה תנועת הרכבות בדרום, כבישים נחסמו"/>
    <meta property="og:description" content="ברכבת ישראל מצמצמים פעילות, ובהנחיית גורמי הבטחון, הופסקה באופן זמני תנועת הרכבות בקטע שבין אשקלון לבאר שבע. כמו כן נחסמו צירי גישה בדרום לשני הכיוונים"/>
  </head>
  <body>
    <article>
      <h1>בהנחיית גורמי הביטחון: הופסקה תנועת הרכבות בדרום, כבישים נחסמו</h1>
      <h2>ברכבת ישראל מצמצמים פעילות, ובהנחיית גורמי הבטחון, הופסקה באופן זמני תנועת הרכבות בקטע שבין אשקלון לבאר שבע. כמו כן נחסמו צירי גישה בדרום לשני הכיוונים</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">ליאור גוטמן</a></address>
      <p>לאור הערכת המצב הוחלט בצה״ל על חסימות אזורים וצירים סמוכים לגדר המערכת ברצועת עזה. האזורים והצירים שייחסמו הינם כלל צירי הגישה החקלאיים מערבית לכביש 232, וייסגרו גם הצירים הבאים לשני הכיוונים: כביש מס׳ 4 - מצומת זיקים ועד צומת נתיב העשרה; כביש מס׳ 34 - מצומת יד מרדכי ועד כביש הגישה לקיבוץ ארז; כביש מס׳ 232 - מצומת מפלסים ועד לצומת כפר עזה.</p>
      <figure>
        <img src="https://images1.calcalist.co.il/PicServer3/2019/02/18/885650/1NL.jpg"/>
        <figcaption>הופסקה תנועת הרכבות בדרום <br/>צילום: רכבת ישראל</figcaption>
      </figure>
      <p>בנוסף, הוחלט על סגירת חוף זיקים למבקרים, ובצה"ל מחדדים שאין לעצור בשולי הכביש במהלך הנסיעות באזור העוטף מטעמי ביטחון אישי. במקביל, גם ברכבת ישראל מצמצמים פעילות, ובהנחיית גורמי הבטחון, הופסקה באופן זמני תנועת הרכבות בקטע שבין אשקלון לבאר שבע. המשמעות היא שתחנות שדרות, נתיבות ואופקים סגורות לשירות. לפיכך, רכבות בקו הנגב המערבי (רעננה-באר שבע), מתחילות ומסיימות את נסיעתן מצפון בתחנת אשקלון. ברכבת אומרים שנוסעים מ/אל באר שבע יעשו שימוש בקו המזרחי, העובר דרך תחנות לוד, להבים רהט וקריית גת.</p>
    </article>
  </body>
</html>