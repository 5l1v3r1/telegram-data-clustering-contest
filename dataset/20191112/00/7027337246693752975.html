<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697972/%D9%88%DB%8C%D9%84%D9%85%D9%88%D8%AA%D8%B3-%D9%87%DB%8C%DA%86-%D9%86%D8%AA%DB%8C%D8%AC%D9%87%E2%80%8C%D8%A7%DB%8C-%D8%A8%D8%A7%D8%B9%D8%AB-%D8%AD%D8%B0%D9%81-%DB%8C%D8%A7-%D8%B5%D8%B9%D9%88%D8%AF-%D9%82%D8%B7%D8%B9%DB%8C-%D8%AA%DB%8C%D9%85%DB%8C-%D9%86%D9%85%DB%8C%E2%80%8C%D8%B4%D9%88%D8%AF-%D8%A2%D9%85%D8%A7%D8%AF%D9%87-%D8%A8%D8%A7%D8%B2%DB%8C-%D8%A8%D8%A7-%D8%B9%D8%B1%D8%A7%D9%82-%D9%87%D8%B3%D8%AA%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ویلموتس: هیچ نتیجه‌ای باعث حذف یا صعود قطعی تیمی نمی‌شود/ آماده بازی با عراق هستیم"/>
    <meta property="og:description" content="قبل از هر چیز به همه مردم عزیز ایران سلام می‌کنم. در وهله نخست، ابراز تأسف و تأثر قلبی‌ام را به خانواده حادثه‌دیدگان زلزله در آذربایجان شرقی اعلام می‌کنم."/>
  </head>
  <body>
    <article>
      <h1>ویلموتس: هیچ نتیجه‌ای باعث حذف یا صعود قطعی تیمی نمی‌شود/ آماده بازی با عراق هستیم</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>
        <b>قبل از هر چیز به همه مردم عزیز ایران سلام می‌کنم. در وهله نخست، ابراز تأسف و تأثر قلبی‌ام را به خانواده حادثه‌دیدگان زلزله در آذربایجان شرقی اعلام می‌کنم.</b>
      </p>
      <figure>
        <img src="https://cdn.asriran.com/files/fa/news/1398/8/21/1036264_670.jpg"/>
      </figure>
      <p>مارک ویلموتس، سرمربی تیم ملی فوتبال ایران گفت که ملی‌پوشان ایران به خوبی خود را برای دیدار مقابل تیم ملی عراق آماده می‌کنند.</p>
      <p>به گزارش  سایت رسمی فدراسیون فوتبال، مارک ویلموتس سرمربی تیم ملی فوتبال ایران در آستانه دیدار مقابل تیم ملی عراق، پیامی به شرح زیر صادر کرد:</p>
      <p>قبل از هر چیز به همه مردم عزیز ایران سلام می‌کنم. در وهله نخست، ابراز تأسف و تأثر قلبی‌ام را به خانواده حادثه‌دیدگان زلزله در آذربایجان شرقی اعلام می‌کنم.</p>
      <p>اندکی راجع به بازی ایران و عراق صحبت کنیم. تیم ملی به اهمیت این بازی واقف است و می‌توانم به شما اطمینان بدهم که به خوبی برای این بازی آماده می‌شویم. با اشتیاق و عزم فراوان، آمادگی خود را حفظ می‌کنیم تا شما مردم ایران به تیم ملی افتخار کنید و بازیکنان با لباس تیم ملی افتخارآفرینی کنند. همه ما یک هدف مشترک داریم و آن راهیابی به جام جهانی است.</p>
      <p>هیچ نتیجه‌ای باعث حذف قطعی یا صعود قطعی تیمی نمی‌شود، اما می‌دانیم که مسابقه پنجشنبه، بازی مهمی برای مردم ایران است و به شما مردم عزیز اطمینان می‌دهم که حداکثر توان خود را برای ارائه بهترین بازی به کار می‌گیریم.</p>
    </article>
  </body>
</html>