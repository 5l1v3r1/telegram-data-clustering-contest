<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3773578,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="דירה בהנחת מועדון: אאורה ישראל חוברת למועדון הצרכנות הוט"/>
    <meta property="og:description" content="במסגרת שיתוף הפעולה יוצעו לעמיתי המועדון הנחות בגובה מאות אלפי שקלים בשמונה פרויקטים של אאורה בלב אזורי הביקוש. יעקב אטרקצ'י: &quot;Win Win לכל הצדדים&quot;"/>
  </head>
  <body>
    <article>
      <h1>דירה בהנחת מועדון: אאורה ישראל חוברת למועדון הצרכנות הוט</h1>
      <h2>במסגרת שיתוף הפעולה יוצעו לעמיתי המועדון הנחות בגובה מאות אלפי שקלים בשמונה פרויקטים של אאורה בלב אזורי הביקוש. יעקב אטרקצ'י: "Win Win לכל הצדדים"</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">יונתן סידון</a></address>
      <p>בשיתוף מערכת זירת הנדל"ן</p>
      <p>חברת אאורה ומועדון הצרכנות הוט חוברים למבצע בלעדי על מאות דירות באחד ממיזמי השיווק הגדולים בתחום הנדל"ן, אשר יכלול הנחות בגובה מאות אלפי שקלים. במסגרת המבצע יוצעו לחברי המועדון, המאגד כ-270 אלף עמיתים, החל מיום ראשון הקרוב (17 בנובמבר) ולמשך חודש, דירות בתמהיל מגוון בשמונה פרויקטים שונים של אאורה בלב אזורי הביקוש.</p>
      <p>מדובר בפרויקטים הבאים: "מתחם הרואה" ברמת גן; "אונו וואלי" בקרית אונו; "הגנים התלויים" ביהוד-מונוסון; "רמת השרון" ברמת השרון; "אאורה סיטי" בחדרה; "אאורה במושב/ גני איילון" בלוד; וכן שני פרויקטים בחולון: "ח/300" ו"ח/370".</p>
      <p>בעל השליטה באאורה ומנהלה, עו"ד יעקב אטרקצ'י, מסר כי החברה גאה לחבור למועדון הצרכנות הוט ולהציע חבילה ייחודית שגובשה במיוחד עבור חבריה. "הצטרפותם של עמיתי המועדון למעגל הדיירים המתרחב בפרויקטים של אאורה היא מהלך בטוח, ועל כך יעידו אלפי לקוחות החברה הנהנים מאיכות חיים גבוהה במתחמי המגורים שתוכננו על ידי טובי האדריכלים ונבנים בתקן מוקפד ובלתי-מתפשר. אאורה ביצעה בשנים האחרונות זינוק רחב היקף, ואנו שמחים שכיום יש לנו את היכולות לערוך מבצע בסדר גודל שכזה, המעיד על חוסנה של החברה".</p>
      <figure>
        <img src="https://images1.calcalist.co.il/PicServer3/2019/11/12/947011/2L.jpg"/>
        <figcaption>פרויקט "הגנים התלויים" של אאורה ביהוד-מונסון <br/>הדמיה: viewpoint - ההדמיה להמחשה בלבד ט.ל.ח</figcaption>
      </figure>
      <p>על שיתוף הפעולה עם מועדון הצרכנות הוט, הרחיב אטרקצ'י: "חיפשנו גוף בעל שיעור קומה שמתאים לאג'נדה ולערכים של החברה, ומצאנו פרטנר מקצועי וראוי. למועדון הצרכנות הוט קהל איכותי שמתאים לפסיפס האנושי שאאורה מבקשת להביא לפרויקטים שלה. קהל העמיתים של המועדון הוא כוח קנייה משמעותי ובפרישה ארצית, שאנו הולכים לקראתו באמצעות הנחה לא שגרתית רק עבורו, וגאים לצרף אותו לפרויקטים שלנו.</p>
      <p>"התמחותה של אאורה במיזמי בנייה מתחמיים, כלומר בהקמת שכונות שלמות ולא בניינים נקודתיים, מאפשרת לדיירים החדשים לא רק לשדרג את איכות מגוריהם, אלא גם להיות שותפים בעיצוב הקהילה. מדובר במבצע אטרקטיבי המהווה Win Win לכל הצדדים, ואנו בטוחים כי תהיה לו היענות גדולה".</p>
      <p>לדברי צביקה וילנאי, מנכ"ל מועדון הצרכנות הוט, "הפעילות המרובה של המועדון בתחום הדיור, באה לייצר חיסכון מקסימלי לעמיתיו ברכישת דירה, שהיא אחת ההוצאות הנכבדות ביותר עבור כל משפחה. אאורה היא חברה ציבורית ותיקה ויציבה, האחראית על שורה ארוכה של פרויקטים בערים מבוקשות ברחבי הארץ. המבצע הזה הוא תולדה של אינטראקציה הדוקה ורציפה, ומביא לעמיתי המועדון בשורה אמיתית, בטח ביחס למחירים בשוק הדיור היום. כחלק משיתוף הפעולה מוצעים לעמיתי המועדון דירות במגוון גדלים וחדרים, בשמונה פרויקטים שונים – דירות המתאימות הן למשפחות צעירות והן למשפרי דיור".</p>
      <p>
        <b>מקצרים תהליכים</b>
      </p>
      <p>"היתרונות המרכזיים שאנו מביאים לשיתוף הפעולה הזה כוללים מכירה מהירה של דירות לקהל גדול", הוסיף וילנאי. "באופן זה, אנו מפחיתים ליזם את פעילות השיווק, ותהליכי המכירה מתקצרים משמעותית. במקביל, מהעמיתים שלנו נחסך הצורך במרדף אחרי הנחות. מעבר לכך, חשוב להביא בחשבון שבמועדון חברה אוכלוסייה איכותית, כשיחד עם אאורה תורמת לבנייתה של קהילה חזקה סביב כל אחד מהפרויקטים".</p>
      <figure>
        <img src="https://images1.calcalist.co.il/PicServer3/2019/11/12/947006/1L.jpg"/>
        <figcaption>יעקב אטרקצ'י. "הדיירים החדשים שותפים בעיצוב הקהילה" <br/>צילום: ראובן קופיצ'ינסקי</figcaption>
      </figure>
      <p><a href="https://www.auraisrael.co.il/">אאורה ישראל</a> היא חברה יזמית המובילה בתחום ייזום פרויקטים למגורים בכל רחבי הארץ. החברה נסחרת בבורסה לניירות ערך בתל אביב ומדורגת כחברה בעלת איתנות פיננסית גבוהה וכבעלת מומחיות בתחום הנדל"ן בכלל, ובתחום ההתחדשות העירונית בפרט. מאז הקמתה החברה יזמה, תיכננה וביצעה עשרות פרויקטים. בשונה ממתחרותיה בשוק מעסיקה אאורה ישירות, ולא דרך קבלני משנה, צוות מיומן של אנשי מקצוע ממגוון תחומים רחב, המלווה כל פרויקט משלב התכנון ועד למסירת הדירות.</p>
      <p>מועדון הצרכנות הוט הוקם ב-1996 על ידי הסתדרות ההנדסאים והטכנאים, ובו חברים כאמור כ-270 אלף איש בכ-165 אלף בתי אב. עמיתי המועדון הינם הנדסאים, מהנדסים, אנשי טכנולוגיה ואקדמאים, הממוקמים בעשירונים הגבוהים של אוכלוסיית השכירים במשק. במהלך השנים מכר המועדון אלפי דירות כחלק משיתופי פעולה דומים.</p>
      <p>
        <b>
          <a href="https://www.calcalist.co.il/home/0,7340,L-5232,00.html">
            <b>לכתבות נוספות היכנסו אל זירת הנדל"ן &gt;&gt;</b>
          </a>
        </b>
      </p>
    </article>
  </body>
</html>