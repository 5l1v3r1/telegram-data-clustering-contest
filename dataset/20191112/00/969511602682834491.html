<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/formula-1-doreste-implementarea-unor-motoare-care-nu-emit-carbon-pana-in-2030-18574045"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Formula 1 doreşte implementarea unor motoare care nu emit carbon, până în 2030"/>
    <meta property="og:description" content="Oficialii Formula 1 au anunţat că, până în anul 2030, doresc să reducă la zero emisiile de carbon, într-o prezentare care a avut loc marţi."/>
  </head>
  <body>
    <article>
      <h1>Formula 1 doreşte implementarea unor motoare care nu emit carbon, până în 2030</h1>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <h3>Formula 1 doreşte implementarea unor motoare care nu emit carbon, până în 2030</h3>
      <p>Oficialii Formula 1 au anunţat că, până în anul 2030, doresc să reducă la zero emisiile de carbon, într-o prezentare care a avut loc marţi.</p>
      <p>Pentru a realiza acest lucru, cei de la Formula 1 au anunţat că, până în anul 2030, vor fi utilizaţi biocarburanţi şi carburanţi sintetici, ce se află încă în faza de dezvoltare. Astfel, monoposturile vor avea emisii zero de carbon, informează motorsportmagazine.com.<br/><br/>Echipele din Formula 1 vor fi nevoite să utilizeze surse de energie regenerabilă şi vor folosi mijloace de transport eficiente pentru reducerea emisiilor de carbon. În prezent, echipamentul folosit în competiţiile de Formula 1 este transportat, în jurul lumii, cu şapte avioane de mari dimensiuni.<br/><br/>De asemenea, oficialii Formula 1 au mai menţionat faptul că, până în 2025, doresc înlocuirea elementelor din plastic, cu cele realizate dintr-un material reciclabil, pentru a putea fi reutilizat şi reciclat. În plus, fanii curselor de Formula 1 vor fi sfătuiţi să aleagă căi mai ecologice de a ajunge la circuitul unde se desfăşoară competiţia.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>