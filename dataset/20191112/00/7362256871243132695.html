<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/G%C5%91zer%C5%91vel_fejleszti_sajat_rendszeret_a_Huawei_2019-11-12"/>
    <meta property="og:site_name" content="Telefonguru"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Gőzerővel fejleszti saját rendszerét a Huawei"/>
    <meta property="og:description" content="Világszerte egymillió fejlesztő regisztrált, a magyarokat is várják."/>
  </head>
  <body>
    <article>
      <h1>Gőzerővel fejleszti saját rendszerét a Huawei</h1>
      <h2>Világszerte egymillió fejlesztő regisztrált, a magyarokat is várják.</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">Huawei</a></address>
      <p>
        <b>Gőzerővel fejleszti saját új mobilszolgáltatási-rendszerét, a HMS-t (Huawei Mobile Services) a Huawei. A HMS a videózástól a böngészésen át az adattárolásig teljes körű alkalmazás-ökoszisztémát nyújt a Huawei készülékek tulajdonosainak. A vállalat világszerte, így Magyarországon is keresi az együttműködést az alkalmazásfejlesztőkkel, hogy minél több népszerű helyi, köztük hazai app kerüljön be a rendszerbe. A HMS-be eddig egymillió fejlesztő regisztrált, a fejlesztői együttműködéseknek köszönhetően pedig a gyártó már negyvenötezer alkalmazást integrált rendszerébe.</b>
      </p>
      <p>Szeptember végén mutatta be saját mobilszolgáltatási-rendszerét a Huawei, amelyet már évek óta fejleszt.  A Huawei Mobile Services (HMS) és annak alkalmazásai összesítik a Huawei chip-, eszköz- és felhőképességeit. A vállalat arra törekszik, hogy folyamatosan világszerte bővítse az HMS-ben elérhető alkalmazások számát, ennek érdekében többféle eszközzel segíti a fejlesztők munkáját.</p>
      <p>
        <b>HMS szoftverfejlesztő készlet</b>
      </p>
      <p>A gyártó sor alapszolgáltatást, eszközt és platformot használ az integrált fejlesztői környezet (IDE) továbbfejlesztéséhez és teszteléséhez. Mivel a Huawei teljes mértékben megnyitotta a HMS alapképességeit és szolgáltatásait, ezért az eddig a platformra regisztrált, körülbelül egymillió fejlesztőnek alkalmazásuk elérhetőségéhez mindössze a HMS szoftverfejlesztő készletét (Huawei Software Developement Kit) kell integrálniuk, hogy kihasználhassák a Huawei nyitott képességeit.</p>
      <p>Jelenleg 14 HMS-alapszolgáltatást nyitott meg a Huawei: közülük kilenc alapszolgáltatás, öt pedig növekedési szolgáltatás, amelyek biztosítják a HMS-ökoszisztéma gyors elérését a fejlesztők számára. A fejlesztői együttműködéseknek köszönhetően a Huawei eddig negyvenötezer alkalmazást integrált saját rendszerébe.</p>
      <figure>
        <img src="https://www.telefonguru.hu/hir/../uimages/8a1fb4bdc06c3a81e78d010fbf880d73.jpg"/>
      </figure>
      <p>
        <b>Ability Gallery</b>
      </p>
      <p>A fejlesztők számára nagy segítséget jelent a Huawei Ability Gallery, amely támogatja őket a saját alkalmazásaik terjesztésében. A fejlesztőknek csak annyit kell tenniük, hogy tartalmukat és szolgáltatásaikat eljuttatják a Huawei Ability Gallerybe. Ezután a Huawei a platform egységes disztribúciós szolgáltatását használja, hogy biztosítsa a tartalmat és a szolgáltatásokat a különféle Huawei eszközök számára. Azaz számos platformon elérhetővé teszi a feltöltött alkalmazásokat.</p>
      <p>
        <b>Telepítés nélkül is</b>
      </p>
      <p>A Huawei lehetőséget teremt a felhasználók számára, olyan alkalmazások használatára, amelyek telepítés nélkül is működnek. Ezért külön figyelmet szentel a gyártó, hogy ösztönözze a fejlesztőket, úgynevezett „quick app”-ok fejlesztésére, amely azonnal hozzáférhető, alkalmazható a felhasználók számára. </p>
      <p>A HMS, amely a videózástól a böngészésen át az adattárolásig teljes körű alkalmazás-ökoszisztémát nyújt évek óta folyamatosan fejlődik és növekszik. A Huawei AppGallery például már több mint nyolc éve használatos alkalmazás-elosztó felületként. Egyre több fejlesztő csatlakozik a HMS ökoszisztémához, és teszi elérhetővé alkalmazását az AppGallery-ben más felhasználók számára. Az AppGallery-t havonta több mint 390 millió okostelefon-tulajdonos használja a világ 170 országában.</p>
      <p>Annak érdekében, hogy minél több fejlesztőt bátorítson minőségi alkalmazások beépítésére, a Huawei jelentősen fejlesztette „Shining Star” programját, és egymilliárd kínai yüanról egymilliárd amerikai dollárra növelte befektetéseit. Ezek 80 százaléka a globális fejlesztési innováció ösztönzésére és gyorsítására irányulnak.</p>
      <p>Most a magyar fejlesztőket szólítják meg, hogy a rendszerben mielőbb elérhetőek legyenek a hazánkba kedvelt alkalmazások is. A fejlesztők bővebben is megismerhetik a Huawei új mobilszolgáltatási-rendszerét, és azt, hogyan tudják alkalmazásiakat a feltölteni a HMS-be, a november 27-i budapesti Huawei Developer Day-en, amit a <a href="https://rendezveny.hwsw.hu/mobile/11">HWSW Mobile</a> rendezvény keretein belül rendeznek meg.</p>
      <p>
        <b>A cikkhez kapcsolódó linkek:</b>
      </p>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/Egyre_csak_n%C5%91_a_Huawei_2018-01-22"/>
        <a href="https://www.telefonguru.hu/hir/1.1_milliarddal_n%C5%91tt_a_Huawei_erteke_2018-05-28"/>
        <a href="https://www.telefonguru.hu/hir/Szombaton_pop-up_uzlet_nyitas!__2019-01-18"/>
        <a href="https://www.telefonguru.hu/hir/Kulonleges_Huawei_uzlet_nyilik_Pesten_2019-02-07"/>
        <a href="https://www.telefonguru.hu/hir/Vilagels%C5%91_akar_lenni_a_Huawei_2019-04-08"/>
        <a href="https://www.telefonguru.hu/hir/Szombaton_uj_Huawei_uzlet_es_akciok!_2019-04-10"/>
        <a href="https://www.telefonguru.hu/hir/A_P30_Pro_vitte_az_idei_fotos_Oscart_2019-04-10"/>
        <a href="https://www.telefonguru.hu/hir/A_P30_Pro_lett_a_legjobb_kameras_okostelefon_2019-11-11"/>
      </related>
    </article>
  </body>
</html>