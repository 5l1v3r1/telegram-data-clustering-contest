<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/dinamik-i-dalje-maksimalan-kod-kuce/342329"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Dinamik i dalje maksimalan kod kuće"/>
    <meta property="og:description" content="Protiv Slobode 87:83"/>
  </head>
  <body>
    <article>
      <h1>Dinamik i dalje maksimalan kod kuće</h1>
      <h2>Protiv Slobode 87:83</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Bez iznenađenja u sedmom kolu druge ABA lige. Dinamik je na Novom Beogradu savladao ekipu Slobode iz Tuzle sa 87:83.</p>
      <p>Najefikasniji u ekipi Dinamika bio je plejmejker <b>Miroslav Pašajlić</b> koji je postigao 18 poena uz indeks efikasnosti 16. Zapaženu rolu imali su i Kapiten <b>Dušan Beslać</b> (14 poena) kao i mladi turski internacionalac <b>Mert Akaj </b>koji je posle povrede koju je pretrpeo u subotu odigrao dobru utakmicu postigavši 10 poena uz osam asistencija i četiri ukradene lopte.</p>
      <p>Dinamik je ovom pobedom ostao neporažen na svom terenu u ABA2 ligi, zabeleživši treći trijumf kao domaćin.<br/>“<b>Znali smo da je ekipa Slobode tim koji igra sa visokom energijom, da su opasni u tranzicionom napadu, da forsiraju ofanzivni skok i za to smo se i spremali. Odgovorili smo na te stvari delimično. Kontrolisali smo skok kada je bilo najpotrebnije i prvi put mogu da pohvalim svoju ekipu - svaka čast za trud i želju, za timski duh i igru bez predaje. Ako nastavimo u ovoj atmosferi očekuje nas još dobrih rezultata</b>“, rekao je trener Dinamika<b> Miro Alilovi</b><b>ć.</b></p>
      <p>Sledeću utakmicu Dinamik igra u subotu u okviru KLS lige protiv ekipe Kolubare u Lazarevcu.</p>
      <p>
        <b>ABA2 - 7. KOLO</b>
      </p>
      <p>
        <b>Utorak</b>
      </p>
      <p>Helios - MZT 78:76<br/>Dinamik - Sloboda 87:83</p>
      <p><b>Sreda</b><br/>19.00: Sutjeska - Rogaška</p>
      <p><b>Četvrtak</b><br/>19.00: Split - Borac<br/>19.00: Široki Brijeg - Spars Sarajevo<br/>19.00: Novi Pazar - Lovćen</p>
      <figure>
        <img src="https://mozzartsport.com/upload/CKEditor/12.11.2019/AbaDINAMIK.jpg"/>
      </figure>
      <p>(FOTO: Dynamic VIP PAY/Nikola Milinković)</p>
    </article>
  </body>
</html>