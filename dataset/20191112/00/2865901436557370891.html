<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kariju-se-zuri-na-teren-vracam-se-na-prolece/342288"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Kariju se žuri na teren: Vraćam se na proleće"/>
    <meta property="og:description" content="Ne prija mu da gleda utakmice"/>
  </head>
  <body>
    <article>
      <h1>Kariju se žuri na teren: Vraćam se na proleće</h1>
      <h2>Ne prija mu da gleda utakmice</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Brojni američki mediji otpisali su <b>Stefa Karija</b> za ovu sezonu posle teške povrede ruke, ali prva zvezda Golden Stejta se ne miri sa tim procenama. Naprotiv! Kari tvrdi da će se vratiti na teren usred sezone.</p>
      <p>Američkom beku vidno ne prija što mora da gleda utakmice svog tima sa pozicije kraj terena, sa rukom u gipsu, ali kako je rekao medijima sinoć u San Francisku, uveliko radi na tome kako bi oporavak trajao što kraće i prošao što brže.<br/>„<b>Definitivno očekujem da ću biti spreman da zaigram ove sezone. Još ne znam kada će se to tačno desiti, ali hoće u nekom momentu na početku proleća</b>“, rekao je <b>Kari</b>.</p>
      <p>Pitanje je samo ako se i vrati, koliko će <b>Kari</b> moći da popravi situaciju u Golden Stejtu, jer je njegov tim na poslednjem mestu Zapadne konferencije, sa samo dve pobede u 11 utakmica. Da ne bude „Kasno Stef na parket stiže“, kada je plej-of u pitanju...</p>
      <p><b>Foto</b>: <i>Reuters</i></p>
      <figure>
        <img src="https://mozzartsport.com/upload/CKEditor/12.11.2019/4.%20Ivanka%201080x1080px.jpg"/>
      </figure>
      <p> </p>
    </article>
  </body>
</html>