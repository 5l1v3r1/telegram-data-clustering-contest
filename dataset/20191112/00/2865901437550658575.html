<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/aek-hoce-vladana-milojevica-ivic-bi-ga-potpisao-sutra-kada-bi-mogao/342283"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="AEK hoće Vladana Milojevića! Ivić bi ga potpisao sutra kada bi mogao..."/>
    <meta property="og:description" content="Frka u klubu, navijači postrojavaju igrače, Ivić preti otkazima. Kandidati su još jedan srpski trener i gomila Španaca"/>
  </head>
  <body>
    <article>
      <h1>AEK hoće Vladana Milojevića! Ivić bi ga potpisao sutra kada bi mogao...</h1>
      <h2>Frka u klubu, navijači postrojavaju igrače, Ivić preti otkazima. Kandidati su još jedan srpski trener i gomila Španaca</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>AEK iz Atine prolazi kroz težak period. Slavni atinski klub je u poslednja tri kola nacionalnog šampionata doživeo poraze u derbijima od ljutog gradskih rivača Olimpijakosa i Panatinaikosa. Pobeda protiv Atromitosa u međuvremenu je izvojevana teškom mukom u nadoknadi vremena. U prošlom kolu Panatinaikos je savladao AEK 3:2 iako je AEK vodio 2:0 na poluvremenu?!</p>
      <p>Bila je to kap koja je prelila čašu kod navijača koji su posle toga vređali i postrojavali igrače, zapretili im se pokupe i napuste klub ako već ne shvataju njegovu veličinu, a pogtovo su na udaru bili strani fudbaleri. Nešto slično je posle meča uradio i direktor <b>Ilija</b> <b>Ivić</b> koji već duže vremena ima nategnut odnos sa svlačionicom i uvodi kaznene mere zbog nediscipline i raskalašnog privatnog života pojedinih prvotimaca. Već su im zabranjeni mobilni telefoni i korišćenje društvenih mreža nekoliko sati pre i posle itakmica, ali ni to nije dalo rezultat. <b>Ivić</b> im je posle Panantiniakosa poručio da svako ko je nezadovoljan, može u januaru da ide iz kluba.</p>
      <p>U zimskom prelaznom roku se očekuju značajne promene, a prvi koji bi do tada mogao da plati ceh je trener <b>Nikos</b> <b>Kostengolu</b>. Igračka legenda AEK-a i večiti vatrogasac je letos počeo treći trenerski mandat na klupi atinskog kluba. Zamenio je portugalskog stručnjaka <b>Migela</b> <b>Kardoza</b> koji je otpušten posle samo nekoliko utakmica i eliminacije od turskog Trabzona u kvalifikacijama za Ligu Evrope. Očekivalo se da <b>Kostengolu</b> bude privremeno rešenje, ali je ostao do danas. Ipak, rezultati mu ne idu u prilog, AEK je tek treći sa sedam bodova manje od PAOK-a i devet od lidera Olimiajkosa. A cilj kluba je makar drugo mesto i kvalifikacije za Ligu šampiona. Zato bi <b>Kostenoglu</b> uskoro mogao da dobije otkaz, a direktor <b>Ilija</b> <b>Ivić</b> se već bacio u potragu za naslednikom.</p>
      <p>Grčki mediji pišu da <b>Ivić</b> u glavi ima nekoliko španskih trenera i dvojicu Srcba kao rešenje za klupu AEK-a.</p>
      <p>Najveća želja mu je Zvezdin strateg <b>Vladan</b> <b>Milojević</b>. Grčki mediji pišu da bi <b>Ivić</b> <b>“već sutra potpisao Milojevića kada bi to bilo moguće”</b>. Međutim, problem je što je <b>Milojević</b> pod ugovorom sa Crvenom zvezdom do leta i nalazi se usred sezone u kojoj se bori za duplu krunu u Srbiji i proleće u Evropi. Nerealno je očekivati da ode sa Marakane dok ne završi započeti posao, mada je u poslednje vreme počeo da izražava nezadovoljstvo nekim kritikama javnosti, medija i navijača.</p>
      <figure>
        <img src="https://mozzartsport.com/upload/CKEditor/11.11.2019/IVIC%20ILIJA_33.jpg"/>
      </figure>
      <p><b>Milojević</b> je jako cenjen stručnjak u Grčkoj, a ni on sam nije krio da mu je Grčka druga zemlja. Pomno prati tamošnju fudbalsku scenu, čita grčke medije o čemu je nedvano pričao i jako dobro je upućen u situaciju u tamošnjem fudbalu. Jzik i mentalitet je odavno savladao. Igrao je za šest različitih grčkih klubova, najbolje dane karijere proveo u Panatinaikosu i preko 10 godina proveo u grčkom fudbalu kao igrač. Tamo su mu rođena i deca, a sin <b>Nemanja</b> igra za mladu reprezentaciju Grčke i tamošnji Panionios.</p>
      <p>Upravo je grčki fudbal bio <b>Milojevićeva</b> odskočna daska da preuzme Crvenu zvezdu u leto 2017. godine. Pre toga je imao sjajnu sezonu sa skromnim Panioniosem koji je doveo do petog mesta na tabeli i plasmana u Evropu. I tada se stifljivo pominjao kao želja većih grčkih klubova, ali je izabrao Crvenu zvezdu i napravio čudo na Maralani. Sa Zvezdom je ispisao najlepše stranice klupske istorije u ovom veku, doveo je prvo do Lige Evrope posle sušnih evropskih godina, potom i do istorijskog plasmana u Ligu šampiona gde je savladao budućeg prvaka Liverpul. Ove sezone je opet ponovio plasman u Ligu šampiona, a na dobrom putu je da naporavi korak dalje osvajanjem trećeg mesta u grupi i izbori evropsko proleće. U međuvremenu je u ubedljivom stilu osvojio i dve šampionske titule dve sezone srpskog šampionata. Postao je Zvezdin trener sa najviše evropskih utakmica i definitivno čovek koji je ispisao jednu epohu slavnog kluba iz Ljutice Bogdana. Prpeoznat je kao ubedljivo najzaslužniji za najveće uspehe Zvezde u postbarijevskoj eri.</p>
      <p>Sve to su dobre preporuke za AEK koji je platežno moćniji klub, a <b>Ilija</b> <b>Ivić</b> sigurno prati do detalja <b>Milojevićevu</b> karijeru i vidi za kakva je dostignuća sposoban pedantni stručnjak.</p>
      <p>Ipak, želja AEK-a u ovom trenutku nije izvodljiva. A atinskom klubu je potreban novi trener jer sa <b>Kostengoluom</b> definitivno ne ide. Zato je <b>Ivićeva</b> opcija još jedan srpski stručnjak – <b>Ivica</b> <b>Jovanović</b>. Iskusni strateg je pravio čudesne rezultate u kiparskom APOEL-u, poznaje jezik i prilike u grčkom fudbalu i mogao bi da bude rešenje. Trenutno je slobodan posle otkaza u Al Nasru iz UAE i mogao bi da prihvati poziv iz Atine.</p>
      <p>Pominju se i brojni španski tremeri kao <b>Ivićev</b> izbor. U pitanju su <b>Kike</b> <b>Setjen</b>, <b>Ruben Baraha, Abelardo</b>, <b>Havi Grasija, Marselino, Huande Ramos, Fran Eskriba</b>… Ipak, grčki mediji ne ostavljaju dilemu da bi <b>Milojević</b> bio prvi <b>Ivićev</b> izbor kada bi to bila izvodljiva opcija u ovom trenutku. Ali nije…</p>
      <p>(FOTO: MN Press, Star sport)</p>
      <figure>
        <img src="https://mozzartsport.com/upload/CKEditor/12.11.2019/Deki%20novo.jpg"/>
      </figure>
      <p> </p>
    </article>
  </body>
</html>