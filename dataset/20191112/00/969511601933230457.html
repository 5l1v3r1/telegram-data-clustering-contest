<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/libra-internet-bank-a-incheiat-primele-noua-luni-cu-un-profit-de-91-mil-lei-in-crestere-cu-21-si-tinteste-95-mil-lei-pentru-intregul-an-18573364"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Libra Internet Bank a încheiat primele nouă luni cu un profit de 91 mil.lei, în creştere cu 21%, şi ţinteşte 95 mil.lei pentru întregul an"/>
    <meta property="og:description" content="Libra Internet Bank a obţinut în primele trei trimestre ale anului un profit net de 91 milioane de lei, cu 21% mai mult decât valoarea înregistrată în aceeaşi perioadă a anului trecut (75 milioane de lei),..."/>
  </head>
  <body>
    <article>
      <h1>Libra Internet Bank a încheiat primele nouă luni cu un profit de 91 mil.lei, în creştere cu 21%, şi ţinteşte 95 mil.lei pentru întregul an</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Libra Internet Bank a încheiat primele nouă luni cu un profit de 91 mil.lei, în creştere cu 21%, şi ţinteşte 95 mil.lei pentru întregul an</h3>
      <p>Libra Internet Bank a obţinut în primele trei trimestre ale anului un profit net de 91 milioane de lei, cu 21% mai mult decât valoarea înregistrată în aceeaşi perioadă a anului trecut (75 milioane de lei), ţinta pentru 2019 fiind de 95 milioane de lei.</p>
      <p>Libra Internet Bank a obţinut în primele trei trimestre ale anului un profit net de 91 milioane de lei, cu 21% mai mult decât valoarea înregistrată în aceeaşi perioadă a anului trecut (75 milioane de lei), ţinta pentru 2019 fiind de 95 milioane de lei.</p>
      <p>„Abordarea noastră de nişă funcţionează. După încheierea celui de-al treilea trimestru, pot spune că sunt şanse foarte mari pentru a depăşi semnificativ ţinta de profitabilitate din 2019”, a declarat Emil Bituleanu, Director General al băncii.</p>
      <p>În luna septembrie, activele nete ale Libra Internet Bank erau de 5,46 miliarde de lei, iar soldul creditelor a ajuns la 3,96 miliarde de lei, în creştere cu 22% faţă de valoarea înregistrată la finalul anului trecut (3,25 miliarde de lei). În acelaşi timp, soldul depozitelor se ridica la 4,96 miliarde de lei, în creştere cu aproximativ 4% faţă de finalul lui 2018 (4,76 miliarde de lei).</p>
      <p>Rata creditelor neperformante se menţine la un nivel bun, cu o valoare înregistrată de 2,21%.</p>
      <p>Libra Internet Bank, membră a grupului american de investiţii New Century Holdings (din 2003), a înregistrat o creştere medie a valorii activelor de peste 30% în ultimii 5 ani. Banca este specializată pe finanţarea activităţilor din zona profesiilor liberale, dezvoltatorilor imobiliari, agribusinessului sau IMM-urilor.</p>
      <p>Libra Internet Bank era la finalul lui 2018 a 16-a bancă din România, cu active de 5,4 miliarde lei şi o cotă de piaţă de 1,21%.</p>
    </article>
  </body>
</html>