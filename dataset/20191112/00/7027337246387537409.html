<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698045/%D8%A7%DB%8C%D8%B1%D8%A7%D9%86-%D8%AF%D8%AE%D8%A7%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%85%D9%88%D8%B1-%D8%AF%D8%A7%D8%AE%D9%84%DB%8C-%D8%A8%D9%88%D9%84%DB%8C%D9%88%DB%8C-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ایران دخالت آمریکا در امور داخلی بولیوی را محکوم کرد"/>
    <meta property="og:description" content="سخنگوی وزارت امور خارجه کشورمان دخالت ایالات متحده آمریکا در امور داخلی بولیوی و اقدام شبه کودتا علیه رئیس جمهور قانونی آن کشور را محکوم کرد."/>
  </head>
  <body>
    <article>
      <h1>ایران دخالت آمریکا در امور داخلی بولیوی را محکوم کرد</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036394_128.jpg"/>
      </figure>
      <p>سخنگوی وزارت امور خارجه کشورمان دخالت ایالات متحده آمریکا در امور داخلی بولیوی و اقدام شبه کودتا علیه رئیس جمهور قانونی آن کشور را محکوم کرد.</p>
      <p>به گزارش ایسنا، سید عباس موسوی سخنگوی وزارت امور خارجه کشورمان دخالت ایالات متحده آمریکا در امور داخلی بولیوی و اقدام شبه کودتا علیه رئیس جمهور قانونی آن کشور را محکوم و اظهار کرد:  هرگونه تغییر دولت‌ها بصورت اجبارآمیز و خارج از چارچوب‌های قانونی بخصوص با دخالت خارجی محکوم و غیرقابل قبول است.</p>
      <p>وی افزود: جمهوری اسلامی ایران معتقد است هر گونه تغییری باید انعکاس خواست مردم از طریق صندوق های رای و در چارچوب قانون باشد.</p>
      <p>سخنگوی دستگاه دیپلماسی اظهار امیدواری کرد که مردم و گروه‌های مختلف سیاسی در بولیوی با استفاده از ظرفیت‌های سیاسی و حقوقی کشورشان بتوانند بدون توسل به آشوب، خشونت و درگیری به یک راه حل مسالمت آمیز در خصوص وضعیت موجود برسند.</p>
    </article>
  </body>
</html>