<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/tim-facile-problemi-ricarica-internet-traffico-dati-cosa-sta-succedendo.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="TIM Facile: problemi di ricarica, internet e traffico dati, cosa sta succedendo?"/>
    <meta property="og:description" content="I clienti con piano tariffario TIM Facile non possono effettuare ricariche, controllare le offerte attive o il proprio traffico dati: ecco i problemi degli ultimi giorni.. Nelle scorse settimane l..."/>
  </head>
  <body>
    <article>
      <h1>TIM Facile: problemi di ricarica, internet e traffico dati, cosa sta succedendo?</h1>
      <h2>I clienti con piano tariffario TIM Facile non possono effettuare ricariche, controllare le offerte attive o il proprio traffico dati: ecco i problemi degli ultimi giorni.</h2>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nelle scorse settimane l'operatore storico italiano TIM ha offerto ai propri clienti un nuovo piano ricaricabile a consumo, noto come <b>TIM Facile</b>: offre semplicemente minuti ed SMS, con chiamate a 49 centesimi al minuto senza scatto alla risposta e 7,32 centesimi per ogni SMS inviato. Tuttavia i clienti in questione sono attualmente vessati dai <b>problemi</b> di TIM Facile. <br/>Sono ormai giorni che i clienti <a href="https://multiplayer.it/notizie/tim-supreme-limited-edition-50-giga-599-euro-nuove-sim.html">TIM</a> che hanno effettuato gratuitamente il passaggio a TIM Facile dall'App MyTim non riescono più ad effettuare ricariche telefoniche, a <b>visualizzare le offerte attive</b>, a controllare il proprio credito telefonico o il traffico <b>internet</b> disponibile,, né ad utilizzare l'IVR 40916 per la gestione della loro SIM. Pare che TIM sia al corrente del problema, ma attualmente non sono state rilasciate dichiarazioni di sorta. <br/>Particolarmente fastidiosa l'impossibilità di <b>effettuare ricariche telefoniche</b> di alcun tipo: i clienti TIM Facile ricevono infatti dall'App MyTIM il seguente messaggio di errore "Errore generico, non è stato possibile portare a termine l'esecuzione del metodo". Da ultimo non è possibile neppure cambiare piano tariffario o tornare al precedente, nemmeno contattando il Servizio Clienti 119 o i rivenditori autorizzati, che notificano semplicemente al cliente un problema di consistenza dei dati. Torneremo ad aggiornarvi quando la situazione si sarà finalmente normalizzata.</p>
      <figure>
        <img src="https://multiplayer.net-cdn.it/thumbs/images/2018/06/27/tim-logo-1_png_1400x0_q85.jpg"/>
      </figure>
      <ul>
        <li>
          <a href="https://www.mondomobileweb.it/163197-tim-facile-problemi-ricarica-traffico/">Fonte</a>
        </li>
      </ul>
    </article>
  </body>
</html>