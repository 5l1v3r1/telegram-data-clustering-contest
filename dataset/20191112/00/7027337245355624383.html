<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698025/%D9%85%D8%AF%DB%8C%D8%B1-%D8%B9%D8%A7%D9%85%D9%84-%D8%A8%D8%A7%D9%86%DA%A9-%D8%B5%D8%A7%D8%AF%D8%B1%D8%A7%D8%AA%D9%85%D9%86%D8%A7%D8%A8%D8%B9-%D8%B3%D9%BE%D8%B1%D8%AF%D9%87%E2%80%8C%D8%A7%DB%8C-%D8%A8%D8%A7%D9%86%DA%A9-%D8%A7%D8%B2-180-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B9%D8%A8%D9%88%D8%B1-%DA%A9%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="مدیر عامل بانک صادرات:منابع سپرده‌ای بانک از 180 هزار میلیارد تومان عبور کرد"/>
    <meta property="og:description" content="​مدیرعامل بانک صادرات ایران گفت: با اقداماتی که در بهینه‌سازی ترکیب منابع داشتیم حجم سپرده‌ها به نسبت سال قبل رشد خوبی داشته و در بخش سپرده‌های اصلی، ما از 180 هزار میلیارد تومان عبور کردیم."/>
  </head>
  <body>
    <article>
      <h1>مدیر عامل بانک صادرات:منابع سپرده‌ای بانک از 180 هزار میلیارد تومان عبور کرد</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036359_400.jpg"/>
      </figure>
      <p>​مدیرعامل بانک صادرات ایران گفت: با اقداماتی که در بهینه‌سازی ترکیب منابع داشتیم حجم سپرده‌ها به نسبت سال قبل رشد خوبی داشته و در بخش سپرده‌های اصلی، ما از 180 هزار میلیارد تومان عبور کردیم.</p>
      <p>به گزارش روابط‌عمومی بانک صادرات ایران، حجت‌اله صیدی با بیان این مطلب، عوامل موثر بر بهبود روند تسهیلات‌دهی و منابع بانک را مورد اشاره قرار داد و اظهارکرد: در برنامه‌هایی که پیاده‌سازی کردیم دو موضوع به ما کمک کرد؛ اول عملیات ارزی که افزایش داشت و دوم بهینه‌سازی ترکیب منابع. با اقداماتی که در بهینه‌سازی ترکیب منابع داشتیم حجم سپرده‌ها به نسبت سال قبل رشد خوبی داشته و در بخش سپرده‌های اصلی، ما از 180 هزار میلیارد تومان عبور کردیم.</p>
      <p>این حجم سپرده به ما کمک می‌کند تا بتوانیم میزان تسهیلات‌دهی را افزایش دهیم و ترکیب را به سمتی سوق دهیم که نرخ موثر تسهیلات بهبود داشته باشد که این موضوع کمک کرد تا حاشیه سود مثبت شود. خوشبختانه بهای تمام شده منابع ما کاهش داشته و توانستیم مشتریان جدید جذب کنیم. همچنین سپرده‌های مشتریان قبلی را نیز تقویت کنیم.</p>
      <p>صیدی گفت: از جمله اقداماتی که در بانک انجام گرفته، تمرکز ما بر طرح طراوت است که بیش از 10 هزار میلیارد تومان منابع به این امر تخصیص یافته و گردش مالی این طرح در صنایع مختلف کشور می‌تواند به بیش از 60 هزار میلیارد تومان برسد. این طرح با هدف قرار دادن مصرف‌کننده نهایی و تامین‌کننده مواد اولیه، باعث رونق تولید و تامین نیاز مشتریان می‌شود و به افزایش درآمد کارمزدی بانک نیز کمک می‌کند، صنایعی چون پتروشیمی، فولاد و دارو استقبال خوبی از این طرح داشتند.</p>
      <p>وی در خصوص علل کاهش زیان «وبصادر» سگفت: در راستای اجرای برنامه‌ای که هدف آن خروج از زیان بود، گام برداشتیم و توانستیم حداقل تا نیمه سال 98 زیان نداشته باشیم و بر اساس برنامه 30 ماهه‌ای که در گذشته آن را تبیین کردیم، حرکت کنیم و فاز سوم این برنامه تا آخر امسال ادامه دارد.</p>
      <p>صیدی در پاسخ به این سوال که آیا تا پایان سال روند سوددهی بانک ادامه دارد؟، گفت: با توجه به برنامه‌هایی که داریم به عملکرد بانک خوش‌بین هستم.</p>
      <p>مدیرعامل بانک صادرات گفت: در شعب خارج از کشور فعالیت داریم، خوشبختانه در شعب منطقه وضعیت عملکرد بهبود داشته است از جمله در امارت، قطر، عمان و لبنان.</p>
      <p>اما در اروپا همچنان به دنبال مدیریت محدودیت‌های موجود هستیم که با توجه به تلاش‌هایی که صورت گرفته خوشبختانه شعب ما در اروپا زیان‌ده نشده‌اند و شعبه لندن ما هنوز سودده است. اما در اروپا مشکلاتی هست که همچنان پا برجاست در تلاش هستیم و مذاکراتی برای اخذ مجوزهای خاص را ترتیب دادیم تا بتوانیم برای تامین مالی پروژه‌های ملی مانند نیروگاه‌ها و ... اقدام کنیم.</p>
      <p>مدیرعامل بانک صادرات درباره وصول مطالبات بانک نیز گفت: برای اولین بار در تیرماه وصول مطالبات ما بهبود داشته و مانده مطالبات را کاهش دادیم این امر دو حسن دارد یکی بهبود کیفیت دارایی‌ها و کاهش ذخیره مطالبات مشکوک‌الوصول که منجر می‌شود سود شناسایی کنیم.</p>
      <p>وی در ادامه افزود: از اقدامات دیگر ما در راستای چابک سازی بانک و مولدسازی منابع فروش اموال مازاد و تملیکی یا شعب است.</p>
      <p>صیدی گفت: یکی از برنامه‌های دیگر ما فروش سهام شرکت‌هایی است که در زنجیره ارزش بانک‌داری نیستند. اما الزامی برای عرضه شرکت‌های فعال در زنجیره ارزش مانند تامین‌سرمایه، کارگزاری، شرکت آی تی و ... نداریم. اما باقی‌مانده سهام شرکت انرژی سپهر، سهام هلدینگ ساختمانی و سهامی از این قسم را در برنامه فروش داریم و بخشی از دارایی‌ها را به گروه مالی سپهر صادرات منتقل کردیم. ما در برنامه داریم تا گروه مالی سپهر صادرات را تا پایان امسال در بازار سرمایه عرضه اولیه کنیم که این اقدام هم به چابکی بانک کمک خواهد کرد و هم عواید خوبی برای بانک خواهد داشت.</p>
      <p>مدیرعامل بانک صادرات ایران درباره قیمت سهام گفت: بازارگردان و سهامداران ما تلاش کردند تا ارزش سهم را در مسیر واقعی خود وارد کنند خوشبختانه روند سهم نیز منطقی بود طبیعتا سهام ما نقدشونده است و با توجه به پتانسیل‌های موجود و اصلاحاتی که در ساختارهای صورت‌های مالی ما در حال شکل‌گیری است، پتانسیل‌های خوبی دارد. اما اکنون روند کلی بازار در مسیر نزولی است.</p>
    </article>
  </body>
</html>