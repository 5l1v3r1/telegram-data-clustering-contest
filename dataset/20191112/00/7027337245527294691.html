<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698034/%D8%A7%D8%B2-%D8%B3%D8%B1%DA%AF%DB%8C%D8%B1%DB%8C-%D8%B9%D8%B1%D8%B6%D9%87-%D8%B3%D8%AF%D8%A7%D9%86-%D9%84%D9%88%DA%A9%D8%B3-%DA%86%D8%B1%DB%8C-%D8%AF%D8%B1-%D8%A7%DB%8C%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="از سرگیری عرضه سدان لوکس چری در ایران"/>
    <meta property="og:description" content="شرکت مدیران خودرو اواخر سال گذشته سدان لوکس خود را با توجه به شرایط موجود به تعداد محدود به بازار عرضه کرد که با استقبال خوبی مواجه شد اما با توجه به مسائل موجود برای مدتی عرضه این سدان جذاب متوقف شد."/>
  </head>
  <body>
    <article>
      <h1>از سرگیری عرضه سدان لوکس چری در ایران</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <p>شرکت مدیران خودرو اواخر سال گذشته سدان لوکس خود را با توجه به شرایط موجود به تعداد محدود به بازار عرضه کرد که با استقبال خوبی مواجه شد اما با توجه به مسائل موجود برای مدتی عرضه این سدان جذاب متوقف شد.</p>
      <p>به گزارش عصر ایران شرکت مدیران خودرو اعلام کرد، با توجه به تقاضای بالا برای این خودرو شرکت مدیران خودرو قصد دارد تا دوباره عرضه این خودرو را آغاز کند.</p>
      <figure>
        <img src="https://cdn.asriran.com/files/fa/news/1398/8/21/1036374_690.jpg"/>
      </figure>
      <p>آریزو6 مدرن ترین سدان شرکت چری است که در بازار و برای رقابت با خودروهای بنامی چون مزدا3، هیوندا النترا و کیاسراتو خود را آماده کرده است.</p>
      <p>این خودرو در شرایط فعلی بازار میتواند علاقمندان یک خودروی سدان لوکس و مدرن را به خود جذب نماید.</p>
      <p>آریزو 6 از موتوری مشابه با تیگو7 که 1.5 لیتری توربو و به قدرت 147 اسب بخار و گشتاور 210 نیوتن بر متر است بهره می گیرد.</p>
      <p>همچنین این خودرو دارای مجموعه کاملی از آپشن های ایمنی و رفاهی است که میتوان به ایربگ های جلو، جانبی، پرده ای و همچنین سیستم پایداری الکترونیکی ( ESP)، سیستم کنترل ضد لغزش (TCS)، کنترل در سر بالایی (HHC) اشاره کرد.</p>
      <figure>
        <img src="https://cdn.asriran.com/files/fa/news/1398/8/21/1036373_851.jpg"/>
      </figure>
      <p>از جمله دیگر آپشن های مهم آریزو 6 می توان سیستم اتوهلد، ترمز پارک برقی، فرمان برقی و دوربین 360 را برشمرد.</p>
      <p>همچنین مدلهای جدید این خودرو با آپشن هایی چون صندلی برقی راننده و گرمکن صندلی های جلو بر اساس تقاضای بازار ایران عرضه می شود.</p>
      <p>از سوی دیگر این خودرو نیز به مانند دیگر محصولات برند چری از گارانتی 5 سال یا 150.000 کیلومتر و 2 سال یا 6 نوبت سرویس رایگان بهره مند است.</p>
    </article>
  </body>
</html>