<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/uprava-genka-izgubila-zivce-mazu-dobio-otkaz/342290"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Uprava Genka izgubila živce: Mazu dobio otkaz"/>
    <meta property="og:description" content="Šampion Belgije tek na devetom mestu"/>
  </head>
  <body>
    <article>
      <h1>Uprava Genka izgubila živce: Mazu dobio otkaz</h1>
      <h2>Šampion Belgije tek na devetom mestu</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Šampion, a gleda sa devetog mesta na tabeli! Potpuni raspad je u Genku ove sezone, kao da to nije isti ni tim, ni klub, koji je proletos slavio titulu prvaka države.</p>
      <p>Posle poraza kod kuće od Genta (2:0) neko je morao da plati ceh, a kako to obično biva, račun je ispostavljen – treneru. Kako je zvanično saopšteno na sajtu Štrumpfova, <b>Melis Mazu</b> od danas više nije šef struke Genka.</p>
      <p>Pored <b>Mazua</b>, odrešene ruke da potraži novi posao dobio je ceo stručni štab Genka. Dok se ne izabere novi šef struke, a u toku je prvenstvena pauza zbog obaveza reprezentacija, treninge će voditi <b>Domeniko Oliveiri</b>, vršilac dužnosti trenera.<br/>„<b>Trend je prethodnih nekoliko nedelja bio izrazito negativan i klupski menadžment smatra da dosadašnji stručni štab više ne može da preokrene stvari. Klub je napravio rekonstrukciju tima koji je osvojio šampionsku titulu, ali je preveliki jaz između kvaliteta koji imaju igrači i rezultata koje ostvaruju na terenu</b>“, stoji u objašnjenju otkaza koji je uručen <b>Mazuu</b>.</p>
      <p>Trener koji je doveo Štrumpfove do titule, <b>Filip Klemen</b>, od letos je šef struke Klub Briža, dok je njegov naslednik <b>Felis Mazu</b> osvojio Superkup Belgije, ali posle toga je usledio potpuni raspad sistema.</p>
      <p><b>Foto:</b> <i>Reuters</i></p>
      <p> </p>
    </article>
  </body>
</html>