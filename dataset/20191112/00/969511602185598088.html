<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ce-cauta-studentii-romani-la-un-program-de-internship-18571303"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Ce caută studenţii români la un program de internship"/>
    <meta property="og:description" content="Majoritatea tinerilor din România preferă lunile de vară pentru a urma un program de internship, însă şi toamna este o perioada importantă pentru ei, 48% dintre aceştia afirmând ca sunt disponibili în cadrul unui studiu desfăşurat recent, la iniţiativa Catalyst Solutions."/>
  </head>
  <body>
    <article>
      <h1>Ce caută studenţii români la un program de internship</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/ioana-matei" target="_blank">Ioana Matei</a></address>
      <h3>Ce caută studenţii români la un program de internship</h3>
      <p>Majoritatea tinerilor din România preferă lunile de vară pentru a urma un program de internship, însă şi toamna este o perioada importantă pentru ei, 48% dintre aceştia afirmând ca sunt disponibili în cadrul unui studiu desfăşurat recent, la iniţiativa Catalyst Solutions.</p>
      <p>Potrivit unui comunicat de presă trimis de reprezentanţii companiei, în perioada septembrie-noiembrie aceştia îşi doresc să urmeze programe de internship (59%) şi joburi entry-level (58%). 12% au afirmat că sunt disponibili pe toată perioada anului. Când vine vorba de programul de lucru 45% dintre tineri işi doresc să fie unul flexibil care să le permită atât să lucreze, cât şi să participe la cursuri şi examene.</p>
      <p>În topul preferinţelor se află pachetul salarial (53%) urmat în de aproape de dorinţa de a beneficia de oportunităţi pe termen lung. 38% dintre respondenţi şi-au manifestat interesul faţă de perspectivele unei creşteri acceletare în cariera şi mediul de lucru. Locaţia sediului companiei şi industria în care activează angajatorul sunt iaraşi doua elemente importante pentru studenţi. La sfârşitul clasamentului se află feedback-ul pozitiv primit de la prieteni, cunostinţe (14%) care au urmat aceleaşi programe şi situaţiile în care aceştia cunosc compania şi reprezentanţii săi (7%) prin intermediul evenimentelor la care au participat sau alte contexte.</p>
      <p>În vara acestui an, a fost lansat studiul programelor de Internship &amp; Trainee, iar studiul a fost realizat în cadrul programului în perioada 15 martie - 7 aprilie 2019 pe un eşantion de 1.400 de respondenţi din România care studiază preponderent în domeniile economic şi tehnic.</p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>