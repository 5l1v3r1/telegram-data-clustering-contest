<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698023/%D8%AF%D8%A8%DB%8C%D8%B1%DA%A9%D9%84-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D9%85%D8%B3%D8%A3%D9%84%D9%87-%D8%A7%D8%B9%D8%B6%D8%A7%DB%8C-%D8%AE%D8%A7%D8%B1%D8%AC%DB%8C-%D8%AF%D8%A7%D8%B9%D8%B4-%D9%85%D8%B3%D8%A4%D9%88%D9%84%DB%8C%D8%AA-%D9%85%D8%B4%D8%AA%D8%B1%DA%A9-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="دبیرکل سازمان ملل: مسأله اعضای خارجی داعش مسؤولیت مشترک بین‌المللی است"/>
    <meta property="og:description" content="دبیرکل سازمان ملل در سخنانی درباره اعضای خارجی اسیر شده داعش در سوریه گفت که این موضوع یک مسؤولیت مشترک بین‌المللی است."/>
  </head>
  <body>
    <article>
      <h1>دبیرکل سازمان ملل: مسأله اعضای خارجی داعش مسؤولیت مشترک بین‌المللی است</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036358_616.jpg"/>
      </figure>
      <p>دبیرکل سازمان ملل در سخنانی درباره اعضای خارجی اسیر شده داعش در سوریه گفت که این موضوع یک مسؤولیت مشترک بین‌المللی است.</p>
      <p>به گزارش ایسنا، به نقل از سایت النشره لبنان، آنتونیو گوترش، دبیرکل سازمان ملل در سخنانی نسبت به موضوع اعضای خارجی اسیر شده داعش در سوریه واکنش نشان داد.</p>
      <p>وی در این باره گفت: مسأله اعضای خارجی داعش یک مسؤولیت مشترک بین‌المللی است و نمی‌توان از عراق و سوریه درخواست کرد که این مشکل را به جای همه حل و فصل کنند.</p>
      <p>گوترش در ادامه تصریح کرد: ما نیازمند یک همکاری بین‌المللی برای حل و فصل این مشکل هستیم و اگر همه این افراد را علیه یکدیگر تحریک کنند، نتیجه آن تروریست‌های آزادی خواهد بود که دست به اقدامات خطرناک علیه همه می‌زنند.</p>
      <p>ترکیه از دوشنبه روند فرستادن اعضای خارجی داعش به کشورشان را اغاز کرده است و سلیمان سویلو، وزیر کشور ترکیه در سخنانی از کشورهای اروپایی خواست شهروندان خود را که به گروه تروریستی داعش پیوسته بودند و اکنون در بازداشت نیروهای ترکیه هستند، تحویل بگیرند.</p>
    </article>
  </body>
</html>