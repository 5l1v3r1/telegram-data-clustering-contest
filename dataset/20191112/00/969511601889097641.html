<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cine-este-noul-director-de-resurse-umane-al-kpmg-in-romania-18571222"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Cine este noul director de resurse umane al KPMG în România"/>
    <meta property="og:description" content="Simona Podgoreanu s-a alăturat echipei KPMG în România ca Director de Resurse Umane, începând cu luna noiembrie 2019, potrivit unui comunicat de presă trimis de reprezentanţii companiei. Ea are peste  peste 20 de ani experienţă în resurse umane şi timp de 13 ani a ocupat poziţia de director de resurse umane în cadrul companiei Agricover."/>
  </head>
  <body>
    <article>
      <h1>Cine este noul director de resurse umane al KPMG în România</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/ioana-matei" target="_blank">Ioana Matei</a></address>
      <h3>Cine este noul director de resurse umane al KPMG în România</h3>
      <p>Simona Podgoreanu s-a alăturat echipei KPMG în România ca Director de Resurse Umane, începând cu luna noiembrie 2019, potrivit unui comunicat de presă trimis de reprezentanţii companiei. Ea are peste  peste 20 de ani experienţă în resurse umane şi timp de 13 ani a ocupat poziţia de director de resurse umane în cadrul companiei Agricover.</p>
      <p>În ultimii 16 ani, a îmbinat experienţa profesională cu activitatea de profesor asociat în programele ASSEBUS Executive MBA şi ExecEdu.</p>
      <p>A coordonat numeroase proiecte de transformare organizaţională, eficientizare a proceselor de resurse umane şi are o experienţă amplă în poziţionarea funcţiei de resurse umane ca partener strategic, în dezvoltarea performanţei şi în crearea de proiecte inter-departamentale care să pună în valoare atât contribuţiile individuale ale angajaţilor, cât şi cele de echipă, potrivit informaţiilor comunicate de reprezentanţii companiei. </p>
      <p>„Sunt onorată să mă alătur KPMG în România şi să contribui implicit alături de această echipă extraordinară la dezvoltarea companiilor din Romania. Ca director de resurse umane în KPMG am tot ce îmi pot dori pentru a reuşi în mandatul meu – o companie de succes, o echipă puternică şi o susţinere totală a echipei manageriale în a dezvolta competenţele de care echipa noastră va avea nevoie în viitor şi atât de necesare  pentru crearea unui avantaj competitiv, pentru diferenţierea noastră în faţa clienţilor, astfel încât KPMG în România să fie prima referinţă în consultanţă”, a spus Simona Podgoreanu, HR Director, KPMG în România.</p>
      <p>„Succesul în a Patra Revoluţie Industrială necesită o gândire unică, transformaţională, de creare a valorii prin schimbare, prin integrarea Inteligenţei Artificiale cu echipa umană şi prin dezvoltarea unui mediu care încurajează inovaţia şi creativitatea ca monedă de schimb pentru strategia noastră de viitor. Simona are spiritul antreprenorial şi pasiunea care pot deschide acest drum echipei noastre extraordinare”, spune şi Ramona Jurubiţă, Country Managing Partner, KPMG în România.</p>
      <p> </p>
      <p> </p>
      <p> </p>
    </article>
  </body>
</html>