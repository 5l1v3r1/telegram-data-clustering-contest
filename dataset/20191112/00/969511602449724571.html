<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/fondul-de-investitii-cerberus-unul-dintre-cei-mai-investitori-ai-deutsche-bank-vrea-sa-il-dea-jos-pe-paul-achleitner-presedintele-bancii-18572703"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Fondul de investiţii Cerberus, unul dintre cei mai investitori ai Deutsche Bank, vrea să îl dea jos pe Paul Achleitner, preşedintele băncii"/>
    <meta property="og:description" content="Investitorul american Cerberus şi-a pierdut încrederea în Paul Achleitner, preşedintele Deutsche Bank, şi cere ca acesta să fie înlocuit, potrivit surselor citate de FT."/>
  </head>
  <body>
    <article>
      <h1>Fondul de investiţii Cerberus, unul dintre cei mai investitori ai Deutsche Bank, vrea să îl dea jos pe Paul Achleitner, preşedintele băncii</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/alex-ciutacu" target="_blank">Alex Ciutacu</a></address>
      <h3>Fondul de investiţii Cerberus, unul dintre cei mai investitori ai Deutsche Bank, vrea să îl dea jos pe Paul Achleitner, preşedintele băncii</h3>
      <p>Investitorul american Cerberus şi-a pierdut încrederea în Paul Achleitner, preşedintele Deutsche Bank, şi cere ca acesta să fie înlocuit, potrivit surselor citate de FT.</p>
      <p>Dorinţa pentru o schimbare a regimului de conducere este exprimată din ce în ce mai vehement de când Deutsche Bank a renunţat în luna aprilie la o potenţială fuziune cu Commerzbank.</p>
      <p>Cerberus este al treilea cel mai mare acţionar al Deutsche Bank, cu o participaţie de 3%, şi al doilea cel mai mare acţionar al Commerzbank. Nemulţumirile sunt accentuate de faptul că Paul Achleitner s-a opus tranzacţiei.</p>
      <p>În acelaşi timp, şi ceilalţi acţionari mari ai Deutsche Bank – doi membri ai familiei regale din Qatar, fonduri gestionate de Doug Braunstein, fostul executiv al JPMorgan Chase şi gigantul manager de active BlackRock – prezintă din ce în ce mai multe nemulţumiri legate de perspectivele lui Achleitner la conducerea băncii.</p>
      <p>De când Achleitner a preluat conducerea băncii în 2012, banca a acumulat piederi de peste 10 miliarde de euro, a concediat trei executivi şi a cheltuit 83 milioane euro cu plăţi compensatorii oferite pentru un număr de 17 executivi care au părăsit banca.</p>
      <p> </p>
    </article>
  </body>
</html>