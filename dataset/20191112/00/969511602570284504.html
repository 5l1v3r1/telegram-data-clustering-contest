<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/magazinul-online-de-fashion-answear-ro-crestere-de-20-in-perioada-de-black-friday-de-anul-acesta-18571169"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Magazinul online de fashion Answear.ro, creştere de 20% în perioada de Black Friday de anul acesta"/>
    <meta property="og:description" content="Answear.ro lansează astăzi campania de Black Friday, începând cu ora 12:00. În acest an, magazinul online dă startul campaniei de reduceri mai devreme, astfel încât clienţii pasionaţi de fashion să aibă mai mult timp la dispoziţie pentru cumpărăturile online, dar şi pentru ca produsele comandate să ajungă mai devreme către aceştia."/>
  </head>
  <body>
    <article>
      <h1>Magazinul online de fashion Answear.ro, creştere de 20% în perioada de Black Friday de anul acesta</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/andra-stroe" target="_blank">Andra Stroe</a></address>
      <h3>Magazinul online de fashion Answear.ro, creştere de 20% în perioada de Black Friday de anul acesta</h3>
      <p>Answear.ro lansează astăzi campania de Black Friday, începând cu ora 12:00. În acest an, magazinul online dă startul campaniei de reduceri mai devreme, astfel încât clienţii pasionaţi de fashion să aibă mai mult timp la dispoziţie pentru cumpărăturile online, dar şi pentru ca produsele comandate să ajungă mai devreme către aceştia.</p>
      <p>În perioada 12-17 noiembrie, Answear.ro vine în întâmpinarea clienţilor cu reduceri de până la 70% pentru produsele care intră în campanie, atât de pe site-ul answear.ro, cât şi direct din aplicaţie.</p>
      <p>Printre brandurile care intră în promoţie se numără Tommy Hilfiger, Guess Jeans, Michael Kors, adidas Originals, New Balance, UGG si multe alte branduri populare la nivel internaţional, cu peste 33.000 de piese vestimentare, încălţăminte şi accesorii.</p>
      <p>Dacă în 2018, de Black Friday compania a înregistrat de patru ori mai multe comenzi decât într-o zi normală, pentru anul acesta echipa Answear România estimează creşteri cu 20% faţă de anul anterior.</p>
      <p>„De 5-6 luni ne pregătim intens pentru Black Friday. Am pregătit cele mai bune discounturi ale colecţiilor noi de la brandurile de top pe care le comercializăm. În acest an, începem campania de Black Friday mai devreme pentru a putea asigura in timp util livrările către clienţii noştri. Am prelungit perioada ofertelor întrucât ne dorim să minimizăm eventualele întârzieri de livrare la care ne aşteptăm cu toţii”, spune Raluca Radu, country manager Answear România.</p>
      <p>De Black Friday, pe Answear.ro, cele mai multe cumpărături online se fac la miezul nopţii (00:00). O altă serie de cumpărături masive se realizează după prânz, la ora 14:00.</p>
      <p>Coşul mediu de cumpărături în perioada Black Friday este 300 lei. Anul trecut, de Black Friday, cea mai mare sumă alocată de o persoană pe Answear.ro a fost de 10.900 lei.</p>
    </article>
  </body>
</html>