<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773563,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="נוזקת כופר שיתקה את מחשבי חברת הנפט הלאומית של מקסיקו"/>
    <meta property="og:description" content="פמקס דיווחה שכ-5% ממערך המחשוב שלה נפגע בתקיפה. לא ברור עדיין אילו נזקים נגרמו לחברה, אך העיתוי שלה גרוע מאוד מבחינתה ועשוי לעלות לה בהפסד כספי ניכר"/>
  </head>
  <body>
    <article>
      <h1>נוזקת כופר שיתקה את מחשבי חברת הנפט הלאומית של מקסיקו</h1>
      <h2>פמקס דיווחה שכ-5% ממערך המחשוב שלה נפגע בתקיפה. לא ברור עדיין אילו נזקים נגרמו לחברה, אך העיתוי שלה גרוע מאוד מבחינתה ועשוי לעלות לה בהפסד כספי ניכר</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">שירות כלכליסט</a></address>
      <p>נוזקת כופר תקפה שרתי מחשבים וגרמה לעצירה מוחלטת של העבודה בחברת הנפט הממשלתית של מקסיקו, פמקס (Pemex), זאת לפי עובדים, ותכתובת מיילים פנימית. נוזקות כופר הפכו לדרך חביבה על האקרים כדי לסחוט חברות. הזמינות הגבוהה שלהן מאפשר לחדור למערכות השולטות בכל הפעילויות העסקיות של חברה, החל משרשרת האספקה, תשלומים וייצור. ההסרה מתבצעת כמובן רק תמורת תשלום משמעותי.</p>
      <p>בהודעת מייל פנימית, שהגיעה לידי סוכנות רויטרס, נטען שפמקס טורגטה על ידי "Ryuk", סוג של נוזקה שפוגעת בדרך כלל בחברות עם הכנסות שנתיות של לפחות 500 מיליון עד מיליארד דולר. "אנחנו נוקטים בצעדים נגד הנוזקה שפגעה במספר שרתים של החברה, ברמה הארצית," כתב שלשום (א') בכיר של החברה המקסיקנית. "השרתים קרסו. אנשים לא עובדים." סיפר עובד שביקש להישאר בעילום שם מאחר ולא היה מורשה לדבר עם התקשורת.</p>
      <figure>
        <img src="https://images1.calcalist.co.il/PicServer3/2017/08/17/750379/1NL.jpg"/>
        <figcaption>הנזקים של נוזקות כופר עולות מיליארדים לחברות בכל שנה <br/>צילום: Fortune</figcaption>
      </figure>
      <p>ההתקפה מגיעה בעיתוי גרוע מאוד לחברה, שנאבקת בימים אלו בתשלומי חובות עצומים, מתמודדת עם ירידה מתמדת בכמות הנפט שהיא מייצרת, ומנסה להדוף אפשרות של הורדת דירוג האשראי שלה. פמקס הודיעה בהצהרה שפרסמה אתמול (ב') ששני שניסיונות התקפת סייבר ביום הקודם "נוטרלו" בזמן והשפיעו על פחות מ-5% ממחשבי החברה.</p>
      <p>התפעול לא נפגע והקיפי ייצור הנפט ואכסונו לא הושפעו, נמסר, שהוסיפה כי היא מתמודדת בשגרה עם תקיפות סייבר ואיומים בהצלחה. עוד מסרה החברה בתגובה כי זוהתה תקיפה של נוזקה במרכז המחשבים שלה במקסיקו שיכולה "לחסום את מסך המחשב או להצפין קבצים חשובים בסיסמא."פמקס הוסיפה כי היא מצפה למצוא פתרון תוך 48 שעות והזהירה משתמשים ברחבי העולם שלא להדליק את המחשבים שלהם. במייל פנימי נוסף שהגיע גם הוא לידי רויטרס, פמקס ביקשה מעובדים להתנתק מהרשת שלה ולגבות מידע חשוב מהכוננים.</p>
    </article>
  </body>
</html>