<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698026/%D9%88%D8%B2%DB%8C%D8%B1%D8%A2%D9%85%D9%88%D8%B2%D8%B4%E2%80%8C%D9%88%D9%BE%D8%B1%D9%88%D8%B1%D8%B4-%DA%A9%D9%86%DA%A9%D9%88%D8%B1-%D9%85%D8%A7%D9%86%D8%B9-%DA%A9%D8%B3%D8%A8-%D9%85%D9%87%D8%A7%D8%B1%D8%AA%D9%87%D8%A7%DB%8C-%D8%AF%DB%8C%D9%86%DB%8C-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2%D8%A7%D9%86-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="وزیرآموزش‌وپرورش: کنکور، مانع کسب مهارتهای دینی دانش‌آموزان است"/>
    <meta property="og:description" content="وزیرآموزش‌وپرورش کنکور را مانع مهمی در مسیر تربیت فرهنگی و کسب مهارت‌های دینی دانش آموزان برشمرد."/>
  </head>
  <body>
    <article>
      <h1>وزیرآموزش‌وپرورش: کنکور، مانع کسب مهارتهای دینی دانش‌آموزان است</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036360_914.jpg"/>
      </figure>
      <p>وزیرآموزش‌وپرورش کنکور را مانع مهمی در مسیر تربیت فرهنگی و کسب مهارت‌های دینی دانش آموزان برشمرد.</p>
      <p>به گزارش ایسنا، محسن حاجی میرزایی در نشست با اعضای فراکسیون قرآن و عترت مجلس شورای اسلامی با اشاره به سند تحول بنیادین اظهارکرد: این سند نقشه راه دستگاه تعلیم و تربیت است و مهم‌ترین ساحت کاری و مأموریت آموزش‌وپرورش، تربیت دینی و قرآنی دانش آموزان است.</p>
      <p>وی افزود: علی‌رغم وجود قانون حذف کنکور، این موضوع مانع مهم تربیت فرهنگی و کسب مهارت‌های دینی دانش آموزان است.</p>
      <p> حاجی میرزائی با قدردانی از همکاری نمایندگان مجلس با آموزش‌وپرورش تصریح کرد: نقش خانواده در تعامل با مدارس بسیار مهم و تأثیرگذار است.</p>
      <p>وی ادامه داد: هدف‌گذاری درست و فرهنگ‌سازی در مسیر تعلیم و تربیت از وظایف مشترک نمایندگان وآموزش‌وپرورش است لذا تعامل و مساعدت این دو نهاد بسیار مهم است.</p>
      <p> وزیرآموزش‌وپرورش خاطرنشان کرد: تعلیم روخوانی و روان‌خوانی قرآن کریم به دانش آموزان مأموریت مهم نظام تعلیم و تربیت است وکارهای خوبی دراین خصوص صورت گرفته است اما کافی نیست.</p>
      <p> شایان‌ذکر است: معاونان وزیرآموزش‌وپرورش ازجمله؛ کاظمی معاون تربیتی و فرهنگی،‌ ذوعلم رئیس سازمان پژوهش و برنامه‌ریزی آموزشی و حکیم زاده معاون آموزش ابتدایی به تشریح عملکرد آموزش‌وپرورش در حوزه‌های مختلف پرداختند.</p>
      <p>به گزارش روابط عمومی و اطلاع‌رسانی وزارت آموزش‌وپرورش، در پایان این دیدار اعضاء فراکسیون قرآن و عترت مجلس، ضمن تشکر از اقدام‌های انجام‌ شده نقد و تحلیل خودشان را ارائه کردند و مقرر شد با همکاری هیئت‌رئیسه فراکسیون آموزش‌وپرورش برنامه جامعی برای توانمندی و مهارت روخوانی قرآن به‌ویژه در مقطع ابتدایی تدوین و اجرا شود.</p>
    </article>
  </body>
</html>