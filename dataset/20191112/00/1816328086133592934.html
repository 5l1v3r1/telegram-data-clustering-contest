<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/World/2019/11/12172032/Six-workers-believed-to-be-Indians-killed-at-Oman.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ஓமனில் கட்டிட விபத்து; 6 இந்தியர்கள் பலி?"/>
    <meta property="og:description" content="ஓமன் நாட்டில் கட்டிட விபத்தில் சிக்கி 6 இந்தியர்கள் மண்ணில் புதைந்து பலியாகினர்."/>
  </head>
  <body>
    <article>
      <h1>ஓமனில் கட்டிட விபத்து; 6 இந்தியர்கள் பலி?</h1>
      <h2>ஓமன் நாட்டில் கட்டிட விபத்தில் சிக்கி 6 இந்தியர்கள் மண்ணில் புதைந்து பலியாகினர்.</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>மஸ்கட்,ஓமன் நாட்டின் மஸ்கட் நகரில் சீப் என்ற பகுதியில் குடிநீர் குழாய் திட்ட பணிகள் நடந்து வருகின்றன.  இதில், குழிதோண்டும் பணியில் தொழிலாளர்கள் ஈடுபட்டு வந்துள்ளனர்.  இந்நிலையில், அந்த பகுதியில் கனமழை பெய்துள்ளது.  இதில் கட்டிட பணியில் ஈடுபட்டிருந்த இந்தியர்கள் என நம்பப்படும் 6 தொழிலாளர்கள் மண்ணில் புதைந்து பலியாகி உள்ளனர்.</p>
      <p>இதுபற்றி இந்திய தூதரகம் வெளியிட்டுள்ள டுவிட்டர் செய்தியில், ஓமன் நாட்டின் மஸ்கட் நகரில் சீப் என்ற பகுதியில் கடந்த நவம்பர் 10ந்தேதி ஏற்பட்ட கனமழையால், கட்டிட பணியில் ஈடுபட்டிருந்த இந்திய நாட்டை சேர்ந்தவர்கள் என நம்பப்படும் 6 தொழிலாளர்கள் மண்ணில் புதைந்து பலியாகி உள்ளனர் என அறிந்து ஆழ்ந்த வருத்தமடைந்து உள்ளோம் என்று தெரிவித்து உள்ளது.இந்த சம்பவத்தின் முழு உண்மை பற்றிய விவரங்கள் மற்றும் உயிரிழந்தோரின் அடையாளங்களை உறுதிப்படுத்த ஓமன் நாட்டு அதிகாரிகளுடன் தொடர்பில் இருந்து வருகிறோம் என இந்திய தூதரகம் தெரிவித்துள்ளது.இதுபற்றி உள்ளூர் செய்தி நிறுவனங்கள் வெளியிட்டுள்ள செய்தியில், பூமிக்கு அடியில் 14 மீட்டர் ஆழத்தில் தொழிலாளர்கள் பணியாற்றியபொழுது இந்த சம்பவம் நடந்துள்ளது என்று தெரிவிக்கப்பட்டு உள்ளது.</p>
    </article>
  </body>
</html>