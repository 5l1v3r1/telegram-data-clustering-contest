<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639714/%D8%B4%D8%A7%D8%AE%D8%B5-%DA%A9%D9%84-%DB%B1%DB%B1%DB%B4%DB%B8-%D9%88%D8%A7%D8%AD%D8%AF-%D8%B1%D8%B4%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T23:36:00+00:00"/>
    <meta property="og:title" content="شاخص کل ۱۱۴۸ واحد رشد کرد"/>
    <meta property="og:description" content="شاخص کل بورس اوراق بهادار تهران در پایان معاملات امروز سه شنبه با رشد ۱۱۴۸ واحد روبرو شد."/>
  </head>
  <body>
    <article>
      <h1>
        <a href="https://www.bultannews.com/fa/news/639714/%D8%B4%D8%A7%D8%AE%D8%B5-%DA%A9%D9%84-%DB%B1%DB%B1%DB%B4%DB%B8-%D9%88%D8%A7%D8%AD%D8%AF-%D8%B1%D8%B4%D8%AF-%DA%A9%D8%B1%D8%AF">شاخص کل ۱۱۴۸ واحد رشد کرد</a>
      </h1>
      <h2>شاخص کل بورس اوراق بهادار تهران در پایان معاملات امروز سه شنبه با رشد ۱۱۴۸ واحد روبرو شد.</h2>
      <address><time datetime="2019-11-12T23:36:00+00:00">12 Nov 2019, 23:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شاخص کل بورس اوراق بهادار تهران در پایان <b>معاملات</b> امروز سه شنبه با رشد ۱۱۴۸ واحد وارد کانال ۳۰۶ هزار واحدی شد. همه نماگرهای اصلی تالار حافظ در حالی قبای سبز بر تن کردند که ارزش معاملات به طور محسوسی افزایش داد و شاهد تقاضا در برخی نمادهای بودند که طی ماه های اخیر افزایش قیمت خاصی را ثبت نکرده بودند.</p>
      <p>شاخص کل با معیار هم‌وزن ۷۷۴ واحد رشد کرده و به رقم ۸۶ هزار و ۱۱۳ واحد رسید. ارزش روز بازار در بورس اوراق بهادار تهران به بیش از یک میلیون و ۱۰۸ هزار میلیارد تومان رسید.</p>
      <p>امروز معامله‌گران بورس بیش از ۳.۱ میلیارد سهام حق تقدم و اوراق مالی در قالب ۳۱۳ هزار معامله و به ارزش ۱۶۲۴ میلیارد تومان دادوستد کردند.</p>
      <p>شاخص قیمت با معیار وزنی - ارزشی ۳۰۷ واحد رشد کرده و به رقم ۸۱ هزار و ۴۲۹ واحد رسید. شاخص قیمت با معیار هم‌وزن ۵۱۷ واحد رشد کرده و به رقم ۵۷ هزار و ۵۸۰ واحد رسید، شاخص آزاد شناور با افزایش ۱۷۴۷ واحد به رقم ۳۵۳ هزار و ۵۶۰ واحد رسید. شاخص بازار اول بورس با افزایش ۸۷۱ واحد به رقم ۲۲۰ هزار و ۷۶۱ واحد رسید. شاخص بازار دوم بورس با افزایش ۲۱۶۷ واحد به رقم ۶۱۸ هزار و ۷۴۵ واحد رسید.</p>
      <p>نمادهای ایران خودرو، مپنا، پالایش نفت بندرعباس، تاپیکو، پتروشیمی جم و پتروشیمی مبین بیشترین اثر افزایشی در شاخص بورس را داشته و نماد صنایع پتروشیمی خلیج‌فارس بیشترین اثر کاهشی در شاخص بورس را داشته‌اند.</p>
      <p>همچنین امروز در فرابورس ایران شاخص کل ۲۲ واحد افزایش یافته و به رقم ۳۸۹۱ واحد رسید. ارزش روز بازار اول و دوم فرابورس به بیش از ۲۲۳ هزار میلیارد تومان رسید.</p>
      <p>معامله‌گران فرابورس بیش از ۸۸۵ میلیون سهام در قالب ۱۸۶ نوبت معامله و به ارزش ۹۲۲ میلیارد تومان دادوستد کردند.</p>
      <p>نمادهای پالایش نفت شیراز، ذوب‌آهن، فرابورس، پالایش نفت لاوان و مادیران اثر تقویتی در شاخص فرابورس داشتند و نمادهای تولید برق دماوند و فولاد هرمزگان جنوب بیشترین اثر کاهشی در شاخص فرابورس را داشته است. در جریان معاملات امروز برخی نمادهای بورسی با پیام ناظر مشمول توقف و برخی نمادها بازگشایی شده، برخی دچار حراج و در برخی نمادها نیز وقفه معاملاتی صورت گرفته است.</p>
    </article>
  </body>
</html>