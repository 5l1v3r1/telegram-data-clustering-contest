<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639712/%DA%86%DB%8C%D9%86-%D8%B7%DB%8C-%DB%B2-%DB%B3-%D9%85%D8%A7%D9%87-%D8%A2%DB%8C%D9%86%D8%AF%D9%87-%D8%A7%D8%B1%D8%B2-%D8%AF%DB%8C%D8%AC%DB%8C%D8%AA%D8%A7%D9%84-%D8%AE%D9%88%D8%AF-%D8%B1%D8%A7-%D8%B9%D8%B1%D8%B6%D9%87-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T23:33:00+00:00"/>
    <meta property="og:title" content="چین طی ۲ - ۳ ماه آینده ارز دیجیتال خود را عرضه می‌کند"/>
    <meta property="og:description" content="جک لی، سرمایه‌گذار معروف و مدیرعامل اچ‌سی‌ام کپیتال، پیش‌بینی کرد که چین تا همین ۲ الی ۳ ماه آینده ارز دیجیتال مختص به خود را به راه خواهد انداخت."/>
  </head>
  <body>
    <article>
      <h1>
        <a href="https://www.bultannews.com/fa/news/639712/%DA%86%DB%8C%D9%86-%D8%B7%DB%8C-%DB%B2-%DB%B3-%D9%85%D8%A7%D9%87-%D8%A2%DB%8C%D9%86%D8%AF%D9%87-%D8%A7%D8%B1%D8%B2-%D8%AF%DB%8C%D8%AC%DB%8C%D8%AA%D8%A7%D9%84-%D8%AE%D9%88%D8%AF-%D8%B1%D8%A7-%D8%B9%D8%B1%D8%B6%D9%87-%D9%85%DB%8C%E2%80%8C%DA%A9%D9%86%D8%AF">چین طی ۲ - ۳ ماه آینده ارز دیجیتال خود را عرضه می‌کند</a>
      </h1>
      <h2>جک لی، سرمایه‌گذار معروف و مدیرعامل اچ‌سی‌ام کپیتال، پیش‌بینی کرد که چین تا همین ۲ الی ۳ ماه آینده ارز دیجیتال مختص به خود را به راه خواهد انداخت.</h2>
      <address><time datetime="2019-11-12T23:33:00+00:00">12 Nov 2019, 23:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، جک لی که شرکت او از پشتیبانی گروه تکنولوژی<b> فاکس‌کان</b> برخوردار است، گفت: چین چهارچوبی را ایجاد کرده است که به آن پرداخت الکترونیکی <b>ارز دیجیتال</b> یا دی‌سی‌ای‌پی می‌گویند.</p>
      <p>او توضیح داد که بانک مرکزی چین به این ترتیب می‌تواند برای بانک‌های تجاری این کشور ارز دیجیتالی صادر کند و شبکه‌های پرداختی مانند علی‌پی و وی‌چت‌پی را به آن متصل کند.</p>
      <p>این در حالی است که متخصصان بسیاری در مورد افزایش ریسک‌های کلاهبرداری، به‌ویژه پول‌شویی و تامین مالی تروریسم، به واسطه ارزهای دیجیتالی هشدار داده‌اند. اما بسیاری از دولت‌ها راهی برای قانون‌مند کردن این فضا پیدا نکرده‌اند.</p>
      <p>دانیلا استافل، وزیر مالی بین‌الملل دولت سوئیس گفت که انتظار دارد آغاز به کار ارز دیجیتالی چین، قانون‌گذاران سراسر جهان را مجبور می‌کند در مورد نحوه قانون‌گذاری و استفاده از ارز دیجیتال، تصمیم‌گیری کنند.</p>
    </article>
  </body>
</html>