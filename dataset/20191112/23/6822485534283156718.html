<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821209.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T23:36:00+00:00"/>
    <meta property="og:title" content="تکذیب خبر ممانعت ظریف از معرفی سفیر جدید ایران در مسکو"/>
    <meta property="og:description" content=" به گزارش خبرآنلاین، سید عباس موسوی شامگاه سه شنبه در پاسخ به خبرنگاران گفت:محمد جواد ظریف وزیر امور خارجه پس از موافقت مجلس شورای اسلامی با استعفای کاظم جلالی، رئیس سابق مرکز پژوهش‌های مجلس شورای اسلامی با وی گفت وگوی تلفنی داشت."/>
  </head>
  <body>
    <article>
      <h1>تکذیب خبر ممانعت ظریف از معرفی سفیر جدید ایران در مسکو</h1>
      <address>
        <time datetime="2019-11-12T23:36:00+00:00">12 Nov 2019, 23:36</time>
      </address>
      <p>سخنگوی وزارت امور خارجه برخی از اخبار منتشره در فضای مجازی مبنی بر ممانعت وزیر امور خارجه از معرفی کاظم جلالی به عنوان سفیر جدید ایران در مسکو را نادرست توصیف کرد و از انتشار این گونه خبرسازی‌های جعلی انتقاد کرد.</p>
      <p> به گزارش خبرآنلاین، سید عباس موسوی شامگاه سه شنبه در پاسخ به خبرنگاران گفت:محمد جواد ظریف وزیر امور خارجه پس از موافقت مجلس شورای اسلامی با استعفای کاظم جلالی، رئیس سابق مرکز پژوهش‌های مجلس شورای اسلامی با وی گفت وگوی تلفنی داشت.</p>
      <p>وی افزود: هماهنگی‌های  لازم نیز در این مذاکره تلفنی برای تعیین تاریخ عزیمت جلالی به مسکو صورت گرفت.</p>
      <p>سخنگوی وزارت امور خارجه تصریح کرد: این گونه خبرسازی وهن اعتبار بین‌المللی ایران و سفیر نظام است.</p>
      <p>پرویز اسماعیلی، مشاور رئیس‌ دفتر رییس‌جمهوری نیز دقایقی پیش در حساب کاربری خود در توییتر با رد اختلاف ظریف و جلالی نوشت: اگر اعتبار سیاسی و بین‌المللی کشور برایتان مهم نیست، لااقل اعتبار رسانه خود را با کذب محض حراج نکنید.</p>
      <p> اسماعیلی تاکید کرد: در جلسه اخیر محمد جواد ظریف و کاظم جلالی حضور داشتم و در جریان آخرین مکالمه هستم. در منتهای صمیمیت هماهنگی‌ها انجام شده و سفیر به زودی عازم مسکو خواهد شد.</p>
    </article>
  </body>
</html>