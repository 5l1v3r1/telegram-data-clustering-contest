<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/12/novyna/ekonomika/odeskoho-portu-vpershe-prybula-nafta-liviyi"/>
    <meta property="og:site_name" content="Слово і Діло"/>
    <meta property="article:published_time" content="2019-11-12T23:20:01+00:00"/>
    <meta property="og:title" content="До одеського порту вперше прибула нафта з Лівії"/>
    <meta property="og:description" content="Станом на вчорашній вечір, на 22.00, судно вже було готове на вихід з порту. Однак через густий туману лоцманську проводку довелося відкласти до ранку."/>
  </head>
  <body>
    <article>
      <h1>До одеського порту вперше прибула нафта з Лівії</h1>
      <address>
        <time datetime="2019-11-12T23:20:01+00:00">12 Nov 2019, 23:20</time>
      </address>
      <p>
        <b>До порту міста Одеси вперше прибула нафта з Лівії.</b>
      </p>
      <p>Про це повідомляє пресслужба адміністрації Одеського морпорту у вівторок, 12 листопада.</p>
      <p>За інформацією, партію доставив танкер Prometheus Energy.</p>
      <p>«<i>Географію поставок через Одеський порт сирої нафти в Україну розширив танкер Prometheus Energy (довжина - 250 м, прапор - Маршаллові острови)... За інформацією головної диспетчерської Одеського філіалу ДП Адміністрація морських портів України (ОФ ДП АМПУ) судно доставило з лівійського порту Ез -Завія 81282 тонни чорного золота. Обробка танкера біля причалу 2Н зайняла 41 годину при нормативі 38 годин</i>», - йдеться в повідомленні.</p>
      <p>Заступник головного диспетчера порту В'ячеслав Лавренюк зазначив, що перевантаження нафти в берегові ємності нафтобаз почалося увечері 9 листопада і проводилося трьома технологічними лініями. Вантажні операції проводилися в досить високому темпі зі строгим дотриманням РТК і повним забезпеченням заходів протипожежної та екологічної безпеки. Станом на вчорашній вечір, на 22.00, судно вже було готове на вихід з порту. Однак через густий туману лоцманську проводку довелося відкласти до ранку.</p>
      <p>За словами Лавренюка, в поточному місяці очікується підхід ще одного великовантажного танкера - із азербайджанською нафтою.</p>
      <p>В останні 20 років із нафтогавані Одеси здійснювалося перевантаження транзитної та імпортної нафти походженням мінімум із 8 країн світу - Росії, Казахстану, Азербайджану, Ірану, Іраку, Бразилії, Венесуели і США. Лівія стала дев'ятою у цьому списку.</p>
      <p>Як раніше повідомлялося, <a href="https://www.slovoidilo.ua/2019/11/06/novyna/svit/nafta-podorozhchala-maksymumu-pivtora-misyaczi">нафта подорожчала до максимуму за півтора місяці</a>.</p>
      <p>Також нагадаємо, <a href="https://www.slovoidilo.ua/2019/10/10/novyna/suspilstvo/ternopoli-horiv-sklad-naftobazoyu">в Тернополі горів склад поруч із нафтобазою</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/05/novyna/svit/nafta-rizko-podorozhchala-novynax-kytayu"/>
        <a href="https://www.slovoidilo.ua/2019/09/03/novyna/svit/nafta-deshevshaye-cherez-torhovu-vijnu-ssha-kytayu"/>
        <a href="https://www.slovoidilo.ua/2019/08/16/novyna/ekonomika/nafta-deshevshaye-ryzykax-svitovoyi-ekonomiky"/>
        <a href="https://www.slovoidilo.ua/2019/10/01/novyna/svit/cziny-naftu-prodovzhyly-padinnya"/>
      </related>
    </article>
  </body>
</html>