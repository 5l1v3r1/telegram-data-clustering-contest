<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/12/dyshteriata-na-shumaher-iahna-ferrari-v-chest-na-bashta-si.429389"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T23:00:00+00:00"/>
    <meta property="og:title" content="Дъщерята на Шумахер &quot;яхна Ferrari&quot; в чест на баща си"/>
    <meta property="og:description" content="Нейният болид с &quot;една конска сила&quot; дори се отби в бокса | Dnes.bg"/>
  </head>
  <body>
    <article>
      <h1>Дъщерята на Шумахер "яхна Ferrari" в чест на баща си</h1>
      <h2>Нейният болид с "една конска сила" дори се отби в бокса</h2>
      <address><time datetime="2019-11-12T23:00:00+00:00">12 Nov 2019, 23:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Ferrari все още тече във вените на семейство Шумахер.</p>
      <p>Михаел Шумахер прекара едни от най-добрите години в кариерата си в тима на "Черните кончета", а вчера дъщеря му Джина отдаде почит на шампиона по най-добрия начин – върху гърба на Припкащо конче, буквално.</p>
      <p>Джина Шумахер е световен шампион по яздене на кон. Само преди няколко дни майка й Корина наруши мълчанието си и даде интервю за списание She, в което сподели, че Михаел винаги е казвал, че дъщеря му ще стане шампион в яздата. А това нямало да се случи, ако състезателят не й подарил ранчото в Швейцария, където семейството държи близо 40 коне.</p>
      <p>"Когато съпругът ми каза, че един ден Джина ще е по-добра от мен, не бях впечатлена. Казах му: "Какво имаш предвид, аз работя с конете си от сутрин до вечер?“ Но никога няма да забравя на кого трябва да благодаря за това“, споделя Корина.</p>
      <figure>
        <iframe src="https://www.youtube.com/embed/NNhg7mzT1Gk" width="650" height="335" data-service="Youtube" scrolling="no"/>
      </figure>
      <p>Джина вече е златна медалистка с германския отбор на Европейското първенство в Швейцария, а вчера тя се появи в екип на Ferarri от Формула 1, а конят й бе преобразен като болид с... една конска сила, разбира се. По време на изпълнението си наследницата на Шумахер дори се отби в бокса за смяна на изтърканите си гуми.</p>
      <p>22-годишното момиче също говори пред списание She. Тя твърди, че именно баща й я е научил какво е да си шампион.</p>
      <p>"Когато караш кола, можеш да я оставиш в гаража. Но за коня трябва да се грижиш постоянно, дори и в събота“, така казваше баща ми“, споделя Джина.</p>
      <p>По-късно тази година семейство Шумахер ще се появи в документален филм за легендата, който ще отбележи 50-тата му годишнина и 25 години от спечелването на първата му световна титла. <br/> </p>
      <figure>
        <embed-post data-src="https://www.instagram.com/p/B4sDXAnI7dE" data-service="Instagram"/>
      </figure>
    </article>
  </body>
</html>