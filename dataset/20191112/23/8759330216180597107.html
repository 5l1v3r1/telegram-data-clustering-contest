<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903563/volgende-maldini-telg-meldt-zich-en-signeert-vijfjarig-contract-in-san-siro.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T23:53:00+00:00"/>
    <meta property="og:title" content="Volgende Maldini-telg meldt zich en signeert vijfjarig (!) contract in San Siro"/>
    <meta property="og:description" content="Een bijzonder moment bij AC Milan: technisch directeur Paolo Maldini mocht dinsdag de contractverlenging van zijn eigen zoon wereldkundig maken. De Rossoneri hebben het tot 2021 doorlopende contract van Daniel Maldini (18) opengebroken."/>
  </head>
  <body>
    <article>
      <h1>Volgende Maldini-telg meldt zich en signeert vijfjarig (!) contract in San Siro</h1>
      <address>
        <time datetime="2019-11-12T23:53:00+00:00">12 Nov 2019, 23:53</time>
      </address>
      <p>
        <b>Een bijzonder moment bij AC Milan: technisch directeur Paolo Maldini mocht dinsdag de contractverlenging van zijn eigen zoon wereldkundig maken. De Rossoneri hebben het tot 2021 doorlopende contract van Daniel Maldini (18) opengebroken.</b>
      </p>
      <p>De aanvallende middenvelder ligt nu nog vijf seizoenen vast in San Siro, heeft AC Milan bekendgemaakt via de officiële kanalen. De jeugdinternational van Italië krijgt dus ruimschoots de tijd om in de voetsporen te treden van zijn beroemde vader, die 25 (!) seizoenen lang in het eerste elftal van de <i>Rossoneri</i> speelde, en van opa Cesare. Daniel Maldini komt dit seizoen uit voor de <i>Primavera</i> van AC Milan, maar heeft tijdens het voorseizoen al voor de hoofdmacht gespeeld.</p>
      <p>Het is voor de Maldini's te hopen dat het Daniel beter vergaat dan zijn vijf jaar oudere broer Christian, die ooit voorbestemd leek om het nummer 3 van zijn vader over te nemen. De verdediger zit echter sinds deze zomer – na een reeks omzwervingen in de lagere Italiaanse divisies en een uitstapje op Malta – zonder club.</p>
      <figure>
        <iframe data-src="https://twitter.com/acmilanyouth/status/1194278669436542976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>