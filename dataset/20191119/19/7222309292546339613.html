<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/kritik-mot-turkiskt-uttalande-om-ny-offensiv/"/>
    <meta property="og:site_name" content="HBL"/>
    <meta property="article:published_time" content="2019-11-19T19:44:00+00:00"/>
    <meta property="og:title" content="Kritik mot turkiskt uttalande om ny offensiv"/>
    <meta property="og:description" content="Ryssland är förbryllat av ett uttalande från Turkiet om att landet kan komma att göra en ny militär insats i nordöstra Syrien, om området inte töms på den kurdiskdominerade YPG-styrkan som Turkiet kallar terrorister."/>
  </head>
  <body>
    <article>
      <h1>Kritik mot turkiskt uttalande om ny offensiv</h1>
      <h2>Ryssland är förbryllat av ett uttalande från Turkiet om att landet kan komma att göra en ny militär insats i nordöstra Syrien, om området inte töms på den kurdiskdominerade YPG-styrkan som Turkiet kallar terrorister.</h2>
      <address><time datetime="2019-11-19T19:44:00+00:00">19 Nov 2019, 19:44</time> by <a rel="author">TT-Reuters</a></address>
      <p>En sådan insats skulle skada ansträngningarna att skapa stabilitet i regionen, anser Ryssland.</p>
      <p>Turkiets utrikesminister <b>Mevlüt</b> <b>Cavusoglu</b> sade i går att Ryssland och USA inte har mött sina åtaganden i överenskommelsen som satte stopp på offensiven i oktober, enligt den statliga turkiska nyhetsbyrån Anatolia.</p>
      <p>Men Rysslands försvarsdepartement anser att landet hållit sin del av avtalet och att uppmaningen från det turkiska utrikesdepartementet bara kan trappa upp situationen i norra Syrien i stället för att reda ut saker som planerat, säger generalmajor <b>Igor Konasjenkov</b>, talesperson för det ryska försvarsdepartementet, i ett uttalande.</p>
    </article>
  </body>
</html>