<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/JoXKBP/amnesty-over-100-personer-drept-i-iranske-opptoeyer"/>
    <meta property="og:site_name" content="Bergens Tidende"/>
    <meta property="article:published_time" content="2019-11-19T19:07:14+00:00"/>
    <meta property="og:title" content="Amnesty: Over 100 personer drept i iranske opptøyer"/>
    <meta property="og:description" content="Minst 106 personer har mistet livet i opptøyene i Iran, ifølge Amnesty. Uroen brøt ut etter at myndighetene varslet en kraftig økning i bensinprisen."/>
  </head>
  <body>
    <article>
      <h1>Amnesty: Over 100 personer drept i iranske opptøyer</h1>
      <h2>Minst 106 personer har mistet livet i opptøyene i Iran, ifølge Amnesty. Uroen brøt ut etter at myndighetene varslet en kraftig økning i bensinprisen.</h2>
      <address><time datetime="2019-11-19T19:07:14+00:00">19 Nov 2019, 19:07</time> by <a rel="author">RITZAU-NTB</a></address>
      <p>Menneskerettighetsorganisasjonen baserer anslaget på videomateriale, skildringer fra øyenvitner og opplysninger fra menneskerettighetsaktivister i en rekke iranske byer.</p>
      <p>De viser «et uhyggelig mønster av overlagte drap begått av iranske sikkerhetsstyrker», skriver Amnesty International i en pressemelding tirsdag.</p>
      <p>Opplysningene tyder på at minst 106 mennesker er drept. Og antallet kan være så høyt som 200.</p>
      <p>Iranske myndigheter gikk mandag ut med at 12 personer har mistet livet, mens aktivister meldte om 40 døde.</p>
      <p>Tirsdag meldte også to iranske nyhetsbyråer at tre medlemmer av iranske sikkerhetsstyrker ble knivdrept utenfor hovedstaden. Angriperne beskrives av mediene som «bråkmakere».</p>
      <p>De voldsomme protestene brøt ut i flere store byer fredag, kort tid etter at regjeringen varslet at bensinprisene skulle økes med 50 prosent.</p>
      <p>Som følge av opptøyene har myndighetene innskrenket tilgangen til internett, og det har derfor vært lite informasjon som har kommet ut av landet.</p>
      <p>Iran er hardt rammet av de økonomiske sanksjonene som ble innført av USA etter at landet trakk seg fra den internasjonale avtalen om Irans atomprogram.</p>
      <related>
        <h4>Les også</h4>
        <a href="https://www.bt.no/utenriks/i/3J7WeM/irans-prestestyre-vil-ha-skjoennhetsdronning-utlevert"/>
        <a href="https://www.bt.no/sport/i/jdMmMn/misnoeye-til-tross-for-at-iranske-kvinner-faa-se-fotballkamp-de-bygge"/>
        <a href="https://www.bt.no/sport/i/pLX9eE/iransk-kvinne-gikk-i-doeden-for-aa-se-fotballkamp-naa-tar-landet-grep"/>
        <a href="https://www.bt.no/utenriks/i/GGKO6Q/trump-lover-aa-skjerpe-sanksjonene-mot-iran"/>
      </related>
      <related>
        <h4>Mest lest akkurat nå</h4>
        <a href="https://www.bt.no/innenriks/i/AdB4Lq/muskelbloeffen-det-er-paa-tide-noen-sier-det-som-det-er"/>
        <a href="https://www.bt.no/sport/i/3Jel4e/johaugs-kjaereste-legger-opp"/>
        <a href="https://www.bt.no/kultur/i/VbXVe3/musiker-hans-martin-austestad-har-sluttet-aa-turnere-paa-norske-skoler-p"/>
        <a href="https://www.bt.no/nyheter/lokalt/i/g7xg39/slik-skal-dei-tvinge-gjennom-bybanetunnel"/>
        <a href="https://www.bt.no/nyheter/lokalt/i/kJxea9/i-retten-lovet-mangemilliardaeren-aa-gjoere-opp-for-seg-ombestemte-seg"/>
        <a href="https://www.bt.no/btmeninger/kommentar/i/jdxRVw/straamann-straamann-bukken-min"/>
      </related>
      <ol>
        <li>
          <a href="https://www.bt.no/tag/Iran">Iran</a>
        </li>
        <li>
          <a href="https://www.bt.no/tag/Amnesty_International">Amnesty International</a>
        </li>
      </ol>
    </article>
  </body>
</html>