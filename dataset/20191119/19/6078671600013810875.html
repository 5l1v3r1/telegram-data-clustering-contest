<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/vuztorg-borisov-pensiya-1618368.html"/>
    <meta property="og:site_name" content="Cross"/>
    <meta property="article:published_time" content="2019-11-19T19:33:00+00:00"/>
    <meta property="og:title" content="Всички са във възторг от 250 лева пенсия, радва се Борисов"/>
    <meta property="og:description" content="/КРОСС/ С решението си за минимална пенсия от 250 лева правителството изпълнило дългогодишна мечта на синдикатите и ги хвърлило във възторг. Това е тезата на премиера Бойко Борисов, който коментира с откровено заводолство водената от кабинета социална политика."/>
  </head>
  <body>
    <article>
      <h1>Всички са във възторг от 250 лева пенсия, радва се Борисов</h1>
      <address>
        <time datetime="2019-11-19T19:33:00+00:00">19 Nov 2019, 19:33</time>
      </address>
      <p>/КРОСС/ С решението си за минимална пенсия от 250 лева правителството изпълнило дългогодишна мечта на синдикатите и ги хвърлило във възторг. Това е тезата на премиера Бойко Борисов, който коментира с откровено заводолство водената от кабинета социална политика.</p>
      <p>"Синдикатите са във възторг, защото минималната пенсия става 250 лв. Отколешна мечта!", обясни премиерът, докато инспектираше строежа на поредната остечка от АМ "Хемус".</p>
      <p>"Това решение, което взехме, да подпомогнем децата за таксите за детски градини и фонд от 70 млн. лв. за строеж на детски градини... Всички са във възторг! Мисля, че това е прекрасно, което сме направили", продължи да изрежда Борисов, докато отклоняваше въпросите на репортерите за готвените протести от страна на синдикатите заради идеята за орязване на болничните.</p>
      <p>Преди това премиерът обяви еднолично, че отменя решението. Защото покрай "тарикатите" щели да бъдат ощетени и коректните работници.</p>
      <p>Премиерът заяви, че единствените протести, които го притесняват, са тези на хотелиерите в Гърция, "защото толкова много българи, болни, отиват на почивка в петъка преди празници или не се връщат, и се опасявам в Северна Гърция да не се вдигне масов протест на хотелиери".</p>
    </article>
  </body>
</html>