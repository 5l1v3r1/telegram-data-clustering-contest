<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/digitalia/foldrengesjelzo-funkcioval-gyarapodnak-a-xiaomi-uj-okostelefonjai-2041527/"/>
    <meta property="og:site_name" content="SZOLJON"/>
    <meta property="article:published_time" content="2019-11-19T19:45:00+00:00"/>
    <meta property="og:title" content="Földrengésjelző funkcióval gyarapodnak a Xiaomi új okostelefonjai"/>
    <meta property="og:description" content="Hanggal jelzik, ha baj van."/>
  </head>
  <body>
    <article>
      <h6 class="kicker">FEJLETT TECHNOLÓGIA</h6>
      <h1>Földrengésjelző funkcióval gyarapodnak a Xiaomi új okostelefonjai</h1>
      <address>
        <time datetime="2019-11-19T19:45:00+00:00">19 Nov 2019, 19:45</time>
      </address>
      <h4>A készülékek külön alkalmazás letöltése és telepítése nélkül képesek előre jelezni a rengéseket.</h4>
      <p>A Xiaomi és a földrengés-előrejelzési technológiák fejlesztésével foglalkozó szintén kínai Institute of Care-Life kutatóintézet által kifejlesztett megoldással ellátott okostelefonok és tévékészülékek</p>
      <blockquote>néhány, vagy akár több tíz másodperccel is a lökéshullámok megérkezése előtt tudnak a képernyőre felugró üzenetekkel és hangjelzéssel riasztás leadni.</blockquote>
      <p>A földrengésjelző funkciót a Xiaomi legújabb Android-alapú felhasználói felületébe (MIUI) és annak tévékészülékeken futó változatába építették be.</p>
      <p>A Xiaomi elnöke rámutatott, hogy a földrengésjelző funkció beépítése a készülékekbe részét képezi a cég mesterséges intelligencia és a dolgok internete (IoT – interneten egymással kommunikáló elektronikai készülékek) fejlesztési programjának.</p>
      <p>
        <i>Borítókép: illusztráció</i>
      </p>
      <p> </p>
    </article>
  </body>
</html>