<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/eksgolovi-dfs-nasirovu-zachitali-obvinuvachennya-330231_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T19:24:00+00:00"/>
    <meta property="og:title" content="Ексголові ДФС Насірову зачитали обвинувачення"/>
    <meta property="og:description" content="Суд розглядає справу Насірова по суті."/>
  </head>
  <body>
    <article>
      <h1>Ексголові ДФС Насірову зачитали обвинувачення</h1>
      <h2>Суд розглядає справу Насірова по суті.</h2>
      <address>
        <time datetime="2019-11-19T19:24:00+00:00">19 Nov 2019, 19:24</time>
      </address>
      <p>Вищий антикорупційний суд (ВАСУ) розпочав перше засідання з <b><a href="https://dt.ua/UKRAINE/verhovniy-sud-skasuvav-usi-rishennya-sudiv-schodo-nasirova-ta-peredav-spravu-do-antikorsudu-324680_.html">розгляду справи по суті</a></b> стосовно колишнього голови Державної фіскальної служби Романа Насірова. Про це у вівторок, 19 листопада, повідомляє Центр протидії корупції.</p>
      <p>На засіданні присутні сам Насіров і його адвокати, а також прокурори САП Андрій Перов і Роман Симків.</p>
      <p>Головуючий суддя у справі - Ігор Суворий.</p>
      <p>Прокурор САП Симків зачитав коротку версію обвинувального акта - 4 сторінки замість 774.</p>
      <p>"ЦПК" відзначає, що прокурори встигли оголосити обвинувачення за 10 хвилин.</p>
      <p>В САП нагадали, що колишній глава ДФС <b><a href="https://dt.ua/UKRAINE/spravu-nasirova-rozglyadatime-antikorupciyniy-sud-327103_.html">обвинувачується у вчиненні злочину</a></b>, передбаченого ч. 2 ст. 364 КК (зловживання службовим становищем, що спричинило тяжкі наслідки). Крім того, йому інкримінують вчинення злочину, передбаченого ч. 2 ст. 366 (службове підроблення, що спричинило тяжкі наслідки).</p>
      <p>Насіров протягом 2015-2016 років, діючи в інтересах народного депутата 8 скликання Олександра Онищенка, особисто виніс необґрунтовані і незаконні рішення про розстрочення податкового боргу і зобов'язань ТОВ "Фірма "Хас", "Карпатнадраінвест", "Надра Геоцентр", відзначили в САП. Це спричинило за собою тяжкі наслідки у вигляді не надходження обов'язкових платежів до бюджету в сумі понад 2 млрд гривень.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>