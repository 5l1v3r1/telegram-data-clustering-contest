<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/dimoskopisi-saronoun-xrysoxoidis-panagiotopoulos-adonis-video/2919242/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T19:29:13+00:00"/>
    <meta property="og:title" content="Δημοσκόπηση: Σαρώνουν Χρυσοχοΐδης, Παναγιωτόπουλος, Άδωνις! video"/>
    <meta property="og:description" content="Δημοσκόπηση για τα έως τώρα πεπραγμένα της κυβέρνησης Μητσοτάκη, 130 μέρες μετά τις εκλογές της 7ης Ιουλίου."/>
  </head>
  <body>
    <article>
      <h1>Δημοσκόπηση: Σαρώνουν Χρυσοχοΐδης, Παναγιωτόπουλος, Άδωνις! video</h1>
      <h2>Δημοσκόπηση για τα έως τώρα πεπραγμένα της κυβέρνησης Μητσοτάκη, 130 μέρες μετά τις εκλογές της 7ης Ιουλίου.</h2>
      <address><time datetime="2019-11-19T19:29:13+00:00">19 Nov 2019, 19:29</time> by <a rel="author">Newsit Newsroom</a></address>
      <p><b>Δημοσκόπηση</b> της Interview, για λογαριασμό της <a href="https://www.verginanews.gr/%ce%bd%ce%ad%ce%b1-%ce%b4%ce%b7%ce%bc%ce%bf%cf%83%ce%ba%cf%8c%cf%80%ce%b7%cf%83%ce%b7-%ce%b1%cf%80%cf%8c-%cf%84%ce%b7%ce%bd-%ce%b2%ce%b5%cf%81%ce%b3%ce%af%ce%bd%ce%b1-%cf%84%ce%b7%ce%bb%ce%b5%cf%8c/">Βεργίνα TV</a>, έβαλε στο “μικροσκόπιο” τους υπουργούς της κυβέρνησης της ΝΔ, βαθμολογώντας τους σε σχέση με τους προκατόχους τους του ΣΥΡΙΖΑ.</p>
      <p>Σύμφωνα, λοιπόν, με την αξιολόγηση των πολιτών και την καταγραφή των απόψεών τους, όλοι οι νυν υπουργοί σε νευραλγικά πόστα, αξιολογούνται με τα διπλάσια, σε πολλές, περιπτώσεις ποσοστά αποδοχής από εκείνους του ΣΥΡΙΖΑ.</p>
      <p>Δείτε το σχετικό video:</p>
      <figure>
        <iframe src="https://www.youtube.com/embed/26DfUWw_25A" width="640" height="480" data-service="Youtube" scrolling="no"/>
      </figure>
      <h3>Δημοσκόπηση: Χρυσή τριπλέτα Χρυσοχοΐδης, Παναγιωτόπουλος, Άδωνις</h3>
      <p>Ενδεικτικά:</p>
      <p>– Ποσοστό 61,5% αποδοχής ως τον καταλληλότερο σε αυτή τη θέση λαμβάνει ο Μιχάλης Χρυσοχοϊδης για τη θέση του ως Υπουργός Προστασίας του Πολίτη, έναντι της Όλγας Γεροβασίλη την οποία θεωρούσαν κατάλληλη το 19.8%</p>
      <p>– Ο νυν Υπουργός Εθνικής Άμυνας Νίκος Παναγιωτόπουλος λαμβάνει 58,4% θετικών γνωμών έναντι του προκατόχου του Πάνου Καμμένου που απέσπασε το 12,6% των θετικών ψήφων</p>
      <p>– Το 52,7% των ερωτηθέντων θεωρούν πως ο καταλληλότερος Υπουργός Ανάπτυξης είναι ο Άδωνις Γεωργιάδης σε σύγκριση με τον Γιάννη Δραγασάκη που απέσπασε το 30,9% των θετικών γνωμών.</p>
      <p>– Το 51,9% των πολιτών έχει θετική άποψη για τον Υπουργό Ενέργειας Κωστή Χατζηδάκη, ενώ αντίστοιχα μόνο το 28,9% έχουν θετική γνώμη για τον προκάτοχό του, Γιώργο Σταθάκη</p>
      <p>– Διπλάσια είναι τα ποσοστά αποδοχής του Βασίλη Κικίλια ως Υπουργού Υγείας, ο οποίος λαμβάνει το 50,4% της αποδοχής έναντι 23,5% του πρώην Υπουργού Ανδρέα Ξανθού</p>
      <p>– Τον Τάκη Θεοδωρικάκο, θεωρεί το 50,2% τον καταλληλότερο Υπουργό Εσωτερικών, έναντι του 29,1% που θεωρούσε ως καταλληλότερο Υπουργό τον Πάνο Σκουρλέτη</p>
      <p>– Αντίστοιχα ως Υπουργός Εξωτερικών, ο Νίκος Δένδιας σύμφωνα με τη δημοσκόπηση αποσπά το 49.8% της αποδοχής των πολιτών, έναντι του 26.5% του προκατόχου του Νίκου Κοτζιά</p>
      <p>– Θετική, σε ποσοστό 48.6% είναι η αποδοχή των πολιτών στο πρόσωπο του Υπουργού Οικονομικών Χρήστο Σταϊκούρα, έναντι του προκατόχου του, Ευκλείδη Τσακαλώτου, που είχε ποσοστό 37.5%</p>
      <p>– Στο Υπουργείο Τουρισμού ως καταλληλότερος προκύπτει, σύμφωνα με τη δημοσκόπηση, ο Χάρης Θεοχάρης με ποσοστό 45,5% έναντι της Έλενας Κουντουρά που ως Υπουργός Τουρισμού λάμβανε το 23,6% της αποδοχής.</p>
      <p>Σε ό,τι αφορά του το ζήτημα του προσφυγικού – μεταναστευτικού, οι χειρισμοί της σημερινής κυβέρνησης λαμβάνουν το 21,1% θετικής απάντησης έναντι 19,1% της προηγούμενης.</p>
      <p>Δείτε ολόκληρη τη δημοσκόπηση <a href="https://www.newsit.gr/wp-content/uploads/2019/11/verginatv_dimoskopisi_19_11_2019.pdf">verginatv_dimoskopisi_19_11_2019</a></p>
    </article>
  </body>
</html>