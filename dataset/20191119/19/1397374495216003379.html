<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/koliko-ivanisevic-znaci-novaku-i-hoce-li-saradjivati-i-naredne-sezone-393205.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T19:06:00+00:00"/>
    <meta property="og:title" content="Koliko Ivanišević znači Novaku i hoće li sarađivati i naredne sezone?"/>
    <meta property="og:description" content="Saradnja je, za mnoge neočekivano, počela pred sam start Vimbldona i još uvek traje."/>
  </head>
  <body>
    <article>
      <h1>Koliko Ivanišević znači Novaku i hoće li sarađivati i naredne sezone?</h1>
      <h2>Saradnja je, za mnoge neočekivano, počela pred sam start Vimbldona i još uvek traje.</h2>
      <address><time datetime="2019-11-19T19:06:00+00:00">19 Nov 2019, 19:06</time> by <a rel="author">Darko Mitrović</a></address>
      <p><b>Novak Đoković</b> je bukvalno par dana pre početka Vimbldona pojačao svoj tim Goranom Ivaniševićem, bilo je neizvesno da li će se ona nastaviti i posle tog turnira, ali posle osvojene titule dileme nije bilo. <br/><br/>Ivanišević je i dalje uz Novaka, zajedno sa Marijanom Vajdom, a na kraju tekuće sezone naš teniser je u razgovoru za HRT otkrio da li je i u kojoj meri zadovoljan dosadašnjom saradnjom.<br/><i><br/></i><i>''Ima puno mesta za napredak. Postoje dani kad se jednostavno probudite na pogrešnu nogu. Zato je ta trenerska uloga vrlo bitna. On razume kako ja neke stvari prolazim psihički i emotivno. On se onda može na jedan način sporazumeti sa mnom i pomoći mi da prebrodim neke izazove. Zasad je saradnja izvrsna i nadam se da će se nastaviti”</i>, rekao je srpski teniser.<br/><br/>Pre Ivaniševića, uz Vajdu je u trenerskom timu nekoliko godina bio i Boris Beker, pa je neminovno i poređenje njih dvojice.<br/><br/><i>''On je pozitivno lud kao i mi svi Balkanci. S njim se nekako i bolje razumem. Slažemo se. Volim Borisa i on je moj prijatelj. Svako od njih dvojice je na svoj način poseban. Teško ih je uporediti'',</i> poručio je Novak.</p>
      <p>Izvor: Sportske.net, HRT</p>
      <related>
        <h4>Povezane vesti</h4>
        <a href="https://www.sportske.net/vest/tenis/novak-juce-stigao-u-madrid-danas-saopstio-sjajne-vesti-393101.html"/>
        <a href="https://www.sportske.net/vest/tenis/atp-novak-bez-trona-na-kraju-godine-petorica-srba-u-top-100-393072.html"/>
        <a href="https://www.sportske.net/vest/tenis/to-smo-cekali-stize-nole-392998.html"/>
        <a href="https://www.sportske.net/vest/tenis/novak-ce-posle-eliminacije-u-londonu-imati-vise-vremena-da-se-posveti-reprezentaciji-392852.html"/>
        <a href="https://www.sportske.net/vest/tenis/novak-razocaran-ali-zna-sta-dalje-392797.html"/>
      </related>
    </article>
  </body>
</html>