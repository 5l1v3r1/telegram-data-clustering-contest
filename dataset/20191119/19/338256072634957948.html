<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58462-efektivna-dagnostika-v-uzhgorod-vdkrili-kabnet-multispralnoyi-kompyuternoyi-tomografyi-foto-vdeo.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T19:48:00+00:00"/>
    <meta property="og:title" content="Ефективна діагностика: в Ужгороді відкрили кабінет мультиспіральної комп’ютерної томографії"/>
    <meta property="og:description" content="Відтепер закарпатці мають можливість скористатися одним з найефективніших методів сучасної діагностики. 14 листопада в ужгородському медичному центрі &quot;Діамед&quot; відбулося офіційне відкриття та презентація кабінету мультиспіральної комп’ютерної томографії.Тут встановлено найсучасніший МСКТ в Закарпатті марки SiemensSOMATOMgo. Up (2019 рік випуску)."/>
  </head>
  <body>
    <article>
      <h1>Ефективна діагностика: в Ужгороді відкрили кабінет мультиспіральної комп’ютерної томографії</h1>
      <address>
        <time datetime="2019-11-19T19:48:00+00:00">19 Nov 2019, 19:48</time>
      </address>
      <p><b>Відтепер закарпатці мають можливість скористатися одним з найефективніших методів сучасної діагностики. </b><br/><br/>14 листопада в ужгородському медичному центрі "Діамед" відбулося офіційне відкриття та презентація кабінету мультиспіральної комп’ютерної томографії.<br/><br/>Тут встановлено найсучасніший МСКТ в Закарпатті марки SiemensSOMATOMgo. Up (2019 рік випуску).</p>
      <figure>
        <iframe src="https://www.youtube.com/embed/gT-AKLwtwrg" width="640" height="360" data-service="Youtube" scrolling="no"/>
      </figure>
      <p>Слід зазначити, що комп'ютерна томографія – один з найефективніших методів сучасної діагностики, що дає змогу лікареві побачити максимально правдиву картину стану організму пацієнта буквально за лічені секунди.<br/><br/>Як зазначають медики, такий томограф у розпорядженні клініки значно розширить можливості і дозволить впровадити складні дослідження у попередню діагностичну практику. Наразі ж наявна можливість дізнатися про стан опорно-рухового апарату хворого, його судин, кори головного мозку та будь-якого іншого органу тіла, не виходячи за межі кабінету.<br/><br/>За словами хірурга<b> Юрія Перести</b>, томограф дає можливість діагностувати захворювання середостіння, легень, черевної порожнини, хребта, головного мозку, і що дуже важливо - тут є серйозні ангіопакети, які дозволяють визначати не тільки судинну патологію, а й патологію серця, інших органів і систем, які можливі в першу чергу для онкологічного пошуку. В цілому це можливість протягом декількох хвилин сканувати весь організм людини.</p>
      <figure>
        <iframe src="https://www.youtube.com/embed/sTZsrIregEw" width="640" height="360" data-service="Youtube" scrolling="no"/>
      </figure>
      <p><i>"Перш за все це для травматології дуже хороша машина. Чому? Тому що тут встановлено програмне забезпечення, яке дає змогу нівелювати артефакти від металу. Це є дуже важливо для постопераційних пацієнтів, яким вмонтовані були певні металеві протези або стабілізуючі системи з приводу переломів хребта, кінцівок і т.д. Це дуже хороший апарат для пацієнтів, у яких є захворювання центральних та периферичних судин, для планування тактики оперативних втручань, реконструктивних оперативних втручань, для відслідковування в постопераційному періоді, наскільки вдало вони були проведені"</i>,- розповіла лікар-радіолог <b>Олена Боришевська-Логін</b>.<br/><br/>Наразі професіоналізм медичного персоналу та високоякісне устаткування центру дозволяє найкращим чином дбати про найцінніше - людське здоров'я.<br/><br/>Однак на досягнутому <a href="https://diamed.uz.ua/">медичний центр "Діамед"</a> зупинятися не збирається. Обіцяють і надалі удосконалюватися, щоб надання медичних послуг на Закарпатті нічим не поступалося провідним європейським медичним лікарням.</p>
      <figure>
        <img src="https://zak-kor.net/uploads/posts/2019-11/1574183300_77105720_431688107494983_6279748262748487680_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574183278_75034500_431687274161733_5912550368784416768_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574183269_75210232_431687377495056_4256520617076981760_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574183286_73160590_431687647495029_9003843145821061120_o.jpg"/>
      </figure>
      <p>Відео: <a href="http://m-studio.net.ua/diamed-mkt/">Телекомпанія М-студіо</a>, <a href="https://pershij.com.ua/na-zakarpatti-zapratsiuvav-kabinet-multyspiralnoi-komp-iuternoi-tomohrafii-video/?fbclid=IwAR3dU7YB1PxzZOqM7ujs0Xc5nR_A9Eu4-Si1vcduOMZ3dW8vaXGcaJOREq8">Перший Кабельний</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>