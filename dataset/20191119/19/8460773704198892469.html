<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/g-sudhakaran-alapuzha-highway/835456"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-19T19:06:12+00:00"/>
    <meta property="og:title" content="ആലപ്പുഴ ബൈപാസ്: കൃത്യമായി പ്രവര്‍ത്തനം മുന്നേറിയാല്‍ മൂന്നുമാസത്തില്‍ പൂര്‍ത്തിയാകും: മന്ത്രി ജി സുധാകരന്‍"/>
    <meta property="og:description" content="പ്രതീക്ഷിക്കുന്ന രീതിയില്‍ പ്രവൃത്തികള്‍ മുന്നേറിയാല്‍ ..."/>
  </head>
  <body>
    <article>
      <h1>ആലപ്പുഴ ബൈപാസ്: കൃത്യമായി പ്രവര്‍ത്തനം മുന്നേറിയാല്‍ മൂന്നുമാസത്തില്‍ പൂര്‍ത്തിയാകും: മന്ത്രി ജി സുധാകരന്‍</h1>
      <address><time datetime="2019-11-19T19:06:12+00:00">19 Nov 2019, 19:06</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം&gt; പ്രതീക്ഷിക്കുന്ന രീതിയില്‍ പ്രവൃത്തികള്‍ മുന്നേറിയാല്‍ മൂന്നുമാസത്തിനുള്ളില്‍ ആലപ്പുഴ ബൈപാസ് പൂര്‍ത്തിയാകുമെന്ന് മന്ത്രി ജി സുധാകരന്‍ നിയമസഭയില്‍ പറഞ്ഞു. ബൈപാസിന്റെ കാര്യത്തില്‍ റെയില്‍വേയുടെ നിലപാട് പ്രതിഷേധാര്‍ഹമാണ്. പാലത്തില്‍ റെയില്‍വേയുടെ ഭാഗത്തെ ഗര്‍ഡറുകള്‍ അവര്‍ തന്നെയാണ് നിര്‍മിച്ചത്.</p>
      <p>17 തവണ പരിശോധന നടത്തിയാണ് അവ പ്രവൃത്തി സ്ഥലത്തെത്തിച്ചത്. ചില പ്രശ്‌നങ്ങള്‍ ആരോപിച്ച് ഇവ സ്ഥാപിക്കാന്‍ റെയില്‍വേ തടസംനിന്നു. തകരാര്‍ എന്താണെന്ന് വ്യക്തമാക്കാനും തയ്യാറായില്ല. ഇതിനായി ചെലവ് വരുന്നതിന്റെ പകുതി സംസ്ഥാനം അടച്ചാല്‍ മതിയെങ്കിലും മുഴുവന്‍ തുകയായ ഏഴ് കോടിയും സംസ്ഥാനം അടച്ചു.</p>
      <p>കേന്ദ്രമന്ത്രി പീയൂഷ് ഗോയലിനെ ബന്ധപ്പെട്ടശേഷമാണ് ഇപ്പോള്‍ നടപടിക്ക് തയ്യാറായതെന്നും പ്രതിപക്ഷ നേതാവ് രമേശ് ചെന്നിത്തലയുടെ സബ്മിഷന് മറുപടിയായി മന്ത്രി പറഞ്ഞു. ഈ സര്‍ക്കാര്‍ വന്നപ്പോള്‍ ബൈപാസിന്റെ 15 ശതമാനമാണ് പൂര്‍ത്തിയായിരുന്നത്. ഇപ്പോള്‍ 98 ശതമാനവും പൂര്‍ത്തിയായി.</p>
      <p>വമ്പന്‍ പാലത്തിന്റെ ചുവട്ടില്‍ നിന്നാണ് ഇപ്പോള്‍ ചിലര്‍ 'വീ വാന്‍ഡ് ബൈപാസ്' എന്ന് പറയുന്നത്. 348.43 കോടി രൂപയുടെ പദ്ധതിയില്‍ പകുതി സംസ്ഥാനമാണ് വഹിക്കുന്നത്. കേന്ദ്രത്തിനെതിരെ സംസാരിച്ചില്ലെങ്കില്‍ ഒന്നും കിട്ടാത്ത സ്ഥിതിയാണ്. ദേശീയപാത ടെന്‍ഡര്‍ നവംബര്‍ 15ന് തുറക്കേണ്ടത് ഡിസംബറിലേക്ക് മാറ്റി. നിരവധി എതിര്‍പ്പുകള്‍ മറികടന്നാണ് ബൈപാസ് പൂര്‍ത്തിയാക്കുന്നതെന്നും മന്ത്രി പറഞ്ഞു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/g-sudhakaran-national-highway/832717"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835636"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835635"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835634"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835633"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835632"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835631"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835630"/>
      </related>
    </article>
  </body>
</html>