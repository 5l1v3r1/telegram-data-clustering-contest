<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158867_1111.html"/>
    <meta property="og:site_name" content="Novsport"/>
    <meta property="article:published_time" content="2019-11-19T19:08:00+00:00"/>
    <meta property="og:title" content="Божинов: Всички в Ботев (Враца) сме левскари, без Лясков"/>
    <meta property="og:description" content="„Надявам се да променя моята статистика, която е негативна срещу ЦСКА“, каза нападателят"/>
  </head>
  <body>
    <article>
      <h1>Божинов: Всички в Ботев (Враца) сме левскари, без Лясков</h1>
      <address><time datetime="2019-11-19T19:08:00+00:00">19 Nov 2019, 19:08</time> by <a rel="author">Велизар Антов</a></address>
      <p>Централният нападател на Ботев (Враца) Валери Божинов говори пред колегите от <a href="https://dsport.bg/bozinov-pred-dsport-v-nashia-otbor-vsichki-sme-levskari.html#parent=search"><u>dsport.bg</u></a> относно задаващия се сблъсък между неговия тим и ЦСКА.<br/><br/>"В нашия отбор всички сме левскари. Изключение прави само Ангел Лясков. Момчето е преотстъпено от ЦСКА, но повечето сме левскари. Надявам се да променя моята статистика, която е негативна срещу ЦСКА, започна Божинов.<br/><br/>"Благодаря на Сашо Ангелов за всичко, което направи за мен и Ботев (Враца). Той постигна много. Два пъти класира тима в А група, успя да го спаси от изпадане. Той е легенда тук и искам да му пожелая много успехи. Нека си намери нов отбор и да бъде щастлив в него. Ние вече имаме нов треньор. Работил съм и преди с Тони Здравков. Той много се е развил. Работата му в Лудогорец е повлияла. Той е попил много неща от Пауло Аутуори. Работи много върху детайлите, правим много тактически тренировки, анализи и изпипваме много моменти от играта. Личи си, че е работил в сериозен клуб пълен с професионалисти", продължи опитният футболист.<br/><br/>"Не знам защо Бодуров е изключен от ЦСКА. Това са си техни неща, но той наистина е много силен футболист и съжалявам, че няма да мога да играя срещу него. Пожелавам му да си намери нов отбор или да си оправи нещата в сегашния. Той е много добър футболист и липсва на националния тим", завърши Божинов.</p>
    </article>
  </body>
</html>