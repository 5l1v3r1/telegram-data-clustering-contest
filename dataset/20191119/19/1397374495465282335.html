<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/partizan-od-jula-do-novembra-od-svete-markovica-do-strahinje-pavlovica-koliko-je-to-u-milionima-evra-393208.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T19:33:00+00:00"/>
    <meta property="og:title" content="Partizan od jula do novembra, od Svete Markovića do Strahinje Pavlovića - Koliko je to u milionima evra?"/>
    <meta property="og:description" content="Iz meseca u mesec, Partizanova kasa je postajala sve punija, a još ako se ozvaniči i Pavlovićev transfer u Monako..."/>
  </head>
  <body>
    <article>
      <h1>Partizan od jula do novembra, od Svete Markovića do Strahinje Pavlovića - Koliko je to u milionima evra?</h1>
      <h2>Iz meseca u mesec, Partizanova kasa je postajala sve punija, a još ako se ozvaniči i Pavlovićev transfer u Monako...</h2>
      <address><time datetime="2019-11-19T19:33:00+00:00">19 Nov 2019, 19:33</time> by <a rel="author">Darko Mitrović</a></address>
      <p>Za razliku od prethodne, ''sušne'' godine za Partizan kada su finansije u pitanju, ove godine se situacija značajno popravlja za klub iz Humske. <br/><br/>Sve je počelo od jula meseca, kada su počeli prvi transferi igrača iz prošlogodišnjeg sastava.<br/><br/>Svetozar Marković je početkom jula prešao u Olimpijakos za 1.5 miliona evra na ime obeštećenja, potom je Rikardo Gomeš otišao u Al Šaržu za tri miliona (uz potencijalnih još 600 hiljada ako Al Šarža osvoji titulu sa Rikardom u timu), a Ognjen Ožegović u Darmštat za 400 hiljada evra. <br/><br/>U međuvremenu, Partizan je ostvario zapažene rezultate i na evropskoj sceni. Crno-beli su uspešno prošli kvalifikacije i plasirali se u grupnu fazu Lige Evrope, od čega su zaradili 260.000 za pobedu nad Konas Kijem, pa još 280.000 za pobedu nad Malatijom i onda još 2.92 miliona pobedom nad Moldeom i plasmanom u grupnu fazu. <br/><br/>U grupnoj fazi Partizan je zaradio 190.000 evra od remija sa AZ Alkmarom u Beogradu i 570.000 za pobedu nad Astanom. S obzirom da do kraja grupne faze crno-beli još po jednom igraju sa pomenutim rivalima, mogićnost još veće zarade je sasvim realno ostvariva.<br/><br/>I, ako se obistine najnovije najave da bi Strahinja Pavlović mogao u Monako za 10+3 miliona evra, onda sve ovo zajedno daje veoma pristojnu zaradu za crno-bele, ne računajući zaradu od TV prava i ulaznica. <br/><br/>Kada sve saberemo, Partizan bi od jula, zaključno sa novembrom, uz pretpostavku da je Pavlovićev transfer gotova stvar, zaradio minimalno 19.12 miliona evra, uz mogućih još 3.6 miliona na ime bonusa od transfera Gomeša i Pavlovića. <br/><br/>Ali, da ipak sačekamo da se Pavlovićev transfer ozvaniči, tek onda ćemo imati precizniju računicu.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/nije-samo-monako-pavlovica-bi-jos-jedan-francuski-klub-ali-morace-znacajno-da-pojaca-ponudu-393194.html"/>
        <a href="https://www.sportske.net/vest/domaci-fudbal/novi-detalji-oko-pavlovicevog-transfera-koliko-ce-partizan-zaraditi-sa-bonusima-393138.html"/>
        <a href="https://www.sportske.net/vest/domaci-fudbal/bum-pavlovic-vec-otputovao-na-zavrsne-pregovore-partizanu-veliki-novac-393125.html"/>
        <a href="https://www.sportske.net/vest/domaci-fudbal/partizanov-veto-njima-ne-bi-dali-pavlovica-ni-za-15-miliona-evra-393107.html"/>
        <a href="https://www.sportske.net/vest/domaci-fudbal/partizan-od-sutra-dobija-jos-jednog-stopera-za-sada-samo-na-treninzima-392992.html"/>
      </related>
    </article>
  </body>
</html>