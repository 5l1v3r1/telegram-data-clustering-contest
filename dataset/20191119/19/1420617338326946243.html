<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/tecnologia/e-commerce-del-2020-mai-dimenticare-la-seo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T19:14:00+00:00"/>
    <meta property="og:title" content="e-Commerce del 2020: mai dimenticare la SEO"/>
    <meta property="og:description" content="Per una strategia di vendita efficace nel settore dell’e-commerce, non bisogna mai dimenticare la SEO. Alle soglie del 2020, la Search Engine Optimization (questo il significato dell’acronimo) riveste ancora una fondamentale importanza, ai fini della visibilità su Internet di un’azienda e della sua espansione in rete. SEO: il suo significato, regole di ieri e di […]"/>
  </head>
  <body>
    <article>
      <h1>e-Commerce del 2020: mai dimenticare la SEO</h1>
      <address><time datetime="2019-11-19T19:14:00+00:00">19 Nov 2019, 19:14</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/seo.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Per una <b>strategia di vendita</b> efficace nel settore dell’<b>e-commerce</b>, non bisogna mai dimenticare la <b>SEO</b>. Alle soglie del 2020, la <b>Search Engine Optimization</b> (questo il significato dell’acronimo) riveste ancora una fondamentale importanza, ai fini della <b>visibilità su Internet di un’azienda</b> e della sua espansione in rete.</p>
      <p>
        <b>SEO: il suo significato, regole di ieri e di oggi</b>
      </p>
      <p><b>SEO</b> indica una serie di attività volte all’<b>ottimizzazione dei contenuti di un sito Internet</b>, per l’<b>indicizzazione</b> ottimale da parte dei motori di ricerca.<br/>Soprattutto nel corso degli ultimi anni, i criteri che i portali web devono osservare per essere visualizzati nelle prime pagine dei risultati di ricerca, si sono evoluti e affinati.<br/>Fino a qualche anno fa, la parte del leone era svolta dalle parole chiave, le <b>keywords</b>. Una loro massiccia presenza nel testo da ottimizzare, assicurava una <b>buona posizione sui principali motori di ricerca</b>.</p>
      <p>Spesso, questa pratica veniva utilizzata a scapito della qualità dei testi, poiché le parole chiave (principali o correlate), talvolta inserite in quantità eccessiva, rendevano le pagine del sito per nulla user friendly e i testi ostici e difficoltosi da leggere.<br/>Ad oggi, i meccanismi di funzionamento dell’<b>ottimizzazione di un sito Internet da parte di Google</b> (il principale motore di ricerca al mondo) sono costituiti da un algoritmo, che comprende diverse variabili, che includono le keyword, ma non solo.</p>
      <p>Google non ha reso noti tutti i fattori che determinano il <b>ranking</b>, ovvero il <b>posizionamento di un sito nelle pagine dei motori di ricerca</b>.<br/>L’<b>ottimizzazione in ottica SEO</b> include diverse attività, che comprendono elementi quali la struttura del portale e del suo codice HTML, il contenuto e il management dei collegamenti, intendendo sia quelli verso altri siti (denominati <b>backlink</b>), che quelli cosiddetti in entrata, che attengono ai link di altri siti verso il proprio.<br/>Ciò che emerge in tutti i casi, quando si parla di SEO, è che i contenuti di qualità hanno sempre il peso maggiore nell’attribuzione di un buon posizionamento di un sito nelle pagine del browser. Non per nulla la preparazione richiesta agli <b>esperti SEO</b> è alta, varia e sempre in aggiornamento: seguire un <a href="https://www.webhero.it/corso-seo-roma/">corso SEO a Roma</a> o nelle migliori città d’Italia diviene per molti la chiave della formazione più competitiva.</p>
      <p>
        <b>Search Engine Optimization nei siti di e-commerce: cosa tenere d’occhio</b>
      </p>
      <p>L’ottimizzazione di un sito, ai fini della sua visualizzazione nei motori di ricerca, passa attraverso l’elaborazione di un codice HTML ben strutturato e testi di qualità. Cosa significa, per la precisione, introdurre un testo che sia una vera e propria calamita per i motori di ricerca?<br/>Per comprendere al meglio il concetto, il metodo migliore è pensare da consumatori.</p>
      <p>Nel momento in cui si effettua una ricerca online, di un bene o un servizio, ci si aspetta di trovare il maggior numero di informazioni riguardo alla propria richiesta. Ad esempio, digitando nella stringa del browser le parole relative a una palestra aperta 7 giorni su 7 a Roma, ci si aspetta che compaiano le strutture pertinenti ai parametri inseriti. Per questo motivo, i motori di ricerca “premiano” i siti che contengono le informazioni più ricche, complete e dettagliate, relativamente a qualsiasi argomento.</p>
      <p>Chiunque sia alla ricerca di una definizione, una struttura o maggiori informazioni su un determinato argomento, apprezzerà di gran lunga i website che siano in grado di soddisfare tali esigenze e di stimolare, se possibile, la permanenza nel sito e il desiderio di ritornarvi in futuro, meglio ancora periodicamente.</p>
      <p>
        <b>Gli strumenti dell’attività SEO: il copywriting</b>
      </p>
      <p>Tra i principali strumenti che fanno parte dell’attività di ottimizzazione di un sito per i motori di ricerca, va annoverato il <b>SEO copywriting</b>, che comprende l’elaborazione di testi per website, alla luce di un’analisi approfondita del target cui ci si rivolge, nonché della migliore forma di comunicazione da utilizzare. <b>Scrivere testi per un sito di e-commerce</b> che vende componentistica industriale, presuppone un pubblico diverso da quello di pacchetti vacanze per famiglie: per ognuno dei portali andrà strutturato un piano di comunicazione differente, poiché diverso è il target di riferimento.</p>
      <p>In tutti i casi, l’obiettivo del SEO copywriting è quello di elaborare testi informativi, che catturino l’attenzione e invoglino il cliente a continuare a navigare e, se possibile, acquistare i prodotti online.<br/>Considerando che la concorrenza online è davvero vasta, e che il visitatore di una pagina di un sito, nel momento in cui l’abbandona perché non riporta le informazioni sperate, difficilmente vi farà ritorno, le aziende di e-commerce non devono mai dimenticare la SEO per il loro website, al fine di espandere e far crescere il proprio business.</p>
      <p>
        <b>La funzione della SEO per le aziende di e-commerce: verso il 2020</b>
      </p>
      <p>Le imprese, i professionisti e le aziende che commercializzano prodotti online, hanno a che fare, da una parte, con la concorrenza e, dall’altra, con clienti sempre più informati ed esigenti.<br/>Occorre, quindi, fare in modo che la propria azienda sia visibile più delle altre sulla rete e raggiungere il maggior numero di clienti, soprattutto in una prospettiva futura. Per prosperare e crescere nel corso del tempo, infatti, non è solamente importante l’acquisizione di clienti ma, soprattutto, la loro fidelizzazione.</p>
      <p>A questo scopo, tra le <b>pratiche SEO maggiormente efficaci</b>, vi è quella di elaborare i testi del proprio sito che siano il più informativi possibile sui servizi o prodotti offerti e che rispondano alle domande più frequenti del consumatore, anche quello più esigente e particolare.<br/>Questi si sentirà invogliato ad approfondire l’argomento, aumentando il tempo di permanenza sul sito di e-commerce, in cui troverà, verosimilmente, i prodotti di cui ha bisogno. Essi devono essere ben visibili sulle pagine del portale, riportare foto di qualità, preferibilmente da più angolazioni, ed essere accompagnate da descrizioni precise e dettagliate.</p>
      <p>Si pensi, ad esempio, a un sito che vende scarpe: se sono presenti foto che possono essere ingrandite o viste da più angolazioni, la probabilità che il consumatore le acquisti sarà molto alta, poiché avrà avuto la possibilità di visionare ogni prospettiva e appurare quasi per certo che quelle scarpe siano adatte alle sue esigenze e ai suoi gusti.</p>
      <p>
        <b>Le strategie di ottimizzazione di un sito: l’analisi dei competitor</b>
      </p>
      <p>L’attività principale del processo di ottimizzazione di un website, comincia dall’osservazione dei competitor e dei prodotti che sono visibili per primi nei risultati dei motori di ricerca.<br/>L’importanza di tale analisi preliminare attiene all’individuazione delle parole chiave, con le quali i concorrenti si sono posizionati nelle prime pagine dei motori di ricerca. Per questo motivo, la SEO è un processo che va a braccetto con la <b>creazione di un sito Internet</b>, quindi deve avvenire ancora prima che il website sia online.</p>
      <p>Quali sono i fattori più importanti sui quali la Search Engine Optimization dovrà porre le sue basi?<br/>Innanzitutto, è fondamentale individuare le keyword corrispondenti alla propria attività di e-commerce. Identificare le parole chiave maggiormente ricercate dal target cui ci si rivolge, consentirà di ottimizzare il sito Internet.<br/>Inoltre, per incrementare la notorietà del marchio in rete, le attività di <b>link building</b> costituiscono uno dei pilastri dell’attività di marketing digitale.</p>
      <p>Con l’aumentare di citazioni, riferimenti e collegamenti di altri siti verso il proprio (in virtù dei contenuti di qualità), la sua autorevolezza aumenta e, con essa, anche il raggio di azione per raggiungere un numero sempre più vasto di potenziali clienti.<br/>Il proprio brand deve essere chiaro e adeguatamente valorizzato; ogni impresa ambisce all’amplificazione del proprio marchio, soprattutto in prospettiva futura.</p>
      <p>Da questo punto di vista, l’attività SEO rientra tra le strategie di marketing digitali più efficaci, poiché un brand, quando conquista i primi posti nei risultati dei motori di ricerca, generalmente vi rimane a lungo, entrando nella mente e nelle abitudini dei consumatori.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/tecnologia/e-commerce-del-2020-mai-dimenticare-la-seo.html"/>
        <a href="https://www.ilcorrieredellacitta.com/news/million-day-19-novembre-2019-scopri-i-numeri-vincenti-in-diretta.html"/>
        <a href="https://www.ilcorrieredellacitta.com/ambiente/discarica-di-albano-il-pd-invitiamo-i-sindaci-di-ardea-e-pomezia-a-sostenere-nicola-marini.html"/>
        <a href="https://www.ilcorrieredellacitta.com/latina-cronaca/latina-trovati-84-braccianti-stranieri-che-lavoravano-in-precarie-condizioni-di-sicurezza.html"/>
        <a href="https://www.ilcorrieredellacitta.com/news/maltempo-pomezia-chiesto-il-riconoscimento-dello-stato-di-calamita.html"/>
        <a href="https://www.ilcorrieredellacitta.com/news-latina/troppi-incidenti-sulla-pontina-gli-obiettivi-strategici-per-la-messa-in-sicurezza.html"/>
      </related>
    </article>
  </body>
</html>