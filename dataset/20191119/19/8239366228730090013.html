<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_na_vul_plastoviy_mozhut_vstanovlennya_stantsii_vymiryuvannya_yakosti_povitrya_331159.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T19:00:00+00:00"/>
    <meta property="og:title" content="У Львові на вул. Пластовій можуть встановлення станції вимірювання якості повітря"/>
    <meta property="og:description" content="У Львові обговорюють можливість встановлення приладу для моніторингу якості атмосферного повітря на вул. Пластовій, 13 та забезпечення онлайн-оприлюднення отриманих результатів. Відповідне рішення розглядають у зв’язку із зареєстрованою на сайті ЛМР електронною петицією, що набрала необхідну кількість голосів. Про це повідомив заступник директора департаменту містобудування з питань екології та природних ресурсів Володимир Данилюк, інформує прес-служба ЛМР."/>
  </head>
  <body>
    <article>
      <h1>У Львові на вул. Пластовій можуть встановлення станції вимірювання якості повітря</h1>
      <h2>У Львові обговорюють можливість встановлення приладу для моніторингу якості атмосферного повітря на вул. Пластовій, 13 та забезпечення онлайн-оприлюднення отриманих результатів. Відповідне рішення розглядають у зв’язку із зареєстрованою на сайті ЛМР електронною петицією, що набрала необхідну кількість голосів. Про це повідомив заступник директора департаменту містобудування з питань екології та природних ресурсів Володимир Данилюк, інформує прес-служба ЛМР.</h2>
      <address>
        <time datetime="2019-11-19T19:00:00+00:00">19 Nov 2019, 19:00</time>
      </address>
      <figure>
        <img src="https://galinfo.com.ua/media/gallery/intxt/d/s/dsc1868-f08c9ef1c23610de139c896852abc1bd.jpg"/>
      </figure>
      <p>«Така станція є побутовим приладом, який дозволяє вимірювати вміст пилу неорганічного, вологість, температуру та атмосферний тиск повітря, а також потребує постійного живлення від мережі електропостачання. Її ціна становить близько 1,5 тис грн, проте станом на листопад 2019 виробник тимчасово призупинив прийом заявок на придбання станції моніторингу повітря.</p>
      <p>Хімічна лабораторія КП «Адміністративно-технічне управління» володіє технічною базою, яка дозволяє проводити моніторинг концентрації газів в атмосферному повітрі та оприлюднювати результати замірів на сайті Львівської міської ради. Однак, враховуючи навантаження працівників хімічної лабораторії КП «Адміністративно-технічне управління», неможливо забезпечувати постійний моніторинг вмісту шкідливих речовин в повітрі", — зазначив заступник директора департаменту містобудування з питань екології та природних ресурсів Володимир Данилюк.</p>
      <p>Відтак, сьогодні було здійснено виїзд на вул. Пластову, 13, з метою вимірювання показників якості повітря. Так, прилади хімічної лабораторії КП «Адміністративно-технічне управління» не показали відхилень показників від норми.</p>
      <p>«Сьогодні в момент вимірювання показників якості повітря перевищень гранично допустимої норми виявлено не було. Концентрації шкідливих речовин сірководню та аміаку, оксиду вуглецю та діоксиду азоту не було. Однак усе залежить від часу доби та напрямку вітру, тому заміри необхідно здійснювати регулярно», — зазначив експерт хімічної лабораторії КП «Адміністративно-технічне управління» Ігор Ващук.</p>
      <p>Як зауважили в КП «Адміністративно-технічне управління», виміри повітря на місцевості планують здійснювати щотижнево.</p>
      <p>Також, для забезпечення об’єктивного вивчення впливу діяльності міських очисних споруд на стан довкілля, було запропоновано дві опції, зокрема:</p>
      <ul>
        <li>проводити щотижневий моніторинг якості атмосферного повітря (в присутності мешканців) силами хімічної лабораторії КП «Адміністративно-технічне управління» на вміст аміаку, азоту діоксиду, сірчистого ангідриду, сірководню, оксиду вуглецю та неорганічного пилу, з урахуванням температури, вологості та атмосферного тиску повітря.</li>
      </ul>
      <p>Розробити графік проведення моніторингу якості атмосферного повітря із вказанням точної години та дати відбору проб атмосферного повітря, який довести до відома мешканців.</p>
      <p>Результати моніторингу оприлюднювати на сайті Львівської міської ради та, за необхідності, скеровувати на електронні скриньки мешканців;</p>
      <ul>
        <li>закупити декілька приладів та встановити стаціонарну станцію моніторингу повітря, яка забезпечуватиме проведення моніторингу якості атмосферного повітря, зокрема, на вміст аміаку, азоту діоксиду, сірчистого ангідриду, сірководню, оксиду вуглецю та пилу неорганічного, з врахуванням температури, вологості та атмосферного тиску повітря.</li>
      </ul>
      <p>При цьому, другий варіант передбачає виділення коштів з міського бюджету на закупівлю:</p>
      <ul>
        <li>приладів та програмного забезпечення для передавання онлайн-результатів (близько 350 тис. грн);</li>
        <li>виготовлення ПКД на влаштування зварної металевої конструкції та її влаштування (близько 100 тис. грн.);</li>
        <li>під’єднання до мережі електропостачання, потужністю 5 кВт; (4,5 тис. грн/рік)</li>
        <li>під’єднання до мережі інтернет (1,5 тис грн/рік);</li>
        <li>призначення відповідального працівника за роботу станції (додаткова ставка);</li>
        <li>щорічна повірка приладів (15 тис. грн./рік)</li>
        <li>попередня кошторисна вартість близько 500 тис. грн.</li>
      </ul>
      <p>Водночас, із метою уникнення вандалізму, необхідно обрати земельну ділянку для стаціонарної станції моніторингу атмосферного повітря, яка б знаходилась під охороною.</p>
      <p>Нагадаємо, на виконання рішення виконкому Львівської міської ради ЛКП «Зелене місто» забезпечило розроблення проєктної документації «Будівництво механіко-біологічного комплексу перевантаження та переробки твердих побутових відходів на вул. Пластовій, 13».</p>
      <p>Відповідно до проєктних рішень, передбачається будівництво механіко-біологічного комплексу перевантаження та переробки твердих побутових відходів на ділянці, площею 9,66 гектари, потужністю 250 тис. тон на рік. Загальна площа забудови становить 21 902 квадратних метрів, тривалість будівництва — 24 місяці, а кількість нових робочих місць — 144 працівники. Загальна кошторисна вартість будівництва всіх стадій, включно з вартістю будівельних робіт та устаткування, — 1,167 млрд грн.</p>
      <p>Нагадаємо, Львів комплексно вирішує питання поводження з твердими побутовими відходами. За два роки у місті збудують перший в Україні сучасний сміттєпереробний комплекс із європейською технологією механіко-біологічної переробки відходів, рекультивують старий полігон та впровадять нову систему поводження з відходами. Вона передбачатиме сортування сухих та вологих відходів і вторинної сировини та облаштування окремих майданчиків для збору електроніки, великогабаритного і будівельного сміття. А вже цього року запрацює станція компостування органічних відходів. Для цих цілей місто отримало 25 мільйонів євро кредиту від Європейського банку реконструкції та розвитку, 10 мільйонів євро гранту — безповоротної фінансової допомоги від екологічних фондів. Внесок міста — 6,75 мільйона євро.</p>
    </article>
  </body>
</html>