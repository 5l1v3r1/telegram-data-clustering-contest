<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/19/the-brief-from-brussels-ftwxeia-poverty"/>
    <meta property="og:site_name" content="euronews"/>
    <meta property="article:published_time" content="2019-11-19T19:10:04+00:00"/>
    <meta property="og:title" content="109 εκατομμύρια άνθρωποι αντιμέτωποι με τη φτώχεια"/>
    <meta property="og:description" content="Λίγους μήνες πριν από το 2020, η φτώχεια παραμένει μάστιγα για την Ευρώπη. Η ΕΕ είχε βάλει στόχο να μειώσει τη φτώχεια κατά 20 εκατομμύρια στην Ευρώπη μέχρι το 2020, αλλά ο στόχος δεν επετεύχθη."/>
  </head>
  <body>
    <article>
      <h1>109 εκατομμύρια άνθρωποι αντιμέτωποι με τη φτώχεια</h1>
      <address><time datetime="2019-11-19T19:10:04+00:00">19 Nov 2019, 19:10</time> by <a rel="author">Maria Psara</a></address>
      <p>Η Αλίκη κατάγεται από μια πόλη κοντά στο Δουβλίνο, με υψηλά ποσοστά ανεργίας και ανάγκης για κοινωνική πρόνοια. Στην περιοχή της, η στεγαστική κρίση έχει δημιουργήσει τους λεγόμενους «κρυμμένους άστεγους»: μια κατάσταση όπου 3 γενιές αναγκάζονται να ζουν κάτω από μία στέγη.</p>
      <p>«Δεν αισθάνομαι μέρος της Ιρλανδίας όπως αναπαράγεται στα γυαλιστερά περιοδικά των αεροπλάνων - η λαμπρή οικονομία, η λαμπερή μόδα, ο μεγάλος παραγωγός τροφίμων», λέει η Άλις Κέλι.</p>
      <p>Η Αλίκη βρέθηκε στις Βρυξέλλες για να συμμετάσχει στην ευαισθητοποίηση των ευρωπαϊκών θεσμών για το μέγεθος του προβλήματος της φτώχειας στην Ευρώπη.</p>
      <p>Σύμφωνα με την Eurostat, 109 εκατομμύρια άνθρωποι αντιμετωπίζουν τον κίνδυνο της φτώχειας. Πιο εκτεθειμένες είναι οι γυναίκες, τα παιδιά, τα άτομα με μεταναστευτικό υπόβαθρο και μονογονεϊκές οικογένειες.</p>
      <p>Η νέα πρόεδρος της Κομισιόν δήλωσε ότι θέλει να θεσπίσει ένα ασφαλιστικό σύστημα για την ανεργία και έναν κατώτατο μισθό. Αλλά ο εκλεγμένος Επίτροπος για την εργασία θέλει να προχωρήσει περισσότερο.</p>
      <p>«Ο κατώτατος μισθός είναι ένα από τα θέματα, αλλά σίγουρα πρέπει να προωθήσουμε ποιοτικές θέσεις εργασίας επειδή ο αριθμός των θέσεων εργασίας δεν είναι τόσο σημαντικός. Είναι η ποιότητα των θέσεων εργασίας που καθορίζουν», λέει ο Νίκολας Σμιτ, σύντομα Επίτροπος Εργασίας από το Λουξεμβούργο.</p>
      <p>Οι οργανισμοί επιμένουν ότι είναι σημαντικό οι εθνικές κυβερνήσεις να παρέχουν στήριξη σε εργαζόμενους με χαμηλό εισόδημα.</p>
      <p>«Αυτή τη στιγμή αυτό δεν συμβαίνει σε πολλά από τα κράτη μέλη μας. Το ελάχιστο εισόδημα καθορίζεται σε επίπεδο που δεν επιτρέπει στους περισσότερους ανθρώπους να ζήσουν μια αξιοπρεπή ζωή και να συμμετάσχουν στην κοινωνία», τονίζει ο Λίο Γουίλιαμς, διευθυντής του Ευρωπαϊκού Δικτύου κατά της Φτώχειας European Anti-Poverty Network (EAPN) .</p>
      <p>Η ΕΕ ήθελε να μειώσει τη φτώχεια κατά 20 εκατομμύρια στην Ευρώπη μέχρι το 2020, αλλά έχασε αυτόν τον στόχο. Οι οργανώσεις εύχονται να μη χαθεί και αυτή η δεύτερη ευκαιρία.</p>
      <p>--</p>
    </article>
  </body>
</html>