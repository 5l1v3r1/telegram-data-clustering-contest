<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3360989/nato-se-siri-u-novu-dimenziju-alijansa-osvaja-svemir-ali-ne-namerava-da-tamo-postavlja-oruzje-video"/>
    <meta property="og:site_name" content="kurir.rs"/>
    <meta property="article:published_time" content="2019-11-19T19:34:00+00:00"/>
    <meta property="og:title" content="NATO SE ŠIRI U NOVU DIMENZIJU: Alijansa osvaja svemir, ali ne namerava da tamo postavlja oružje (VIDEO)"/>
    <meta property="og:description" content="NATO širi svoje delovanje i na svemir, petu operativnu zonu nakon kopna, mora, vazduha i odnedavno sajber-prostora, rekli su izvori iz Saveza."/>
  </head>
  <body>
    <article>
      <h6 class="kicker">proširenje</h6>
      <h1>NATO SE ŠIRI U NOVU DIMENZIJU: Alijansa osvaja svemir, ali ne namerava da tamo postavlja oružje (VIDEO)</h1>
      <address>
        <time datetime="2019-11-19T19:34:00+00:00">19 Nov 2019, 19:34</time>
      </address>
      <p>
        <b>NATO širi svoje delovanje i na svemir, petu operativnu zonu nakon kopna, mora, vazduha i odnedavno sajber-prostora, rekli su izvori iz Saveza.</b>
      </p>
      <p>"Svemir je ključan za odbranu Saveza i za odvraćanje, za rano upozoravanje i za navigaciju", izjavio je u Briselu glavni sekretar NATO-a Jens Stoltenberg pre nego što je taj potez potvrdilo 29 država članica.</p>
      <p>Oko polovine od 2.000 satelita u Zemljinoj orbiti pripada članicama NATO-a, dodao je Stoltenberg.</p>
      <p>"NATO ne namerava da u svemir postavlja oružje", istakao je.</p>
      <p>Ali napadi na satelite zemalja članica mogli bi se smatrati provokacijom na koju bi trebalo odgovoriti, smatra američka veleposlanica pri NATO-u Kay Bailey Hutchinson.</p>
      <figure>
        <iframe src="https://www.youtube.com/embed/3rXvyiX3D48" width="764" height="430" data-service="Youtube" scrolling="no"/>
      </figure>
      <p>Član 5. osnivačkog ugovora kaže da se napad na jednu članicu smatra napadom na ceo Savez. To je jedno od najvažnijih načela NATO-a, koje je dosad aktivirano samo jedanput, nakon terorističkih napada na SAD 11. septembra 2001.</p>
      <p>Članice su usuglasile proširenje zone delovanja uoči sastanka ministara spoljnih poslova NATO-a u sredu u Briselu.</p>
      <p>Kurir.rs/Index.hr Foto: EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3356069/nato-u-panici-ruske-podmornice-se-neocekivano-pojavile-u-atlantiku-evo-zasto-se-ameri-plase-lovaca-od-titanijuma-video"/>
        <a href="https://www.kurir.rs/planeta/3355377/nemacka-se-ubrzano-naoruzava-uskoro-pretice-i-rusiju-ministarka-odbrane-kaze-da-to-nije-kraj-i-objasnjava-glavne-razloge-za-ulaganje-u-vojsku-video"/>
        <a href="https://www.kurir.rs/planeta/3354809/pompeo-o-mozdanoj-smrti-alijanse-nato-mora-da-se-menja-ili-ce-biti-prevazidjen-proslo-je-70-godina"/>
      </related>
    </article>
  </body>
</html>