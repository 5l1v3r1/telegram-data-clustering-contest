<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/giannis-kent-poia-einai-ta-mystika-kai-to-agnosto-parelthon-toy-neoy-syntrofoy-tis-mari-konstantatoy-o-protos-gamos-to-paidi-to-epaggelmatiko-alma-kai-i-panakrivi-porse/"/>
    <meta property="og:site_name" content="europost.gr"/>
    <meta property="article:published_time" content="2019-11-19T19:00:35+00:00"/>
    <meta property="og:title" content="Γιάννης Κεντ: Ποιά είναι τα μυστικά και το άγνωστο παρελθόν του νέου συντρόφου της Μαρί Κωνσταντάτου?… Ο πρώτος γάμος, το παιδί, το επαγγελματικό άλμα και η πανάκριβη Πόρσε!"/>
    <meta property="og:description" content="Το όνομά του έγινε γνωστό ξαφνικά μέσα από τον χώρο του θεάματος και συνδέθηκε με τις μεγαλύτερες θεατρικές παραγωγές που έχουν γίνει τα τελευταία χρόνια της Αθήνας. Το θέατρο, άλλωστε, φαίνεται πως αποτέλεσε την απαρχή"/>
  </head>
  <body>
    <article>
      <h1>Γιάννης Κεντ: Ποιά είναι τα μυστικά και το άγνωστο παρελθόν του νέου συντρόφου της Μαρί Κωνσταντάτου?… Ο πρώτος γάμος, το παιδί, το επαγγελματικό άλμα και η πανάκριβη Πόρσε!</h1>
      <address>
        <time datetime="2019-11-19T19:00:35+00:00">19 Nov 2019, 19:00</time>
      </address>
      <p>Το όνομά του έγινε γνωστό ξαφνικά μέσα από τον χώρο του θεάματος και συνδέθηκε με τις μεγαλύτερες θεατρικές παραγωγές που έχουν γίνει τα τελευταία χρόνια της Αθήνας. Το θέατρο, άλλωστε, φαίνεται πως αποτέλεσε την απαρχή του ειδυλλίου του με την πρώην κυρία Μίνωα Κυριακού, την Μαρί Κωνσταντάτου.</p>
      <p>Ωστόσο, λίγα πράγματα είναι γνωστά για το παρελθόν του Γιάννη Κεντ σε ότι αφορά τα επαγγελματικά αλλά και τα προσωπικά του. Αναζητώντας, λοιπόν, περισσότερα στοιχεία γι΄αυτόν, συλλέξαμε τις εξής πληροφορίες:</p>
      <p>Αφορμή για τη γνωριμία του με την συγγραφέα-ηθοποιό, στάθηκε η διοργάνωση φιλανθρωπικής εκδήλωσης για την Εταιρεία κατά της Κακοποίησης του Παιδιού – Ελίζα.</p>
      <p>H Μαρί Κωνσταντάτου μετά το επεισοδιακό διαζύγιο με τον Μίνωα Κυριακού στις αρχές του 2017 (ο επιχειρηματίας απεβίωσε λίγους μήνες μετά) δεν είναι σαφές εάν έχει επαγγελματική δραστηριότητα πέρα από τον Μάικ τον Φασολάκη.</p>
      <p>Από την άλλη, ο Γιάννης Κεντ δραστηριοποιείται στο χώρο του θεάματος και είναι ο άνθρωπος που βρίσκεται πίσω από την παραγωγή κάποιων από των πιο πολυσυζητημένων θεατρικών παραστάσεων των τελευταίων δεκαετιών, όπως ήταν «Μαντάμ Σουσού» και «Οι Μάγισσες της Σμύρνης».</p>
      <p>Αναμφίβολα ,όσοι τον ξέρουν λένε ότι, είναι αυτοδημιούργητος και οραματιστής, ωστόσο κατ’ άλλους είναι μία αμφιλεγόμενη προσωπικότητα, που στο παρελθόν αρέσκετο να συνοδεύεται από μπράβους.</p>
      <p>Το Παλαιό Ψυχικό και η Panamera</p>
      <p>Σε κάθε περίπτωση, ο Γιάννης Κεντ χάραξε τη δική του πορεία τόσο στο χώρο του τουρισμού όσο και στο χώρο του θεάματος.</p>
      <p>Ο Γιάννης Κεντ γεννήθηκε στην Αθήνα, όμως, ήταν μόλις 15 χρονών, όταν έφυγε από την Ελλάδα και εγκαταστάθηκε μόνιμα στο Λονδίνο, όπου μεγάλωσε με συγγενείς της μητέρας του, από την οποία, μάλιστα, προέρχεται το επίθετό που τελικά υιοθέτησε.</p>
      <p>Εκεί ολοκλήρωσε τις σπουδές του. Η επαφή του με τους Έλληνες φοιτητές της Μεγάλης Βρετανίας, του έδωσαν το έναυσμα να στήσει την πρώτη του εταιρεία.</p>
      <p>Μια εταιρεία που κάλυπτε ακριβώς αυτή την ανάγκη των 60.000 Ελλήνων που σπούδαζαν τότε στη Μ. Βρετανία. Δημιούργησε, λοιπόν, στα μέσα της δεκαετίας του ’90 και συγκεκριμένα το 1995 το Greek Flight Club, μία ιστοσελίδα κρατήσεων ταξιδιών που γρήγορα γνώρισε μεγάλη επιτυχία και έτσι ξεκίνησε η πορεία του στον κλάδο του τουρισμού. Εξάλλου το μότο του κ. Κεντ είναι «το ταξίδι είναι η ανταμοιβή».</p>
      <p>Και η ανταμοιβή ήρθε με την ίδρυση και άλλων εταιρειών για κρατήσεις αεροπορικών εισιτηρίων, μέχρι που ανέλαβε το ρόλο του Διευθύνοντος Συμβούλου και Γενικού Διευθυντή Ξενοδοχείων του LM group.</p>
      <p>Αργότερα, αποφάσισε να επεκτείνει την επενδυτική του δραστηριότητα και προχώρησε στη δημιουργία της ξενοδοχειακής αλυσίδας Aquis Hotels &amp; Resorts, που έφτασε να λειτουργεί 14 ξενοδοχεία στην Ελλάδα, τα οποία και έχασε, σύμφωνα με πηγές της τουριστικής αγοράς , διότι δεν κατέβαλε τα συμφωνηθέντα μισθώματα.</p>
      <p>Ωστόσο, πηγές προσκείμενες στο περιβάλλον του κ. Κεντ σημειώνουν ότι έχει διατηρήσει κάποια από αυτά τα ξενοδοχεία τα οποία υπομισθώνει.</p>
      <p>Σήμερα έχει στραφεί σε άλλες επιχειρήσεις στο χώρο του θεάματος. Αφορμή στάθηκε η γνωριμία του με την γνωστή ηθοποιό κ. Δημήτρα Ματσούκα με την οποία ακουγόταν έντονα ότι έζησε ένα σύντομο ειδύλλιο.</p>
      <p>Μία από αυτές τις επιχειρήσεις είναι η εταιρεία παραγωγής θεατρικών παραστάσεων «Θεατρικές Σκηνές Α.Ε.», την οποία ίδρυσε το 2016, και η οποία εκμεταλλεύεται τρία μεγάλα θέατρα, το «Παλλάς», το «Ήβη» και το «Αλκυονίς».</p>
      <p>Μάλιστα, όπως αναφέρουν πρόσωπα του στενού του περιβάλλοντος στο Mononews, ετοιμάζει νέα πρότζεκτ στο χώρο της τέχνης και του θεάματος.</p>
      <p>Ο ίδιος δηλώνει υπερήφανος που συμμετείχε σε μία από τις μεγαλύτερες ιδιωτικοποιήσεις στο ξενοδοχειακό χώρο στην Ευρώπη, αυτή του εμβληματικού Αστέρα Βουλιαγμένης, ως μέλος της επιτροπής επενδύσεων Encore Capital.</p>
      <p>Ο πρώτος γάμος, το παιδί, η Πόρσε και η Μαρί…</p>
      <p>Στο παρελθόν, είχε αγοράσει το γνωστό ασιατικό εστιατόριο Kiku στο Κολωνάκι, το οποίο προηγουμένως ανήκε στην οικογένεια Γουλανδρή. Με δεδομένο ότι στο συγκεκριμένο εστιατόριο δειπνούσαν πρόσωπα υψηλού μορφωτικού και οικονομικού επιπέδου του ήταν απαραίτητο για τις γνωριμίες που έκανε στην συνέχεια.</p>
      <p>Όπως λένε άνθρωποι του περιβάλλοντός του οι δραστηριότητες του στο χώρο του τουρισμού του απέφεραν πολλά κέρδη. Έτσι στη δεκαετία του 2000, αγόρασε ένα οικόπεδο περίπου 1,5 στρεμμάτων στην καρδιά του Παλαιού Ψυχικού, έναντι σχεδόν 2 εκατομμυρίων, στο οποίο έχτισε ένα πολυτελέστατο ακίνητο. Κάτοικοι της περιοχής είχαν εντυπωσιαστεί από την φύλαξη της οικίας του 24 ώρες το 24ωρο. «Ήταν το μικρόβιο του νεόπλουτου η συνέβαινε κάτι άλλο» αναρωτιέται ακόμα και σήμερα κάτοικος της περιοχής. Πάντως το συγκεκριμένο ακίνητο σήμερα έχει ενοικιαστεί.</p>
      <p>Και φυσικά ο Κέντ είχε και το μικρόβιο των γρήγορων και πολυτελών αυτοκινήτων, όπως όλοι οι νεόπλουτοι. Απέκτησε, λοιπόν, με leasing μία Porsche Panamera αξίας 150 χιλ. ευρώ. Το μισθωτήριο συμβόλαιο του leasing ήταν διάρκειας 48 μηνών. Όμως οι επιχειρήσεις έχουν up και τα down. Για κάποιους λίγους μήνες χάρηκε το πανάκριβο αυτοκίνητο και ήταν συνεπής στις πληρωμές του. Μάλιστα πολλές φορές επιδεικτικά πάρκαρε το θηριώδες αυτοκίνητο παράνομα έξω από τα κοσμικά καφέ του Ψυχικού όπως για παράδειγμα στο Gaspar.</p>
      <p>Στη συνέχεια, όπως λέγεται στην τραπεζική αγορά, για λόγους περιορισμένης ρευστότητας, τηλεφώνησε στην εταιρεία leasing απαιτώντας να επιστρέψει την Panamera χωρίς να πληρώσει το πέναλτι που προβλέπεται σε αυτές τις περιπτώσεις.</p>
      <p>Η εταιρεία, βέβαια, του απάντησε ότι αυτό δεν γίνεται και τον ανάγκασε να πληρώσει το πέναλτι που ανερχόταν σε δόσεις κάποιων ετών.</p>
      <p>Όσον αφορά στην προσωπική του ζωή, ο Γιάννης Κεντ είναι πατέρας ενός παιδιού, το οποίο έχει αποκτήσει με την πρώην σύζυγό του. Αυτή την περίοδο είναι στην καλύτερή του φάση με την Μαρί Κωνσταντάτου στο πλευρό του.</p>
    </article>
  </body>
</html>