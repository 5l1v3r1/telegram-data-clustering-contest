<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/5367/Artykul/2406393,Podrozuj-lepiej-Najlepiej-jak-Wedrowne-Motyle"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T19:40:00+00:00"/>
    <meta property="og:title" content="Podróżuj lepiej. Najlepiej jak Wędrowne Motyle"/>
    <meta property="og:description" content="Ania i Marcin Nowakowie kochają świat, a podróżowanie stało się ich sposobem na życie. Dotychczas odwiedzili 40 krajów i 50 miast. O swoich wyprawach opowiadają na kanale na YouTubie Wędrowne Motyle oraz na najpoczytniejszym polskim blogu podróżniczym Gdziewyjechac.pl."/>
  </head>
  <body>
    <article>
      <h1>Podróżuj lepiej. Najlepiej jak Wędrowne Motyle</h1>
      <address>
        <time datetime="2019-11-19T19:40:00+00:00">19 Nov 2019, 19:40</time>
      </address>
      <p>
        <b>Ania i Marcin Nowakowie kochają świat, a podróżowanie stało się ich sposobem na życie. Dotychczas odwiedzili 40 krajów i 50 miast. O swoich wyprawach opowiadają na kanale na YouTubie Wędrowne Motyle oraz na najpoczytniejszym polskim blogu podróżniczym Gdziewyjechac.pl.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/c646283e-fef4-4f0b-8500-e07840f98374.mp3"/>
          </figure>
          <p>Jak podróżują Wędrowne Motyle? Rozmowa z Anią i Marcinem Nowakami (Czat Czwórki/Czwórka)</p>
        </li>
      </ul>
      <p>
        <b>Turystyka 3E. Podróże w czasie</b>
      </p>
      <p>Ania i Marcin specjalizują się w podróżach tematycznych. Rok temu wybrali się do Prowansji szlakiem Vincenta van Gogha, a ostatnio zwiedzali Anglię śladami Tolkiena i Jane Austen. - Kiedyś mówiło się, że turystyka opiera się na schemacie 3S, czyli sun, sea, sand. Chodziło głównie o wypoczynek. Nowe trendy mówią o turystyce 3E (entertainment, excitement, education) czyli rozrywka, emocje, edukacja i nauka - tłumaczą blogerzy. - Podróżowanie tematyczne wpisuje się w ten model i bardzo nam odpowiada, bo pozwala łączyć nasze pasje.  </p>
      <figure>
        <iframe src="https://www.youtube.com/embed/I1D_wdaEipU" width="560" height="315" data-service="Youtube" scrolling="no"/>
      </figure>
      <p>
        <b>Podróżuj lepiej, czyli jak?</b>
      </p>
      <p>Swoje doświadczenia opisali w książce "Podróżuj lepiej". Znajdziemy w niej praktyczne porady jak pracując na etacie można być nawet 40 dni w podróży, w jaki sposób podróżować za rozsądne pieniądze oraz jak nie przepłacać za bagaże i uniknąć ukrytych opłat. - Wiele osób myśli, że podróżować lepiej oznacza podróżować taniej, ale nie taki był zamysł tej książki - zaznaczają rozmówcy Justyny Tylczyńskiej. - Owszem, podpowiadamy, na czym można oszczędzić wydatki, ale także jak zoptymalizować czas i jak podróżować świadomie - dodają.     </p>
      <p>Dlaczego podróże to nie odległości i nie czas ich trwania? Jak szukać noclegów? Czy w trakcie jednej wyprawy można zrobić oszczędności na drugą? Zapraszamy do wysłuchania całej rozmowy.</p>
      <figure>
        <img src="https://static.prsa.pl/images/39d1a716-f08d-4647-9ef1-b773f805a3c4.jpg"/>
        <figcaption>Ania i Marcin Nowakowie czyli Wędrowne Motyle</figcaption>
      </figure>
      <p>***</p>
      <p><b>Tytuł audycji:</b> <a href="https://www.polskieradio.pl/10/5367,Czat-Czworki">Czat Czwórki</a></p>
      <p><b>Prowadzi:</b> <a href="https://www.polskieradio.pl/Piotr-Firan/Tag172931">Piotr Firan</a> </p>
      <p>
        <b>Materiał przygotowała: </b>
        <a href="https://www.polskieradio.pl/Justyna-Tylczynska/Tag175592">Justyna Tylczyńska</a>
      </p>
      <p><b>Data emisji: </b>19.11.2019</p>
      <p><b>Godzina emisji:</b> 15.15</p>
      <p>kul</p>
      <related>
        <a href="https://www.polskieradio.pl/10/5367/Artykul/2140641,Indonezja-Kraj-w-ktorym-mieszkaja-sami-artysci"/>
      </related>
      <related>
        <a href="https://www.polskieradio.pl/10/5367/Artykul/2185249,Islandia-w-krainie-lodu-jest-raj-na-ziemi"/>
      </related>
    </article>
  </body>
</html>