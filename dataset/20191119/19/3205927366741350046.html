<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/polo/293984-o-kalyteros-ekproswpos-toy-ellhnikoy-athlhtismoy"/>
    <meta property="og:site_name" content="gavros.gr"/>
    <meta property="article:published_time" content="2019-11-19T19:35:00+00:00"/>
    <meta property="og:title" content="Ο καλύτερος εκπρόσωπος του ελληνικού αθλητισμού!"/>
    <meta property="og:description" content="Ο Ερασιτέχνης Ολυμπιακός είναι η καλύτερη διαφήμιση του ελληνικού αθλητισμού στην Ευρώπη! Τρεις ομάδες του (πόλο Ανδρών, πόλο Γυναικών, βόλεϊ Ανδρών) υποψήφιες για κορυφαίες της χρονιάς!"/>
  </head>
  <body>
    <article>
      <h1>Ο καλύτερος εκπρόσωπος του ελληνικού αθλητισμού!</h1>
      <address>
        <time datetime="2019-11-19T19:35:00+00:00">19 Nov 2019, 19:35</time>
      </address>
      <p>Παράδειγμα για κάθε σύλλογο στον πλανήτη αποτελεί ο Ερασιτέχνης Ολυμπιακός τα τελευταία χρόνια. Σε όλα, μα όλα τα επίπεδα! Με τον Θρύλο να αποτελεί με… διαφορά, τον καλύτερο εκπρόσωπο του ελληνικού αθλητισμού στο εξωτερικό. Το brand name των Πειραιωτών στην Ευρώπη είναι τεράστιο, χάρη στις… αμέτρητες επιτυχίες τους σε όλα τα αθλήματα.</p>
      <p>Ο Ολυμπιακός θεωρείται ο μεγαλύτερος πολυαθλητικός σύλλογος του κόσμου! Ποιο άλλο αθλητικό σωματείο παγκοσμίως έχει τόσα τμήματα να «σαρώνουν» τα… πάντα σε Ελλάδα και Ευρώπη; Ποιος άλλος σύλλογος συμμετέχει σε ευρωπαϊκού τελικούς, κατακτώντας και τρόπαια, κάθε χρόνο; Κανείς!</p>
      <p>Μόνον ο Ολυμπιακός πρωταγωνιστεί σε τόσα πολλά ομαδικά (και ατομικά) σπορ! Τα όσα κάνει ο Ερασιτέχνης Θρύλος κάθε σεζό τα τελευταία χρόνια δεν… μετρούνται. Χρειάζονται ατελείωτο… μελάνι!</p>
      <p>Η φιλοσοφία με την οποία πορεύονται οι «ερυθρόλευκοι» είναι μοναδική. Και, φυσικά, για χειροκρότημα. Δεν την συναντάς σε κανέναν άλλο ελληνικό σύλλογο! Η διαφορά είναι… χαοτική.</p>
      <p>Με την τεράστια και αδιάκοπη στήριξη του Βαγγέλη Μαρινάκη, την σπουδαία διοικητική καθοδήγηση του Μιχάλη Κουντούρη και την μεγάλη βοήθεια των ΓΑΥΡΩΝ, με την Κάρτα Μέλους και την Κάρτα Φιλάθλου, ο Ολυμπιακός κάνει… πράματα και θάματα! Γεμίζει με υπερηφάνεια όλη την Ελλάδα…</p>
      <p>Πρόσφατη απόδειξη; Τρεις ομάδες του Ερασιτέχνη Ολυμπιακού βρίσκονται στις λίστες του ΠΣΑΤ, ως υποψήφιες για κορυφαίες της χρονιάς! Όπως και δύο προπονητές του Θρύλου, ο Θοδωρής Βλάχος και ο Χάρης Παυλίδης! Οι τρεις υποψήφιες, λοιπόν, είναι η ομάδα πόλο Ανδρών, που έφτασε ως τον τελικό του LEN Champions League, η ομάδα πόλο Γυναικών που ήταν επίσης φιναλίστ της LEN Euroleague, καθώς και η ομάδα βόλεϊ Ανδρών που έφτασε ως τα ημιτελικά του CEV Cup!</p>
      <p>Τρεις ομάδες του Ολυμπιακού στις καλύτερες του 2019, στον ελληνικό αθλητισμό! Και αυτό τα… λέει όλα. Ο Ερασιτέχνης Ολυμπιακός είναι «φαινόμενο». Και αποδεικνύεται συνεχώς και με κάθε τρόπο…</p>
      <related>
        <h4>Διαβάστε επίσης</h4>
        <a href="https://www.gavros.gr/article/polo/293983-olympiakos-spantaoy-live"/>
        <a href="https://www.gavros.gr/article/polo/293989-to-kastro-toy-milhse-kai-pali"/>
        <a href="https://www.gavros.gr/article/polo/293965-o-laquo-aytokratoras-raquo-sto-laquo-kastro-raquo-toy-pic"/>
        <a href="https://www.gavros.gr/article/polo/293961-sto-eyrwpaiko-toy-laquo-monopati-raquo"/>
      </related>
    </article>
  </body>
</html>