<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/politismos/1560784/to-pagaki-to-dekemvrio-sto-astoria/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T19:14:00+00:00"/>
    <meta property="og:title" content="«Το Παγκάκι» το Δεκέμβριο στο «Αστόρια»"/>
    <meta property="og:description" content="«Το παγκάκι» με τον Γιώργο Κιμούλη και την Φωτεινή Μπαξεβάνη, θα περιοδεύσει στο Ηράκλειο"/>
  </head>
  <body>
    <article>
      <h1>«Το Παγκάκι» το Δεκέμβριο στο «Αστόρια»</h1>
      <h2>Στις 8 Δεκεμβρίου στο Κινηματοθέατρο «Αστόρια», «Το παγκάκι»</h2>
      <address>
        <time datetime="2019-11-19T19:14:00+00:00">19 Nov 2019, 19:14</time>
      </address>
      <p>Κυριακή, 8 Δεκεμβρίου 2019, 9:00 μμ, Ο Γιώργος Κιμούλης και η Φωτεινή Μπαξεβάνη τον Δεκέμβριο στο "Αστόρια"</p>
      <p>
        <b>«Το παγκάκι» με τον Γιώργο Κιμούλη και την Φωτεινή Μπαξεβάνη, θα περιοδεύσει στο Ηράκλειο</b>
      </p>
      <p>Μετά από την sold out επιτυχία σε Αθήνα και Θεσσαλονίκη, «Το Παγκάκι» ταξιδεύει σε όλη την Ελλάδα.</p>
      <p>Δύο άγνωστοι συναντιούνται σε ένα πάρκο και κάθονται στο ίδιο παγκάκι. Είναι όμως πραγματικά άγνωστοι; Μπορεί κάποτε να ήσαν κάτι άλλο; Είναι τυχαία αυτή η συνάντηση ή όχι; Μήπως έχουν επινοήσει μία ζωή που δεν μπόρεσαν ποτέ να ζήσουν;</p>
      <p>Πρόκειται για μια κωμικοτραγική ιστορία δύο μοναχικών και απελπισμένων ανθρώπων, που θα μπορούσε να συμβεί παντού, σε κάθε χώρα, σε κάθε πόλη.</p>
      <p>Μία ιστορία που εγείρει ένα ιδιαίτερο σύγχρονο και βασανιστικό ερώτημα: μπορούν πλέον οι άνθρωποι να ζήσουν πραγματικά μαζί; Κι αν ναι, πώς θα μπορούν να το επιτύχουν, αν συνεχώς κρύβει ο ένας απ’ τον άλλον αυτό που πραγματικά είναι;</p>
      <p>Ο Αλεξάντερ Γκέλμαν ένας από τους πιο σημαντικούς συγγραφείς της της Ρωσίας. Το Παγκάκι γράφτηκε το 1983, πριν από την κατάρρευσή της Σοβιετικής Ένωσης, όταν η αυθαιρεσία και η διαφθορά κυριαρχούσαν. Έχει μεταφραστεί και παιχτεί σε πάρα πολλές χώρες. Το πικρό του χιούμορ το κάνει διαχρονικό και κωμικοτραγικά επίκαιρο.</p>
      <p>Σκηνοθεσία - Διασκευή - Διαμόρφωση χώρου: Γιώργος Κιμούλης.</p>
      <p>Μετάφραση: Νίκος Καμτσής</p>
      <p>Κοστούμια: Σοφία Νικολαΐδη</p>
      <p>Φωτισμοί: Στέλλα Κάλτσου</p>
      <p>Βοηθός σκηνοθέτη: Στάθης Παναγιωτίδης</p>
      <p><b>Παίζουν: </b>Γιώργος Κιμούλης, Φωτεινή Μπαξεβάνη</p>
      <p>
        <b>Πληροφορίες</b>
      </p>
      <p>Παραστάσεις: Ηράκλειο, Κυριακή 8 Δεκεμβρίου, Ώρα 21.00</p>
      <p>Τιμές εισιτηρίων: 16 ευρώ γενική είσοδος &amp; 12 ευρώ μειωμένο (πολυτέκνων, ΑΜΕΑ)</p>
      <p>Για ομαδικές κρατήσεις και συλλόγους ισχύουν ειδικές τιμές.</p>
      <p>Προπώληση: Ταμείο Θεάτρου Αστόρια, 2810242272, ticketplus.gr</p>
      <p>Πληροφορίες – Κρατήσεις: 2310225378, 6986713300</p>
    </article>
  </body>
</html>