<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/samsung-galaxy-s10e-220-eur-lacnejsi-black-friday/"/>
    <meta property="og:site_name" content="Android Portal"/>
    <meta property="article:published_time" content="2019-11-19T19:48:37+00:00"/>
    <meta property="og:title" content="Samsung Galaxy S10e je lacnejší o 220 €. Samsung spustil špeciálnu akciu!"/>
    <meta property="og:description" content="Samsung sa rozhodol vstúpiť do zľavového šialenstva inak nazývaného ako Black Friday. Jeho hlavným aktérom je Galaxy S10e, ktorý je podstatne lacnejší."/>
  </head>
  <body>
    <article>
      <h1>Samsung Galaxy S10e je lacnejší o 220 €. Samsung spustil špeciálnu akciu!</h1>
      <h2>Samsung sa pridáva k Black Friday. Obľúbený Galaxy S10e kúpite o 220 € lacnejšie.</h2>
      <address><time datetime="2019-11-19T19:48:37+00:00">19 Nov 2019, 19:48</time> by <a rel="author" href="https://androidportal.zoznam.sk/author/komercnyclanok/" target="_blank">Komerčný článok</a></address>
      <p>
        <b>Samsung sa rozhodol vstúpiť do zľavového šialenstva inak nazývaného ako Black Friday. Do akcie zaradil niekoľko rôznych zariadení, z ktorých medzi tie najzaujímavejšie jednoznačne patrí <a href="https://www.samsung.com/sk/smartphones/galaxy-s10e-g970/SM-G970FZWDORX/buy/">Samsung Galaxy S10e</a>. Jednak tým, že ponúka výkon vlajkovej lode v útlom tele a jednak tým, že sa jeho cena výrazne znížila. Akcia prebieha na webe <a href="https://www.samsung.com/sk/akcie/black-friday/">www.samsung.sk</a> a v značkových predajniach Samsung.</b>
      </p>
      <figure>
        <img src="https://androidportal.zoznam.sk/wp-content/uploads/2019/11/19/s10e.jpg"/>
      </figure>
      <h3>Samsung Galaxy S10e</h3>
      <p>
        <b>Cena:</b>
        <a href="https://www.samsung.com/sk/akcie/black-friday/">529 €</a>
      </p>
      <p>Pripomeňme si, čo všetko sa Samusngu podarilo vtesnať do malého Galaxy S10e. Zariadenie poháňa osemjadrový procesor <b>Exynos 9820 (8 nm)</b>, ktorý spolu so <b>6 GB RAM</b> ponúka dosť výkonu na všetky hry či aplikácie. Telefón sme skúšali pri hraní najnáročnejších titulov ako <b>PUBG Mobile</b> a nezaváhal ani pri jednom okamihu. Je naozaj šikovným nástrojom nielen na prácu či bežný život, ale aj na zábavu. Za tak vysoký výkon v hrách môže výkonný grafický čip <b>Mali-G76 MP12</b>, ktorý patrí medzi svetovú špičku. V smartfónoch, samozrejme.</p>
      <figure>
        <img src="https://www.techbyte.sk/wp-content/uploads/2019/11/s10e-3.png"/>
        <figcaption>Samsung Galaxy S10e, Foto: Samsung</figcaption>
      </figure>
      <p>Pochopiteľne, drahý a kvalitný smartfón by mal mať aj prémiový displej. Galaxy S10e disponuje <b>5,8-palcovým Dynamic AMOLED</b> displejom s rozlíšením <b>2 280 x 1 080</b> pixelov prekrytý vrstvou ochranného skla <b>Corning Gorilla Glass 5</b>. Dôležité označenie je hlavne slovo „Dynamic,“ keďže v ňom sa schovávajú všetky inovácie, na ktorých Samsung do jeho predstavenia pracoval. Spomeniem moju najobľúbenejšiu – <b>automatické blokovanie modrého svetla</b>, ktoré pri iných displejoch môže spôsobovať nespavosť, resp. problémy so spánkom.</p>
      <figure>
        <img src="https://androidportal.zoznam.sk/wp-content/uploads/2019/02/21/Samsung-Galaxy-S10-3.jpg"/>
        <figcaption>Samsung Galaxy S10e</figcaption>
      </figure>
      <p>Posuňme sa k ďalšej silnej stránke tohto malého, no veľmi šikovného zariadenia. Galaxy S10e na zadnej strane ponúka <b>dva senzory</b>. Ten hlavný má <b>12 Mpx</b> rozlíšenie s clonou, ktorá sa fyzicky dokáže prepnúť medzi <b>f/1.5 a f/2.4</b>, čo zaručí dokonalé nastavenie aj v tých najnáročnejších prípadoch. Nechýba mu však ani <b>16 Mpx</b> ultraširokouhlý senzor so svetelnosťou <b>f/2.2</b> a funkciou <b>Super Steady video</b>. Oproti väčším a drahším Galaxy S10 a S10+ mu tak <b>chýba len zoom</b> objektív, ktorý popravde využívam najmenej často. Keď si raz zvyknete na ultraširokouhlý senzor, nič iné nebudete chcieť.</p>
      <p>Zvýšenú pozornosť si zaslúžil aj <b>selfie senzor</b> s <b>10 Mpx</b> rozlíšením a svetelnosťou <b>f/1.9</b>. Vynikajúcou správou je, že <b>automatické zaostrovanie</b> podporuje už aj tento senzor, čo v minulosti bolo veľmi ojedinelé.</p>
      <figure>
        <iframe src="https://www.youtube.com/embed/1eRoYma3yY8" width="640" height="360" data-service="Youtube" scrolling="no"/>
      </figure>
      <p>Po softvérovej stránke zariadenie síce stále beží na <b>Android 9.0 Pie</b>, no už čoskoro získa aktualizáciu na <b>Android 10</b> s najnovšou verziou používateľského rozhrania <b>One UI</b>. Popravde, sťažovať sa nedá ani na aktuálnu verziu, ktorá je rýchla a dobre organizovaná. Po viac ako 9 mesiacoch používania One UI som nezaznamenal jediný problém.</p>
      <p>Nakoniec sa teda dostávame k samotnej zľave. Samsung Galaxy S10e si môžete kúpiť za spomínaných <b>529 €</b> priamo od Samsungu zo slovenskej distribúcie. Samsung totiž spustil akciu <a href="https://www.samsung.com/sk/akcie/black-friday/">Black Friday</a>, ktorá bude trvať do konca novembra, resp. do vypredania zásob. Aktuálna odporúčaná maloobchodná cena Galaxy S10e je 749 €. Ak ju teda chcete využiť, zamierte na web <a href="http://www.samsung.sk/">www.samsung.sk</a>.</p>
      <p>Nižšie nájdete prehľad všetkých zlacnených Samsung produktov v rámci <a href="https://www.samsung.com/sk/akcie/black-friday/">Black Friday</a>.</p>
      <table bordered="">
        <tr>
          <td>
            <b>model</b>
          </td>
          <td>
            <b>Pôvodná maloobchodná cena</b>
          </td>
          <td>
            <b>Maloobchodná cena počas akcie</b>
          </td>
        </tr>
        <tr>
          <td>
            <b>S10</b>
          </td>
          <td>899 €</td>
          <td>719 €</td>
        </tr>
        <tr>
          <td>
            <b>S10e</b>
          </td>
          <td>749 €</td>
          <td>529 €</td>
        </tr>
        <tr>
          <td>
            <b>A50</b>
          </td>
          <td>349 €</td>
          <td>279 €</td>
        </tr>
        <tr>
          <td>
            <b>A40</b>
          </td>
          <td>249 €</td>
          <td>199 €</td>
        </tr>
        <tr>
          <td>
            <b>A30s</b>
          </td>
          <td>279 €</td>
          <td>223 €</td>
        </tr>
        <tr>
          <td>
            <b>Tab S5e wifi</b>
          </td>
          <td>429 €</td>
          <td>343 €</td>
        </tr>
        <tr>
          <td>
            <b>S8</b>
          </td>
          <td>—*</td>
          <td>349 €</td>
        </tr>
      </table>
      <p>
        <i>Tento obsah sme pripravili v spolupráci so spoločnosťou Samsung Electronics Czech and Slovak s.r.o.</i>
      </p>
    </article>
  </body>
</html>