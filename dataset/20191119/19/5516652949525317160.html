<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426064/paroysiash-biblioy-kathhghth-manwlh-mela"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T19:45:01+00:00"/>
    <meta property="og:title" content="Παρουσίαση βιβλίου καθηγητή Μανώλη Μελά"/>
    <meta property="og:description" content="Την Παρασκευή 15 Νοεμβρίου 2019, πραγματοποιήθηκε εκδήλωση για την παρουσίαση του βιβλίου του καθηγητή κ. Μανώλη Μελά «Στα ίχνη του παρελθόντος», στη Δωδεκανησιακή Εστία."/>
  </head>
  <body>
    <article>
      <h1>Παρουσίαση βιβλίου καθηγητή Μανώλη Μελά</h1>
      <address>
        <time datetime="2019-11-19T19:45:01+00:00">19 Nov 2019, 19:45</time>
      </address>
      <p>
        <b>Την Παρασκευή 15 Νοεμβρίου 2019, πραγματοποιήθηκε εκδήλωση για την παρουσίαση του βιβλίου του καθηγητή κ. Μανώλη Μελά «Στα ίχνη του παρελθόντος», στη Δωδεκανησιακή Εστία.</b>
      </p>
      <p>Η εκδήλωση ήταν μια συνδιοργάνωση της Ομοσπονδίας Δωδεκανησιακών Σωματείων Αθηνών - Πειραιώς, της Δωδεκανησιακής Ιστορικής και Λαογραφικής Εταιρείας (ΔΙΛΕ) και του Συλλόγου Απανταχού Καρπαθίων.</p>
      <p>Η εκδήλωση άρχισε με ένα καλωσόρισμα από τον πρόεδρο της Ομοσπονδίας Δωδεκανησιακών Σωματείων κ. Γιάννη Φραγκούλη, ο οποίος και ευχήθηκε στον αγαπητό συμπατριώτη μας Καρπαθιακής καταγωγής, συγγραφέα κ. Μανώλη Μελά να είναι καλοτάξιδο το βιβλίο του. Στη συνέχεια, έγινε η παρουσίαση του βιβλίου «Στα ίχνη του παρελθόντος» με ομιλητές τον καθηγητή της προϊστορικής Αρχαιολογίας του Πανεπιστημίου Ιωαννίνων κ. Γιάννη Λώλο, τον καθηγητή του Πανεπιστημίου Αθηνών κ. Μανώλη Περσελή και βέβαια τον καθηγητή συγγραφέα κ. Μανώλη Μελά.</p>
      <p>Η εκδήλωση έκλεισε με επίλυση αποριών των προσκεκλημένων από τον συγγραφέα κ. Μανώλη Μελά, την οποία, μεταξύ άλλων τίμησαν με την παρουσία τους ο Δήμαρχος της Ηρωικής Νήσου Κάσου κ Μιχάλης Ερωτόκριτος, ο τ. Γεν Γραμματέας Αποκεντρωμένης Διοίκησης κ. Σπυρίδων Σπυρίδων, η εντεταλμένη περιφερειακή σύμβουλος Εθελοντισμό Αττικής κ. Ευγενία Μπαρμπαγιάννη, η υπεύθυνος Δημοσίων Σχέσεων του Συνδέσμου Γυναικών Κρήτης και Νήσων κα Μαρία Κυδωνάκη, ο αντιπρόεδρος και τα μέλη της ΔΙΛΕ κκ Φίλιππος Καλλούδης, Αχιλλέας Κουτσουράδης και Μανώλης Αρφαράς και η επίτιμος πρόεδρος της Ομοσπονδίας μας κα Θεμελίνα Χαραλαμποπούλου.</p>
    </article>
  </body>
</html>