<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-china-focus-on-asean-nations-security-mechanism-2858906.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T19:20:55+00:00"/>
    <meta property="og:title" content="चीन ने बैंकॉक में कहा, आसियान देश सुरक्षा तंत्र विकसित करें"/>
    <meta property="og:description" content="थाईलैंड की राजधानी बैंकॉक में आसियान रक्षा मंत्रियों की विस्तृत छठी बैठक सोमवार (18 नवंबर) को संपन्न हुई। चीनी रक्षामंत्री वेइ फंग-ह ने बैठक में आपसी विश्वास के आधार पर एक व्यापक सुरक्षा तंत्र विकसित..."/>
  </head>
  <body>
    <article>
      <h1>चीन ने बैंकॉक में कहा, आसियान देश सुरक्षा तंत्र विकसित करें</h1>
      <address><time datetime="2019-11-19T19:20:55+00:00">19 Nov 2019, 19:20</time> by <a rel="author">लाइव हिन्दुस्तान टीम,बीजिंग</a></address>
      <p>थाईलैंड की राजधानी बैंकॉक में आसियान रक्षा मंत्रियों की विस्तृत छठी बैठक सोमवार (18 नवंबर) को संपन्न हुई। चीनी रक्षामंत्री वेइ फंग-ह ने बैठक में आपसी विश्वास के आधार पर एक व्यापक सुरक्षा तंत्र विकसित करने का आह्वान किया।</p>
      <p>वेइ ने कहा कि चीनी राष्ट्रपति शी जिनपिंग ने समान, एकीकृत, सहयोगी, नए सुरक्षा विचार ने सह-निमार्ण, समान उपभोग और समान जीत के लिए सुरक्षा व विकास की एक नई अवधारणा प्रदान की है। उन्होंने कहा कि विभिन्न देशों को एकसाथ मिलकर, एक दूसरे का विश्वास करते हुए समान सुरक्षा लक्ष्य हासिल करना होगा। </p>
      <p>वेइ ने कहा कि वर्तमान विश्व अभूतपूर्व परिवर्तन से गुजर रहा है। विभिन्न सुरक्षा खतरों और चुनौतियों के मुकाबले के लिए चीन विभिन्न देशों के साथ-साथ आसियान रक्षा मंत्रियों की विस्तृत बैठक व्यवस्था के जरिए स्थिर विकास, व्यावहारिक सहयोग, विभिन्न प्रकार के कर्मियों के आदान-प्रदान और एशिया-प्रशांत क्षेत्र की सुरक्षा व स्थिरता को बनाए रखने के लिए तैयार है।</p>
      <p>बैठक के बाद सुरक्षा सहयोग बढ़ाने पर एक संयुक्त बयान भी जारी हुआ। इस मौके पर वेइ ने अमेरिका, ऑस्ट्रेलिया, दक्षिण कोरिया, न्यूजीलैंड, मलेशिया, इंडोनेशिया समेत कई देशों के रक्षा मंत्रियों से मुलाकात की और सैन्य आदान-प्रदान व सहयोग बढ़ाने तथा समान रुचि के मुद्दों पर विचार-विमर्श किया।</p>
    </article>
  </body>
</html>