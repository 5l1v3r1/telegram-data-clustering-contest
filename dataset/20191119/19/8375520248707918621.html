<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/danilyuk-proponuvav-spivrobitnikovi-nacbezpeki-ssha-posadu-ministra-oboroni-ukrajini-641028.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T19:59:46+00:00"/>
    <meta property="og:title" content="Данилюк пропонував співробітникові нацбезпеки США посаду міністра оборони України"/>
    <meta property="og:description" content="Віндман заявив, що йому тричі надходила пропозиція очолити Міністерство оборони України"/>
  </head>
  <body>
    <article>
      <h1>Данилюк пропонував співробітникові нацбезпеки США посаду міністра оборони України</h1>
      <address>
        <time datetime="2019-11-19T19:59:46+00:00">19 Nov 2019, 19:59</time>
      </address>
      <h4>Віндман заявив, що йому тричі надходила пропозиція очолити Міністерство оборони України</h4>
      <p>Співробітник Ради національної безпеки Олександр Віндман у ході відкритих слухань в Конгресі США заявив, що йому пропонували посаду міністра оборони України.</p>
      <p>Про це повідомляє <a href="https://edition.cnn.com/politics/live-news/impeachment-hearing-11-19-19/">CNN.</a></p>
      <p>Один із членів Комітету з розвідки Палати представників запитав у Відмана, чи не пропонували йому стати міністром оборони України. На що співробітник нацбезпеки і оборони повідомив, що тричі отримував таку пропозицію від колишнього секретаря Ради національної безпеки і оборони України (РНБО) Олександра Данилюка.</p>
      <p>Однак, Віндман переконує, що відхилив всі пропозиції.</p>
      <p>«Кожен раз я відмахувався і повідомляв про це своєму керівництву, а також органам контррозвідки», - повідомив він.</p>
      <p>Також Віндман назвав таку пропозицію «великою честю», проте заявив, що є американцем і відразу відмовився від цих пропозицій.</p>
      <p>Він також додав, що на зустрічі, коли Данилюк озвучив цю пропозицію, були присутні двоє співробітників посольства США в Україні Девід Хомс і чиновник на прізвище Кигбин. Крім того, співробітник Ради національної безпеки США похвалив англійську мова Данилюка, назвавши її «бездоганною».</p>
      <p>Нагадаємо, раніше видання Тhe New York Times повідомило докладну біографію підполковника Олександра Віндмана. Зокрема, стало відомо, що Віндман родом з України — його родина переїхала в Америку з Києва майже 40 років тому, коли майбутньому підполковнику і його брату-близнюку Євгену було всього три роки.</p>
      <p>Останні кілька років Віндман працює в Раді національної безпеки США і відповідає, зокрема, за формування політики щодо України. У травні Віндман став одним із п’яти членів американської офіційної делегації на інавгурації президента Володимира Зеленського.</p>
      <p>Нагадаємо, затриманий в США підприємець Лев Парнас стверджує, що за вказівкою Рудольфа Джуліані, адвоката Дональда Трампа<a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html">, вимагав від української сторони оголосити про початок розслідування</a> відносно колишнього віцепрезидента США Джозефа Байдена і його сина.</p>
      <p>Раніше стало відомо, що у Сан-Франциско<a href="https://glavcom.ua/news/u-ssha-zaareshtuvali-shche-odnogo-biznesmena-yakiy-je-vihidcem-z-ukrajini-632234.html"> заарештували американського бізнесмена українського походження Андрія Кукушкіна</a>, який фігурує у справі проти партнерів адвоката Дональда Трампа Льва Парнаса та Ігоря Фрумана.</p>
      <p>Також повідомлялося, що адвокат Трампа Джуліані <a href="https://glavcom.ua/world/observe/advokat-trampa-dzhuliani-potrapiv-pid-kriminalne-rozsliduvannya-zmi-632110.html">став об'єктом кримінального розслідування, пов'язаного з арештом Лева Парнаса та Ігоря Фурмана.</a></p>
      <p>До слова, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
      <related>
        <a href="https://glavcom.ua/country/society/ukrajinski-diplomati-je-toksichnimi-u-vashingtoni-jelisjejev--640921.html"/>
        <a href="https://glavcom.ua/news/senatori-zvernulisya-z-listom-do-pentagonu-shchodo-viyskovoji-dopomogi-ukrajini-641027.html"/>
        <a href="https://glavcom.ua/country/society/u-epifaniya-rozkazali-yak-moskovska-cerkva-hotila-zipsuvati-yogo-vizit-do-ssha-640950.html"/>
      </related>
    </article>
  </body>
</html>