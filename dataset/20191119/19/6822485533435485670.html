<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828165.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T19:37:00+00:00"/>
    <meta property="og:title" content="قطعی گسترده فیس‌بوک در بریتانیا و شرق آمریکا"/>
    <meta property="og:description" content="به گزارش فارس به نقل از ایندیپندنت، کاربران از قطع شدن فیس‌بوک و اینستاگرام در سطحی گسترده در آمریکا و بریتانیا خبر می‌دهند."/>
  </head>
  <body>
    <article>
      <h1>قطعی گسترده فیس‌بوک در بریتانیا و شرق آمریکا</h1>
      <address>
        <time datetime="2019-11-19T19:37:00+00:00">19 Nov 2019, 19:37</time>
      </address>
      <p>هزاران گزارش از کاربران سراسر دنیا به ویژه در بریتانیا و شرق آمریکا و کالیفرنیا مبنی بر قطع شدن «فِیس‌بوک» و «اینستاگرام» اعلام شده است.</p>
      <p>به گزارش فارس به نقل از ایندیپندنت، کاربران از قطع شدن فیس‌بوک و اینستاگرام در سطحی گسترده در آمریکا و بریتانیا خبر می‌دهند.</p>
      <p>اواخر شب گذشته اولین گزارش‌ها مبنی بر قطع‌شدن بسیاری از سایت‌ها و پیام‌رسان‌ها توسط کاربران اروپایی و آمریکایی گزارش شد.</p>
      <p>کاربران از اینکه این اپلیکیشن پیام‌ها را نشان نمی‌دهد، گله داشتند. حدود ۴ هزار گزارش دیگر حاکی از آن بود که اپلیکیشن فیس بوک در موبایل باز نمی‌شود. از سوی دیگر ۳ هزار گزارش مربوط به قطعی اینستاگرام نیز در سایت مرجع Down Detector ثبت شده که بیشتر آنها مربوط به کشورهای اروپایی است.</p>
      <p>اینستاگرام که تحت مالکیت فیس‌بوک قرار دارد نیز با مشکل قطعی مواجه است و عمده این مشکل در مناطق شمال غربی ایالات متحده آمریکا و بریتانیا گزارش شده است.</p>
      <p>بسیاری از کاربران که از وصل شدن فیس‌بوک و اینستاگرام ناامید شدند با کنایه و جوک به فیس بوک حمله‌ور شده‌اند. یکی از کاربران نوشت: توئیتر همیشه جاییست که وقتی فیس‌بوک قطع می‌شود به آنجا پناه می‌بریم.</p>
      <p>این اولین بار نیست که فیس‌بوک با اینچنین مشکلاتی مواجه می‌شود. ماه مارس گذشته فیس‌بوک به مدت یک روز بطور کامل قطع شد. این مشکل در مورد اینستاگرام و واتس‌اَپ نیز صدق می‌کند. البته فیس‌بوک در آن زمان دلیل قطعی را «تغییر پیکربندی سِروِر» عنوان کرد و در پیامی نوشت: بسیار متاسفیم از مشکل پیش آمده و از صبر و بردباری کاربران قدردانی می‌کنیم.</p>
      <p>بیش از ۸ هزار گزارش قطعی برنامه‌های فیس‌بوک و اینستاگرام در شب گذشته از سوی کاربران دریافت شده و تاکنون مدیرعامل فیس‌بوک برای این قطعی گسترده اظهار نظر نکرده است.حالا نیز این پیام‌رسان دلیل قطعی اخیر را به صورت غیررسمی حجم بالای داده‌های تبادل شده عنوان کرده لیکن هنوز رسما بیانیه‌ای صادر نکرده است.</p>
    </article>
  </body>
</html>