<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277195-efcc-ta-gano-fursunan-da-ya-yi-damfarar-1m-daga-gidan-yarin-da-yake-tsare.html"/>
    <meta property="og:site_name" content="Legit"/>
    <meta property="article:published_time" content="2019-11-19T19:59:08+00:00"/>
    <meta property="og:title" content="EFCC ta gano fursunan da ya yi damfarar $1m daga gidan yarin da yake tsare"/>
    <meta property="og:description" content="Bullowar bayanin abun kunyar da ya faru ta yadda wani dan gidan yari da ke zaman hukuncin shekaru 24 a kan laifin damfara ya cigaba da tattara kazamar dukiya a gidan ya girgiza mutane. Hakazalika, hukumar yaki da rashawa mai zaman"/>
  </head>
  <body>
    <article>
      <h1>EFCC ta gano fursunan da ya yi damfarar $1m daga gidan yarin da yake tsare</h1>
      <address>
        <time datetime="2019-11-19T19:59:08+00:00">19 Nov 2019, 19:59</time>
      </address>
      <p>
        <b>Bullowar bayanin abun kunyar da ya faru, ta yadda wani dan gidan yari da ke zaman hukuncin shekaru 24 a kan laifin damfara ya cigaba da tattara kazamar dukiya a gidan ya girgiza mutane. Hakazalika, hukumar yaki da rashawa mai zaman kanta ta bazama don bankado irin aika-aikar da ke aukuwa tsakanin manyan 'yan sanda tare da manyan jami'an gidajen kurkukun Najeriya.</b>
      </p>
      <p>Rahotannin da hukumar EFCC ta samu sune, wani dan damfarar yanar gizo, Hope Olusegun Aroke, wanda a halin yanzu yake gidan mazan inda zai yi shekaru 24 a gidan yarin Kirikiri da ke Legas, ya yi nasarar hada kai da jami'an 'yan sanda tare da hukumomin gidan yarin inda ya kara damfarar dala miliyan daya.</p>
      <p>Abun ban mamakin shine, yadda mutumin da aka tura gidan don tsareshi na shekaru 24, yake fita asibitin 'yan sanda na jihar Legas tare da yawon otal-otal da sauran wuraren shakatawa don aiwatar da miyagun aiyukansa.</p>
      <p><b>DUBA WANNAN:</b> <a href="https://hausa.legit.ng/1277149-apc-na-ji-ciwon-cin-amanar-da-shuaibu-ya-yi-min---oshiomhole-ya-koka.html">APC: Na ji ciwon cin amanar da Shuaibu ya yi min - Oshiomhole ya koka</a></p>
      <p>Kamar yadda mai magana da yawun EFCC, Wilson Uwujaren, ya tabbatar da wannan cigaban ga jaridar <a href="https://www.legit.ng/tag/vanguard.html">Vanguard</a> a ranar Talata. Binciken farko ya nuna cewa, dan gidan yarin na amfani da yanar gizo tare da wayarsa a gidan gyaran halin na Kirikiri inda yakamata a ce yana daure ne.</p>
      <p><i>"Abun mamakin shine, yadda Aroke ya sa aka kwantar dashi a asibitin 'yan sanda, Falomo, jihar Legas a kan ciwon da ba a bayyana ba. Daga asibitin yake zuwa dakin otal ya hadu da matarsa da 'ya'yansa biyu har kuma su halarci wuraren shakatawa,"</i> Uwujaren ya ce.</p>
      <p>"<i>Dalilin kwantar da shi da kuma wadanda suka taimaka masa ya fita daga asibitin zuwa otal din da sauran wajen shakatawar ne ake bincike har yanzu,</i></p>
      <p>
        <i>"Bincike ya nuna cewa, Aroke ya yi amfani da wani suna don bude asusun banki har biyu. Ya siya kadara a Lekki har ta naira miliyan 22 da kuma mota kirar Lexus wacce ya siya da sunan matarsa.</i>
      </p>
      <p><i>"Cigaba da bincike ya nuna cewa, wanda ake zargin ya siya wani gidan bene mai dakunan barci hudu a Lekki na naira miliyan 48, yayin da ake shari'arsa a 2015.</i>" in ji mai magana da yawun EFCC din.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>