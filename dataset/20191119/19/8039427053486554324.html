<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959184"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T19:52:34+00:00"/>
    <meta property="og:title" content="మహా సర్కార్‌పై కాంగ్రెస్-ఎన్‌సీపీ ముఖ్య నేతల సమావేశం"/>
    <meta property="og:description" content="ADVT"/>
  </head>
  <body>
    <article>
      <h1>మహా సర్కార్‌పై కాంగ్రెస్-ఎన్‌సీపీ ముఖ్య నేతల సమావేశం</h1>
      <address>
        <time datetime="2019-11-19T19:52:34+00:00">19 Nov 2019, 19:52</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> మహారాష్ట్రలో శివసేనతో కలిసి ప్రభుత్వం ఏర్పాటు ప్రయత్నాల్లో భాగంగా కాంగ్రెస్-ఎన్‌సీపీ ముఖ్య నేతలు బుధవారంనాడు న్యూఢిల్లీలో సమావేశం కానున్నారు. ఎన్‌సీపీ చీఫ్ శరద్ పవార్‌తో పాటు ఆ పార్టీ నేతలు ప్రఫుల్ పటేల్, అజిత్ పవార్, కాంగ్రెస్ నేతలు అహ్మద్ పటేల్, మల్లికార్జున్ ఖర్గే, పృధ్వీరాజ్ చవాన్, అశోక్ చవాన్ తదితరులు ఈ సమావేశంలో పాల్గొంటారు.</p>
      <p> </p>
      <p>ఎన్‌సీపీ ప్రయత్నాల్లో భాగంగా శరద్ పవార్ సోమవారం సైతం న్యూఢిల్లీలో కాంగ్రెస్ అధ్యక్షురాలు సోనియాగాంధీని ఆమె నివాసంలో కలుసుకున్నారు. కనీస ఉమ్మడి ప్రణాళికపై ఉభయులూ చర్చించారు. ఈ నేపథ్యంలో బుధవారంనాడు ఇరు పార్టీల కీలక నేతల సమావేశమవుతుండటం ప్రాధాన్యం సంతరించుకుంది. ప్రభుత్వం ఏర్పాటు విషయంలో శివసేనతో సంప్రదింపులకు ముందు కామన్ మినిమం ప్రోగ్రామ్‌కు తుదిరూపు తీసుకురావాలని ఎన్‌సీపీ-కాంగ్రెస్ వ్యూహంగా తెలుస్తోంది. సోనియాగాంధీ సైతం కర్ణాటకలో కూటమి ప్రభుత్వం ఏర్పాటు చేసి కుమ్మలాటలతో ప్రభుత్వం చేజార్చుకున్న తరహాలో కాకుండా మహారాష్ట్ర విషయంలో నేతలు నిబద్ధతతో వ్యవహరించాలని సొంత పార్టీ నేతలకు దిశానిర్దేశం చేసినట్టు తెలుస్తోంది.</p>
    </article>
  </body>
</html>