<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1416559/totenam-poketino-oi-spurs-edioxan-ton-argentino"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T19:46:00+00:00"/>
    <meta property="og:title" content="Τότεναμ - Ποκετίνο: Oι Spurs έδιωξαν τον Αργεντίνο!"/>
    <meta property="og:description" content="Η... κατηφόρα της Τότεναμ στην Premier League έφερε και το τέλος του Μαουρίτσιο Ποκετίνο, μιας και ο Αργεντίνος απολύθηκε από τον σύλλογο!"/>
  </head>
  <body>
    <article>
      <h1>Τότεναμ - Ποκετίνο: Oι Spurs έδιωξαν τον Αργεντίνο!</h1>
      <h2>Η... κατηφόρα της Τότεναμ στην Premier League έφερε και το τέλος του Μαουρίτσιο Ποκετίνο, μιας και ο Αργεντίνος απολύθηκε από τον σύλλογο!</h2>
      <address><time datetime="2019-11-19T19:46:00+00:00">19 Nov 2019, 19:46</time> by <a rel="author" href="http://www.gazzetta.gr/dimosiografos/polydoros-papadopoulos" target="_blank">Πολύδωρος Παπαδόπουλος</a></address>
      <p>«Ηταν πολύ δύσκολο να πάρουμε αυτή την απόφαση, αλλά δυστυχώς, τα αποτελέσματα στα τελευταία περσινά ματς και στη φετινή αρχή ήταν εξαιρετικά απογοητευτικά» ήταν η τοποθέτηση του ισχυρού άνδρα των Σπερς, Ντάνιελ, Λίβι!</p>
      <p>Μπορεί η Τότεναμ να έκανε απίθανα πράγματα στην Ευρώπη, ωστόσο η... αδυναμία της να διεκδικήσει πέρσι το πρωτάθλημα, αλλά και το κάκιστο φετινό ξεκίνημα στην PL έφεραν την απόλυση του Ποκετίνο! Οι Λονδρέζοι είναι στην 14η θέση του πρωταθλήματος και με μια νίκη στα πέντε τελευταία δύσκολα θα μπορέσει να διεκδικήσουν θέση στην τετράδα. Βέβαια, οι σχέσεις των Spurs με τον Αργεντίνο ήταν στον κόκκινο τις τελευταίες εβδομάδες. </p>
      <p>Ο Λίβι του... χρεώνει πως ο έμπειρος προπονητής δεν κατάφερε ποτέ να επανέλθει πνευματικά μετά την παρουσία στον τελικό του Champions League τον περασμένο Ιούνιο, ενώ ο Ποκετίνο ήταν δυσαρεστημένος για τα μικρά συμβόλαια των παικτών, αλλά και το γεγονός πως δεν έγιναν πολλές μεταγραφές. Ο Γιούλιαν Νάγκελσμαν είναι το μεγάλο φαβορί για να αναλάβει τα ηνία, ενώ στη λίστα υπάρχουν και οι Αντσελότι, Χάου. Η Τότεναμ φιλοξενείται το Σάββατο από τη Γουέστ Χαμ, ενώ ακολουθεί το εντός έδρας ματς με τον Ολυμπιακό.</p>
    </article>
  </body>
</html>