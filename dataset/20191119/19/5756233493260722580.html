<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622386/%D9%BE%DA%A9%D9%86-%D8%A7%D8%B2-%D9%88%D8%A7%D8%B4%D9%86%DA%AF%D8%AA%D9%86-%D8%AE%D9%88%D8%A7%D8%B3%D8%AA-%D8%AF%D8%B1-%D8%A7%D9%85%D9%88%D8%B1-%D9%87%D9%86%DA%AF-%DA%A9%D9%86%DA%AF-%D8%AF%D8%AE%D8%A7%D9%84%D8%AA-%D9%86%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T19:30:00+00:00"/>
    <meta property="og:title" content="پکن از واشنگتن خواست در امور هنگ کنگ دخالت نکند"/>
    <meta property="og:description" content="سخنگوی وزارت امورخارجه چین روز سه شنبه در اظهاراتی از آمریکا خواست در امور داخلی هنگ کنگ دخالت نکند."/>
  </head>
  <body>
    <article>
      <h1>پکن از واشنگتن خواست در امور هنگ کنگ دخالت نکند</h1>
      <address>
        <time datetime="2019-11-19T19:30:00+00:00">19 Nov 2019, 19:30</time>
      </address>
      <p>
        <i>سخنگوی وزارت امورخارجه چین روز سه شنبه در اظهاراتی از آمریکا خواست در امور داخلی هنگ کنگ دخالت نکند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش خبرگزاری شین هوا از پکن، "گنگ شوانگ" که در کنفرانس خبری به پرسش‌های خبرنگاران پاسخ می‌داد، گفت: از مقامات واشنگتن درخواست می‌کنیم به هیچ عنوان در امور هنگ کنگ دخالت نکنند.</p>
      <p>سخنگوی وزارت خارجه چین که درواکنش به اظهارات دوشنبه شب «مایک پمپئو» همتای آمریکایی سخنرانی میکرد، گفت: امور هنگ کنگ مشخصا امور داخلی چین است.هیچ دولت، سازمان یا فرد خارجی حق دخالت ندارد.</p>
      <p>چین معتقد است برخی از کشورهای غربی از جمله آمریکا و انگلیس در این نا آرامی‌ها نقش دارند و بارها به این کشورها هشدار داده است از دخالت در امور هنگ‌کنگ دست بردارند.</p>
      <p>پمپئو وزیر امورخارجه آمریکا روز گذشته ضمن حمایت از معترضان در هنگ کنگ، از همه طرف‌های درگیر خواست خویشتنداری کنند.</p>
      <p>وی گفت، دولت این کشور باید تحقیق‌های مستقلی را درباره اعتراض‌ها در حمایت از دموکراسی انجام دهد؛ چنین تحقیقاتی می‌تواند شامل بازنگری در اتهام‌های رفتارهای غیرقانونی پلیس باشد.</p>
      <p>ترامپ تاکنون از اظهار نظر جدی درباره هنگ‌کنگ خودداری کرده است. او خردادماه امسال (ژوئن) به رئیس جمهوری چین گفت، تا وقتی مذاکرات برای جلوگیری از جنگ تجاری میان واشنگتن و پکن ادامه دارد، از اظهار نظر علنی درباره اوضاع هنگ‌کنگ خودداری خواهد کرد.</p>
      <p>«لیو ژیاومینگ» سفیر چین در لندن نیز چندی پیش به برخی کشورها از جمله دولت انگلیس هشدار داد از دامن‌ زدن به خشونت‌های هنگ‌کنگ و دخالت در امور این منطقه و امور داخلی چین خودداری کنند.</p>
      <p>در چند سال اخیر، بسیاری از مکان‌های آموزشی، دانشگاه‌ها و مدارس در هنگ‌کنگ به صحنه نبرد میان معترضان و نیروهای پلیس تبدیل شده است. بسیاری از راه‌ها از سوی شورشیان مسدود شد؛ آشوبگران با ریختن بنزین روی یک نفر، او را آتش زدند و یک نفر نیز از سوی پلیس هدف گلوله قرار گرفت. بسیاری از ایستگاه‌های متروِ هنگ‌کنگ نیز در جریان اعتراض‌ها به آتش کشیده شد. 9041</p>
    </article>
  </body>
</html>