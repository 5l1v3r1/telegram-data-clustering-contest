<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/ingiltere-basbakan-johnson-erken-secim-oncesi-gucunu-boks-ringinde-denedi"/>
    <meta property="og:site_name" content="euronews"/>
    <meta property="article:published_time" content="2019-11-19T19:32:05+00:00"/>
    <meta property="og:title" content="İngiltere Başbakanı Johnson gücünü boks ringinde denedi"/>
    <meta property="og:description" content="İngiltere Başbakanı Boris Johnson 12 Aralık'ta sandıklarda seçmenin karşısına çıkmadan önce gücünü boks ringinde denedi"/>
  </head>
  <body>
    <article>
      <h1>İngiltere Başbakanı Johnson gücünü boks ringinde denedi</h1>
      <address><time datetime="2019-11-19T19:32:05+00:00">19 Nov 2019, 19:32</time> by <a rel="author">Berrak Kanbir Rodriguez Sanmartin</a></address>
      <p>İngiltere Başbakanı Boris Johnson 12 Aralık'ta sandıklarda seçmenin karşısına çıkmadan önce gücünü boks ringinde denedi.</p>
      <p>Başbakan Jonson, erken genel seçim öncesinde ülkeyi turlayarak lideri olduğu Muhafazakar Parti'nin politikalarını ve seçim vaatlerini aktarıyor.</p>
      <p>Kampanya sürecinde halkla bir araya gelen başbakan ülkenin en büyük üç kentinden biri olan Manchester'da yerel bir spor tesisini ziyaret etti. Burada boks eldivenlerini giyen Johnson aldığı taktiklerle boks antrenörüne karşı yumruk savurdu.</p>
      <p>Başka bir İngiliz siyasetçi de tesadüfen Johnson'la aynı gün boks ringinde mücadele verdi. Ülkenin Avrupa Birliği üyeliğinden ayrılması, yani Brexit sürecinde şartların değiştiğini ve ikinci bir referanduma gidilerek kararın halka sorulmasını savunan Liberal Demokrat Parti lideri Jo Swinson da başkent Londra'da ringde çıktı.</p>
      <p>Brexit sürecinde İngiliz parlamentosunda uzun süredir yaşanan tıkanıklığı aşmak için erken seçime gitme kararı alan Johnson ve partisi "Brexit'i Hallet" sloganıyla kampanyasını sürdürüyor.</p>
      <p>Son kamuoyu yoklamalarında Muhafazakar Parti'nin yarışı önde götürdüğü görülüyor.</p>
    </article>
  </body>
</html>