<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/harommillios-karacsonyi-kivansaglistat-irt-egy-tizeves-kislany-tobbek-kozt-egy-nagy-rakas-penzt-kert/186941"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T19:00:00+00:00"/>
    <meta property="og:title" content="Hárommilliós karácsonyi kívánságlistát írt egy tízéves kislány - többek közt egy nagy rakás pénzt kért"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hárommilliós karácsonyi kívánságlistát írt egy tízéves kislány - többek közt egy nagy rakás pénzt kért</mark>
      </h1>
      <address><time datetime="2019-11-19T19:00:00+00:00">19 Nov 2019, 19:00</time> by <a rel="author">Bors</a></address>
      <p>A Jézuskának alaposan fel kell készülnie - és minden bizonnyal jó nagy kölcsönt kell felvennie -, ha teljesíteni akarja egy Los Angelesben élő tízéves kislány minden karácsonyi kívánságát - amit egy kézzel írt listán nyújtott át a minap az édesapjának. A férfi olyannyira ledöbbent a nagyjából 10 ezer dolláros (hárommillió forintos) listán, hogy nem igazán tudott mit tenni, mint <a href="https://twitter.com/a_johnson412/status/1194689352992903169">megosztani a Twitteren</a>.</p>
      <figure>
        <img src="http://media.borsonline.hu/cikk/20/192546/gallery-picture/645w/2028975_xmaslist.jpg"/>
        <figcaption>Komoly listát állított össze a kislány. Mondjuk erős a gyanúnk, hogy nem fog minden tételt megkapni... © Twitter</figcaption>
      </figure>
      <p>A kívánságok közt szerepel egy iPhone 11, egy új MacBook Air, egy GoPro, Chanel retikül és Gucci papucs is, de olyan furább kérések is akadnak, mint rózsaszín ragasztószalag, ételfesték, mosószer. Emellett a kislány kér egy élő nyuszit, természetesen ruhákkal együtt. A legtöbben mégis a következő kérésen lepődtek meg: 4000 dollár készpénz. Vajon mire kell egy ilyen idős kislánynak ilyen hatalmas összeg? (Pláne, miután azt a sok ajándékot megkapta...)</p>
      <p>A megfejtéseket, tippeket kommentben várjuk!</p>
    </article>
  </body>
</html>