<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/vigidno-rosiyi-ta-populistam-u-vladi-gerasimov-rozpoviv-chomu-peresliduyut-poroshenka/"/>
    <meta property="og:site_name" content="Прямий"/>
    <meta property="article:published_time" content="2019-11-19T19:54:00+00:00"/>
    <meta property="og:title" content="Вигідно Росії та популістам у владі - Герасимов розповів, чому переслідують Порошенка"/>
    <meta property="og:description" content="Саме Росії вигідне переслідування П'ятого президента України Петра Порошенка, тому що йому вдалось сформувати потужну міжнародну антиросійську коаліцію."/>
  </head>
  <body>
    <article>
      <h1>Вигідно Росії та популістам у владі - Герасимов розповів, чому переслідують Порошенка</h1>
      <address>
        <time datetime="2019-11-19T19:54:00+00:00">19 Nov 2019, 19:54</time>
      </address>
      <p>
        <b>Саме Росії вигідне переслідування П'ятого президента України Петра Порошенка, тому що йому вдалось сформувати потужну міжнародну антиросійську коаліцію.</b>
      </p>
      <p>Таку думку в ефірі ток-шоу "Ехо України" висловив народний депутат від фракції "Європейська солідарність" Артур Герасимов.</p>
      <p>"Всі нещодавно чули про реально велику перемогу в Міжнародному кримінальному суді в Гаазі. де розпочата справа стосовно того, що Росіє є спонсором світового тероризму. Ось це, якщо чесно, початок катастрофи (для РФ - ред.) А ви знаєте, чия команда це зробила там і хто давав директиви на таку перемогу? Петро Порошенко", - розповів нардеп.</p>
      <p>Окрім того, парламентарій нагадав, що рішення Міжнародного трибуналу з морського права у Гамбурзі, що зобов'язало РФ передати захоплені в Керченській протоці судна та відпустити полонених моряків також було успіхом сформованої Порошенком команди.</p>
      <p>"А щодо цього (переслідування - ред.), то я завжди запитую: "Кому вигідно?". А вигідно — Росії та популістам у владі".</p>
      <p>Раніше народний депутат від фракції "Європейська солідарність" Артур Герасимов заявив, що нинішня зовнішньополітична команда<a href="https://prm.ua/za-chasiv-poroshenka-vdalos-sformuvati-mizhnarodnu-koalitsiyu-ta-utrimuvati-sanktsiyi-gerasimov-pro-zovnishnyu-politiku-zelenskogo/"> постійно припускається помилок та непрофесійностей в міжнародній політиці</a>.</p>
      <p>Раніше пресслужба президента України Володимира Зеленського <a href="https://prm.ua/pereplutali-latviyu-z-litvoyu-pressluzhba-zelenskogo-potrapila-u-mizhnarodniy-skandal/">переплутала у дописах на Facebook назви Литви та Латвії</a>.</p>
      <p>Нагадаємо, раніше, <a href="https://prm.ua/stolitsya-kanadi-ottava-ne-toronto-gerashhenko-dala-uroki-z-geografiyi-pres-sluzhbi-zelenskogo/">висвітлюючи візит Зеленського до Канади, пресслужба президента України неправильно назвало столицю цієї країни</a>.</p>
      <related>
        <h4>Схожі новини</h4>
        <a href="https://prm.ua/dlya-rodini-i-pratsivnikiv-tramp-vlashtuvav-pokaz-dzhokera-v-bilomu-domi/"/>
        <a href="https://prm.ua/chotiri-senatori-zvernulis-do-pentagonu-shhodo-roz-yasnennya-pro-viyskovu-dopomogu-ukrayini/"/>
        <a href="https://prm.ua/rosiya-nam-povernula-korabli-yak-dokazi-vini-nashih-moryakiv-yemets-pro-peredachu-zahoplenih-suden/"/>
      </related>
    </article>
  </body>
</html>