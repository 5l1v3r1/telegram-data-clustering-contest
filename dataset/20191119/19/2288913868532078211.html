<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725679"/>
    <meta property="og:site_name" content="De Standaard"/>
    <meta property="article:published_time" content="2019-11-19T19:17:00+00:00"/>
    <meta property="og:title" content="Diego Maradona neemt na tweeënhalve maand al ontslag bij Argentijnse club Gimnasia La Plata"/>
    <meta property="og:description" content="Diego Maradona is al na tweeënhalve maand opgestapt bij Gimnasia La Plata. Dat bevestigde de Argentijnse club dinsdag."/>
  </head>
  <body>
    <article>
      <h1>Diego Maradona neemt na tweeënhalve maand al ontslag bij Argentijnse club Gimnasia La Plata</h1>
      <address>
        <time datetime="2019-11-19T19:17:00+00:00">19 Nov 2019, 19:17</time>
      </address>
      <p>
        <b>Diego Maradona is al na tweeënhalve maand opgestapt bij Gimnasia La Plata. Dat bevestigde de Argentijnse club dinsdag.</b>
      </p>
      <p>De 59-jarige Argentijnse legende had volgens de lokale pers zijn toekomst verbonden aan voorzitter Gabriel Pellegrino, die zich uiteindelijk geen kandidaat meer zal stellen voor de verkiezingen op 23 november.</p>
      <p>De voormalige nummer 10 kwam in september aan bij de club en beloofde “er alles aan te doen” om Gimnasia te redden van de degradatie naar tweede klasse. Onder zijn bewind kwam de club wel niet verder dan drie overwinningen in acht wedstrijden. Na dertien speeldagen is Gimnasia 22e op 24 ploegen.</p>
      <p>Het was al 24 jaar geleden dat Maradona een Argentijns club getraind had en zijn terugkeer zorgde voor heel wat beroering. Naast zijn passage als bondscoach van Argentinië tussen 2008 en 2010, stond Maradona zes keer aan het hoofd van een voetbalploeg. Hij was aan de slag in Mexico, bij Dorados de Sinaloa, de Verenigde Emiraten, bij Al Wasl en Al-Fujairah, en in Argentinië, bij Deportivo Mandiyu, Racing Club en Gimnasia La Plata.</p>
    </article>
  </body>
</html>