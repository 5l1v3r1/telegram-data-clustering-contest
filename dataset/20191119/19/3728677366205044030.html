<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215846/Straatrovers-uit-Haren-horen-werkstraffen-en-jeugddetentie-eisen"/>
    <meta property="og:site_name" content="RTV Noord"/>
    <meta property="article:published_time" content="2019-11-19T19:54:32+00:00"/>
    <meta property="og:title" content="Straatrovers uit Haren horen werkstraffen en jeugddetentie eisen"/>
    <meta property="og:description" content="Het Openbaar Ministerie heeft tegen twee jongens uit Haren (16 en 17 jaar) werkstraffen van respectievelijk 160 en 80 uur geëist wegens het plegen van drie straatroven."/>
  </head>
  <body>
    <article>
      <h1>Straatrovers uit Haren horen werkstraffen en jeugddetentie eisen</h1>
      <address>
        <time datetime="2019-11-19T19:54:32+00:00">19 Nov 2019, 19:54</time>
      </address>
      <p>Van de straf van 160 uur is de helft voorwaardelijk. Daarnaast eiste de officier van justitie voor de oudste dader ook jeugddetentie van 76 dagen, waarvan zestig dagen voorwaardelijk.</p>
      <h3>In groep op roverspad</h3>
      <p>De jongens hoorden bij een groep van zes jongeren die in april in Haren in wisselende samenstelling op roverspad ging. Mensen werden onder meer van de fiets getrokken en mishandeld. De jongens maakten daarbij pasjes, telefoons en geld buit. </p>
      <p>De zaak van deze twee werd achter gesloten deuren behandeld, omdat beiden nog minderjarig zijn.</p>
      <h3>Psychiatrisch onderzoek</h3>
      <p>Twee mededaders van 16 en 17 jaar stonden enkele weken geleden terecht. In hun zaak besliste de rechter dat er meer psychiatrisch onderzoek moet komen en deed toen daarom nog geen uitspraak.  </p>
      <p>Het duo dat nu terecht stond hoort 29 november hun straf.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215190/Rechter-wil-psychiatrisch-onderzoek-jeugdige-straatrovers-in-Haren"/>
        <a href="https://www.rtvnoord.nl/nieuws/210527/Negen-jongeren-aangehouden-voor-straatroven-in-Haren"/>
      </related>
    </article>
  </body>
</html>