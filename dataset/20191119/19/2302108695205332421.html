<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/klaus-iohannis-sustine-ferm-desfiintarea-sectiei-de-investigare-a-magistratilor-poate-exercita-un-control-neconstitutional-asupra-magistratilor.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T19:15:38+00:00"/>
    <meta property="og:title" content="Klaus Iohannis susține ferm desființarea Secției de investigare a magistraților: Poate exercita un control neconstituțional asupra magistraților"/>
    <meta property="og:description" content="Klaus Iohannis a declarat, marți seară, că susține în continuare desființarea în totalitate a Secției de Investigare a Infracțiunilor din Justiție,"/>
  </head>
  <body>
    <article>
      <h1> Klaus Iohannis susține ferm desființarea Secției de investigare a magistraților: Poate exercita un control neconstituțional asupra magistraților </h1>
      <address><time datetime="2019-11-19T19:15:38+00:00">19 Nov 2019, 19:15</time> by <a rel="author">Redacția</a></address>
      <p>Klaus Iohannis a declarat, marți seară, că susține în continuare desființarea în totalitate a Secției de Investigare a Infracțiunilor din Justiție, argumentând că aceasta se poate transforma ”în ceva cu care se poate exercita un control neconstituțional asupra magistraților”:</p>
      <p>”Da, îmi mențin opinia de a desființa Secția Specială. Am cerut și primit opiniile Comisiei de la Veneția, GRECO, MCV. Toate spun că nu e nevoie de această secție. Dacă toți spun că așa nu, eu sunt de părere că așa nu. Înseamnă că ne bazăm pe ceva. Sunt de părere că această secție poate fi transformată în ceva cu care se poate exercita control neconstituțional asupra magistraților (…) Rămân la opinia spusă. Evident, decizia nu o iau eu, ci în Parlament”, a afirmat Klaus Iohannis.</p>
    </article>
  </body>
</html>