<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562313/otan-synantioyntai-montela-kai-mpalarines-me-vintage-mpoyfan-to-apotelesma-einai-mia%E2%80%A6-anatreptiki-performans"/>
    <meta property="og:site_name" content="NOOZ."/>
    <meta property="article:published_time" content="2019-11-19T19:00:00+00:00"/>
    <meta property="og:title" content="Όταν συναντιούνται μοντέλα και μπαλαρίνες με vintage μπουφάν το αποτέλεσμα είναι μια… ανατρεπτική περφόρμανς"/>
    <meta property="og:description" content="Προσωρινό κατάστημα -το τρίτο του, τα άλλα δύο είναι στο Παρίσι και στο Τόκιο- εγκαινίασε ο οίκος μπουφάν Moncler στο Μιλάνο και παρήγγειλε στη Βανέσα Μπίκροφτ να ετοιμάσει γι' αυτόν τον λόγο μια καλλιτεχνική περφόρμανς."/>
  </head>
  <body>
    <article>
      <h1>Όταν συναντιούνται μοντέλα και μπαλαρίνες με vintage μπουφάν το αποτέλεσμα είναι μια… ανατρεπτική περφόρμανς</h1>
      <address>
        <time datetime="2019-11-19T19:00:00+00:00">19 Nov 2019, 19:00</time>
      </address>
      <p>
        <b>Προσωρινό κατάστημα -το τρίτο του, τα άλλα δύο είναι στο Παρίσι και στο Τόκιο- εγκαινίασε ο οίκος μπουφάν Moncler στο Μιλάνο και παρήγγειλε στη Βανέσα Μπίκροφτ να ετοιμάσει γι' αυτόν τον λόγο μια καλλιτεχνική περφόρμανς.</b>
      </p>
      <p>Η πρόσκληση έγινε στο πλαίσιο του <b>«Genius Project»,</b> μιας πρωτοβουλίας, στην οποία καλούνται διάφοροι δημιουργοί, είτε να παρουσιάσουν τις δικές τους κολεξιόν, είτε να εξερευνήσουν τις κρεασιόν του οίκου.</p>
      <p><b>Η Ιταλίδα καλλιτέχνης περφόρμανς σκηνοθέτησε μοντέλα και χορεύτριες μπαλέτου να φορούν vintage μπουφάν</b>, τα οποία έχουν σχεδιαστεί από τον εδώ και καιρό ντιζάινερ του ιταλικού οίκου - και ιδρυτή του εμπορικού σήματος Palm Angels - Φραντσέσκο Ραγκάτσι.</p>
      <p>Η εγκατάσταση της Μπίκροφτ ήθελε να γεννήσει συναίσθημα νοσταλγίας, με τα μπουφάν. Λίγα μόλις μέτρα από το Teatro alla Scala, το με παλ χρώματα ταμπλό βιβάν που σκηνοθέτησε η καλλιτέχνης έπαιξε με ιδέες περφόρμανς και έφερε στη μνήμη τις συνεργασίες της Μπίκροφτ με τον Κάνιε Γουέστ. Το 2010, ήταν η καλλιτεχνική διευθύντρια του 35λεπτου βιντεοκλίπ «Runaway» του Γουέστ, στο οποίο χορευτές και φιγούρες κάθονταν σε ένα μακρύ τραπέζι για δείπνο.</p>
      <p>Η Βανέσα Μπίκροφτ είναι γνωστή για τις <b>«Ζωντανές Εικόνες» </b>της, για τις μινιμαλιστικά χορογραφημένες συνθέσεις της που αντλούν έμπνευση από τη ζωγραφική, τον κινηματογράφο και την παραδοσιακή εικονογραφία.</p>
      <figure>
        <iframe src="https://www.youtube.com/embed/Kcc03eIymbE" width="640" height="360" data-service="Youtube" scrolling="no"/>
      </figure>
    </article>
  </body>
</html>