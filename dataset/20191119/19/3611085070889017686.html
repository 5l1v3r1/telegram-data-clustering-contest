<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/bijusais-vefietis-peress-vairs-nav-vajadzigs-zalgirim/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-19T19:41:01+00:00"/>
    <meta property="og:title" content="Bijušais “vefietis” Peress vairs nav vajadzīgs “Žalgirim”"/>
    <meta property="og:description" content="ULEB Eirolīgas vienība Kauņas “Žalgiris” tuvākajā laikā oficiāli lauzīs līgumu ar aizsargu Aleksu Peresu, kurš iepriekš pārstāvējis arī Latvijas komandu Rīgas VEF, vēsta Lietuvas basketbola apskatnieks Donāts Urbons."/>
  </head>
  <body>
    <article>
      <h1>Bijušais “vefietis” Peress vairs nav vajadzīgs “Žalgirim”</h1>
      <address><time datetime="2019-11-19T19:41:01+00:00">19 Nov 2019, 19:41</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>ULEB Eirolīgas vienība Kauņas “Žalgiris” tuvākajā laikā oficiāli lauzīs līgumu ar aizsargu Aleksu Peresu, kurš iepriekš pārstāvējis arī Latvijas komandu Rīgas VEF, vēsta Lietuvas basketbola apskatnieks Donāts Urbons.</p>
      <p>Klubs pirms šodien paredzētās spēles savu skatītāju priekšā pret Atēnu “Panathinaikos” pavēstīja, ka Peress mačā nepiedalīsies un tiek strādāts pie abpusējas vienošanās par līguma pārtraukšanu.</p>
      <figure>
        <iframe data-src="https://twitter.com/bczalgiris/status/1196818433993838593?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Savukārt Urbons norāda, ka 26 gadus vecais Peress karjeru, visticamāk, turpinās Turcijā, kur pievienosies Stambulas “Galatasaray” komandai, kura līguma piedāvājumu izteica jau vasarā, kad basketbolists izvēlējās par labu Eirolīgā spēlējošai Kauņai.</p>
      <p>Apskatnieks arī norāda, ka viens no kandidātiem uz Peresa aizstāšanu ir 32 gadu vecais Kelvins Kresvels Riverss, kurš šobrīd pārstāv Spānijas ACB līgas klubu Seviļas “Real Betis”.</p>
      <figure>
        <iframe data-src="https://twitter.com/Urbodo/status/1196527734819831811?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Iepriekšējā sezonā Peress spēlēja Turcijas komandā Badmiras “Banvit”, bet pirms pārcelšanās uz Turciju, vienu sezonu pavadīja “vefiņa” sastāvā.</p>
      <p>ASV dzimušais Peress šajā sezonā Eirolīgā aizvadījis septiņas spēles, caurmērā atzīmējoties ar 3,1 gūtiem punktiem un 1,9 rezultatīvām piespēlēm.</p>
    </article>
  </body>
</html>