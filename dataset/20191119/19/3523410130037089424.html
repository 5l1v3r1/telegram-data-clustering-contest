<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640797/%D9%BE%D8%B1%D8%AF%D8%A7%D8%AE%D8%AA-%DB%8C%D8%A7%D8%B1%D8%A7%D9%86%D9%87-%D8%AD%D9%85%D8%A7%DB%8C%D8%AA%DB%8C-%D8%AF%D9%88%D9%84%D8%AA-%D8%A8%D9%87-%D9%85%D8%AF%D8%AF%D8%AC%D9%88%DB%8C%D8%A7%D9%86-%D8%B3%D8%A7%D8%B2%D9%85%D8%A7%D9%86-%D8%A8%D9%87%D8%B2%DB%8C%D8%B3%D8%AA%DB%8C-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T19:04:00+00:00"/>
    <meta property="og:title" content="پرداخت یارانه حمایتی دولت به مددجویان سازمان بهزیستی کشور"/>
    <meta property="og:description" content="رئیس سازمان بهزیستی کشور از پرداخت مستمری آبان ماه بیش از یک میلیون و ۸۰ هزار خانوار تحت پوشش سازمان بهزیستی کشور خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640797/%D9%BE%D8%B1%D8%AF%D8%A7%D8%AE%D8%AA-%DB%8C%D8%A7%D8%B1%D8%A7%D9%86%D9%87-%D8%AD%D9%85%D8%A7%DB%8C%D8%AA%DB%8C-%D8%AF%D9%88%D9%84%D8%AA-%D8%A8%D9%87-%D9%85%D8%AF%D8%AF%D8%AC%D9%88%DB%8C%D8%A7%D9%86-%D8%B3%D8%A7%D8%B2%D9%85%D8%A7%D9%86-%D8%A8%D9%87%D8%B2%DB%8C%D8%B3%D8%AA%DB%8C-%DA%A9%D8%B4%D9%88%D8%B1">پرداخت یارانه حمایتی دولت به مددجویان سازمان بهزیستی کشور</a>
      </h1>
      <h2>رئیس سازمان بهزیستی کشور از پرداخت مستمری آبان ماه بیش از یک میلیون و ۸۰ هزار خانوار تحت پوشش سازمان بهزیستی کشور خبر داد.</h2>
      <address><time datetime="2019-11-19T19:04:00+00:00">19 Nov 2019, 19:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وحید قبادی دانا، با بیان اینکه امروز <b>مستمری</b> آبان ماه<b> مددجویان سازمان بهزیستی</b> از محل اعتبارات این سازمان و <b>هدفمندی یارانه‌ها</b> پرداخت شد، گفت: این مستمری برای یک میلیون و ۸۰ هزار خانوار تحت پوشش سازمان بهزیستی واریز شده است.</p>
      <p>وی ادامه داد: همچنین یارانه بیش از ۱۰۰۰ مرکز نگهداری شبانه روزی معلولان، سالمندان، بیماران روانی مزمن و معلولان ذهنی، جسمی و حرکتی نیز که شامل ۴۷ هزار نفر هستند نیز تا پایان مهرماه برای هر فرد تقریبا ۷۷۰ هزار تومان پرداخت شده است.</p>
      <p>رئیس سازمان بهزیستی کشور یادآور شد: یارانه‌ی تا پایان مهر ماهِ بیش از ۱۶۰۰ مرکز توانبخشی روزانه معلولان در سراسر کشور که حدود دو ماه پرداخت نشده بود، پرداخت شد.</p>
      <p>قبادی دانا در ادامه از واریز یارانه‌ی تا پایان مهرماه و امداد فرزندان تحت پوشش سازمان بهزیستی کشور که شامل ۲۶ هزار فرزند هستند نیز خبر داد.</p>
      <p>به گفته رئیس سازمان بهزیستی کشور یارانه حمایتی دولت که تا دیشب برای ۲۰ میلیون نفر واریز شده بود شامل مددجویان سازمان بهزیستی کشور نیز بوده است.</p>
    </article>
  </body>
</html>