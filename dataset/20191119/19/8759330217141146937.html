<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904386/klopp-leerling-wolf-gaat-voor-offensief-voetbal-bij-genk-je-moet-kunnen-afzien-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T19:03:00+00:00"/>
    <meta property="og:title" content="Klopp-leerling Wolf wil zijn visie invoeren bij Genk: &quot;Je moet kunnen afzien&quot;"/>
    <meta property="og:description" content="Met Hannes Wolf heeft"/>
  </head>
  <body>
    <article>
      <h1>Klopp-leerling Wolf wil zijn visie invoeren bij Genk: "Je moet kunnen afzien"</h1>
      <address>
        <time datetime="2019-11-19T19:03:00+00:00">19 Nov 2019, 19:03</time>
      </address>
      <p>
        <b>Met Hannes Wolf heeft <a href="https://www.voetbalprimeur.be/clubs/krc-genk?utm_source=doorlink&amp;utm_medium=doorlink&amp;utm_campaign=doorlink">KRC Genk</a> een leerling van Jürgen Klopp in huis gehaald. De Duitser leerde bij Borussia Dortmund, waar Wolf jeugdtrainers was, de kneepjes van het vak. Hij hoopt dan ook eenzelfde soort voetbal te kunnen brengen.</b>
      </p>
      <p>"Ik heb nog wel eens contact met hem, maar het is niet zo dat we elkaar wekelijks horen. Ik heb hem geen advies gevraagd over Genk", citeert <a href="https://sporza.be/nl/2019/11/19/voorstelling-genk-wolf/"><i>Sporza</i></a> een lachende Wolf.</p>
      <p>"Het klopt wel dat ik veel van hem opgestoken heb, maar Dortmund was gewoon een heel goeie plek om als jonge trainer te leren. De jeugdteams zijn er heel sterk en de club is heel professioneel", aldus Wolf.</p>
      <p><b>Offensief voetbal<br/></b>Bij Genk hoopt hij het publiek alvast te kunnen charmeren. Met puntengewin én mooi voetbal. "Ik hou van actief en offensief voetbal, maar zonder naïef te zijn. Soms zijn er momenten dat je ook moet kunnen verdedigen", vertelt hij.</p>
      <p>"Je moet kunnen afzien, maar ik wil wel dominant en snel voetbal brengen. Ik denk dat dat hier mogelijk is. We starten niet vanaf nul. Er is al een goeie basis. We spelen zaterdag al en ik wil dan al goed genoeg zijn om een moeilijke match te winnen", aldus Wolf.</p>
      <aside>Lees meer<br/><a href="https://www.voetbalprimeur.be/nieuws/904381/genk-stelt-wolf-voor-we-willen-spelers-ontwikkelen-n-resultaat-boeken-.html?itm_source=www.voetbalprimeur.be&amp;itm_medium=highlighted-content">Wolf voorgesteld bij KRC Genk: "De filosofie past bij mijn manier van werken"<br/></a><a href="https://www.voetbalprimeur.be/nieuws/904384/genk-wil-niet-langer-trainerskerkhof-zijn-dat-is-toch-een-werkpunt-.html?itm_source=www.voetbalprimeur.be&amp;itm_medium=highlighted-content"> Genk wil niet langer trainerskerkhof zijn: "Dat is toch een werkpunt"</a></aside>
    </article>
  </body>
</html>