<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/spektakularna-akcja-cba-udaremnili-wyludzenie-ponad-100-milionow-zlotych/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T19:15:16+00:00"/>
    <meta property="og:title" content="Spektakularna akcja CBA. Udaremnili wyłudzenie ponad 100 milionów złotych"/>
    <meta property="og:description" content="Spektakularna akcja CBA. Agenci Centralnego Biura Antykorupcyjnego zatrzymali trzech członków zorganizowanej grupy przestępczej wyłudzającej VAT na wielką skalę. Mieli oni w planach okraść państwo na ponad 100 milionów złotych! "/>
  </head>
  <body>
    <article>
      <h1>Spektakularna akcja CBA. Udaremnili wyłudzenie ponad 100 milionów złotych</h1>
      <address><time datetime="2019-11-19T19:15:16+00:00">19 Nov 2019, 19:15</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Spektakularna akcja CBA. Agenci Centralnego Biura Antykorupcyjnego zatrzymali trzech członków zorganizowanej grupy przestępczej wyłudzającej VAT na wielką skalę. Mieli oni w planach okraść państwo na ponad 100 milionów złotych! </b>
      </p>
      <p>Funkcjonariusze Centralnego Biura Antykorupcyjnego z Białegostoku zatrzymali w województwie łódzkim trzy osoby działające w ramach zorganizowanej grupy przestępczej wyłudzającej VAT.</p>
      <p>Zatrzymane osoby brały udział w transakcji związanej z przejęciem przez grupę przestępczą spółki z koncesją na obrót paliwami płynnymi tzw. koncesja OPC aby w toku dalszych przestępczych działań za jej pomocą dokonać wyłudzenia nienależnego zwrotu w podatku VAT w kwocie ponad 100 milionów złotych.</p>
      <p>Wskazana kwota stanowiła wartość podatku VAT wynikającą z wystawionych uprzednio przez innych członków grupy fałszywych faktur na kwotę prawie pół miliarda złotych, a dokumentujących fikcyjny obrót setkami tysięcy telefonów komórkowych.</p>
      <p>W wyniku działań prokuratury oraz CBA nie doszło do uszczuplenia po stronie Skarbu Państwa, środki te pozostały w budżecie.</p>
      <p>Zatrzymane osoby zostały przewiezione do siedziby Prokuratury Krajowej w Białymstoku gdzie usłyszały zarzuty m.in. działania w zorganizowanej grupie przestępczej.</p>
      <p>Śledztwo ma swój początek w maju 2017 r. Wówczas to w wyniku podjętych działań zatrzymano 3 osoby związane z wystawieniem fikcyjnych faktur na ponad 300 tysięcy telefonów komórkowych.</p>
      <p>Ostatnie zatrzymania miały zaś miejsce we wrześniu br., wówczas to zatrzymano szefa grupy przestępczej i jedocześnie głównego organizatora przestępczego procederu. W stosunku do tej osoby Sąd Rejonowy w Białymstoku zastosował tymczasowy areszt.</p>
      <p>Źródło: cba.gov.pl/ PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/konfederacja-sklada-oficjalny-wniosek-o-odwolanie-aborcjonistki-magdaleny-biejat-komentuje-tez-ostatnia-decyzje-pis-u/"/>
        <a href="https://nczas.com/2019/11/19/tajemnicza-choroba-x-nadciaga-w-ciagu-jednego-dnia-zgina-dziesiatki-milionow-ludzi-czy-to-koniec-naszej-cywilizacji/"/>
        <a href="https://alaluna.pl/gwiazdy/aktorzy/aneta-zajac-pokazala-sie-bez-wlosow-fani-nie-kryja-zaskoczenia-foto/"/>
        <a href="https://nczas.com/2019/11/19/pis-to-pzpr-bis-socjalistyczne-expose-morawieckiego-slawomir-mentzen-w-nczastv-na-zywo-video/"/>
        <a href="https://nczas.com/2019/11/19/zolnierz-nsz-w-1946-roku-zostal-zamordowany-przez-ub-teraz-jego-dzieci-chca-12-milionow-zl-odszkodowania/"/>
        <a href="https://alaluna.pl/newsy/chlop-ma-robic-a-nie-gadac-despotyczne-slowa-krolowej-zycia-dagmary-kazmierskiej/"/>
        <a href="https://nczas.com/2019/11/19/korwin-mikke-potrzebowal-niecalej-minuty-dobitnie-odpowiedzial-morawieckiemu-z-mownicy-sejmowej-video/"/>
        <a href="https://nczas.com/2019/11/19/bariera-przebita-10-proc-dla-konfederacji-tej-sily-nikt-nie-powstrzyma-bartlomiej-pejo-w-nczastv-na-zywo-video/"/>
        <a href="https://nczas.com/2019/11/19/policjanci-w-szoku-pijana-kobieta-w-areszcie-zachowywala-sie-jak-w-klubie-go-go-video/"/>
      </related>
    </article>
  </body>
</html>