<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-bebelus-de-trei-luni-a-murit-dupa-ce-a-fost-hranit-cu-lapte-praf-20096176"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T19:06:24+00:00"/>
    <meta property="og:title" content="Un bebeluș de trei luni a murit după ce a fost hrănit cu lapte praf"/>
    <meta property="og:description" content="Un bebeluș de trei luni a murit, marți dimineață, după ce s-a înecat în somn. Poliția Topraisar, județul Constanța, localitatea natală a familiei în care"/>
  </head>
  <body>
    <article>
      <h1>Un bebeluș de trei luni a murit după ce a fost hrănit cu lapte praf</h1>
      <address><time datetime="2019-11-19T19:06:24+00:00">19 Nov 2019, 19:06</time> by <a rel="author">A.N.</a></address>
      <p>
        <b>Un bebeluș de trei luni a murit, marți dimineață, după ce s-a înecat în somn. Poliția Topraisar, județul Constanța, localitatea natală a familiei în care s-a întâmplat tragedia, a fost alertată de mama copilului în jurul orei 07:40.</b>
      </p>
      <p>Femeia le-a spus polițiștilor că a hrănit bebelușul cu lapte praf în jurul orei 05:00, iar două ore mai târziu a constatat că acesta nu mai respira. Din primele cercetări a reieșit că fetița în vârstă de trei luni nu prezenta urme de violență pe corp și, cel mai probabil, s-a înecat cu mâncarea ingerată.</p>
      <p>Ambulanța a ajuns la fața locului la 17 minute după ce femeia a apelat serviciul de urgență 112, iar decesul a fost constatat la ora 08:01.</p>
      <p>Cauza decesului nu a fost încă stabilită cu certitudine, iar medicii iau în considerare și alte ipoteze, pornind de la faptul că, în ultima lună, bebelușul pierduse 30% din greutatea corporală și ajunsese să cântărească doar 3,5 kg.</p>
    </article>
  </body>
</html>