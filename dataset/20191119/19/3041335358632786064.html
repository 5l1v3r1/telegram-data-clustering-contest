<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/world/teksas-stolisan-gia-xristougenna-noris-ki-anagkastikan-na-ksestolisoun/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T19:44:37+00:00"/>
    <meta property="og:title" content="Τέξας: Στόλισαν για Χριστούγεννα νωρίς κι αναγκάστηκαν να ξεστολίσουν"/>
    <meta property="og:description" content="Το πότε θα στολίσει κάποιος το σπίτι του για τα Χριστούγεννα δεν είναι θέμα προσωπικής επιλογής, τουλάχιστον στο Τέξας, όπως διαπίστωσε ένα ζευγάρι."/>
  </head>
  <body>
    <article>
      <h6 class="kicker">Ασύλληπτο</h6>
      <h1>Τέξας: Στόλισαν για Χριστούγεννα νωρίς κι αναγκάστηκαν να ξεστολίσουν</h1>
      <h2>Το πότε θα στολίσει κάποιος το σπίτι του για τα Χριστούγεννα δεν είναι θέμα προσωπικής επιλογής, τουλάχιστον στο Τέξας, όπως διαπίστωσε ένα ζευγάρι.</h2>
      <address><time datetime="2019-11-19T19:44:37+00:00">19 Nov 2019, 19:44</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το πότε θα στολίσει κάποιος το σπίτι του για τις γιορτές των Χριστουγέννων δεν είναι θέμα προσωπικής επιλογής, τουλάχιστον στο Σαν Αντόνιο του Τέξας,  όπως διαπίστωσε ένα ζευγάρι.</p>
      <p>Πρόκειται  για τον Νικ και την Κλαούντια Σιμονί, οι οποίοι στόλισαν τον κήπο του σπιτιού τους με χριστουγεννιάτικα, αρκετά είναι η αλήθεια νωρίτερα από ότι συνηθίζεται, την 1η Νοεμβρίου.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>Ο λόγος έχει να κάνει με το ότι η Κλαούντια είναι σε προχωρημένη εγκυμοσύνη και εκτίμησε ότι αργότερα θα της ήταν πιο δύσκολο να φροντίσει την χριστουγεννιάτικη διακόσμηση, που όμως έπρεπε να γίνει, αφού έχει δύο ακόμα μικρά παιδιά. Τοποθέτησε λοιπόν στον κήπο του σπιτιού έναν χιονάνθρωπο, τάρανδους και έναν Αγιο Βασίλη, κάτι που χαροποίησε ιδιαίτερα τα πιτσιρίκια.</p>
      <p>Ωστόσο μετά από τρεις ημέρες στις 4 Νοεμβρίου πήραν μία επιστολή από κάποιον τοπικό σύλλογο, που έλεγε να αφαιρέσουν την χριστουγεννιάτικη διακόσμηση γιατί ήταν… πολύ νωρίς!</p>
      <p>Σχολιάζοντας το γεγονός o Νικ δήλωσε εκνευρισμένος αφού «υπήρχε λόγος που στολίσαμε τόσο νωρίς». Η Κλαούντια εξήγησε ότι αισθάνεται κάπως βαριά λόγω της εγκυμοσύνης της και γι' αυτό  σκέφτηκε να στολίσουν νωρίτερα για τα Χριστούγεννα. «Ίσως σε δύο εβδομάδες να μην μπορούσα να τα κάνω όλα αυτά. Το βρήκα τρελό. Ειδικά από τη στιγμή που δεν μας είπαν πότε πρέπει να στολίσουμε. Πότε είναι η κατάλληλη στιγμή να στολίσουμε για τα Χριστούγεννα λοιπόν;» αναρωτήθηκε.</p>
      <p>Ο Νικ άρχισε να ξανασκέφτεται το θέμα του στολισμού: «Δεν θα ξεστολίσουμε. Αυτό είναι το πνεύμα των Χριστουγέννων; Δεν μπορούν να μας αναγκάσουν να βγάλουμε τη διακόσμηση» είπε χαρακτηριστικά.</p>
      <p>«Δεν νομίζω ότι έπρεπε να γίνει θέμα» δήλωσε ένας γείτονας του ζευγαριού, ο Τσαρλς Μίντον, ο οποίος επίσης έχει τοποθετήσει στην αυλή του μερικούς πιγκουίνους κι ένα μεγάλο Merry Christmas στολίδι στην πρόσοψη του σπιτιού.</p>
      <figure>
        <iframe src="https://www.youtube.com/embed/uSRoxq_sv-A" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>