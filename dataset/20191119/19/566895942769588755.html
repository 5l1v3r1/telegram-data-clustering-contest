<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578389/u-ternopoli-organizovuut-majster-klas-z-kulinarii"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T19:01:00+00:00"/>
    <meta property="og:title" content="У Тернополі організовують майстер-клас з кулінарії"/>
    <meta property="og:description" content="Малечу навчатимуть розписувати різдвяні пряники"/>
  </head>
  <body>
    <article>
      <h1>У Тернополі організовують майстер-клас з кулінарії</h1>
      <address><time datetime="2019-11-19T19:01:00+00:00">19 Nov 2019, 19:01</time> by <a rel="author">Антоніна Албул</a></address>
      <p>
        <i>У Тернополі в період шкільних канікул для дітей організовують майстер-клас з кулінарії.</i>
      </p>
      <p>Малечу навчатимуть розписувати різдвяні пряники, а виручені кошти спрямують на лікування матері двох дітей, у якої виявили рак.</p>
      <p>Освоїти ази кулінарії малечі допомагатиме майстриня Ірина Максимюк.</p>
      <p>«Не знаєш чим зайняти на канікулах своє чадо? Ми запрошуємо тебе або твоїх діток на цікавий та смачнючий майстер-клас від неймовірно крутої майстрині кулінарних шедеврів Ірини Максимюк. Під час цього дійства будемо збирати кошти на лікування для матері двох дітей Маргарити Цимбали. Прохання для всіх охочих взяти участь у майстер-класі – попередньо записатися за тел. 0673504413. Плануємо зібрати під час майстер-класу хоча б 2 500 грн. із 215 тис. необхідних Маргариті для лікування онкологічного захворювання», – каже <a href="https://zz.te.ua/u-ternopoli-orhanizovuiut-mayster-klas-z-kulinarii-shchob-zibraty-hroshi-dlia-onkokhvoroi-materi-dvokh-ditey/">зз</a> співорганізаторка майстер-класу Яна Шкуратова.</p>
      <p>Благодійний майстер-клас відбудеться 22 листопада о 14.00 у Тернопільській обласній бібліотеці для дітей. Охочих взяти участь у дійстві просять завчасно зареєструватися.</p>
    </article>
  </body>
</html>