<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sztarvilag/nemzetkozi-sztarvilag/turnera-keszul-a-motley-crue-video-2041524/"/>
    <meta property="og:site_name" content="SZOLJON"/>
    <meta property="article:published_time" content="2019-11-19T19:45:00+00:00"/>
    <meta property="og:title" content="Turnéra készül a Mötley Crüe (videó)"/>
    <meta property="og:description" content="Öt éve búcsúztak el."/>
  </head>
  <body>
    <article>
      <h6 class="kicker">NEM BÍRTÁK SOKÁIG</h6>
      <h1>Turnéra készül a Mötley Crüe (videó)</h1>
      <address>
        <time datetime="2019-11-19T19:45:00+00:00">19 Nov 2019, 19:45</time>
      </address>
      <h4>Újra turnéra indul az amerikai glam metal együttes, kevesebb mint öt évvel azután, hogy világ körüli koncertsorozattal búcsúzott el rajongóitól.</h4>
      <p>A 2014-2015-ös búcsúturnét megelőzően a banda tagjai szerződésben rögzítették, hogy többé nem turnéznak együtt. Egy hétfőn közzétett videóban azonban látványosan megsemmisítették a dokumentumot – írja a BBC hírportálja.</p>
      <figure>
        <iframe src="https://www.youtube.com/embed/WPPsG0Cp83w" width="1080" height="608" data-service="Youtube" scrolling="no"/>
      </figure>
      <blockquote>„A szerződés most érvényét vesztette, mivel a rajongók új nemzedéke töretlenül követeli, hogy a banda újra összeálljon”</blockquote>
      <p>– írta közleményében a zenekar.</p>
      <p>Az Egyesült Államok stadionjaiba tervezett turnén a Def Leppard angol és az amerikai Poison rockegyüttes is csatlakozik a Mötley Crüe-hoz. A pontos dátumokat és helyszíneket később jelenti be az együttes.</p>
      <figure>
        <iframe src="https://www.youtube.com/embed/CmXWkMlKFkI" width="1080" height="810" data-service="Youtube" scrolling="no"/>
      </figure>
      <p>Tommy Lee dobos, Mick Mars gitáros, Vince Neil énekes és Nikki Sixx basszusgitáros 158 koncertet adott a 2014-2015-ös Final Tour keretében, amelynek utolsó állomása Los Angelesben volt 2015. december 31-én.</p>
    </article>
  </body>
</html>