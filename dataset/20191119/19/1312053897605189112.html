<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/dopo-essere-stata-negata-alla-segre-ezio-greggio-rifiuta-la-cittadinanza-onoraria-di-biella-per-rispetto-ai-miei-valori/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T19:58:02+00:00"/>
    <meta property="og:title" content="Dopo essere stata negata alla Segre, Ezio Greggio rifiuta la cittadinanza onoraria di Biella: “Per rispetto ai miei valori”"/>
    <meta property="og:description" content="“Il mio rispetto nei confronti della senatrice Liliana Segre, per tutto ciò che rappresenta, per la storia, i ricordi e il valore della memoria, mi spingono a fare un passo indietro e non poter accettare questa onorificenza che il Comune di Biella aveva pensato per me”. “Non è una scelta contro nessuno ma una scelta …"/>
  </head>
  <body>
    <article>
      <h1>Dopo essere stata negata alla Segre, Ezio Greggio rifiuta la cittadinanza onoraria di Biella: “Per rispetto ai miei valori”</h1>
      <address><time datetime="2019-11-19T19:58:02+00:00">19 Nov 2019, 19:58</time> by <a rel="author">Redazione NN.it</a></address>
      <figure>
        <img src="https://www.newnotizie.it/wp-content/uploads/2019/11/segre_greggio.jpeg"/>
      </figure>
      <p>“Il mio rispetto nei confronti della senatrice Liliana Segre, per tutto ciò che rappresenta, per la storia, i ricordi e il valore della memoria, mi spingono a fare un passo indietro e non poter accettare questa onorificenza che il Comune di Biella aveva pensato per me”.</p>
      <p>“Non è una scelta contro nessuno ma una scelta a favore di qualcuno, anche <b>per coerenza e rispetto a quelli che sono i miei valori, la storia della mia famiglia e a mio padre che ha trascorso diversi anni nei campi di concentramento</b>“.</p>
      <p>Con queste parole, riportate da Open, il noto volto tv Ezio Greggio ha rifiutato la cittadinanza onoraria concessagli dal comune di Biella, amministrata dalla Lega.</p>
      <p>Erano state tantissime le polemiche per la scelta di assegnare l’onoreficenza al presentatore di Striscia La Notizia dopo averla negata alla senatrice a vita Liliana Segre, ultimamente al centro delle cronache per <a href="https://www.newnotizie.it/2019/11/07/liliana-segre-sotto-scorta/">le minacce ricevute tramite social da subumani di vario tipo</a>.</p>
      <p>Ma è stato proprio l’assegnatario dell’onoreficenza (attribuitagli con le seguente motivazioni: “Si conferisce a Ezio Greggio il titolo di Cittadino Onorario per la popolarità televisiva come conduttore, giornalista, attore e regista; per il suo costante impegno attraverso l’associazione “Ezio Greggio per i bambini prematuri”; per aver contribuito a diffondere in Italia e nel mondo il nome di Biella”) a placarle.</p>
      <p>
        <b>Regalandoci, dopo tante risate, anche un magnifico esempio.</b>
      </p>
    </article>
  </body>
</html>