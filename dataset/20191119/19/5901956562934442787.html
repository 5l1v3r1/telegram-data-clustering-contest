<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/harry-in-meghan-spet-razjezila-britance-249643"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T19:39:00+00:00"/>
    <meta property="og:title" content="Harry in Meghan spet razjezila Britance"/>
    <meta property="og:description" content="Iz Buckinghamske palače so tudi uradno sporočili, da bodo princ Harry, Meghan in Archie letošnji božič preživeli z Meghanino mamo Dorio Ragland namesto na posestvu Sandringham s kraljico Elizabe..."/>
  </head>
  <body>
    <article>
      <h1>Harry in Meghan spet razjezila Britance</h1>
      <h2>Razburila jih je odločitev, da Sussexovi božiča ne bodo preživeli s kraljico. Kraljica in njen mož sta stara, to je morda njun zadnji božič, pravijo.</h2>
      <address><time datetime="2019-11-19T19:39:00+00:00">19 Nov 2019, 19:39</time> by <a rel="author">B. K. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/15/386280.jpg"/>
          <figcaption>Meghan je že kot prinčeva zaročenka božič preživela s kraljevo družino. FOTO: Guliver/getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/255191.jpg"/>
          <figcaption>REUTERSTokrat sta se Meghan in Hary odločila, da bosta za praznike z Meghanino mamo. FOTO: Pool Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1590117.jpg"/>
          <figcaption>REUTERSKraljici največ pomeni božična maša in da se na njej zbere vsa družina. FOTO: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1206566.jpg"/>
          <figcaption>REUTERSTo bo Archiejev prvi božič. FOTO: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/455624.jpg"/>
          <figcaption>REUTERSPrinc Filip je star 98 let in zadnje čase ni najboljšega zdravja. FOTO: REUTERS</figcaption>
        </figure>
      </slideshow>
      <p>Iz Buckinghamske palače so tudi uradno sporočili, da bodo princ<b> Harry</b>, <b>Meghan</b> in<b> Archie</b> letošnji božič preživeli z Meghanino mamo <b>Dorio Ragland </b>namesto na posestvu Sandringham s kraljico <b>Elizabeto II.</b> in kraljevimi. Kje natančno bodo Doria in Sussexovi praznovali božič, ni znano, kot so zapisali na spletni strani Buckinghamske palače, lokacije iz varnostnih razlogov ne bodo razkrili.</p>
      <figure>
        <img src="https://www.slovenskenovice.si/images/slike/2019/11/15/255191.jpg"/>
        <figcaption>Tokrat sta se Meghan in Hary odločila, da bosta za praznike z Meghanino mamo. FOTO: Pool Reuters<cite>REUTERS</cite></figcaption>
      </figure>
      <p>Kraljica je odločitev vnuka in njegove žene podprla in to tudi povedala. Menda jima prav nič ne zameri, da ju tokrat ne bo v Norfolk, jima pa to, kot kaže, močno zameri večina Britancev. »Res je, da sta se tudi <b>William</b> in <b>Kate</b> nekoč odločila, da bosta praznike raje preživela z njeno družino, a obstajata dve veliki razliki: Cambridgeeva takrat nista bila sprta s pol kraljeve družine in kraljica ter njen mož sta bila precej mlajša,« je denimo zapisal britanski novinar in komentator <b>Dan Wootton</b>.</p>
      <figure>
        <img src="https://www.slovenskenovice.si/images/slike/2019/11/15/1590117.jpg"/>
        <figcaption>Kraljici največ pomeni božična maša in da se na njej zbere vsa družina. FOTO: REUTERS<cite>REUTERS</cite></figcaption>
      </figure>
      <p>Glede na to, da je princ <b>Filip </b>star 98 let in zadnje čase ne najboljšega zdravja, kraljica pa jih tudi šteje že 93, se tudi mnogo drugih Britancev boji, da bi bil lahko letošnji božič zadnji za enega od njiju, če ne celo za oba.<br/><br/>»Pred leti nisem mogel za praznike odleteti na Novo Zelandijo, da bi jih preživel z ljubljeno babico. Nisem se kaj preveč obremenjeval, saj sem naslednje leto nameraval zagotovo odleteti tja. A babica naslednjega božiča ni dočakala. Nikdar si nisem odpustil, da se nisem bolj potrudil, da bi bil takrat z njo. Bojim se, da si tudi Harry ne bo odpustil, če kateri od starih staršev ne bo dočakal naslednjega božiča. Doria ga bo zagotovo,« je še dodal Wootton.<br/><br/>Z njim se strinja veliko Otočanov, ki so prepričani, da bo Sussexova njuna odločitev še bolj oddaljila od kraljeve družine, namesto da bi praznike izkoristila, da svetu pokažeta, da je z njima in Cambridgeevimi vse v najlepšem redu, ter zatrla govorice o nesporazumih. Prav tako Britanci menijo, da sta z odločitvijo močno razočarala kraljico, čeprav tega v uradnem obvestilu ni izrazila.</p>
      <blockquote>Kraljica je odločitev vnuka in njegove žene podprla in to tudi povedala. Menda jima prav nič ne zameri, da ju za božič ne bo.</blockquote>
      <p>»Seveda kraljica uradno tega nikdar ne bi priznala. Je vladarica, ki zviška gleda na javno kazanje čustev. A kako je novico sprejela za zaprtimi vrati, je drugo vprašanje, sploh glede na to, da ji je Harry zanjo povedal šele na dan, ko je že bila objavljena v mnogo britanskih časnikih,« je za enega od njih povedal vir blizu kraljevi družini in dodal, da se kraljica neizmerno trudi, da bi Susexovima pomagala.</p>
      <figure>
        <img src="https://www.slovenskenovice.si/images/slike/2019/11/15/1206566.jpg"/>
        <figcaption>To bo Archiejev prvi božič. FOTO: REUTERS<cite>REUTERS</cite></figcaption>
      </figure>
      <p>Večkrat se menda ustavi pri njima na poti v Windsor, da bi poklepetala, ju spodbujala, jima svetovala, a onadva še vedno sprejemata nespametne odločitve. Ne vem, ali je to iz trme, je preprosto ne poslušata ali imata povsem neprimerne svetovalce ter predstavnike za stike z javnostjo. Kakor koli, glede na kraljičin trud, ji zagotovo ne bo vseeno, da se Harry in Meghan ne moreta potruditi, da bi bila z njo na ta njej tako pomembni praznik,« je še dodal vir.<br/>Bojim se, da si Harry ne bo odpustil, če kateri od starih staršev ne bo dočakal naslednjega božiča.<br/><br/><br/>Vsi pa le niso tako črnogledi. Glede na to, da je najpomembnejši del slavja maša na božično jutro, nekateri menijo, da bi lahko Sussexovi in Doria božični večer preživeli kje v bližini Sandringhama, nato pa naslednji dan s preostalimi člani kraljeve družine odšli na mašo, s čimer bi Meghan in Harry razveselila prav vse vpletene. </p>
    </article>
  </body>
</html>