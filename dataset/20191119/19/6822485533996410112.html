<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828167.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T19:51:00+00:00"/>
    <meta property="og:title" content="اظهارات مداخله‌جویانه وزیر خارجه هلند در دیدار با هیأت ایرانی"/>
    <meta property="og:description" content="به گزارش فارس، «استف بلاک» وزیر خارجه هلند روز سه‌شنبه در اظهاراتی مداخله‌جویانه مدعی شد در دیدار با هیأت ایرانی، از اوضاع این روزهای ایران ابراز نگرانی کرده است."/>
  </head>
  <body>
    <article>
      <h1>اظهارات مداخله‌جویانه وزیر خارجه هلند در دیدار با هیأت ایرانی</h1>
      <address>
        <time datetime="2019-11-19T19:51:00+00:00">19 Nov 2019, 19:51</time>
      </address>
      <p>وزیر خارجه هلند که پیش از این هم سابقه بیان اظهارات مداخله‌جویانه در امور ایران را داشته، در دیدار با هیأت ایرانی از وضعیت ایران ابراز نگرانی کرده است.</p>
      <p>به گزارش فارس، «استف بلاک» وزیر خارجه هلند روز سه‌شنبه در اظهاراتی مداخله‌جویانه مدعی شد در دیدار با هیأت ایرانی، از اوضاع این روزهای ایران ابراز نگرانی کرده است.</p>
      <p>وی با انتشار تصویری از دیدارش با سید «عباس عراقچی» معاون وزیر امور خارجه جمهوری اسلامی ایران در لاهه، در توییتر نوشته است: «مردم ایران مستحق آزادی بیان و آزادی تجمع مسالمت‌آمیز هستند. دیروز در گفت‌وگوهایم با معاون وزیر خارجه [ایران]، نگرانی‌هایم را مطرح کردم.»</p>
      <p>بلاک پیش از هم سابقه طرح اظهاراتی مداخله‌جویانه در امور ایران را داشته و تهران را نیز به حمایت از تروریسم متهم کرده است. هلند خرداد ماه سال گذشته هم دو دیپلمات ایرانی را اخراج کرد.</p>
      <p>پیش از این آمریکا و چند کشور اروپایی هم در بیانیه‌هایی از اغتشاش و ناآرامی در برخی مناطق در ایران حمایت کرده بودند.</p>
    </article>
  </body>
</html>