<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/nba-trener-na-klupi-australije-u-tokiju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T19:15:12+00:00"/>
    <meta property="og:title" content="NBA trener na klupi Australije u Tokiju"/>
    <meta property="og:description" content="Košarkaši Australije nisu uspeli da osvoje medalju na Svetskom prvenstvu u Kini, ali su izborili direktan plasman na Olimpijske igre u Tokiju. Prema navodima novinara ESPN, Adrijana Vojnarovskog, čelnici australijskog Saveza vode pregovore oko povratka Breta Brauna na klupu ove selekcije. Braun je već vodio Australiju na Olimpijskim igrama u Londonu, doveo je do sedmog […]"/>
  </head>
  <body>
    <article>
      <h1>NBA trener na klupi Australije u Tokiju</h1>
      <address><time datetime="2019-11-19T19:15:12+00:00">19 Nov 2019, 19:15</time> by <a rel="author">Zile</a></address>
      <p>Košarkaši Australije nisu uspeli da osvoje medalju na Svetskom prvenstvu u Kini, ali su izborili direktan plasman na Olimpijske igre u Tokiju.</p>
      <p>Prema navodima novinara ESPN, Adrijana Vojnarovskog, čelnici australijskog Saveza vode pregovore oko povratka Breta Brauna na klupu ove selekcije.</p>
      <p>Braun je već vodio Australiju na Olimpijskim igrama u Londonu, doveo je do sedmog mesta, a godinu dana nakon toga preuzeo je Filadelfiju koju i sada predvodi.</p>
      <p>Pored toga kao pomoćnik u stručnom štabu Australije radio je od 1995. do 2003, a u tom periodu „bumersi“ su nastupali na OI u Atlanti i Sidneju.</p>
      <p>Australija u svom sastavu ima nekoliko <a href="https://www.sportskacentrala.com/tag/nba/">NBA</a> igrača, poput Džoa Inglsa, Dantea Egzuma, Metjua Delaedove i Patija Milsa, a tu je i Ben Simons iz Filadelfije koji bi trebalo da bude u nacionalnom timu u Tokiju.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/07/14/australija-bez-najvece-zvezde-na-mundobasketu-2019/"/>
        <a href="https://www.sportskacentrala.com/2019/05/23/australija-ima-zestok-tim-pozvan-i-lendejl/"/>
        <a href="https://www.sportskacentrala.com/2019/05/15/australija-sve-jaca-nba-as-potvrdio-da-ce-igrati-na-mundobasketu-u-kini-video/"/>
        <a href="https://www.sportskacentrala.com/2019/02/21/lendejl-odlican-na-debiju/"/>
        <a href="https://www.sportskacentrala.com/2019/02/18/dobar-glas-se-cuo-do-australije/"/>
        <a href="https://www.sportskacentrala.com/2018/11/30/poznat-jos-jedan-ucesnik-mundobasketa-2019/"/>
      </related>
    </article>
  </body>
</html>