<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/turkiye-den-bosna-hersek-aciklamasi-memnuniyetle-karsiliyoruz-1208885.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T19:24:00+00:00"/>
    <meta property="og:title" content="Türkiye'den Bosna Hersek açıklaması: Memnuniyetle karşılıyoruz"/>
    <meta property="og:description" content="Dışişleri Bakanlığı'ndan yapılan açıklamada, &quot;Bosna Hersek Devlet Başkanlığı Konseyi'nin bugün gerçekleştirdiği toplantıda, ülkede devlet düzeyinde hükümetin kurulabilmesinin önünü açacak bir mutabakata varılmış olmasını memnuniyetle karşılıyoruz&quot; denildi."/>
  </head>
  <body>
    <article>
      <h1>Türkiye'den Bosna Hersek açıklaması: Memnuniyetle karşılıyoruz</h1>
      <h2>Dışişleri Bakanlığı'ndan yapılan açıklamada, "Bosna Hersek Devlet Başkanlığı Konseyi'nin bugün gerçekleştirdiği toplantıda, ülkede devlet düzeyinde hükümetin kurulabilmesinin önünü açacak bir mutabakata varılmış olmasını memnuniyetle karşılıyoruz" denildi.</h2>
      <address>
        <time datetime="2019-11-19T19:24:00+00:00">19 Nov 2019, 19:24</time>
      </address>
      <p><b>Dışişleri Bakanlığı, Bosna Hersek Devlet Başkanlığı Konseyi</b>'nin bugün gerçekleştirdiği toplantıda, ülkede devlet düzeyinde hükümetin kurulabilmesinin önünü açacak bir mutabakata varılmış olmasına ilişkin açıklama yaptı.<br/><br/><b>Dışişlerinden </b>yapılan açıklamada, "<b>Bosna Hersek Devlet Başkanlığı Konseyi</b>'nin bugün gerçekleştirdiği toplantıda, ülkede devlet düzeyinde hükümetin kurulabilmesinin önünü açacak bir mutabakata varılmış olmasını memnuniyetle karşılıyoruz. <b>Bosna Hersek'in </b>siyasi birliği ve toprak bütünlüğünün korunması ile <b>Avrupa-Atlantik</b> kurumlarına üyeliğine büyük önem atfeden <b>Türkiye</b>, hükümetin kurulması konusundaki uzun süren siyasi tıkanıklığın aşılmasının Bosna Hersek'in ve tüm bölgenin barış ve istikrarına katkıda bulunacağına inanmaktadır" ifadelerine yer verildi.</p>
    </article>
  </body>
</html>