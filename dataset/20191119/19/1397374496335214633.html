<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/trinkijeri-izmedju-zvezde-i-ritasa-nema-tu-zezanja-393207.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T19:45:00+00:00"/>
    <meta property="og:title" content="Trinkijeri između Zvezde i Ritasa: ''Nema tu zezanja''"/>
    <meta property="og:description" content="Na šta Trinkijeri upozorava svoje igrače pred duel sa Ritasom?"/>
  </head>
  <body>
    <article>
      <h1>Trinkijeri između Zvezde i Ritasa: ''Nema tu zezanja''</h1>
      <h2>Na šta Trinkijeri upozorava svoje igrače pred duel sa Ritasom?</h2>
      <address><time datetime="2019-11-19T19:45:00+00:00">19 Nov 2019, 19:45</time> by <a rel="author">Beta</a></address>
      <p><b>Trener košarkaša Partizana Andrea Trinkijeri</b> rekao je večeras da ima veliko poštovanje prema Ritasu zato što svaki put protiv svakoga igraju maksimalno bez obzira na rezultat, kao i da predstojeći meč u Evrokupu dolazi u pravom trenutku za njegov tim.<br/><br/><i>"Izuzetno poštujem Ritas, igraju sa svima do kraja. Još su u igri da prodju grupu... Oni igraju i mi moramo igrati 40 minuta. Neće se sigurno predati i sigurno neće igrati loše. Ako mislimo da će tako biti, na lošem smo putu. Moramo da igramo 40 minuta, da pazimo na velike stvari, male stvari, na detalje, na koncentraciju. Moramo imati opet energiju da igramo čvrst meč",</i> rekao je Trinkijeri novinarima u Beogradskoj areni.<br/><br/>Partizan će sutra u Beogradskoj areni dočekati Ritas u osmom kolu Grupe B Evrokupa, a eventuala pobeda bi ekipu odvela do druge faze. <br/><br/><i>"Sezona jedne ekipe nije nikad linija. Imali smo super momenat na početku, a onda smo bili manje briljantni. Bili smo spori, imali smo povrede, a sad se nadam da će opet biti dobar momenat. Ova utakmica dolazi u pravom trenutku"</i>, ocenio je Tinkijeri.<br/><br/>Upitan kakav je zdravstveni bilten ekipe posle "večitog" derbija sa Zvezdom, Trinkijeri je kazao da je taj meč bio izuzetno težak. <br/><br/><i>"Moramo da se oporavimo. Nema tu zezanja. Bila je izuzetno teška utakmica sa Zvezdom, u jednom trenutku sam osećao kao da su nam stavili tegove. Sve je bilo sporo, teško, tvrdo... Prošlo je tri dana, nema mnogo priče",</i> rekao je on. <br/><br/>Utakmica između Partizana i Ritasa igraće se sutra od 20.00 u Beogradskoj areni.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/kosarka/trener-ritasa-ima-jasan-zahtev-za-svoje-igrace-ovo-partizanu-ne-smeju-da-dozvole-393200.html"/>
        <a href="https://www.sportske.net/vest/kosarka/trinkijeri-ima-plan-podsetio-igrace-na-proslogodisnje-ispadanje-393183.html"/>
        <a href="https://www.sportske.net/vest/kosarka/rason-tomas-posle-derbija-naucio-cirilicu-393124.html"/>
        <a href="https://www.sportske.net/vest/kosarka/partizan-poziva-grobare-na-novi-spektakl-u-areni-ritas-za-plasman-u-top-16-evrokupa-karte-u-prodaji-393084.html"/>
        <a href="https://www.sportske.net/vest/kosarka/trinkijeri-iskren-bazen-nismo-mogli-da-pogodimo-bila-je-tuca-nigde-da-maknes-393059.html"/>
      </related>
    </article>
  </body>
</html>