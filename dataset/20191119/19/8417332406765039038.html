<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/pluss/meninger/2019/11/19/Fire-visjon%C3%A6re-l%C3%A5ses-inne-p%C3%A5-ett-rom-i-%C3%A9n-dag.-Hva-skjer-20332217.ece"/>
    <meta property="og:site_name" content="adressa.no"/>
    <meta property="article:published_time" content="2019-11-19T19:51:14+00:00"/>
    <meta property="og:title" content="Fire visjonære låses inne på ett rom i én dag. Hva skjer?"/>
    <meta property="og:description" content="Jeg har tenkt, i mitt stille sinn, at dette er folk som liker å høre sin egen stemme. Vil de evne å lytte til hverandre? Vil de ha fremdrift? Kan de bli konkrete?"/>
  </head>
  <body>
    <article>
      <h1>Fire visjonære låses inne på ett rom i én dag. Hva skjer?</h1>
      <h2>Gjestekommentar:</h2>
      <address><time datetime="2019-11-19T19:51:14+00:00">19 Nov 2019, 19:51</time> by <a rel="author">Marianne Danielsen, leder Engasjert Byrå</a></address>
      <p>Jeg har tenkt, i mitt stille sinn, at dette er folk som liker å høre sin egen stemme. Vil de evne å lytte til hverandre? Vil de ha fremdrift? Kan de bli konkrete?</p>
      <p><b>Så var endelig den </b>dagen kommet, som jeg hadde sett frem imot siden i mai. Dagen vi i Engasjert Byrå skulle legge til rette for at fire mennesker skulle ta tak i store problemstillinger og tenke de lange tankene. Ideen fikk jeg tidligere i år, <a href="https://www.adressa.no/pluss/meninger/2019/05/02/Lytt-til-de-visjon%C3%A6re-selv-om-de-s%C3%A5vidt-har-bakkekontakt-18945173.ece">da jeg skrev en kommentar i Adresseavisen om at jeg mener vi, altså samfunnet, må lytte mer til de visjonære</a>. De som tør å tenke de store tankene og diskutere det som ligger foran oss som vi ikke vet helt hva er. De som tør debattere utfordringene som ligger foran oss, men også tør å komme med løsninger. Løsninger som ofte kan være vanskelige å forstå, for oss normale mennesker.</p>
    </article>
  </body>
</html>