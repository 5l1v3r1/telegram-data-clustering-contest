<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fenerbahce-son-dakika-soku-berke-ozer-sakatlandi-1208884.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T19:17:00+00:00"/>
    <meta property="og:title" content="Fenerbahçe son dakika şoku! Berke Özer sakatlandı"/>
    <meta property="og:description" content="Fenerbahçe, Belçika'nın KVC Westerlo takımına 1 yıllığına kiralanan genç kaleci Berke Özer'in menisküs ameliyatı geçirdiğini açıkladı. Belçika 2. Lig'de en az gol yiyen kalecilerinden biri olan Berke, gösterdiği performansla büyük beğeni kazanmıştı."/>
  </head>
  <body>
    <article>
      <h1>Fenerbahçe son dakika şoku! Berke Özer sakatlandı</h1>
      <h2>Fenerbahçe, Belçika'nın KVC Westerlo takımına 1 yıllığına kiralanan genç kaleci Berke Özer'in menisküs ameliyatı geçirdiğini açıkladı. Belçika 2. Lig'de en az gol yiyen kalecilerinden biri olan Berke, gösterdiği performansla büyük beğeni kazanmıştı.</h2>
      <address>
        <time datetime="2019-11-19T19:17:00+00:00">19 Nov 2019, 19:17</time>
      </address>
      <p><b>Fenerbahçe</b>'den son dakika <b>Berke Özer </b>açıklaması geldi. <b>Fenerbahçe Kulübü, </b>sezon başında <b>Belçika</b> ekibi <b>KVC Westerlo'ya </b>kiralanan genç file bekçisi Berke Özer'in menisküs ameliyatı geçirdiğini açıkladı.</p>
      <p><b>Sarı lacivertli </b>kulüpten yapılan açıklamada, "Sezon başında <b>Belçika'nın </b>KVC Westerlo takımına 1 yıllığına kiralanan genç kalecimiz Berke Özer, menisküs ameliyatı geçirmiştir. Yapılan operasyonun ardından sporcumuzun rehabilitasyon protokolü başlamıştır. Futbolcumuza geçmiş olsun dileklerimizi iletiriz" ifadeleri yer aldı.</p>
      <p>
        <b>Büyük beğeni kazandı</b>
      </p>
      <p>Tecrübe kazanması için <b>Fenerbahçe'den Belçika </b>2. Lig ekiplerinden Westerlo'ya kiralanan Berke Özer, burada gösterdiği performansla büyük beğeni kazandı. Berke, ligdeki 14 maçın 13'ünde eldivenleri giydi.</p>
      <p>Genç kaleci, 5 mücadelede kalesini kapamayı başarırken, ligin en az gol yiyen (10) kalecilerinden biri oldu. </p>
    </article>
  </body>
</html>