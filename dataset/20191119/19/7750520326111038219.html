<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/kompaniya-dtek-vypustyla-yevroobligatsij-na-100-mln-dolariv.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T19:47:09+00:00"/>
    <meta property="og:title" content="Компанія «ДТЕК» випустила єврооблігацій на 100 млн доларів"/>
    <meta property="og:description" content="Компанія «ДТЕК» випустила єврооблігацій на 100 млн доларів"/>
  </head>
  <body>
    <article>
      <h1>Компанія «ДТЕК» випустила єврооблігацій на 100 млн доларів</h1>
      <address>
        <time datetime="2019-11-19T19:47:09+00:00">19 Nov 2019, 19:47</time>
      </address>
      <p>
        <b>Компанія розраховує, що завершення реструктуризації семирічного боргу має підняти випущені євробонди в ціні, передає <a href="https://1news.com.ua/">1NEWS</a></b>
        <b> з посиланням на <a href="https://interfax.com.ua/news/economic/625439.html">Інтерфакс-Україна</a>.</b>
      </p>
      <figure>
        <img src="https://1news.com.ua/wp-content/uploads/2019/11/dtek-1.jpg"/>
      </figure>
      <p>Холдинг «ДТЕК Енерго» провів повну реструктуризацію банківського кредиту, залученого у 2012 році; частину боргу компанія перевела в єврооблігації, випущені DTEK Finance PLC (Нідерланди) зі терміном погашення до 31 грудня 2024 року.</p>
      <p>В компанії наголошують, що такі дії відповідають офіційному плану реструктуризації боргів, представленому кредиторам у 2016 році: погашення та часткове переведення в єврооблігації до 2023 року.</p>
      <p>Очікується, що завершення реструктуризації боргу компанії сприятиме росту цін на випущені нею єврооблігації.<br/>Нагадаємо, у 2016 році «ДТЕК Енерго» замінив випущені раніше євробонди ( $810 млн з погашенням у квітні 2018 року) на нові зі ставкою 10,75% річних та обігом до 31 грудня 2024 року.</p>
      <p>У вересні 2018 року холдинг реструктурував ще $ 217 млн банківського кредиту.</p>
      <p>За даними неаудованого звіту станом на 30 червня 2019 року нереструктурованим залишався борг в сумі $207 млн; чистий прибуток «ДТЕК Енерго» становив 3,3 млрд грн, що на 38,2% менше, ніж у першому півріччі 2018 року, повідомили у пресслужбі компанії.</p>
      <p>При цьому, «ДТЕК Енерго» збільшив капітальні інвестиції в розвиток шахт до 2,3 млрд грн, що дозволяє зберігати високі обсяги видобутку вугілля. Для збільшення виробництва електроенергії з газових марок вугілля, компанія переводить енергоблок №1 ДТЕК Криворізька ТЕС з антрациту на дану марку вугілля. Роботи планується завершити до кінця року.</p>
      <p>ДТЕК – стратегічний холдинг, що розвиває бізнес в енергетичній галузі. На підприємствах компанії працюють 73 тис. осіб. Генеральний директор ДТЕК – Максим Тімченко. Входить до складу фінансово-промислової групи СКМ, акціонером якої є Рінат Ахметов.</p>
    </article>
  </body>
</html>