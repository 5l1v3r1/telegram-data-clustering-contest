<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/rigas-hokejistu-kluda-pagarinajuma-noved-pie-zaudejuma.d?id=51651401"/>
    <meta property="og:site_name" content="DELFI"/>
    <meta property="article:published_time" content="2019-11-19T19:41:53+00:00"/>
    <meta property="og:title" content="'Rīgas' hokejistu kļūda pagarinājumā noved pie zaudējuma "/>
    <meta property="og:description" content="Latvijas komanda &quot;Rīga&quot; otrdien Krievijas Jaunatnes hokeja līgā (MHL) pagarinājumā piekāpās Maskavas &quot;Krasnaja Armija&quot; vienībai."/>
  </head>
  <body>
    <article>
      <h1>'Rīgas' hokejistu kļūda pagarinājumā noved pie zaudējuma </h1>
      <address><time datetime="2019-11-19T19:41:53+00:00">19 Nov 2019, 19:41</time> by <a rel="author">LETA</a></address>
      <p>
        <b>Latvijas komanda "<a href="https://www.delfi.lv/temas/riga-hk">Rīga</a>" otrdien Krievijas Jaunatnes hokeja līgā (<a href="https://www.delfi.lv/temas/mhl">MHL</a>) pagarinājumā piekāpās Maskavas "Krasnaja Armija" vienībai.</b>
      </p>
      <p>Latvijas komanda "Rīga" otrdien Krievijas Jaunatnes hokeja līgā (MHL) pagarinājumā piekāpās Maskavas "Krasnaja Armija" vienībai.</p>
      <p>"Rīga" mājās Maskavas vienībai zaudēja ar rezultātu 4:5 (1:2, 3:2, 0:0, 0:1).</p>
      <p>Vārtus rīdzinieku labā guva Miks Tumanovs, Ernests Ošenieks, Antons Trastašenkovs un Jānis Švanenbergs.</p>
      <p>Vienīgo reizi spēlē mājiniekus vadībā piektajā minūtē izvirzīja Tumanovs, taču jau pēc četrām minūtēm un 15 sekundēm vadībā bija viesi. Arī turpmāk trīsreiz izdevās rezultātu izlīdzināt, taču iespēju uzvarēt dzēsa muļķīga kļūda pagarinājumā savā zonā, pēc kuras Daņiils Anops izslidoja vienatnē pret mājinieku vārtsargu Bruno Brūveri un guva piektos vārtus.</p>
      <p>Vārtos Bruno Brūveris atvairīja 46 no 51 maskaviešu metiena, kamēr rīdzinieki pa viesu vārtiem meta vien 15 reizes.</p>
      <p>"Rīga" hokejisti šosezon 30 spēlēs izcīnījuši 39 punktus, ieņemot sesto vietu Rietumu konferencē.</p>
      <p>Nākamā spēle Latvijas komandai paredzēta trešdien, kad atkārtoti jātiekas ar "Krasnaja Armija".</p>
      <p>Par "Rīga" galveno treneri šovasar tika apstiprināts Raimonds Vilkoits, bet viņam asistē Aleksandrs Ņiživijs. Tikmēr par vārtsargu treneri strādā Nikolajs Žurkovs, savukārt par komandas menedžeri turpinās strādāt Juris Opuļskis.</p>
      <p>Pirmajās piecās sezonās "Rīgas" komanda spēja sasniegt MHL izslēgšanas turnīru, tomēr nākamās četras sezonas pēc kārtas vienībai gads noslēdzās jau pēc regulārā turnīra.</p>
      <related>
        <h4>Lasi vēl</h4>
        <a href="https://www.delfi.lv/sports/news/3-puslaiks/kalninam-19-atvairiti-metieni-jokerit-partrauc-divu-zaudejumu-serija.d?id=51651203"/>
        <a href="https://www.delfi.lv/sports/news/hokejs/abols-atgriezies-amerikas-hokeja-liga.d?id=51649697"/>
        <a href="https://www.delfi.lv/sports/news/hokejs/indrasim-piespele-jau-ceturto-speli-pec-kartas.d?id=51648359"/>
      </related>
    </article>
  </body>
</html>