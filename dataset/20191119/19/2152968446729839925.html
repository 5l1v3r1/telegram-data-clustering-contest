<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/blizak-iztok/2019/11/19/sled-reshenieto-na-sasht-netaniahu-na-zapadniia-briag.430137"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T19:55:00+00:00"/>
    <meta property="og:title" content="След решението на САЩ: Нетаняху на Западния бряг"/>
    <meta property="og:description" content="Той &quot;отпразнува&quot; решението на администрацията на Тръмп | Dnes.bg"/>
  </head>
  <body>
    <article>
      <h1>След решението на САЩ: Нетаняху на Западния бряг</h1>
      <h2>Той "отпразнува" решението на администрацията на Тръмп</h2>
      <address><time datetime="2019-11-19T19:55:00+00:00">19 Nov 2019, 19:55</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252185-middle.jpg"/>
        </figure>
        <p>Снимка: Reuters</p>
        <p>1<a href="https://www.dnes.bg/blizak-iztok/2019/11/19/sled-reshenieto-na-sasht-netaniahu-na-zapadniia-briag.430137,image2#photo">2</a><a href="https://www.dnes.bg/blizak-iztok/2019/11/19/sled-reshenieto-na-sasht-netaniahu-na-zapadniia-briag.430137,image3#photo">3</a><a href="https://www.dnes.bg/blizak-iztok/2019/11/19/sled-reshenieto-na-sasht-netaniahu-na-zapadniia-briag.430137,image4#photo">4</a><a href="https://www.dnes.bg/blizak-iztok/2019/11/19/sled-reshenieto-na-sasht-netaniahu-na-zapadniia-briag.430137,image5#photo">5</a><a href="https://www.dnes.bg/blizak-iztok/2019/11/19/sled-reshenieto-na-sasht-netaniahu-na-zapadniia-briag.430137,image6#photo">6<br/></a>Израелският премиер Бенямин Нетаняху направи посещение на окупирания Западен бряг, за да отпразнува решението на САЩ, че не смятат израелските селища, построени там, за нарушение на международното право, предаде Асошиейтед прес.<br/><br/>Той нарече направеното от администрацията на Доналд Тръмп съобщение "огромно постижение", което "поправя една историческа грешка".<br/><br/>"Мисля, че това е един голям ден за държавата Израел и постижение, което ще запази своето значение за десетилетия напред", каза Нетаняху.<br/><br/>Той говори пред екзалтирани поддръжници и еврейски заселници в Ефрат - голямо селище недалече от Ерусалим.<br/><br/>Палестинците, които смятат Западния бряг за част от бъдещата си държава, заявиха, че решението на Тръмп подкопава всякакви шансове за цялостно мирно споразумение.<br/><br/>/БТА/</p>
        <related>
          <h4>Още по темата</h4>
          <a href="https://www.dnes.bg/world/2019/11/19/poziciiata-na-sasht-za-izrael-podaryk-ot-trymp-za-netaniahu.430078"/>
          <a href="https://www.dnes.bg/notifikacii/2019/11/19/es-vs-sasht-izraelskata-zaselnicheska-deinost-e-nezakonna.430055"/>
          <a href="https://www.dnes.bg/blizak-iztok/2019/11/19/sasht-s-nova-poziciia-izraelskite-selishta-na-zapadniia-briag-sa-zakonni.430054"/>
        </related>
      </anchor>
    </article>
  </body>
</html>