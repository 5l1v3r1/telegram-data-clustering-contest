<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/19/dl-clima-braga-pd-dal-2021-il-cipe-diventa-finalmente-cipess-pn_20191119_00322/"/>
    <meta property="og:site_name" content="Askanews"/>
    <meta property="article:published_time" content="2019-11-19T19:15:18+00:00"/>
    <meta property="og:title" content="Dl Clima, Braga (Pd): Dal 2021 il Cipe diventa finalmente Cipess"/>
    <meta property="og:description" content="Milano, 19 nov. (askanews) – “Oggi alla Commissione Ambiente di Palazzo Madama è stato approvato l’emendamento proposto dal Partito Democratico e sottoscritto dalla maggioranza che trasforma il CIPE in CIPESS, Comitato interministeriale per la programmazione economica e lo sviluppo sostenibile”. Ne dà notizia l’onorevole Chiara Braga, responsabile Ambiente e Sostenibilità del PD e coordinatrice dell’Intergruppo […]"/>
  </head>
  <body>
    <article>
      <h1>Dl Clima, Braga (Pd): Dal 2021 il Cipe diventa finalmente Cipess</h1>
      <h2>"Comitato interministeriale per sviluppo sostenibile"</h2>
      <address>
        <time datetime="2019-11-19T19:15:18+00:00">19 Nov 2019, 19:15</time>
      </address>
      <figure>
        <img src="http://www.askanews.it/wp-content/uploads/2019/11/20191119_201510_CAD6E62F.jpg"/>
      </figure>
      <p>Milano, 19 nov. (askanews) – “Oggi alla Commissione Ambiente di Palazzo Madama è stato approvato l’emendamento proposto dal Partito Democratico e sottoscritto dalla maggioranza che trasforma il CIPE in CIPESS, Comitato interministeriale per la programmazione economica e lo sviluppo sostenibile”. Ne dà notizia l’onorevole Chiara Braga, responsabile Ambiente e Sostenibilità del PD e coordinatrice dell’Intergruppo Sviluppo Sostenibile alla Camera dei Deputati.</p>
      <p>“Si tratta di un risultato importante – commenta Braga – che recepisce una proposta dell’Asvis, l’Alleanza italiana per lo sviluppo sostenibile; si costruiscono le condizioni per perseguire con efficacia gli obiettivi di sviluppo sostenibile dell’Agenda2030. In questo modo si riconosce la centralità della sostenibilità ambientale, economica e sociale nella definizione delle scelte di investimento pubbliche. Un passo in avanti coerente con la volontà della maggioranza e del Governo di realizzare il Green New Deal; uno strumento per promuovere politiche verdi e sostenibili sempre più urgenti e necessarie in tempi di cambiamento climatico.”</p>
    </article>
  </body>
</html>