<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/premiile-sindicatului-producatorilor-americani-apollo-11-si-honeyland-intre-documentarele-nominalizate-1922400619162019111919175090"/>
    <meta property="og:site_name" content="News.ro"/>
    <meta property="article:published_time" content="2019-11-19T19:06:16+00:00"/>
    <meta property="og:title" content="Premiile Sindicatului producătorilor americani - „Apollo 11” şi „Honeyland”, între documentarele nominalizate"/>
    <meta property="og:description" content="Sindicatul producătorilor americani (Producers Guild of America, PGA) a anunţat marţi nominalizările pentru categoria documentar a premiilor pe care le va acorda în 2020."/>
  </head>
  <body>
    <article>
      <h1>Premiile Sindicatului producătorilor americani - „Apollo 11” şi „Honeyland”, între documentarele nominalizate</h1>
      <address><time datetime="2019-11-19T19:06:16+00:00">19 Nov 2019, 19:06</time> by <a rel="author">Patricia Marinescu</a></address>
      <p>
        <b>Sindicatul producătorilor americani (Producers Guild of America, PGA) a anunţat marţi nominalizările pentru categoria documentar a premiilor pe care le va acorda în 2020.</b>
      </p>
      <p>Filmele nominalizate pentru „cel mai bun producător al unui documentar” sunt: „Advocate”, „American Factory”, „Apollo 11”, „The Cave”, „For Selma”, „Honeyland” şi „One Child Nation”.</p>
      <p>Pe 19 decembrie, PGA va anunţa nominalizările pentru programe sportive, programe pentru copii, iar pe 7 ianuarie, nominalizările pentru lungmetraj şi televiziune.</p>
      <p>Cea de-a 31-a ediţie a galei de decernare a premiilor PGA va avea loc pe 18 ianuarie, la Hollywood Palladium.</p>
      <p>Trofee onorifice vor fi acordate anul acesta lui Ted Sarandos, CCO al Netflix, Martei Kauffman, co-creator al serialului „Friends”, şi actriţei şi producătoarei Octavia Spencer.</p>
      <p>„Won’t You Be My Neighbor”, produs de Morgan Neville, Nicholas Ma şi Caryn Capotosto, a câştigat anul acesta premiul PGA la categoria documentar.</p>
      <p>Documentarul „Free Solo” a adus Oscarul cineaştilor Elizabeth Chai Vasarhelyi, Jimmy Chin, Evan Hayes şi Shannon Dill.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>