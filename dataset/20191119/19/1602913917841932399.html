<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro//eveniment/klaus-iohannis-despre-exploatarea-gazelor-din-marea-neagra-posibil-ca-exxon-sa-nu-se-retraga-18596778"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T19:59:03+00:00"/>
    <meta property="og:title" content="Klaus Iohannis, despre exploatarea gazelor din Marea Neagră: Posibil ca Exxon să nu se retragă"/>
    <meta property="og:description" content="Klaus Iohannis a declarat că este posibil ca Exxon să nu se retragă, în ceea ce priveşte exploatarea gazelor din Marea Neagră. Despre OUG 114, şeful statului a spus că soluţia de anulare nu este fezabilă, iar anumite efecte ale actului normativ deja s-au produs."/>
  </head>
  <body>
    <article>
      <h1>Klaus Iohannis, despre exploatarea gazelor din Marea Neagră: Posibil ca Exxon să nu se retragă</h1>
      <address><time datetime="2019-11-19T19:59:03+00:00">19 Nov 2019, 19:59</time> by <a rel="author" href="https://www.zf.ro/autor/ana-petrescu" target="_blank">Ana Petrescu</a></address>
      <p>Klaus Iohannis a declarat că este posibil ca Exxon să nu se retragă, în ceea ce priveşte exploatarea gazelor din Marea Neagră. Despre OUG 114, şeful statului a spus că soluţia de anulare nu este fezabilă, iar anumite efecte ale actului normativ deja s-au produs.</p>
      <p>„M-am implicat în această discuţie, dar fiind vorba de o lege, ea s-a discutat în Parlament şi s-a ajuns la o formă care nu a satisfăcut nicio parte. Nici investitorii, nici Finanţele nu au obţinut ce vor. Chestiunea nu e tranşată. Trebuie reluată discuţia, sub două aspecte. Primul – România first. Trebuie să ştim ce vrem noi românii să facem cu aceste resurse. Cum se relaţionează cu securitatea naţională, cu oportunitatea şi atunci se creează garanţii. Până ajungem la exploatare, s-a studiat chestiunea, s-a făcut explorare. Până să se ajungă la exploatare e nevoie de o investiţie foarte mare. Şi atunci putem să găsim o legislaţie corectă pentru România, dar şi pentru investitori. Iar chestiunea cu Exxon-ul, eu am întrebat direct şi mi s-a spus politica Exxon s-a schimbat şi Exxon se va retrage din câteva de proiecte de investiţie din Europa şi se va muta în altă zonă. Acesta e răspunsul pe care eu, ca preşedinte al României, l-am primit”, a afirmat Klaus Iohannis, la dezbaterea de marţi de la BCU, referitor la subiectul exploatării gazelor din Marea Neagră.</p>
      <p>Şeful statului a mai spus că este posibil ca Exxon să îşi schimbe decizia şi să nu se retragă.</p>
      <p>Iohannis Este nevoie evident de aprofundare. Posibil ca Exxon să nu se retragă, pentru că aceste companii spun ce cred ele că e bine să spună şi eu cred că lucrurile sunt încă în desfăşurare. Deci e posibil să se schimbe decizia la Exxon şi să nu se retragă. Important e să avem o legislaţie care să permite adevăraţilor investitori careu au şi puterea să facă investiţia să vină şi să ducă investiţia mai departe.</p>
      <p>Întrebat dacă prin OUG 114 s-a urmărit scopul de a submina sectorul bancar şi energetic, Klaus Iohannis a afirmat că măsura a fost o „şmecherie pesedistă” pentru a face rost de bani.</p>
      <p>„Dar eu am văzut în această OUG o şmecherie pesedistă pentru a face rost de bani. Am văzut că felul în care guvernele pesediste gestionează bugetele nu e sustenabil şi nici în interesele românilor. Se pare că eu am avut dreptat şi lor li s-au terminat bani şi atunci au făcut o şmecherie, au improvizat, crezând că pot păcăli românii că pot gestionat banii publici. Ordonanţa a produs foarte mult deranj şi soluţia de anulare nu este fezabilă. Sunt chestiuni care nu mai pot fi întoarse. Pur şi simplu efectele nu sunt reversibile. E nevoie de o analiză foarte profundă. Pot să îi asigur pe români că se lucrează la această chestiune şi va fi rezolvată”, a conchis prezidenţiabilul PNL.</p>
    </article>
  </body>
</html>