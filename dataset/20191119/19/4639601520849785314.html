<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/vimatv/o-proedros-tou-epaggelmatikou-epimelitiriou-athinon-sto-one-channel/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T19:15:57+00:00"/>
    <meta property="og:title" content="O πρόεδρος του Επαγγελματικού Επιμελητηρίου Αθηνών στο One Channel"/>
    <meta property="og:description" content="Tο Επαγγελματικό Επιμελητήριο Αθηνών (Ε.Ε.Α.) πραγματοποιεί για το πώς θα αξιοποιηθεί το ιστορικό κέντρο της Αθήνας, ώστε η πρωτεύουσα της Ελλάδας, να γίνει προορισμός και όχι πέρασμα για τους τουρίστες."/>
  </head>
  <body>
    <article>
      <h1>O πρόεδρος του Επαγγελματικού Επιμελητηρίου Αθηνών στο One Channel</h1>
      <h2>Tο Επαγγελματικό Επιμελητήριο Αθηνών (Ε.Ε.Α.) πραγματοποιεί για το πώς θα αξιοποιηθεί το ιστορικό κέντρο της Αθήνας, ώστε η πρωτεύουσα της Ελλάδας, να γίνει προορισμός και όχι πέρασμα για τους τουρίστες.</h2>
      <address><time datetime="2019-11-19T19:15:57+00:00">19 Nov 2019, 19:15</time> by <a rel="author">ΤοΒΗΜΑ Team</a></address>
      <p>Tο Επαγγελματικό Επιμελητήριο Αθηνών (Ε.Ε.Α.) πραγματοποιεί για το πώς θα αξιοποιηθεί το ιστορικό κέντρο της Αθήνας, ώστε η πρωτεύουσα της Ελλάδας, να γίνει προορισμός και όχι πέρασμα για τους τουρίστες.</p>
      <p>Με αφορμή την έρευνα, ο πρόεδρος του Ε.Α.Α. Γιάννης Χατζηθεοδοσίου  μιλά στο One Channel και περιγράφει το πώς θα μπορούσε να αξιοποιηθεί το ιστορικό κέντρο της Αθήνας.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>«Επεξεργαζόμαστε τη δημιουργία μιας ηλεκτρονικής πλατφόρμας η οποία θα περιέχει οδηγό για τα μαγαζιά, τα εστιατόρια, τα μουσεία στην Αθήνα, το πώς κυκλοφορείς στην περιοχή που θες και που έχει πάρκινγκ» σημειώνει, λέγοντας πως οι τουρίστες θα μπορούν να κατεβάζουν την πλατφόρμα αυτή όταν έρχονται στην Ελλάδα. Αναφέρει, ακόμα, την πρόθεση του επιμελητηρίου να εντάξει όλα τα μέλη του στην πλατφόρμα μια και «αυτό βοηθά τους τουρίστες αλλά και τους ντόπιους καταναλωτές». «Ζητήσαμε βοήθεια από Περιφέρεια Αττικής και δήμο Αθηναίων για την εφαρμογή της πρότασής μας. Ακόμα, συναντηθήκαμε και με τον υπουργό Τουρισμό, κ. Χάρη Θεοχάρη, ο οποίος ήταν θετικός» εξηγεί.</p>
      <p>Σχολιάζει το ζήτημα της ασφάλειας ως μείζον προκειμένου να λειτουργήσουν οι επιχειρήσεις και να έρθουν τουρίστες στην πόλη, ενώ αναφέρεται και στις διαδηλώσεις. «Πέρυσι έγιναν 1350 διαδηλώσεις στο κέντρο της Αθήνας. Πώς θα λειτουργήσουν τα μαγαζιά; Δεν υπάρχει αντίστοιχο φαινόμενο στην Ευρώπη. Σέβομαι όσους θέλουν να εκφράσουν τις απόψεις τους, αλλά όταν δουλεύουν τα μαγαζιά εκτός από την οικονομία, έχουν όφελος και οι εργαζόμενοι» τονίζει.</p>
      <p>Ακόμα, προτείνει την δημιουργία μιας «ιμιτασιόν αγοράς προϊόντων, όπως η China Town στο Λονδίνο. Σε ένα κομμάτι του κέντρου, περιμετρικά του Μοναστηρακίου, υπάρχουν 11.000 επιχειρήσεις μεταναστών που πουλάνε απομιμήσεις προϊόντων. Εμείς προτείνουμε να γίνει νόμιμη αγορά, να υπάρχουν φώτα και να υπάρχει ασφάλεια ώστε να μπορεί να κυκλοφορήσει ο κόσμος. Έτσι επεκτείνουμε και το κέντρο».</p>
      <p>Τέλος μιλά για τα βραβεία μικρομεσαίας επιχειρηματικότητας που θα δώσει το επιμελητήριο στις 27/11 στο Μέγαρο Μουσικής και στα οποία το One Channel θα είναι χορηγός επικοινωνίας. «Πρόκειται για επιχειρήσεις που άντεξαν στην κρίση, που είναι καινοτόμες, που σημείωσαν αύξηση τζίρου και προσωπικού, νεανικές επιχειρήσεις, γυναικεία επιχειρηματικότητα και πολλά ακόμα» καταλήγει ο κ. Χατζηθεοδοσίου.</p>
      <figure>
        <iframe src="https://www.youtube.com/embed/5ESDNTx7k84" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/ellada/pos-tha-aksiopoiithei-to-istoriko-kentro-tis-athinas/">onetv.gr</a></b>
      </p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>