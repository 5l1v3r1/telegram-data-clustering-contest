<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/kerala-university-mark-fraud-case-will-be-registered-after-primary-investigation"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T19:15:00+00:00"/>
    <meta property="og:title" content="കേരള സ‍ര്‍വ്വകലാശാല മാര്‍ക്ക് തട്ടിപ്പ്; വിശദമായ പരിശോധനയ്ക്ക് ശേഷം മാത്രം കേസെടുക്കുമെന്ന് ക്രൈംബ്രാഞ്ച്"/>
    <meta property="og:description" content="തിരുവനന്തപുരം: കേരള സർവകലാശാല മാർക്ക് തട്ടിപ്പുമായി ബന്ധപ്പെട്ട് കേസെടുക്കുന്നത് വിശദമായ പരിശോധനയ്ക്ക് ശേഷം മാത്രമായിരിക്കുമെന്ന് ഡിവൈഎസ്പി എം എസ് സന്തോഷ് അറിയിച്ചു. സംഭവവുമായി ബന്ധപ്പെട്ട് ക്രൈംബ്രാഞ്ച് സംഘം സർവകലാശാല രേഖകൾ പരിശോധിച്ചു.  സ‍ര്‍വകലാശാല റജിസ്ട്രാർ,..."/>
  </head>
  <body>
    <article>
      <h1>കേരള സ‍ര്‍വ്വകലാശാല മാര്‍ക്ക് തട്ടിപ്പ്; വിശദമായ പരിശോധനയ്ക്ക് ശേഷം മാത്രം കേസെടുക്കുമെന്ന് ക്രൈംബ്രാഞ്ച്</h1>
      <address><time datetime="2019-11-19T19:15:00+00:00">19 Nov 2019, 19:15</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: കേരള സർവകലാശാല മാർക്ക് തട്ടിപ്പുമായി ബന്ധപ്പെട്ട് കേസെടുക്കുന്നത് വിശദമായ പരിശോധനയ്ക്ക് ശേഷം മാത്രമായിരിക്കുമെന്ന് ഡിവൈഎസ്പി എം എസ് സന്തോഷ് അറിയിച്ചു. സംഭവവുമായി ബന്ധപ്പെട്ട് ക്രൈംബ്രാഞ്ച് സംഘം സർവകലാശാല രേഖകൾ പരിശോധിച്ചു. </p>
      <p>സ‍ര്‍വകലാശാല റജിസ്ട്രാർ, പരീക്ഷാ കൺട്രോളർ എന്നിവരിൽ നിന്ന് വിവര ശേഖരണം നടത്തിയെന്ന് ക്രൈംബ്രാഞ്ച് സംഘം അറിയിച്ചു. സര്‍വകലാശാലയിലെ കംപ്യൂട്ടർ സെന്ററിലും അന്വേഷണ സംഘം പരിശോധന നടത്തി. </p>
      <p>ബോധപൂർവ്വമുള്ള തട്ടിപ്പാണോ സോഫ്ട് വെയർ തകരാറാണോ എന്ന് പരിശോധിക്കുമെന്നാണ് അന്വേഷണ സംഘം അറിയിച്ചിരിക്കുന്നത്.  </p>
      <p>അതേസമയം, തട്ടിപ്പില്‍ പ്രതിഷേധിച്ച് നടന്ന കെഎസ്‍യുവിന്‍റെ നിയമസഭാ മാര്‍ച്ച് സംഘര്‍ഷത്തില്‍ കലാശിച്ചു. ഷാഫി പറമ്പില്‍ എംഎല്‍എ അടക്കമുള്ളവര്‍ക്ക് സംഘര്‍ഷത്തില്‍ പരിക്കേറ്റു. </p>
    </article>
  </body>
</html>