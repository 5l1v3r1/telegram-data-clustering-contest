<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119539-demonstranti-u-iraku-blokirali-luke-podelili-glavni-grad?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-19T19:05:04+00:00"/>
    <meta property="og:title" content="Demonstranti u Iraku blokirali luke, podelili glavni grad (VIDEO)"/>
    <meta property="og:description" content="Antivladini demonstranti u Iraku blokirali su danas pristup drugoj većoj luci na jugu zemlje, a zbog zatvorenih mostova glavni grad Bagdad je praktično podeljen na dva dela tako da gradjani moraju da koriste čamce za prelaz sa jedne na drugu stranu.Od početka antivladinih protesta 1. oktobra ubijeno je najmanje 320 ljudi a hiljade je ranjeno u Bagdadu i uglavnom šiitskim južnim provincijama. Demonstranti su izašli na ulice zbog, kako navode, rasprostranjene korupcije, nedostatka šansi za posao, slabih osnovnih usluga uprkos naftnom bogatstvu zemlje.Bezbednosne snage su koristile bojevu municiju, suzavac i šok bombe da suzbiju demonstrante zbog čega je državni sekretar SAD Majk Pompeo juče rekao da će biti kažnjeni sankcijama.Pompeo je rekao da će sankcije biti uperene protiv onih koji čine nažao iračkom narodu i da neće diskriminisati prema verskoj i etničkoj pripadnosti.Više od deset demonstranata blokiralo je glavni ulaz u luku Kor al Zubair čime su prekinuli trgovinsku aktivnost sprečavajući promet kamiona…"/>
  </head>
  <body>
    <article>
      <h1>Demonstranti u Iraku blokirali luke, podelili glavni grad (VIDEO)</h1>
      <address>
        <time datetime="2019-11-19T19:05:04+00:00">19 Nov 2019, 19:05</time>
      </address>
      <slideshow>
        <figure>
          <img src="https://static.beta.rs/thumbs/0f6b2aa8.615x371.jpg"/>
        </figure>
        <figure>
          <img src="https://static.beta.rs/thumbs/dc1e5aed.596x371.jpg"/>
        </figure>
        <figure>
          <img src="https://static.beta.rs/thumbs/ed6c9d23.545x371.jpg"/>
        </figure>
        <figure>
          <img src="https://static.beta.rs/thumbs/9325c8c3.567x371.jpg"/>
        </figure>
        <figure>
          <img src="https://static.beta.rs/thumbs/502679d7.573x371.jpg"/>
        </figure>
        <figure>
          <img src="https://static.beta.rs/thumbs/b1a91643.616x371.jpg"/>
        </figure>
        <figure>
          <img src="https://static.beta.rs/thumbs/115a3943.556x371.jpg"/>
        </figure>
        <figure>
          <img src="https://static.beta.rs/thumbs/45a2380c.538x371.jpg"/>
        </figure>
      </slideshow>
      <p><b>Antivladini demonstranti u Iraku blokirali su danas pristup drugoj većoj luci na jugu zemlje, a zbog zatvorenih mostova glavni grad Bagdad je praktično podeljen na dva dela tako da gradjani moraju da koriste čamce za prelaz sa jedne na drugu stranu.</b><br/><br/>Od početka antivladinih protesta 1. oktobra ubijeno je najmanje 320 ljudi a hiljade je ranjeno u Bagdadu i uglavnom šiitskim južnim provincijama. Demonstranti su izašli na ulice zbog, kako navode, rasprostranjene korupcije, nedostatka šansi za posao, slabih osnovnih usluga uprkos naftnom bogatstvu zemlje.<br/><br/>Bezbednosne snage su koristile bojevu municiju, suzavac i šok bombe da suzbiju demonstrante zbog čega je državni sekretar SAD Majk Pompeo juče rekao da će biti kažnjeni sankcijama.<br/><br/>Pompeo je rekao da će sankcije biti uperene protiv onih koji čine nažao iračkom narodu i da neće diskriminisati prema verskoj i etničkoj pripadnosti.<br/><br/>Više od deset demonstranata blokiralo je glavni ulaz u luku Kor al Zubair čime su prekinuli trgovinsku aktivnost sprečavajući promet kamiona sa naftom i drugom robom. Iz te luke se izvozi i uvoze komercijalna roba, naftni proizvodi i sirova nafta. To je druga po veličini luka u zemlji. <br/><br/>Demonstranti su u ponedeljak blokirali pristup glavnoj luci u Zalivu Um Kasr, i ta blokada traje i danas.<br/><br/>Irački civili sve se više oslanjaju na čamce da ih prebacuju preko reke Tigar zbog tekućih okršaja izmedju demonstranata i iračkih bezbednosnih snaga na tri ključna mosta čime je prekinuta gavna veza izmedju istočnog i zapadnog Bagdada.</p>
      <figure>
        <iframe src="https://www.youtube.com/embed/xW6LtrxSqzI" width="660" height="388" data-service="Youtube" scrolling="no"/>
      </figure>
    </article>
  </body>
</html>