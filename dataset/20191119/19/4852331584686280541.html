<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/honor-9x-disponibile-italia-22-novembre/"/>
    <meta property="og:site_name" content="Webnews"/>
    <meta property="article:published_time" content="2019-11-19T19:00:00+00:00"/>
    <meta property="og:title" content="Honor 9X disponibile in Italia dal 22 novembre"/>
    <meta property="og:description" content="Il nuovo Honor 9X con schermo da 6,59 pollici, fotocamera frontale pop-up e tre fotocamere posteriori sarà in vendita dal 22 novembre a 249,00 euro."/>
  </head>
  <body>
    <article>
      <h1>Honor 9X disponibile in Italia dal 22 novembre</h1>
      <h2>Il nuovo Honor 9X con schermo da 6,59 pollici, fotocamera frontale pop-up e tre fotocamere posteriori sarà in vendita dal 22 novembre a 249,00 euro.</h2>
      <address><time datetime="2019-11-19T19:00:00+00:00">19 Nov 2019, 19:00</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Arriva finalmente in Italia l’atteso <b>Honor 9X</b>, uno smartphone di fascia medio-alta con un design piuttosto appariscente e una buona dotazione hardware, tra cui spiccano le tre fotocamere posteriori e la fotocamera frontale <b>pop-up</b>. Il nuovo dispositivo di <a href="https://www.webnews.it/recensioni/produttore/honor/">Honor</a> sarà in vendita dal prossimo 22 novembre ad un prezzo molto concorrenziale.</p>
      <p>L’estetica è sempre stata una caratteristica distintiva degli smartphone Honor. Per <a href="https://www.webnews.it/recensioni/honor-9x/">Honor 9X</a> è stato utilizzato l’esclusivo <b>Dynamic X Design</b>. La cover in vetro è formata da oltre 100.000 piccoli prismi a forma di rombo che riflettono e rifrangono la luce. Lo schermo IPS FullView da <b>6,59 pollici</b> ha una risoluzione full HD+ (2340×1080 pixel). Lo screen-to-body ratio del <b>91%</b> è stato ottenuto riducendo lo spessore delle cornici e adottando un meccanismo motorizzato pop-up per la fotocamera frontale da 16 megapixel. La dotazione hardware comprende inoltre il processore octa core Kirin 710F, <b>4 GB di RAM</b> e 128 GB di storage, espandibile con schede microSD fino a 512 GB.</p>
      <slideshow>
        <figure>
          <img src="https://www.webnews.it/app/uploads/2019/11/honor-9x-1.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-2.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-3.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-4.jpg"/>
        </figure>
        <figure>
          <img src="https://www.webnews.it/app/uploads/2019/11/honor-9x-5.jpg"/>
        </figure>
      </slideshow>
      <p>All’interno del modulo fotografico posteriore, posizionato nell’angolo superiore sinistro, ci sono tre lenti. Honor ha scelto un sensore principale da <b>48 megapixel</b>, abbinato ad un obiettivo con apertura f/1.8. Ci sono poi una fotocamera da 8 megapixel con ottica grandangolare e un sensore da 2 megapixel per l’effetto bokeh. Grazie alla tecnologia che unisce 4 pixel adiacenti (4-in-1 Light Fusion) e all’intelligenza artificiale si ottengono scatti nitidi anche in condizioni di scarsa illuminazione.</p>
      <p>La connettività è garantita dai moduli WiFi 802.11ac, Bluetooth 4.2, GPS e LTE (dual SIM). Sono inoltre presenti il lettore di impronte digitali sul retro, il <b>jack audio</b> da 3,5 millimetri e la porta USB Type-C. La batteria da 4.000 mAh supporta la ricarica rapida da 10 Watt. Il sistema operativo è <b>Android 9 Pie</b> con interfaccia EMUI 9.1. Honor 9X sarà disponibile sul sito ufficiale e presso le principali catene dell’elettronica di consumo ad un prezzo di <b>249,00 euro</b>.</p>
      <p>Se vuoi aggiornamenti su <i>Honor 9X disponibile in Italia dal 22 novembre</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>