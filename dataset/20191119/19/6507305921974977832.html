<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/rossoneri-in-nazionale-romagnoli-ancora-in-gol-vittorie-anche-per-rodriguez-krunic-e-bennacer-352456"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T19:24:00+00:00"/>
    <meta property="og:title" content="Rossoneri in nazionale: Romagnoli ancora in gol, vittorie anche per Rodriguez, Krunic e Bennacer"/>
    <meta property="og:description" content="A un mese dal suo primo gol ufficiale in maglia azzurra, Alessio Romagnoli si ripete: dopo aver segnato al Liechtenstein il 15 ottobre scorso a Vaduz, ieri sera ha preso parte alla goleada azzurra mettendo la firma sul gol del 6-0. 9-1 sull'Armenia il rotondo risultato finale a favore dell'Italia, che chiude il girone di qualificazione a punteggio pieno con 10 vittorie in 10 partite. In panchina invece Gigio Donnarumma, in porta il ct Mancini ha schierato Sirigu prima e Meret poi. Tra i rossoneri, in campo anche Ricardo Rodríguez in un'altrettanto larga vittoria della Svizzera: 6-1 il risultato finale su Gibilterra, con il nostro laterale mancino in campo per tutti e 90 i minuti. Gli elvetici chiudono il proprio girone in testa con 18 punti."/>
  </head>
  <body>
    <article>
      <h1>Rossoneri in nazionale: Romagnoli ancora in gol, vittorie anche per Rodriguez, Krunic e Bennacer</h1>
      <address><time datetime="2019-11-19T19:24:00+00:00">19 Nov 2019, 19:24</time> by <a rel="author">Enrico Ferrazzi</a></address>
      <p>A un mese dal suo primo gol ufficiale in maglia azzurra, Alessio Romagnoli si ripete: dopo aver segnato al Liechtenstein il 15 ottobre scorso a Vaduz, ieri sera ha preso parte alla goleada azzurra mettendo la firma sul gol del 6-0. 9-1 sull'Armenia il rotondo risultato finale a favore dell'Italia, che chiude il girone di qualificazione a punteggio pieno con 10 vittorie in 10 partite. In panchina invece Gigio Donnarumma, in porta il ct Mancini ha schierato Sirigu prima e Meret poi. Tra i rossoneri, in campo anche Ricardo Rodríguez in un'altrettanto larga vittoria della Svizzera: 6-1 il risultato finale su Gibilterra, con il nostro laterale mancino in campo per tutti e 90 i minuti. Gli elvetici chiudono il proprio girone in testa con 18 punti.</p>
      <p>Una Bosnia largamente rimaneggiata chiude il suo cammino con una vittoria per 3-0 sul Liechtenstein. Il ct Robert Prosinečki ha concesso del riposo a Rade Krunić che, dopo i 90 minuti disputati nella sconfitta contro l'Italia, ha guardato dalla panchina il successo dei suoi. Altra gioia invece per Ismaël Bennacer, come sempre perno del centrocampo dell'Algeria: vittoria di misura ma fondamentale sul Botswana nella seconda giornata del Gupoo H di qualificazione alla Coppa d'Africa 2021. Decisivo al 15' del primo tempo il gol di Belaili. </p>
      <footer><b>Fonte:</b> <u>acmilan.com</u></footer>
    </article>
  </body>
</html>