<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/sony-arriva-la-conferma-di-android-10-per-questi-8-smartphone-xperia-626877"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T19:00:14+00:00"/>
    <meta property="og:title" content="Sony, arriva la conferma di Android 10 per questi 8 smartphone Xperia"/>
    <meta property="og:description" content="Android 10, l'ultima versione del sistema operativo mobile di Google, è disponibile da oltre 2 mesi e sembra che ora anche Sony aggiornerà i suoi device"/>
  </head>
  <body>
    <article>
      <h1>Sony, arriva la conferma di Android 10 per questi 8 smartphone Xperia</h1>
      <h2>Android 10, l'ultima versione del sistema operativo mobile di Google, è disponibile da oltre 2 mesi e sembra che ora anche Sony aggiornerà i suoi device</h2>
      <address><time datetime="2019-11-19T19:00:14+00:00">19 Nov 2019, 19:00</time> by <a rel="author">Michele Ragone</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_73_3152355829.jpg"/>
      </figure>
      <p><b>Android 10</b>, l’ultima versione del sistema operativo mobile di Google, è disponibile da oltre 2 mesi. La versione stabile è già stata distribuita a tutti gli smartphone<b> Google Pixel</b> e ai dispositivi <b>Xiaomi</b>, <b>OnePlus</b>, <b>ASUS</b> e altri. La versione di <b>Sony</b> basata su Android è molto leggera.</p>
      <p>Infatti, la maggior parte degli aspetti del suo sistema operativo sono piuttosto <b>simili a quelli di Android</b>. Tuttavia, la società non è stata così veloce come gli altri nel lancio di nuovi aggioarnamenti, ma ora sembra che le cose stiano per cambiare.</p>
      <h3>Sony ha comunicato quali smartphone riceveranno Android 10</h3>
      <p>Sony ha <a href="https://www.tecnoandroid.it/2019/11/18/sony-potresti-seriamente-volere-il-nuovo-cane-robot-626118">confermato ufficialmente</a> quali smartphone <b>Xperia</b> riceveranno l’ultima versione del sistema operativo Android. Come prevedibile, gli attuali smartphone di punta di Sony, l’<b>Xperia 1</b> e l’<b>Xperia 5</b>, saranno i primi a ricevere questo aggiornamento. Se siete i proprietari di questi dispositivi, aspettatevi l’update ad Android 10 <b>entro dicembre</b>.</p>
      <p>I proprietari di altri dispositivi Sony Xperia, come l’<b>Xperia 10/10 Plus</b> e i telefoni più vecchi, dovranno attendere un periodo più lungo. Non sappiamo esattamente quanto sarà lunga l’attesa, poiché la società prevede di rilasciare l’update per questi dispositivi “<b>dall’inizio del 2020</b> in poi”.</p>
      <p>L’<b>elenco completo</b> dei dispositivi Sony Xperia che verrà aggiornato è il seguente: <i>Xperia 1, Xperia 5, Xperia 10, Xperia 10 Plus, Xperia XZ2, Xperia XZ2 Compact, Xperia XZ2 Premium, Xperia XZ3</i>.</p>
      <p>I vecchi dispositivi di punta come l’<b>Xperia XZ1</b> sono stati esclusi dall’elenco, il che sarà deludente per gli utenti con questi dispositivi. È interessante notare che Xperia XZ, in particolare, è stato lanciato con <b>Android 8.0 Oreo</b> e dunque ha ricevuto solo un importante aggiornamento del sistema operativo (ad <b>Android 9 Pie</b>).</p>
    </article>
  </body>
</html>