<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/ortis-bitkata-shte-e-svirepa-drazhte-se-zdravo-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T19:38:00+00:00"/>
    <meta property="og:title" content="Ортис: Битката ще е свирепа, дръжте се здраво! (ВИДЕО)"/>
    <meta property="og:description" content="&quot;Уайлдър не ме нокаутира, бях изтощен&quot;"/>
  </head>
  <body>
    <article>
      <h1>Ортис: Битката ще е свирепа, дръжте се здраво! (ВИДЕО)</h1>
      <h2>"Уайлдър не ме нокаутира, бях изтощен"</h2>
      <address>
        <time datetime="2019-11-19T19:38:00+00:00">19 Nov 2019, 19:38</time>
      </address>
      <figure>
        <video src="https://vid.btv.bg/btvnews/2019/11/19/box_1574175393-1.mp4"/>
      </figure>
      <p>3 март 2018 г. 56 секунди преди края на 10-ия рунд <a href="https://btvnovinite.bg/sport/uajldar-nokautira-ortis-i-zashtiti-titlata-si-v-tezhkata-kategorija.html"><b>Луис Ортис бе повале</b><b>н</b></a> от защитаващия пояса си Дионтей Уайлдър в битката им за титлата на Световния боксов съвет (WBC) в тежка категория. Повече от година и половина по-късно Ортис жадува за отмъщение. Кубинецът заяви пред <b>BoxingScene</b>, че е бил изтощен и отдава поражението на това, а не на тежките ръце на своя съперник.</p>
      <p>"Мразя да губя. Особено по този начин. Искам да е ясно, че не беше нокаут. Бях изтощен, на ръба на силите си. Предпочитам да беше нокаут. Уайлдър има тежък удар - нещо, което е доказал многократно. Неслучайно е шампион толкова дълго време. Какво и да говорят за стила или опита му, фактите са си факти. И двамата ще сме добре подготвени. Не забравяйте, че и аз съм тежък и труден за поваляне. Ще бъде готов. Задава се свирепа битка, така че се дръжте здраво!", каза Ортис.</p>
      <p>
        <b>Дългоочакваната среща за титлата на Световния боксов съвет (WBC) в тежка категория между Дионтей Уайлдър и Луис Ортис ще бъде излъчена пряко по RING в ранните часове на 24 ноември. Галавечерта започва в 4:00 ч. сутринта, а мачът между двама от най-добрите боксьори е „черешката на тортата“.</b>
      </p>
      <figure>
        <img src="https://img.bg.sof.cmestatic.com/media/images/640x/Nov2019/2112027288.jpg"/>
      </figure>
      <p>Фаворитът Уайлдър има 41 победи и 1 равенство на професионалния ринг, а Ортис - 31 успеха и едно поражение.</p>
      <p>За реванш между двамата се заговори веднага след мача им през март миналата година, но те предпочетоха преди това да излязат на ринга срещу други съперници. Уайлдър записа победа над Доминик Брийзил и равенство с Тайсън Фюри. Ортис пък нокаутира Разван Кожану и Травис Кауфман, а след съдийско решение победи и Кристиан Хамер.</p>
    </article>
  </body>
</html>