<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699103/%D8%AE%D8%B1%DB%8C%D8%AF%D8%A7%D8%B1%D8%A7%D9%86-%D8%A7%DB%8C%D8%AF%D9%87-%D9%88-%D8%A7%D8%AE%D8%AA%D8%B1%D8%A7%D8%B9-%D9%88%D8%A7%D9%85-500-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86%DB%8C-%D8%AF%D8%B1%DB%8C%D8%A7%D9%81%D8%AA-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="خریداران ایده و اختراع «وام 500 میلیون تومانی» دریافت می‌کنند"/>
    <meta property="og:description" content="معاونت علمی و فناوری ریاست جمهوری برای کمک به فروش ایده‌ها و اختراعات فعالان فناور و شرکت‌های دانش بنیان تا سقف 80 درصد از مبلغ ایده‌های فروش رفته در بازار دارایی فکری را تسهیلات می دهد."/>
  </head>
  <body>
    <article>
      <h1>خریداران ایده و اختراع «وام 500 میلیون تومانی» دریافت می‌کنند</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038628_776.jpg"/>
      </figure>
      <p>معاونت علمی و فناوری ریاست جمهوری برای کمک به فروش ایده‌ها و اختراعات فعالان فناور و شرکت‌های دانش بنیان تا سقف 80 درصد از مبلغ ایده‌های فروش رفته در بازار دارایی فکری را تسهیلات می دهد.</p>
      <p>به گزارش فارس به نقل از معاونت علمی و فناوری ریاست جمهوری ، بازار دارایی‌ فکری از جمله نهادهای وابسته و همکار با معاونت علمی و فناوری ریاست جمهوری است که با هدف ایجاد تحرک در بازار‌های مالی و زیست بوم نوآوری و فناوری در کشور تاسیس شد.</p>
      <p>بر اساس این گزارش ، تجاری‌سازی ایده‌ها و اختراعات در کشور نیاز به سرمایه گذارانی دارد تا با مراجعه به بازارهای متشکل پولی اقدام به شناسایی و خریداری آنها کنند.</p>
      <p>گفتنی است ، بازار دارایی‌های فکری با هدف ارزش گذاری مالی بر روی دارایی‌های فکری و اختراعات و ایده ها، روند‌های کارشناسی تعریف شده است و پس از آن با قیمت‌گذاری که انجام می گیرد، خریداران خصوصی و دولتی می توانند نسبت به خرید یک ایده یا فکر اقدام کنند.</p>
      <p>معاونت علمی و فناوری ریاست جمهوری برای کمک به این فرآیند و تسهیل روند تجاری‌سازی ایده‌ها و اختراعات اقدام به طراحی یک نوع خاص از تسهیلات کرده است‌. خریدار می تواند نسبت به خرید یک ایده اقدام کند و 80 درصد قیمت آن ایده و اختراع را با سود 4 درصد از صندوق فناوری‌های نوین تسهیلات دریافت کند. سقف این تسهیلات 500 میلیون تومان است.</p>
      <p>با وجود آن که مدت زمان زیادی از تشکیل بازار دارایی‌های فکری نمی گذرد. در این مدت تعداد قابل توجهی معاملات روزمره اعم از انواع: فروش فکر، ایده و اختراع در آن صورت گرفته است.</p>
    </article>
  </body>
</html>