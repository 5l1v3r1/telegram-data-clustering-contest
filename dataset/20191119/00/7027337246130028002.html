<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699050/%D8%AA%D8%B3%D9%85%D9%87-%D8%AA%D8%A7%DB%8C%D9%85-%D8%AE%D9%88%D8%AF%D8%B1%D9%88-%DA%86%DB%8C%D8%B3%D8%AA-%D9%88-%D8%B2%D9%85%D8%A7%D9%86-%D9%85%D9%86%D8%A7%D8%B3%D8%A8-%D8%A8%D8%B1%D8%A7%DB%8C-%D8%AA%D8%B9%D9%88%DB%8C%D8%B6-%D8%A2%D9%86-%DA%86%D9%87-%D8%B2%D9%85%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="تسمه تایم خودرو چیست و زمان مناسب برای تعویض آن چه زمانی است؟"/>
    <meta property="og:description" content=" تسمه تایم یک قطعه بسیار حیاتی در موتور است که داشتن اگاهی نسبت به عملکرد آن بسیار ضروری است. پس با ما همراه باشید تا با هم بررسی کنیم که تسمه تایم چیست و زمان مناسب برای تعویض آن چه زمانی است."/>
  </head>
  <body>
    <article>
      <h1>تسمه تایم خودرو چیست و زمان مناسب برای تعویض آن چه زمانی است؟</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <p> تسمه تایم یک قطعه بسیار حیاتی در موتور است که داشتن اگاهی نسبت به عملکرد آن بسیار ضروری است. پس با ما همراه باشید تا با هم بررسی کنیم که تسمه تایم چیست و زمان مناسب برای تعویض آن چه زمانی است.</p>
      <p> به گزارش عصر ایران آیا تا بحال به این موضوع فکر کرده اید که نظم در خودرو توسط چه قطعه ای برقرار می شود؟ همانطور که از نامش پیداست وظیفه برقراری نظم در خودرو بر عهده تسمه تایم است.تسمه تایم در واقع یک قطعه دندانه دندانه است که وظیفه اصلی آن متصل کردن میلنگ به میل سوپاپ است.</p>
      <figure>
        <img src="https://cdn.asriran.com/files/fa/news/1398/8/28/1038495_656.jpg"/>
      </figure>
      <p>تسمه تایم چیست؟</p>
      <p>همانطور که بالاتر گفتیم تسمه تایم قطعه ای داخل پیشرانه خودرو برای اتصال میلنگ به میل سوپاپ است تا حرکت سوپاپ ها و باز و بسته شدن آن ها به درستی انجام شود که نتیجه آن عملکرد صحیح چهار عمل اصلی موتور یعنی مکش ،تراکم،انفجار و تخلیه است.</p>
      <p> به گزارش همراه مکانیک سرعت چرخش میل سوپاپ همواره باید نصف سرعت میلنگ باشد ، وظیفه تسمه تایم تنظیم مناسب باز و بسته شدن سوپاپ و قرار گرفتن سوپاپ در وضعیت مناسب نسبت به پیستون است.</p>
      <p>محل قرار گیری تسمه تایم در خودرو های مختلف متفاوت است اما در بیشتر موارد در سر سیلندر خودرو جایگذاری می شود البته بسیار مواظب باشید قرار دادن تسمه تایم و نصب آن به همین سادگی ها نیست و اگر فقط چند دندانه جابجا آن را نصب کنید یا دندانه های تسمه تایم را به اشتباه قرار دهید عملکرد موتور شما دچار مشکل میشود و سوپاپ و پیستون به یکدیگر ضربه وارد می کنند.</p>
      <p>تسمه تایم برای اولین بار در سال 1962 در خودرو های کمپانی glas بصورت انبوه استفاده شد و پس از آن واکسهال و سایر شرکت ها از این تکنولوژی استفاده کردند اما باید بگوییم که اغاز کننده این مسیر شرکت پونتیاک بود که در سال 1960 خودرو های شش سیلندری خود را وارد بازرا کرد که برای برقراری نظم در کاکرد موتور خود ناچار به استفاده از تسمه تایم شد.</p>
      <p>مدل های تایمینگ در خودرو بر دو دسته است:</p>
      <p>تسمه تایم: این قطعه از جنس پلاستیک بوده و به مرور زمان دچار اسیب دیدگی می شود یعنی اگر در کاتالوگ خودروی شما نوع تایمینگ را با استفاده از تسمه تایم زده است باید به طور مرتب تسمه تایم را برای بازدید نزد مکانیک ببرید اغلب خودرو ساز های فرانسوی از این قطعه برای تایمینگ خودرو استفاده میکنند.</p>
      <p>زنجیر تایم:فقط در یک کلمه باید بگوییم بی نظیر! تفاوت بسیار زیادی میان تسمه تایم و زنجیر تایم وجود دارد و میتوانیم بگوییم عمر زنجیر تایم به اندازه عمر موتور خودرو است که بینظیر است و اگر می خواهید بدانید خودرو شما دارای زنجیر تایم است یا تسمه تایم کافیست دفترچه خودرو خود را نگاهی بیاندازید.</p>
      <p>بدترین اتفاق برای خودروی شما، پاره شدن تسمه تایم!</p>
      <p>پاره شدن تسمه تایم همیشه بخاطر فرسودگی آن نیست بلکه گاها بخاطر پاره شدن تسمه دینام و پمپ هیدرولیک و رفتن تسمه زیر تسمه تایم است.</p>
      <p>زمانی که تسمه تایم خودرو پاره شود عملکرد طبیعی باز و بسته شدن دریچه ها مختل شده و در کنار آن سوپاپ و پیستون با یکدیگر برخورد می کنند که که با صدا همراه است مانند موتور پژو 206 ، اما در مورد موتور پراید فقط موتور خاموش می شود و پستون و سوپاپ بر اثر پاره شدن تسمه تایم به یکدیگر برخورد نمی کنند.</p>
      <figure>
        <img src="https://cdn.asriran.com/files/fa/news/1398/8/28/1038496_698.jpg"/>
      </figure>
      <p>یکی دیگر از مشکلاتی که برای خودرو هایی مانند پژو 405 و دوو ممکن است در زمان پاره شدن تسمه تایم به وجود بیایید کج شدن سوپاپ است که میزان اسیب بستگی به دور موتور خودرو دارد که حتی ممکن است میزان ضربه به حدی باشد که سر سیلندر نیز دچار مشکل جدی بشود و شما مجبور به تعمیرات سنگین موتور خودرو خود شوید.</p>
      <p>جالب است بدانید میزان کارکرد تسمه تایم به هیچ عنوان توسط یک شخص عادی قابل تشخیص نیست و نیاز به یک کارشناس خبره دارد.</p>
      <p>اگر قصد خرید خودروی کارکرده را دارید کارشناسی خودرو را جدی بگیرید تا از ضرر های هنگفت که در آینده ممکن است برای شما اتفاق بیوفتد جلوگیری شود.</p>
      <p>چه زمانی باید تسمه تایم خودرو را عوض کنیم؟</p>
      <p>در مورد زمان تعویض تسمه تایم خیلی نمی توان نظر دقیقی داد چون بر اساس شرایط کارکرد خودرو متفاوت است پس پیشنهاد می کنیم با بازدید دوره ای زمان مناسب را برای خودرو خود به دست آورید البته چند علت وجود دارد که با مشاهده انها باید به فرسودگی تسمه تایم خودرو و فرا رسیدن زمان تعویض تسمه تایم شک کنید.</p>
      <p>دور موتور بد عمل می کند</p>
      <p>از بین رفتن دندانه ها</p>
      <p>مشکلات استارت و حرکت</p>
      <p>مشکلات اگزوز</p>
      <p>اگر هر کدام از علائم بالا را مشاهده کردید شک کنید به این که زمان تعویض تسمه تایم فرا رسده است.</p>
      <figure>
        <img src="https://cdn.asriran.com/files/fa/news/1398/8/28/1038504_249.png"/>
      </figure>
      <p>در جدول زیر مدت زمان استاندارد کارکرد تسمه تایم را آورده شده است:</p>
    </article>
  </body>
</html>