<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%86%e0%b0%95%e0%b0%9f%e0%b1%8d%e0%b0%9f%e0%b1%81%e0%b0%95%e0%b1%81%e0%b0%82%e0%b0%9f%e0%b1%81%e0%b0%a8%e0%b1%8d%e0%b0%a8-%e0%b0%b5%e0%b0%bf%e0%b0%a6%e0%b1%8d%e0%b0%af%e0%b0%be%e0%b0%b0%e0%b1%8d/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ఆకట్టుకుంటున్న విద్యార్థుల కళాకృతుల ప్రదర్శన"/>
    <meta property="og:description" content="సోన్‌ : మండలంలోని గంజాల్‌ గ్రామంలో ఉన్న పాఠశాలలో పాఠ్యాంశాల ప్రాజెక్టు వర్కు కింద విద్యార్థులు తయారు చేసిన విద్యార్థుల కళాకృతుల ప్రదర్శన పలువురిని విశేషంగా ఆకట్టుకుంది. పాఠశాలలో 3వ తరగతిలోని పరిసరాల విజ్ఞానం పుస్తకంలోని ఆకులతో అనుబంధం, ఇంగ్లీష్‌ పుస్తకంలోని మైలీఫ్‌ఎనిమల్‌ అనే పాఠ్యాంశాలకు సంబంధించిన విషయాలను ప్రాజెక్టు పని కింద ఆకులతో వివిధ ఆకారాలు జంతువుల బొమ్మలను తయారు చేసి వీటిని పాఠశాలలో సోమవారం ప్రదర్శించారు. ఈ సందర్భంగా పాఠశాల హెచ్‌ఎం రమేశ్‌ బాబు మాట్లాడుతూ విద్యార్థులలో సృజనాత్మకతను పెంపొందించడమే కాకుండా ప్రకృతిలోని వ్యర్థాలతో కూడిన చక్కటి కళాకృతులు తయారు చేయవచ్చునని విద్యార్థులు నిరూపించారన్నారు. ఆకులతో, సీతాఫల గింజలు, మట్టి ఇసుకలతో జిరాఫీ, డైనోసర్‌, ఇల్లు తదితర రకాల జంతువులను తయారు చేసి వాటిని పాఠశాలలో ప్రదర్శించారు. ఈ కార్యక్రమంలో ఉపాధ్యాయులు ఎస్‌.సునీత, బి.రత్నమాల, బి.ప్రమీల, అమూల్య, సరిత, లక్ష్మీ, అన్నపూర్ణ, తదితరులు పాల్గొన్నారు."/>
  </head>
  <body>
    <article>
      <h1>ఆకట్టుకుంటున్న విద్యార్థుల కళాకృతుల ప్రదర్శన</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>సోన్‌ :</b> మండలంలోని గంజాల్‌ గ్రామంలో ఉన్న పాఠశాలలో పాఠ్యాంశాల ప్రాజెక్టు వర్కు కింద విద్యార్థులు తయారు చేసిన విద్యార్థుల కళాకృతుల ప్రదర్శన పలువురిని విశేషంగా ఆకట్టుకుంది. పాఠశాలలో 3వ తరగతిలోని పరిసరాల విజ్ఞానం పుస్తకంలోని ఆకులతో అనుబంధం, ఇంగ్లీష్‌ పుస్తకంలోని మైలీఫ్‌ఎనిమల్‌ అనే పాఠ్యాంశాలకు సంబంధించిన విషయాలను ప్రాజెక్టు పని కింద ఆకులతో వివిధ ఆకారాలు జంతువుల బొమ్మలను తయారు చేసి వీటిని పాఠశాలలో సోమవారం ప్రదర్శించారు. ఈ సందర్భంగా పాఠశాల హెచ్‌ఎం రమేశ్‌ బాబు మాట్లాడుతూ విద్యార్థులలో సృజనాత్మకతను పెంపొందించడమే కాకుండా ప్రకృతిలోని వ్యర్థాలతో కూడిన చక్కటి కళాకృతులు తయారు చేయవచ్చునని విద్యార్థులు నిరూపించారన్నారు. ఆకులతో, సీతాఫల గింజలు, మట్టి ఇసుకలతో జిరాఫీ, డైనోసర్‌, ఇల్లు తదితర రకాల జంతువులను తయారు చేసి వాటిని పాఠశాలలో ప్రదర్శించారు. ఈ కార్యక్రమంలో ఉపాధ్యాయులు ఎస్‌.సునీత, బి.రత్నమాల, బి.ప్రమీల, అమూల్య, సరిత, లక్ష్మీ, అన్నపూర్ణ, తదితరులు పాల్గొన్నారు.</p>
    </article>
  </body>
</html>