<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/xiaomi-bije-kolejny-rekord-i-wprowadza-ladowanie-100-w"/>
    <meta property="og:site_name" content="Telepolis"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Xiaomi bije kolejny rekord i wprowadza ładowanie 100 W"/>
    <meta property="og:description" content="Jaka technologia ładowania jest najszybsza? 65 W w smartfonie Oppo? Tak, ale już niedługo. Xiaomi zapowiedziało wprowadzenie wydajniejszego rozwiązania - Super Charge Turbo o mocy 100 W. Dzięki niemu cyfry informujące o stanie naładowania zmieniają się w oczach."/>
  </head>
  <body>
    <article>
      <h1>Xiaomi bije kolejny rekord i wprowadza ładowanie 100 W</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Mieszko</a></address>
      <p>
        <b>Jaka technologia ładowania jest najszybsza? 65 W w smartfonie Oppo? Tak, ale już niedługo. Xiaomi zapowiedziało wprowadzenie wydajniejszego rozwiązania - Super Charge Turbo o mocy 100 W. Dzięki niemu cyfry informujące o stanie naładowania zmieniają się w oczach.</b>
      </p>
      <p>O szybkim ładowaniu 100 W firma Xiaomi mówiła już ponad pół roku temu, gdy zaczynała prace nad tym rozwiązaniem, Najwyraźniej dobiegły one końca, bo producent opublikował w serwisie Weibo grafikę promocyjną <b>Super Charge Turbo 100 W</b>. Tego typu plakaty w przypadku Xiaomi oznaczają tylko jedno: <b><i>„mamy produkt, niedługo premiera”</i></b>.</p>
      <figure>
        <img src="https://www.telepolis.pl/images/2019/11/Xiaomi-Super-Charge-Turbo-500.jpg"/>
      </figure>
      <p>Chińscy producenci w ostatnich miesiącach intensywnie pracują nad technologiami umożliwiającymi coraz szybsze ładowanie smartfonów, chociaż na tym polu największe osiągnięcia ma dotąd firma Oppo. Niedawno miała miejsce premiera <b>nowych wariantów ładowania VOOC</b>, a także smartfonu<b> Oppo Reno Ace z ładowaniem 65 W</b>. Teraz jednak - wszystko na to wskazuje - na prowadzenie wysunie się Xiaomi.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/oppo-wprowadza-trzy-nowe-technologie-szybkiego-ladowania-baterii-vooc"/>
        <a href="https://www.telepolis.pl/wiadomosci/sprzet/oppo-szykuje-mocne-uderzenie-nowe-smartfony-jeden-z-supervooc-65-w"/>
      </related>
      <p>Super Charge Turbo pozwala naładować do pełna <b>smartfon z akumulatorem 4000 mAh w 17 minut</b>! Dziesięć minut mniej potrzeba, by doładowywać smartfon do 50% i są tu już czasy niemal rewolucyjne, które w niedalekiej przyszlości mogą zmienić codzienne przyzwyczajenia użytkowników smartfonów.</p>
      <p>Pozostaje tylko pytanie - kiedy i jaki smartfon otrzyma jako pierwszy <b>Super Charge Turbo</b>? Tego możemy się tylko domyślać, chociaż wiele przemawia za <b>Mi Mix 4</b>. Xiaomi ma zwyczaj ujawniania swoich informacji stopniowo, najczęściej właśnie za pomocą wpisów na Weibo. Pozostaje więc czekać, aż producent odsłoni większy rąbek tajemnicy.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/oppo-reno-ace-debiutuje-smartfon-z-bardzo-szybkim-ladowaniem-65-w"/>
        <a href="https://www.telepolis.pl/wiadomosci/sprzet/vivo-szybkie-ladowanie-super-flashcharge-120w"/>
      </related>
      <p>Poniżej pierwsza filmowa zapowiedzieć, sprzed 7 miesięcy, która demonstrowała możliwości szybkiego ładowania 100 W.</p>
      <figure>
        <iframe src="https://www.youtube.com/embed/_0tNPOjk3vY" width="560" height="315" data-service="Youtube" scrolling="no"/>
      </figure>
      <p>Źródło zdjęć: Xiaomi</p>
      <p>Źródło tekstu: Gizchina</p>
    </article>
  </body>
</html>