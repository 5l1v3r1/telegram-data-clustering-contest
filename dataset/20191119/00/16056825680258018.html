<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199951"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="আশুলিয়ায় পুলিশের ‘সোর্স’কে কুপিয়ে হত্যা"/>
    <meta property="og:description" content="সাভারের আশুলিয়ায় পুলিশের ‘সোর্স’ পরিচয়দানকারী এক যুবককে কুপিয়ে হত্যা করেছে দুর্বৃত্তরা। পরে মৃতদেহটি একটি রাস্তার পাশে ফেলে রেখে যায়। খবর পেয়ে আজ সকালে আশুলিয়ার ভাদাইল দক্ষিণপাড়া এলাকার একটি স্কুলের পাশের শাখা সড়ক থেকে ওই মৃতদেহটি উদ্ধার করা হয়। নিহত নয়ন (১৯) পুলিশের সোর্স পরিচয় দিয়ে এলাকায় মাদক ব্যবসায়ীদের কাছ থেকে চাঁদা আদায় করতেন বলে জানিয়েছেন পুলিশ। আশুলিয়া থানার উপ-পরিদর্শক (এসআই) মিরাজ হোসেন জানান, স্থানীয়দের কাছ থেকে খবর পেয়ে ভাদাইল এলাকার ওয়েসিস স্কুলের পাশে একটি রাস্তার ওপরে পড়ে থাকা অবস্থায় নিহতের লাশটি উদ্ধার করা হয়। এ সময় তার শরীরের বিভিন্ন স্থানে ধারালো অস্ত্রের আঘাত ছিলো। প্রাথমিকভাবে ধারণা করা হচ্ছে, পূর্ব শত্রুতার জের ধরে ওই যুবককে ধারালো অস্ত্র দিয়ে কুপিয়ে হত্যা করে ফেলে রেখে গেছে দুর্বৃত্তরা। আশুলিয়া থানার পুলিশ পরিদর্শক (ওসি) রিজাউল হক দীপু বলেন, নিহত নয়ন দুষ্টু লোক ছিলো। সে পুলিশের সোর্স পরিচয় দিয়ে মাদক ব্যবসায়ীদের কাছ থেকে চাঁদা আদায় করতো। এলাকার লোক তাকে ফর্মা বলে চেনেন। তবে থানা পুলিশের কোন অফিসারের সঙ্গে সে সম্পৃক্ত না থাকায় তাকে সোর্স বলা যাবে না। তিনি আরও বলেন, মরদেহটি উদ্ধার করে ময়নাতদন্তের…"/>
  </head>
  <body>
    <article>
      <h1>আশুলিয়ায় পুলিশের ‘সোর্স’কে কুপিয়ে হত্যা</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার, সাভার থেকে</a></address>
      <p>সাভারের আশুলিয়ায় পুলিশের ‘সোর্স’ পরিচয়দানকারী এক যুবককে কুপিয়ে হত্যা করেছে দুর্বৃত্তরা। পরে মৃতদেহটি একটি রাস্তার পাশে ফেলে রেখে যায়। খবর পেয়ে আজ সকালে আশুলিয়ার ভাদাইল দক্ষিণপাড়া এলাকার একটি স্কুলের পাশের শাখা সড়ক থেকে ওই মৃতদেহটি উদ্ধার করা হয়।</p>
      <p>নিহত নয়ন (১৯) পুলিশের সোর্স পরিচয় দিয়ে এলাকায় মাদক ব্যবসায়ীদের কাছ থেকে চাঁদা আদায় করতেন বলে জানিয়েছেন পুলিশ।</p>
      <p>আশুলিয়া থানার উপ-পরিদর্শক (এসআই) মিরাজ হোসেন জানান, স্থানীয়দের কাছ থেকে খবর পেয়ে ভাদাইল এলাকার ওয়েসিস স্কুলের পাশে একটি রাস্তার ওপরে পড়ে থাকা অবস্থায় নিহতের লাশটি উদ্ধার করা হয়। এ সময় তার শরীরের বিভিন্ন স্থানে ধারালো অস্ত্রের আঘাত ছিলো। প্রাথমিকভাবে ধারণা করা হচ্ছে, পূর্ব শত্রুতার জের ধরে ওই যুবককে ধারালো অস্ত্র দিয়ে কুপিয়ে হত্যা করে ফেলে রেখে গেছে দুর্বৃত্তরা।</p>
      <p>আশুলিয়া থানার পুলিশ পরিদর্শক (ওসি) রিজাউল হক দীপু বলেন, নিহত নয়ন দুষ্টু লোক ছিলো।</p>
      <p>সে পুলিশের সোর্স পরিচয় দিয়ে মাদক ব্যবসায়ীদের কাছ থেকে চাঁদা আদায় করতো। এলাকার লোক তাকে ফর্মা বলে চেনেন। তবে থানা পুলিশের কোন অফিসারের সঙ্গে সে সম্পৃক্ত না থাকায় তাকে সোর্স বলা যাবে না।</p>
      <p>তিনি আরও বলেন, মরদেহটি উদ্ধার করে ময়নাতদন্তের জন্য ঢাকার শহীদ সোহরাওয়ার্দী মেডিকেলে পাঠানো হয়েছে। হত্যাকা-ের রহস্য উদঘাটনের চেষ্টা চলছে বলে জানান তিনি।</p>
      <p>এই বিভাগের সর্বাধিক পঠিত</p>
    </article>
  </body>
</html>