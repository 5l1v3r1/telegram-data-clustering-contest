<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/news/cronache/2019/11/19/occhialuti-di-tutto-il-mondo-unitevi-a-questa-bimba"/>
    <meta property="og:site_name" content="VANITY FAIR"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Occhialuti di tutto il mondo unitevi a questa bimba!"/>
    <meta property="og:description" content="Il giornalista americano Stephen Black ha postato su Twitter una foto della nipotina Olivia, 6 anni, in lacrime con gli occhiali. La solidarietà della rete è stata enorme"/>
  </head>
  <body>
    <article>
      <h1>Occhialuti di tutto il mondo unitevi a questa bimba!</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.vanityfair.it/author/cpizzimenti" target="_blank">Chiara Pizzimenti</a></address>
      <p>
        <b>Il giornalista americano Stephen Black ha postato su Twitter una foto della nipotina Olivia, 6 anni, in lacrime con gli occhiali. La solidarietà della rete è stata enorme</b>
      </p>
      <p>Olivia ha 6 anni e da venerdì, non proprio volentieri, porta gli <b>occhiali</b>. La sua immagine con lacrime e nuova montatura ha fatto il giro del mondo, postata dallo zio, il giornalista americano <b>Stephen Black</b> su Twitter. In pochi giorni ha avuto quasi 8000 retweet e 108mila like. Migliaia anche le risposte. Tutte di sostegno alla bimba da parte degli occhialuti di tutto il mondo.</p>
      <figure>
        <iframe data-src="https://twitter.com/stephenablack/status/1195532879171850240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Possiamo mostrarle un po’ d’affetto?», ha chiesto lo zio agli utenti con gli occhiali. Nel tweet spiega tutto.</p>
      <p>«Mia <b>nipote Olivia</b> di 6 anni si è messa gli occhiali oggi. È miope come lo zio e dovrà portarli sempre. Come vedete non ne è proprio contenta. Le leggerò tutte le risposte».</p>
      <p>Difficile che ci riesca visto quante ne sono arrivate, ma ha già annunciato che le migliori andranno in un libro fotografico che sua nipote potrà leggere ogni volta che vorrà. Sarà difficile anche scegliere le migliori. «I miei <b>occhiali</b> sono il mio segno di riconoscimento. Senza di loro sono un ragazzo qualunque, con questi sono una star». «Tutti i ragazzi fighi indossano gli occhiali». «Li indossa anche Supergirl!». «Stai benissimo Olivia! Mi piace il tuo stile. Sai chi li porta anche? Wonder Woman». La bimba è dunque in buona compagnia.</p>
      <related>
        <h4>LEGGI ANCHE</h4>
        <a href="https://www.vanityfair.it/news/diritti/2019/11/14/niente-occhiali-al-lavoro-il-divieto-assurdo-imposto-alle-donne-giapponesi"/>
        <a href="https://www.vanityfair.it/fashion/trend-fashion/2019/07/25/catene-cordini-occhiali-da-sole-estate-2019-idee-shopping"/>
      </related>
    </article>
  </body>
</html>