<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134780-polceysk-zhitomirschini-proyshli-navchannya-po-dotrimannyu-prav-zatrimanih-osb.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Поліцейські Житомирщини пройшли навчання по дотриманню прав затриманих осіб"/>
    <meta property="og:description" content="19 листопада працівники відділів та відділень поліції області взяли участь у спеціалізованому тренінгу з дотримання прав затриманих осіб. Їх організатором стали представники Управління забезпечення прав людини НПУ за підтримки низки громадських організацій.До ініціативи проведення тематичних тренінгів долучились ГО «Перспектива», «Експертний центр з прав людини», Міжнародний благодійний фонд «Альянс громадського здоров’я» та Регіональний центр з надання безоплатної вторинної правової допомоги у Житомирській областіМетою проведення таких навчань є, з одного боку, забезпечення дотримання у відділах та відділеннях поліції прав затриманих осіб, а, з іншого, сприяння професійному зростанню працівників, їх компетенції та відповідальності. Також значна увага під час роботи приділялась питанням особистої безпеки при контакті з уразливими категоріями людей, як то наркозалежні, ВІЛ-інфековані тощо. Тренерами-наставниками поліцейських у цих заняттях стали представники названих громадських організацій Олексій Котвицький…"/>
  </head>
  <body>
    <article>
      <h1>Поліцейські Житомирщини пройшли навчання по дотриманню прав затриманих осіб</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574175559_img_5258.jpg"/>
      </figure>
      <p>19 листопада працівники відділів та відділень поліції області взяли участь у спеціалізованому тренінгу з дотримання прав затриманих осіб. Їх організатором стали представники Управління забезпечення прав людини НПУ за підтримки низки громадських організацій.<br/><br/>До ініціативи проведення тематичних тренінгів долучились ГО «Перспектива», «Експертний центр з прав людини», Міжнародний благодійний фонд «Альянс громадського здоров’я» та Регіональний центр з надання безоплатної вторинної правової допомоги у Житомирській області<br/><br/>Метою проведення таких навчань є, з одного боку, забезпечення дотримання у відділах та відділеннях поліції прав затриманих осіб, а, з іншого, сприяння професійному зростанню працівників, їх компетенції та відповідальності. Також значна увага під час роботи приділялась питанням особистої безпеки при контакті з уразливими категоріями людей, як то наркозалежні, ВІЛ-інфековані тощо. <br/><br/>Тренерами-наставниками поліцейських у цих заняттях стали представники названих громадських організацій Олексій Котвицький, Віра Баранчук, Віктор Чупров та представник Регіональний центр з надання безоплатної вторинної правової допомоги у Житомирській області Олег Врублевський, які акцентували увагу учасників на найбільш важливих та принципових моментах.<br/><br/>Так, учасники обговорили міжнародні та національні стандарти дотримання прав людини в поліцейській діяльності, проаналізувавши їх схожі та відмінні аспекти. Окремо розглянути і питання відповідальності службових осіб за забезпечення затриманим умов, визначених чинним українським законодавством. <br/><br/>Уповноважені Голови Національної поліції України з питань контролю за дотриманням прав людини в поліцейській діяльності Вікторія Сельська та Євген Виговський, які також були тренерами-спікерами, зупинились на питаннях дотримання прав уразливих груп населення в поліцейській діяльності.<br/><br/>А підсумком зустрічі стало вручення учасникам навчань сертифікатів про його успішне проходження.</p>
    </article>
  </body>
</html>