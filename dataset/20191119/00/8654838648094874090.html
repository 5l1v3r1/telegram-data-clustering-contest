<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-super-uub-torna-in-azione-fanart.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Dragon Ball Super: Uub torna in azione, in questa fanart"/>
    <meta property="og:description" content="I fan sperano che Uub possa presto tornare in azione, tra i protagonisti di Dragon Ball Super: ecco una fanart pensata per l'arco narrativo dei Galactic Patrol e di Moro.. Il manga di Dragon Ball ..."/>
  </head>
  <body>
    <article>
      <h1>Dragon Ball Super: Uub torna in azione, in questa fanart</h1>
      <h2>I fan sperano che Uub possa presto tornare in azione, tra i protagonisti di Dragon Ball Super: ecco una fanart pensata per l'arco narrativo dei Galactic Patrol e di Moro.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il manga di <b>Dragon Ball Super</b> attualmente sta affrontando gli eventi dell'arco narrativo dei Galactic Patrol e di Moro il Divoratore di Pianeti. I fan della serie, tuttavia, e al di là delle novità proposte da Toriyama e Toyotaro, non si sono ancora rassegnati alla possibile introduzione di <b>Uub</b> come personaggio principale. <br/>Avete capito bene: i fan di <a href="https://multiplayer.it/notizie/dragon-ball-super-broly-nuova-terribile-trasformazione-fanart.html">Dragon Ball Super</a> sperano che prima o poi venga introdotto, in via del tuto canonica, il personaggio di Uub; l'eroe in questione, reincarnazione buona di Majin Bu malvagio, è già comparso in Dragon Ball GT e nel finale di Dragon Ball Z. La <b>fanart</b> che vi mostriamo oggi ipotizza proprio il suo ingresso sul campo di battaglia, per difendere la terra dagli scagnozzi di Moro. <br/>Autore della bella <b>immagine</b> è Anotherguyrighthere, che ha già ottenuto un riscontro positivo su Reddit. Chiaramente è difficile che tra i tanti <b>personaggi</b> recuperati da Akira Toriyama in Dragon Ball Super ci sia spazio, al momento, anche per Uub... ma mai dire mai, del resto. L'anime di Dragon Ball Super è invece in fase di stallo da circa un anno, si attende l'annuncio di una nuova stagione.</p>
      <blockquote><a href="https://www.reddit.com/r/dbz/comments/dxgq6k/the_next_generations_hero_ui_uub_oc/">The next generation's Hero - UI Uub [OC]</a> from <a href="http://www.reddit.com/r/dbz">r/dbz</a></blockquote>
      <ul>
        <li>
          <a href="https://comicbook.com/anime/2019/11/17/dragon-ball-super-ultra-instinct-uub-anime-art/">Fonte</a>
        </li>
      </ul>
    </article>
  </body>
</html>