<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/40991/jnu-strike-mhrd-constituted-high-power-committee-to-discuss-fee-hike"/>
    <meta property="og:site_name" content="Metro Vaartha"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ജെഎൻയുവിൽ നാളെ ച‍ർച്ച, വിദ്യാർഥികൾക്കെതിരെ വീണ്ടും കേസുകൾ"/>
    <meta property="og:description" content="ഡൽഹി: ജവഹർലാൽ നെഹ്റു സർവകലാശാലയിലെ ഫീസ് വർധനയ്ക്ക് എതിരെയുള്ള സമരത്തിന്‍റെ പശ്ചാത്തലത്തിൽ അവസാനം പരിശോധനയ്ക്ക് കേന്ദ്രസർക്കാർ."/>
  </head>
  <body>
    <article>
      <h1>ജെഎൻയുവിൽ നാളെ ച‍ർച്ച, വിദ്യാർഥികൾക്കെതിരെ വീണ്ടും കേസുകൾ </h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>ഫീസ് വർദ്ധന പരിശോധിക്കാൻ ഉന്നതാധികാര സമിതിയെ നിയോഗിക്കുന്നതായി കേന്ദ്രമാനവവിഭവശേഷി മന്ത്രാലയം. വിദ്യാർഥി യൂണിയൻ പ്രതിനിധികളുമായി നാളെ രാവിലെ എംഎച്ച്ആർഡി പ്രതിനിധികൾ ചർച്ച നടത്തും.</p>
      <p>ഡൽഹി: ജവഹർലാൽ നെഹ്റു സർവകലാശാലയിലെ ഫീസ് വർധനയ്ക്ക് എതിരെയുള്ള സമരത്തിന്‍റെ പശ്ചാത്തലത്തിൽ അവസാനം പരിശോധനയ്ക്ക് കേന്ദ്രസർക്കാർ.</p>
      <p>ഫീസ് വർദ്ധന പരിശോധിക്കാൻ ഉന്നതാധികാര സമിതിയെ നിയോഗിക്കുന്നതായി കേന്ദ്രമാനവവിഭവശേഷി മന്ത്രാലയം. വിദ്യാർഥി യൂണിയൻ പ്രതിനിധികളുമായി നാളെ രാവിലെ എംഎച്ച്ആർഡി പ്രതിനിധികൾ ചർച്ച നടത്തും. ഇതിനിടെ, വിദ്യാർഥികൾക്കെതിരെ കൂട്ടത്തോടെ വീണ്ടും ഗുരുതരമായ കുറ്റങ്ങൾ ചുമത്തി ഡൽഹി പൊലീസ് എഫ്ഐആർ റജിസ്റ്റർ ചെയ്തു.</p>
      <p>യുജിസി മുൻ ചെയർമാൻ പ്രൊഫ. വി.എസ്. ചൗഹാൻ, എഐസിടിഇ ചെയർമാൻ പ്രൊഫ. അനിൽ സഹസ്രബുദ്ധെ, യുജിസി സെക്രട്ടറി പ്രൊഫസർ രജനീഷ് ജയിൻ എന്നിവരാണ് ഉന്നതാധികാരസമിതി അംഗങ്ങൾ ചർച്ചയിൽ പങ്കെടുത്തേക്കും. നാളെ മാനവവിഭവശേഷി മന്ത്രാലയത്തിൽ നടക്കുന്ന ചർച്ചയിൽ പങ്കെടുക്കണമെന്ന് ജെഎൻയുഎസ്‍യു ചെയർമാൻ ഐഷി ഘോഷിന് ക്ഷണം ലഭിച്ചിട്ടുണ്ട്. </p>
      <p>ഇതിനിടെയാണ് ഗുരുതരമായ കുറ്റങ്ങൾ ചുമത്തി ജെഎൻയു വിദ്യാർഥിയൂണിയൻ പ്രസിഡന്‍റ് അടക്കം നൂറ് കണക്കിന് വിദ്യാർഥികൾക്കെതിരെ ഡൽ‌ഹി പൊലീസ് വീണ്ടും കേസ് റജിസ്റ്റർ ചെയ്യുന്നത്. സംഘം ചേരൽ, ഗതാഗത തടസം , പൊതുമുതൽ നശിപ്പിക്കൽ അടക്കമുള്ളവ ചേർത്താണ് കേസ് റജിസ്റ്റർ ചെയ്തിരിക്കുന്നത്. ലോധി റോഡ് പൊലീസ് സ്റ്റേഷനിലാണ് കേസുകൾ രജിസ്റ്റർ ചെയ്തത്. </p>
    </article>
  </body>
</html>