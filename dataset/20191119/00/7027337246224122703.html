<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699098/%D8%A7%D9%86%D8%AA%D8%AE%D8%A7%D8%A8-%D9%85%D8%AC%D8%AF%D8%AF-%D8%B7%DB%8C%D8%A8%DB%8C-%D8%A8%D9%87-%D8%B1%DB%8C%D8%A7%D8%B3%D8%AA-%D8%AC%D9%87%D8%A7%D8%AF-%D8%AF%D8%A7%D9%86%D8%B4%DA%AF%D8%A7%D9%87%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="انتخاب مجدد طیبی به ریاست جهاد دانشگاهی"/>
    <meta property="og:description" content="شورای عالی انقلاب فرهنگی عصر سه شنبه با حضور روسای قوا و اعضا به ریاست حجت الاسلام والمسلمین حسن روحانی رئیس جمهوری تشکیل جلسه داد و انتخاب مجدد حمید رضا طیبی به ریاست جهاد دانشگاهی تایید شد."/>
  </head>
  <body>
    <article>
      <h1>انتخاب مجدد طیبی به ریاست جهاد دانشگاهی</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <p>شورای عالی انقلاب فرهنگی عصر سه شنبه با حضور روسای قوا و اعضا به ریاست حجت الاسلام والمسلمین حسن روحانی رئیس جمهوری تشکیل جلسه داد و انتخاب مجدد حمید رضا طیبی به ریاست جهاد دانشگاهی تایید شد.</p>
      <p>به گزارش پایگاه اطلاع رسانی ریاست جمهوری، در این جلسه موضوع انتخاب مجدد حمید رضا طیبی به ریاست جهاد دانشگاهی از سوی هیات امنا، مورد تایید و تصویب شورا قرار گرفت.</p>
      <p>همچنین با رای اعضای شورا علی اکبر ولایتی و حجت الاسلام والمسلمین محسن قمی به عنوان نمایندگان شورا در کمیته تجدید نظر وزارت بهداشت، درمان و آموزش پزشکی انتخاب شدند.</p>
      <p>اعضای شورای عالی انقلاب فرهنگی در جلسه امروز در مورد موضوع فرصت‌ها و چالش های علم و فناوری در کشور و اموری که توجه به آنها می‌تواند معضلات علم و فناوری را برطرف کند، بحث و تبادل نظر کردند.</p>
      <p>رابطه بین صنعت و دانشگاه و همچنین ضرورت توجه به بحث تحقیق و توسعه در دانشگاه‌های کشور از جمله موضوعات مطرح در این جلسه بود که جمع‌بندی موضوعات به جلسه بعدی شورا موکول شد.</p>
    </article>
  </body>
</html>