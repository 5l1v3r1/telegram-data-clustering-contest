<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fortnite-x-star-wars-giocatore-raggiunge-star-destroyer-cosa-ha-scoperto.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Fortnite x Star Wars: giocatore raggiunge lo Star Destroyer, ecco cosa ha scoperto"/>
    <meta property="og:description" content="Un giocatore di Fortnite Capitolo 2 è riuscito a raggiungere lo Star Destroyer ai limiti della mappa di gioco di Epic Games, ecco cosa ha scoperto (evento di Star Wars).. Negli ultimi giorni si è ..."/>
  </head>
  <body>
    <article>
      <h1>Fortnite x Star Wars: giocatore raggiunge lo Star Destroyer, ecco cosa ha scoperto</h1>
      <h2>Un giocatore di Fortnite Capitolo 2 è riuscito a raggiungere lo Star Destroyer ai limiti della mappa di gioco di Epic Games, ecco cosa ha scoperto (evento di Star Wars).</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Negli ultimi giorni si è tenuto su <b>Fortnite Capitolo 2</b> un piccolo evento dedicato a <b>Star Wars</b>, con l'arrivo dello Stormtrooper nel negozio di Epic Games e di uno Star Destroyer nei cieli della mappa di gioco. Da qui il tentativo dei giocatori di raggiungerlo per scoprire i suoi segreti. <br/>Lo Star Destroyer dell'evento <a href="https://multiplayer.it/notizie/fortnite-x-star-wars-skin-stormtrooper-disponibile-negozio.html">Fortnite x Star Wars</a> è stato sapientemente posizionato da <b>Epic Games</b> ai limiti estremi della mappa di gioco di Battaglia Reale, una posizione impossibile da raggiungere anche costruendo all'infinito, a causa dei bordi invisibili e insuperabili della griglia. Ma in Modalità Creativa un giocatore è comunque riuscito a <b>raggiungere lo Star Destroyer</b>, ed ecco <b>cosa ha scoperto</b>: è soltanto una proiezione della vera nave spaziale, non un oggetto fisico che sia possibile esplorare o distruggere. <br/>Epic Games non ha quindi previsto che qualche giocatore riuscisse davvero a raggiungere lo Star Destroyer di Fortnite x Star Wars: l'oggetto è solo un'immagine trasparente, una <b>proiezione</b> appunto, non è davvero presente nel gioco. Un vero peccato, ma questo tuttavia non significa che nel prossimo futuro non possa realizzarsi su Fortnite Battaglia Reale una nuova collaborazione che imiti quella di settembre 2019 dedicata a <a href="https://multiplayer.it/notizie/fortnite-trova-locchio-mancante-di-claptrap-e-riportaglielo.html">Borderlands 3</a>, con aree della <b>mappa di gioco</b> modificate a tema. Vi terremo aggiornati.</p>
      <figure>
        <iframe src="https://www.youtube.com/embed/vWElMEQlw9A" width="560" height="315" data-service="Youtube" scrolling="no"/>
      </figure>
      <ul>
        <li>
          <a href="https://us.blastingnews.com/gaming/2019/11/fortnite-player-visits-star-destroyer-using-a-new-trick-003019224.html">Fonte</a>
        </li>
      </ul>
    </article>
  </body>
</html>