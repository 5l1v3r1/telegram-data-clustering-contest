<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/seat-prezinta-conceptul-electric-e-scooter-autonomie-de-pana-la-115-km-si-94833.html"/>
    <meta property="og:site_name" content="Automarket"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Seat prezintă conceptul electric e-Scooter: autonomie de până la 115 km și baterie detașabilă care poate fi încărcată “în casă”"/>
    <meta property="og:description" content="Seat a dezvăluit conceptul electric e-Scooter, care promite o autonomie de până la 115 kilometri cu o singură încărcare. Motorul electric dezvoltă până la 14 cai putere și permite o viteză maximă de 100 km/h. Constructorul susține că bateria lui e-Scooter este detașabilă și că aceasta poate fi încărcată “în casă” la un cost de 70 de eurocenți/ 100 km."/>
  </head>
  <body>
    <article>
      <h1>Seat prezintă conceptul electric e-Scooter: autonomie de până la 115 km și baterie detașabilă care poate fi încărcată “în casă”</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Paul Cosma</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/833/382434l-610x390-b-0d6bbf75.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/638401l-610x390-b-fe4a6ec1.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/964265l-610x390-b-9745588d.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/534527l-610x390-b-9c41a9c2.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/509360l-610x390-b-0ad20a34.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/519394l-610x390-b-b9e177a1.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/113393l-610x390-b-a5496f37.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/491530l-610x390-b-cf9e1bf7.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/272271l-610x390-b-a58b0bd6.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/833/135190l-610x390-b-daff5100.jpg"/>
        </figure>
      </slideshow>
      <p>Seat a dezvăluit conceptul electric e-Scooter, care promite o autonomie de până la 115 kilometri cu o singură încărcare. Motorul electric dezvoltă până la 14 cai putere și permite o viteză maximă de 100 km/h. Constructorul susține că bateria lui e-Scooter este detașabilă și că aceasta poate fi încărcată “în casă” la un cost de 70 de eurocenți/ 100 km.</p>
      <p>Noua divizie <a href="https://www.automarket.ro/masini-noi/seat/">SEAT</a> Urban Mobility a debutat în forță cu o premieră pentru producătorul spaniol. Seat a dezvăluit soluția sa pentru mobilitatea în mediul urban și, totodată, și-a marcat intrarea pe piața vehiculelor cu două roți.</p>
      <p>
        <b><a href="https://www.automarket.ro/stiri/seat-pregateste-lansarea-unui-scuter-electric-conceptul-va-fi-prezentat-pe-94593.html">Seat e-Scooter</a> este conceptul unui scuter 100% electric, ce dezvoltă până la 14 <a href="https://www.automarket.ro/stiri/cal-putere-cp-86347.html">cai putere</a> și care promite o <a href="https://www.automarket.ro/stiri/autonomie-86325.html">autonomie</a> de până la 115 kilometri cu o singură încărcare.</b>
      </p>
      <p>Constructorul spune că e-Scooter are nevoie de 3.8 secunde pentru repriza 0-50 km/h, viteza maximă fiind de 100 km/h.</p>
      <figure>
        <img src="https://static.automarket.ro/img/auto_resized/db/article/094/833/964265l-545x363-n-effa5350.jpg"/>
      </figure>
      <p>
        <b>Fără să ofere alte detalii despre baterie, Seat spune că aceasta poate fi încărcată “</b>
        <b>în casă” sau la orice sta</b>
        <b>ție pentru vehicule <a href="https://www.automarket.ro/stiri/masina-electrica-85611.html">electrice</a>. Costul pentru clienții europeni este estimat la 70 de eurocenți la 100 de kilometri, adică mai puțin de un euro pentru fiecare încărcare completă.</b>
      </p>
      <p>Seat spune că va colabora cu Silence, un producător de scutere din Barcelona, pentru ca e-Scooter să aibă în curând o versiune de serie. Viitorul scuter electric de la Seat promite un spațiu de depozitare suficient pentru două căști.</p>
      <p>Deocamdată, spaniolii nu au furnizat informații cu privire la prețul sau lansarea pe piață a lui e-Scooter.</p>
      <p>Via Seat</p>
    </article>
  </body>
</html>