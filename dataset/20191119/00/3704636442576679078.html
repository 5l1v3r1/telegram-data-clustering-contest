<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/famiglia/i-diritti-dei-bambini"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="I diritti del bambino e dell'adolescente, quali sono"/>
    <meta property="og:description" content="Quali sono i diritti umani principali del bambino e dell'adolescente approvati dalla CRC - Convention of the right of the child? Ecco l'elenco dei 41 fondamentali."/>
  </head>
  <body>
    <article>
      <h1>I diritti del bambino e dell'adolescente, quali sono</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sara De Giorgi</a></address>
      <p>Il 20 novembre 2019 sarà celebrata la <a href="https://www.nostrofiglio.it/famiglia/20-novembre-la-giornata-dei-diritti-dellinfanzia"><i><b>Giornata Internazionale per i diritti dell'infanzia e dell'adolescenza</b></i></a>.</p>
      <p>Risale al 1989 l'approvazione da parte dell'Onu della <a href="https://www.nostrofiglio.it/bambino/cose-la-convenzione-sui-diritti-dellinfanzia"><b>Convenzione per la tutela nel mondo del diritto dell’infanzia e dell’adolescenza</b></a> (<b>CRC - Convention of the right of the child</b>), che è stata ratificata in Italia con la legge 176/1991.</p>
      <p>La Convenzione è un testo giuridico che ha grande valore, poiché riconosce tutti i bambini del mondo come titolari di diritti politici, sociali, civili, economici e culturali.</p>
      <p>Formata da 54 articoli e da tre Protocolli Opzionali alla CRC, la Convenzione è divisa in in tre parti fondamentali:</p>
      <ol>
        <li>l’enunciazione dei diritti (artt. 1-41),</li>
        <li>l'identificazione degli organismi preposti e delle modalità per il miglioramento e per il monitoraggio della Convenzione (artt. 42-45),</li>
        <li>la procedura di ratifica (artt. 46-54).</li>
      </ol>
      <p>Ecco quali sono i <b>41 diritti fondamentali del bambino e dell'adolescente</b>, presenti nella Convenzione:</p>
      <ul>
        <li><b>Art.1 </b>- Tutte le persone di età inferiore ai diciotto anni godono dei seguenti diritti.</li>
        <li><b>Art.2 </b>- Hai diritto a essere protetto/a contro ogni discriminazione. Questo significa che nessuno può trattarti diversamente dagli altri per il colore della pelle, nazionalità, sesso, religione, lingua o perché sei disabile, ricco/a o povero/a.</li>
        <li><b>Art.3</b> - Il tuo superiore interesse deve guidare gli adulti nelle decisioni che ti riguardano.</li>
        <li><b>Art.4</b> - Hai diritto a vedere realizzati i tuoi diritti da parte delle Istituzioni pubbliche (Parlamento, Governo, Scuola ecc).</li>
        <li><b>Art.5</b> - Hai diritto a essere aiutato/a e consigliato/a dai tuoi genitori e dalla tua famiglia.</li>
        <li><b>Art.6</b> - Hai diritto alla vita.</li>
        <li><b>Art.7</b> - Hai diritto ad avere un nome e una nazionalità.</li>
        <li><b>Art.8</b> - Hai diritto ad avere una tua identità.</li>
        <li><b>Art.9</b> - Hai diritto a vivere con i tuoi genitori, a meno che questo non risulti dannoso per la tua crescita.</li>
        <li><b>Art.10</b> - Se vivi in un Paese diverso da quello dei tuoi genitori, hai diritto al ricongiungimento con loro e a vivere nello stesso luogo.</li>
        <li><b>Art.11</b> - Hai diritto a essere protetto/a per evitare che tu venga allontanato/a dalla tua famiglia e trasferito/a illegalmente all’estero.</li>
        <li><b>Art.12</b> - Hai diritto a esprimere la tua opinione su tutte le questioni che ti riguardano. La tua opinione deve essere ascoltata e presa in seria considerazione.</li>
        <li><b>Art.13</b> - Hai diritto ad essere informato/a e ad esprimerti liberamente nel modo che ti è più congeniale (verbalmente, per iscritto ecc), sempre nel rispetto dei diritti degli altri.</li>
        <li><b>Art.14</b> - Hai diritto ad avere le tue idee e a professare la religione che preferisci sotto la guida dei tuoi genitori.</li>
        <li><b>Art.15</b> - Hai diritto a riunirti con i tuoi amici, a partecipare o a fondare associazioni, sempre nel rispetto dei diritti degli altri.</li>
        <li><b>Art.16</b> - Hai diritto ad avere una tua vita privata, anche all’interno della tua famiglia, compreso il diritto ad avere una tua corrispondenza privata.</li>
        <li><b>Art.17 </b>- Hai diritto a ricevere informazioni provenienti da tutto il mondo, attraverso i media (radio, giornali, televisione) e ad essere protetto/a da materiali e informazioni dannosi.</li>
        <li><b>Art.18</b> - Hai diritto ad essere cresciuto/a ed educato/a dai tuoi genitori, nel rispetto del tuo superiore interesse.</li>
        <li><b>Art.19 </b>- Hai diritto ad essere protetto/a da ogni forma di maltrattamento, abuso o sfruttamento da parte di chiunque.</li>
        <li><b>Art.20 </b>- Hai diritto ad avere protezione e assistenza speciali se non puoi vivere con i tuoi genitori.</li>
        <li><b>Art.21 </b>- La decisione di una tua adozione deve essere presa nel tuo superiore interesse.</li>
        <li><b>Art.22</b> - Hai diritto a protezione speciale e assistenza nel caso in cui tu sia un rifugiato/a (ad esempio se provieni da un Paese in guerra).</li>
        <li><b>Art.23 </b>- Se sei disabile, mentalmente o fisicamente, hai diritto ad avere un’assistenza speciale, al fine di renderti autonomo/a e di partecipare pienamente alla vita sociale.</li>
        <li><b>Art.24 -</b> Hai diritto alla salute, all’assistenza medica e a ricevere tutte le informazioni necessarie per garantire tale diritto.</li>
        <li><b>Art.25</b> - Hai diritto ad un controllo regolare delle terapie e delle condizioni in cui vivi, qualora tu venga affidato/a a centri di cura o assistenza.</li>
        <li><b>Art.26 </b>- Hai diritto ad un sostegno speciale da parte dello Stato se sei in condizioni economiche o sociali disagiate.</li>
        <li><b>Art.27</b> - Hai diritto ad un livello di vita adeguato. Ciò significa che i tuoi genitori, o in mancanza lo Stato, dovranno garantirti cibo, vestiti e una casa in cui vivere.</li>
        <li><b>Art.28</b> - Hai diritto ad avere un’istruzione/ educazione.</li>
        <li><b>Art.29 </b>- Hai diritto a una educazione che sviluppi la tua personalità, le tue capacità e il rispetto dei diritti, dei valori, delle culture degli altri popoli e dell’ambiente.</li>
        <li><b>Art.30</b> - Se appartieni a una minoranza etnica, religiosa o linguistica, hai diritto a mantenere la tua cultura, praticare la tua religione e parlare la tua lingua.</li>
        <li><b>Art.31 -</b> Hai diritto, al riposo, al tempo libero, a giocare e a partecipare ad attività culturali (ad esempio la musica, il teatro e lo sport).</li>
        <li><b>Art.32</b> - Hai diritto a non svolgere lavori pesanti e pericolosi per la tua salute o che ti impediscono di andare a scuola.</li>
        <li><b>Art.33</b> - Hai diritto a essere protetto/a dall’uso e dal traffico di droghe.</li>
        <li><b>Art.34</b> - Hai diritto a essere protetto/a da ogni tipo di sfruttamento e abuso sessuale.</li>
        <li><b>Art.35</b> - Hai diritto ad essere protetto/a per impedire che tu sia rapito/a o venduto/a.</li>
        <li><b>Art.36</b> - Hai diritto a essere protetto/a da ogni forma di sfruttamento.</li>
        <li><b>Art.37</b> - Hai diritto a non subire torture o punizioni crudeli. Se hai commesso un reato non puoi essere condannato alla pena di morte o alla detenzione a vita.</li>
        <li><b>Art.38</b> - Hai diritto a essere protetto/a in caso di guerra e, nel caso in cui tu abbia meno di quindici anni, non puoi e non devi essere arruolato/a nell’esercito.</li>
        <li><b>Art.39</b> - Hai diritto a cure appropriate e al reinserimento nella società nel caso in cui tu sia stato/a vittima di abbandono, guerra, tortura, o di qualunque forma di sfruttamento o maltrattamento.</li>
        <li><b>Art.40</b> - Hai diritto a essere adeguatamente difeso/a nel caso in cui tu sia accusato/a o abbia commesso un reato.</li>
        <li><b>Art.41 </b>- Hai diritto a usufruire delle leggi nazionali ed internazionali che ti garantiscano maggiore protezione rispetto alle norme di questa Convenzione.</li>
      </ul>
      <p>Fonti: <a href="https://www.ohchr.org/en/professionalinterest/pages/crc.aspx">www.ohcchr.org</a>; <a href="http://images.savethechildren.it/f/download/CRC/CR/CRC-semplificata.pdf?_ga=1.23745404.795799098.1442405198">Save the children</a></p>
      <p> </p>
      <p>TI PUO' INTERESSARE ANCHE:<a href="https://www.nostrofiglio.it/neonato/0-3-mesi/prematuro/carta-dei-diritti-del-bambino-nato-prematuro"> La Carta dei diritti del bambino nato prematuro, cos'è</a></p>
      <p> </p>
      <p>GUARDA ANCHE LA GALLERIA FOTOGRAFICA: </p>
      <related>
        <a href="https://www.nostrofiglio.it/bambino/bambino-6-14-anni/scuola-primaria/i-diritti-e-i-doveri-dei-bambini"/>
      </related>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/bambino/bambino-6-14-anni/scuola-primaria/i-diritti-e-i-doveri-dei-bambini"/>
        <a href="https://www.nostrofiglio.it/famiglia/20-novembre-la-giornata-dei-diritti-dellinfanzia"/>
        <a href="https://www.nostrofiglio.it/news/giornata-internazionale-bambine-ragazze-11-ottobre"/>
      </related>
    </article>
  </body>
</html>