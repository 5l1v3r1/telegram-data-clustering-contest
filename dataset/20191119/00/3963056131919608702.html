<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/parigi_studentessa_italiana_suicidio_oggi_sorbona-4874978.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Studentessa napoletana precipita nel vuoto a Parigi, la famiglia: «È stato un incidente»"/>
    <meta property="og:description" content="Tragedia a Parigi: una giovane napoletana, Niva Congedo, poco più che ventenne, è morta a Parigi dove da tempo frequentava un corso di laurea alla Università Sorbonne...."/>
  </head>
  <body>
    <article>
      <h1>Studentessa napoletana precipita nel vuoto a Parigi, la famiglia: «È stato un incidente»</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Tragedia a <a href="https://www.ilmattino.it/ricerca/Parigi/">Parigi</a>: una giovane napoletana, <b>Niva Congedo</b>, poco più che ventenne, è morta a Parigi dove da tempo frequentava un corso di laurea alla Università <b>Sorbonne</b>. La notizia è rimbalzata immediatamente tra gli amici e conoscenti della ventenne, nata e residente a <a href="https://www.ilmattino.it/ricerca/Posillipo/">Posillipo</a>. Indagini in corso da parte della <b>Gendarmerie</b>, anche se - al momento - ci sarebbero pochissimi dubbi sulla ricostruzione di un gesto suicida.</p>
      <p>Ulteriori accertamenti sono in corso: gli investigatori avrebbero già eseguito una perquisizione nell'appartamento in cui risiedeva la giovane, che - a quanto risulta - non avrebbe lasciato alcun biglietto né messaggi.  </p>
      <p>«La famiglia - spiega l'avvocato <b>Luigi Trapani</b>, legale dei coniugi Congedo - è distrutta dal dolore per aver perso in circostanze così drammatiche la propria giovane figlia che nella mattinata di lunedì 18 novembre, verso le ore 13:30, è accidentalmente caduta, perdendo la vita, dalla finestra dell’appartamento che abitava al 88 Bld. Jourdan. Anche la polizia francese, prontamente intervenuta sul luogo dell’accaduto per ricostruire i fatti, non ha fornito ulteriori elementi per poter formulare ipotesi diverse dall’evento accidentale». </p>
      <footer>Ultimo aggiornamento: 20 Novembre, 10:59<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/napoli/cronaca/suicidio_napoletano_18_enne_impicca_officina-4870191.html"/>
      </related>
    </article>
  </body>
</html>