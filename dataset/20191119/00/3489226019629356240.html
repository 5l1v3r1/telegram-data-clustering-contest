<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/anakatalhpsh-toy-ypogeioy-ths-asoee-espasan-to-loyketo-ths-astynomias"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="«Ανακατάληψη» του υπογείου της ΑΣΟΕΕ - Έσπασαν το λουκέτο της αστυνομίας"/>
    <meta property="og:description" content="Εννέα μέρες μετά την εκκένωση του υπογείου της ΑΣΟΕΕ από άνδρες της Αστυνομίας, χθες, πρώτη μέρα λειτουργείας του Πανεπιστημίου μετά το κλείσιμο για τον εορτασμό του Πολυτεχνείου, άγνωστοι έσπασαν το λουκέτο και «ανακατέλαβαν» τον χώρο. "/>
  </head>
  <body>
    <article>
      <h1>«Ανακατάληψη» του υπογείου της ΑΣΟΕΕ - Έσπασαν το λουκέτο της αστυνομίας</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Εννέα μέρες μετά την εκκένωση του <a href="https://www.documentonews.gr/article/adeia-mpoykalia-kai-kranh-brhke-h-elas-sthn-asoee-fakelwse-kai-ta-synthhmata-stoys-toixoys-photosvideo">υπογείου της ΑΣΟΕΕ από άνδρες της Αστυνομίας</a>, χθες, πρώτη μέρα λειτουργείας του Πανεπιστημίου μετά το κλείσιμο για τον εορτασμό του Πολυτεχνείου, άγνωστοι έσπασαν το λουκέτο και «ανακατέλαβαν» τον χώρο. </h4>
      <p>Σύμφωνα με ρεπορτάζ της εφημερίδας «<b>ΤΑ ΝΕΑ</b>» οι άγνωστοι εγκαταστάθηκαν στο υπόγειο και έγραψαν στους τοίχους το σύνθημα: <b>Το στέκι είναι δικό μας</b>.</p>
      <p>Γύρω στις τρεις χθες το μεσημέρι υπάλληλοι του Πανεπιστημίου άκουσαν δυνατούς θορύβους από το υπόγειο, αλλά όπως αναφέρει η εφημερίδα κανείς δεν κατέβηκε για έλεγχο. </p>
      <h3>Κανονικά η λειτουργία του Πανεπιστημίου</h3>
      <p>Την ίδια ώρα το Πανεπιστήμιο σε ανακοίνωση του αναφέρει σήμερα ότι «με αφορμή σημερινά δημοσιεύματα που αναφέρουν ότι το Οικονομικό Πανεπιστήμιο Αθηνών τελεί υπό κατάληψη, σας γνωρίζουμε ότι το Πανεπιστήμιο λειτουργεί κανονικά».</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>