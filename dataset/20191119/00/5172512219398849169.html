<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/bmw-m8-gran-coupe-a-intrat-pe-linia-de-asamblare-noul-model-de-performanta-94815.html"/>
    <meta property="og:site_name" content="Automarket"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="BMW M8 Gran Coupe a intrat pe linia de asamblare: noul model de performanță este produs la uzina din Dingolfing"/>
    <meta property="og:description" content="BMW a anunțat că noul M8 Gran Coupe a intrat pe linia de asamblare a fabricii din Dingolfing. Debutul comercial este pregătit pentru luna ianuarie a anului viitor."/>
  </head>
  <body>
    <article>
      <h1>BMW M8 Gran Coupe a intrat pe linia de asamblare: noul model de performanță este produs la uzina din Dingolfing</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Cornel Șocariciu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/815/102330l-610x390-b-e738ad10.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/555278l-610x390-b-aff417e4.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/428134l-610x390-b-17ebe9e3.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/252197l-610x390-b-79cb3a12.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/825587l-610x390-b-597c4f0e.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/154957l-610x390-b-d647fd5f.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/914167l-610x390-b-e89ea7b5.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/815/420244l-610x390-b-a7245d9b.jpg"/>
        </figure>
      </slideshow>
      <p>BMW a anunțat că noul M8 Gran Coupe a intrat pe linia de asamblare a fabricii din Dingolfing. Debutul comercial este pregătit pentru luna ianuarie a anului viitor.</p>
      <p>
        <b>La începutul lunii trecute, <a href="https://www.automarket.ro/masini-noi/bmw/">BMW</a> a publicat <a href="https://www.automarket.ro/stiri/primele-imagini-si-detalii-despre-bmw-m8-gran-coupe-tractiune-integrala-si-94033.html">primele imagini și detalii referitoare la noul M8 Gran Coupe</a>. Modelul de performanță pregătit de constructorul german este echipat cu motorul V8 de 4.4 litri care oferă 600 de <a href="https://www.automarket.ro/stiri/cal-putere-cp-86347.html">cai putere</a> și 750 Nm. Totodată, nemții oferă și versiunea M8 Gran Coupe Competition. În acest caz, unitatea pe benzină este mai generoasă cu 25 de <a href="https://www.automarket.ro/stiri/cal-putere-cp-86347.html">cai putere</a>.</b>
      </p>
      <p>Acum, reprezentanții BMW au anunțat că noul M8 Gran Coupe a intrat pe linia de asamblare a fabricii din Dingolfing, Germania. Conform oficialilor producătorului bavarez, la uzina din Dingolfing sunt asamblate zilnic circa 60 de unități M8 (<a href="https://www.automarket.ro/stiri/bmw-a-prezentat-noile-m8-coupe-si-m8-cabrio-tractiune-integrala-m-xdrive-91809.html">Coupe, Cabrio</a> și Gran Coupe), 40% dintre acestea fiind M8 Gran Coupe.</p>
      <figure>
        <img src="https://static.automarket.ro/img/auto_resized/db/article/094/815/555278l-545x363-n-83940d79.jpg"/>
      </figure>
      <p>Fanii vor avea ocazia să admire noul M8 Gran Coupe în cadrul Salonului Auto de la Los Angeles, eveniment care își deschide porțile pentru publicul larg în cursul zilei de 22 noiembrie. Totodată, producătorul german a anunțat că debutul comercial este programat pentru luna ianuarie 2020.</p>
      <p>La uzina din Dingolfing, BMW asamblează Seria 3, Seria 4, Seria 5, Seria 6, Seria 7 și Seria 8. Aproximativ 1.500 de mașini sunt produse zilnic la uzina din Germania, iar conform raportului producătorului bavarez, în 2017 producția a fost de 330.000 de unități. La fabrica din Dingolfing, BMW mizează pe 18.000 de angajați și 800 de ucenici.</p>
    </article>
  </body>
</html>