<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/allerta-arancione-a-genova-il-comune-scuole-tutte-aperte--213397.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Allerta arancione a Genova, il Comune: &quot;Scuole tutte aperte&quot;"/>
    <meta property="og:description" content="GENOVA -  Scuole tutte aperte oggi martedì 19 novembre a Genova. Dalle 21 di lunedì in città come nel resto del centro della regione è in vigore l'allerta arancione per rischio idrogeologico."/>
  </head>
  <body>
    <article>
      <h6 class="kicker">La decisione di Palazzo Tursi valutata la situazione meteo</h6>
      <h1>Allerta arancione a Genova, il Comune: "Scuole tutte aperte"</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="https://www.primocanale.it/immagininews/thumbs/213397-420x236.jpg"/>
      </figure>
      <p><b>GENOVA - </b> <b>Scuole tutte aperte oggi martedì 19 novembre a Genova.</b> Dalle 21 di lunedì in città come nel resto del centro della regione è in vigore l'allerta arancione per rischio idrogeologico.</p>
      <p>La decisione di tenere gli istituti scolastici aperti è stata presa dal Comune intorno alle ore 5,30 valutata la situazione meteo in città e constata l'assenza di criticità. A comunicarla il consigliere delegato alla Protezione civile Sergio Gambino che ha spiegato: "Non ci sono criticità, confermata la decisione presa ieri. Ha piovuto in modo costante ma senza creare criticità".</p>
      <p>Altri Comuni invece vista la situazione hanno decisio di tenere le scuole chiuse. Qui di seguito l'elenco dei comuni che hanno deciso di tenere le scuole oggi martedì 19 novembre:</p>
      <ul>
        <li>Albissola Marina</li>
        <li>Albisola Superiore</li>
        <li>Arenzano</li>
        <li>Avegno</li>
        <li>Bergeggi</li>
        <li>Camogli</li>
        <li>Campomorone</li>
        <li>Campo Ligure</li>
        <li>Celle Ligure</li>
        <li>Ceranesi</li>
        <li>Cogoleto</li>
        <li>Cosseria</li>
        <li>Masone</li>
        <li>Mignanego</li>
        <li>Rossiglione</li>
        <li>Savona</li>
        <li>Tiglieto</li>
        <li>Vado</li>
        <li>Varazze</li>
        <li>A Recco le scuole rimarranno aperte tranne l'asilo in via Milano</li>
        <li>A Sori saranno chiusi la scuola dell'infanzia 'G. Ghio' e l'asilo nido 'Gli Orsetti del Ghio'.</li>
      </ul>
      <p><b>LE DISPOSIZIONI PER UNIVERSITA' </b>-</p>
      <p>Durante l'allerta meteo arancione le attività didattiche previste per il periodo presso i seguenti edifici sono sospese:</p>
      <p>• l’edificio “Ex-Sutter”, situato in Genova, viale Cembrano n. 4;</p>
      <p>• le aule e i laboratori didattici situati ai PIANI FONDI dei seguenti edifici siti in Genova:</p>
      <p>• “Polo didattico delle Fontane” - via delle Fontane n. 10;</p>
      <p>• “Palazzo Serra” - p.zza Santa Sabina n. 2;</p>
      <p>• “Ex Igiene - Edificio 14” - via Pastore n. 1;</p>
      <p>• “Palazzo delle Scienze - Edificio 12” - c.so Europa n. 26;</p>
      <p>• “Palazzina delle Scienze - Edificio 8” - v.le Benedetto XV, n. 5;</p>
      <p>• “Ex Chimica Generale - Edificio 9” - v.le Benedetto XV, n. 3;</p>
      <p>• “Scienze Farmaceutiche - Edificio 10” - v.le Benedetto XV, n. 3.</p>
      <p>Sono altresì sospese tutte le attività didattiche presso il Campus di Savona, i cui edifici saranno chiusi, sia per gli studenti che per il personale. Quest’ultimo rimarrà a disposizione dei Dirigenti e, in caso di assenza dal servizio, varranno i contenuti della “Nota allerta meteo”, pubblicata all’indirizzo https://intranet.unige.it/personale/settore-gestione-delle-presenze.</p>
      <p>Qualora lo stato di allerta termini durante l’orario previsto per lo svolgimento delle lezioni/attività, le stesse potranno riprendere, nei suddetti edifici, solo un’ora dopo la cessazione dell’allerta medesima.</p>
      <p>Per “attività didattiche” si intendono:</p>
      <p>• lezioni di ogni tipo di corso,</p>
      <p>• attività di laboratorio didattico assimilabili alle lezioni,</p>
      <p>• revisioni collettive,</p>
      <p>• esami,</p>
      <p>• esami di laurea,</p>
      <p>• convegni, presentazioni, inaugurazioni ecc.</p>
      <p>Come disposto dall’Ordinanza del Sindaco di Genova 13/2016, devono essere sospese tutte le uscite didattiche anche se programmate.</p>
      <p>Le attività di laboratorio svolte da tesisti e singoli studenti nell’ambito di una ricerca, singoli appuntamenti tra studenti e docenti presso i propri studi e/o laboratori, potranno essere svolti con modalità autonomamente regolate. </p>
      <related>
        <a href="https://www.primocanale.it/notizie/commercio-intesa-su-riqualificazione-attivit-a-sestri-levante-212645.html"/>
        <a href="https://www.primocanale.it/notizie/maltempo-frana-a-carro-tre-famiglie-isolate-213362.html"/>
        <a href="https://www.primocanale.it/notizie/nuovo-caso-di-meningite-a-genova-27enne-gravissima-all-ospedale-213372.html"/>
        <a href="https://www.primocanale.it/notizie/pioggia-e-neve-non-abbandonano-la-liguria-allerta-arancione-sul-centro-primocanale-in-diretta-dalle-20-30-213381.html"/>
        <a href="https://www.primocanale.it/notizie/maltempo-alla-spezia-chiude-strada-della-ripa-213395.html"/>
        <a href="https://www.primocanale.it/video/orientamenti-il-salone-del-saper-fare-le-perplessit-dei-genitori-sulla-scelta-della-scuola-secondaria-112902.html"/>
        <a href="https://www.primocanale.it/video/maltempo-in-liguria-giampedrone-situazione-sempre-monitorata-dalla-protezione-civile--113296.html"/>
        <a href="https://www.primocanale.it/video/maltempo-a-genova-gambino-tutti-i-divieti-e-le-raccomandazioni-del-comune--113297.html"/>
        <a href="https://www.primocanale.it/video/pioggia-e-neve-non-abbandonano-la-liguria-allerta-arancione-sul-centro-113360.html"/>
      </related>
    </article>
  </body>
</html>