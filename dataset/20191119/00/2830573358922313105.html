<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/saloni/eicma/2019/11/19-63542600/suzuki_v-strom_1050_xt_sakigake_e_la_limited_edition/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Suzuki V-STROM 1050 XT, &quot;Sakigake&quot; è la limited edition"/>
    <meta property="og:description" content="Disponibile solo online e in 10 esemplari: con una livrea vintage, l'azienda di Hamamatsu lancia sul mercato italiano l'edizione limitata della moto presentata nella prestigiosa cornice dell'EICMA 2019"/>
  </head>
  <body>
    <article>
      <h1>Suzuki V-STROM 1050 XT, "Sakigake" è la limited edition</h1>
      <h2>Disponibile solo online e in 10 esemplari: con una livrea vintage, l'azienda di Hamamatsu lancia sul mercato italiano l'edizione limitata della moto presentata nella prestigiosa cornice dell'EICMA 2019</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>“Colui che compie il primo passo in avanti”. Il pioniere che apre nuove strade. Nella lingua giapponese, per descrivere questo concetto, basta una parole: "<b>Sakigake</b>". Ed è a essa che in casa <b>Suzuki</b> si sono ispirati per denominare la nuovissima Sport Enduro Tourer.</p>
      <p><b>SUZUKI V-STROM 1050XT <a href="https://www.tuttosport.com/news/motori/due-ruote/saloni/eicma/2019/11/05-63053937/eicma_2019_suzuki_presenta_v-strom_1050/">HA DEBUTTATO A EICMA 2019</a></b>, attirando l’attenzione di tantissimi visitatori. Ma la moto è già pronta a sbarcare sul mercato italiano, in una <b>limited edition</b> (<b>solo 10 esemplari</b> in totale) per il web.</p>
      <figure>
        <a href="https://www.tuttosport.com/foto/motori/due-ruote/saloni/eicma/2019/11/19-63542330/suzuki_v-strom_1050xt_sakigake_gli_scatti/">
          <img src="https://cdn.tuttosport.com/images/2019/11/19/170344584-b12a7bec-af39-474d-bf46-445ec4b9179f.jpg"/>
        </a>
        <figcaption>Suzuki V-STROM 1050XT Sakigake: gli scatti<br/><a href="https://www.tuttosport.com/foto/motori/due-ruote/saloni/eicma/2019/11/19-63542330/suzuki_v-strom_1050xt_sakigake_gli_scatti/">Guarda la gallery</a></figcaption>
      </figure>
      <p><b>COME ACQUISTARLA -</b> <b>Suzuki V-STROM 1050XT Sakigake</b> sarà infatti acquistabile dalla mezzanotte del 21 novembre attraverso un collegamento al <a href="https://shop.suzuki.it/moto/nuova-v-strom/">sito dedicato</a> e una procedura guidata molto semplice. Dopo aver effettuato l’accesso sulla piattaforma MySuzuki, il cliente dovrà scegliere il concessionario in cui ritirare la moto e versare un acconto di 500 euro sul conto PayPal del dealer stesso. Nelle 48 ore successive all’avvenuta prenotazione online, il concessionario scelto contatterà il cliente per la formalizzazione dell’acquisto.</p>
      <p><b>ASPETTO -</b> La Sakigake mostra una <b>livrea</b> particolare, dal sapore <b>vintage</b>, che abbina bianco e arancione, come le iconiche DR-BIG e DR-Z pilotate dal belga Gaston Rahier alla Parigi-Dakar del 1988.</p>
      <p><b>CARATTERISTICHE -</b> La 1050XT rappresenta l’evoluzione della gamma V-STROM, rinomata nel settore in termini di affidabilità, comfort e performance. Sotto il telaio a doppia trave in alluminio, la nuova Suzuki sviluppa il motore a V bicilindrico a 90 gradi, con la <b>potenza che sale a 107,4 CV</b>, con consumi ridotti e rispetto delle norme Euro5. Completano il quadro una ricca offerta tecnologica, in grado di rendere l’elettronica più efficiente che mai, e un ampio pacchetto di sistemi pensati per sicurezza e piacere di guida.</p>
      <figure>
        <video src="http://media.tuttosport.com/ts/2019/11/06/cms_20191106_suzuki-vstrommp41573039365.mp4"/>
        <figcaption>Suzuki V-Strom 1050 all'EICMA: Video</figcaption>
      </figure>
      <p><b>IL LATO ADVENTURE -</b> Ma, essendo in fin dei conti una moto dedita all’avventura, Suzuki ha voluto rimarcare tale concetto. Ed è così infatti che la Casa di Hamamatsu proporrà in omaggio, insieme all’esemplare Sakigake, <b>un esclusivo set di borse</b>: due laterali in alluminio nero da 37 litri e un bauletto coordinato da 38 litri. Questo set riesce a garantire contemporaneamente due aspetti: <b>ampia capacità di carico</b> e un aspetto ancora più elegante conferito alla moto.</p>
      <related>
        <a href="https://www.tuttosport.com/archivio/motori/due-ruote/saloni/eicma"/>
        <a href="https://www.tuttosport.com/news/motori/due-ruote/saloni/eicma/2019/11/19-63532231/eicma_2019_un_trionfo_anche_sul_web/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/19-63530533/super-naked_2020_parte_la_grande_sfida/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/18-63501202/triumph_tiger_900_rally_e_gt_tre_cilindri_per_l_avventura/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/18-63493635/eicma_2019_ecco_le_soluzioni_innovative_bosch/?related_news"/>
      </related>
    </article>
  </body>
</html>