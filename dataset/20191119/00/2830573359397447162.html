<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/19-63529262/a_bola_juve_il_benfica_torna_su_perin_possibile_trasferimento_gia_a_gennaio_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="A Bola: &quot;Juve, il Benfica torna su Perin. Possibile trasferimento già a gennaio&quot;"/>
    <meta property="og:description" content="Il club portoghese sarebbe pronto a puntare sul portiere bianconero, dopo che il suo passaggio in Portogallo quest'estate saltò per alcuni problemi fisici. Operazione da 15 milioni di euro, con il giovane terzino Joao Ferreira che farebbe il percorso inverso "/>
  </head>
  <body>
    <article>
      <h1>A Bola: "Juve, il Benfica torna su Perin. Possibile trasferimento già a gennaio"</h1>
      <h2>Il club portoghese sarebbe pronto a puntare sul portiere bianconero, dopo che il suo passaggio in Portogallo quest'estate saltò per alcuni problemi fisici. Operazione da 15 milioni di euro, con il giovane terzino Joao Ferreira che farebbe il percorso inverso </h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>LISBONA (PORTOGALLO) - </b>Il <b>Benfica</b> fa dietrofront e torna sul portiere della <a href="https://www.tuttosport.com/squadre/SerieA/Juve/t128"><b>Juve</b></a> <a href="https://www.tuttosport.com/news/calcio/calciomercato/2019/07/18-59055248/dal_portogallo_perin_non_supera_visite_mediche_al_benfica/"><b>Mattia Perin</b></a>. Secondo il quotidiano portoghese <i>A Bola</i>, che ha aperto così stamane la sua edizione cartacea, infatti, il club delle Aquile sarebbe pronto a intavolare una nuova trattativa per portare l'estremo difensore ex Genoa in Portogallo già nella finestra di <a href="https://www.tuttosport.com/calcio/calciomercato/"><b>calciomercato</b></a> di gennaio. Il passaggio di Perin al Benfica era vicino già quest'estate, ma la trattativa poi saltò a causa di alcuni problemi fisici emersi dopo aver effettuato i consueti test.  </p>
      <figure>
        <video src="http://media.tuttosport.com/videos/2019/07/19/cms_20190719_1907-perin-niente-benficamp41563520984.mp4"/>
        <figcaption>Benfica, visite mediche negative per Mattia Perin</figcaption>
      </figure>
      <h3>Operazione da 15 milioni di euro. Alla Juve il classe 2001 Joao Ferreira</h3>
      <p><b>Perin</b>, che intanto ha ricominciato ad allenarsi con la Juve dopo i problemi alla spalla che lo tormentano da alcuni mesi, si sottoporrà a nuovi esami e, qualora tutto dovesse andare per il meglio, la trattativa potrebbe chiudersi già nella finestra invernale di mercato. Stando a quanto riportato da <i>A Bola</i>, i due club potrebbero raggiungere l'accordo per una cifra intorno ai <b>15 milioni di euro</b>. In più alla Juve andrebbe il giovane terzino classe 2001 <b>Joao</b> <b>Ferreira</b>, pronto a fare il percorso inverso. </p>
      <figure>
        <video src="http://media.tuttosport.com/videos/2019/11/18/cms_20191118_emre-can-corsportmp41574080938.mp4"/>
        <figcaption>Juve, Emre Can è scontento</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/18-63503337/as_manduzkic_e_ancelotti_nel_mirino_dell_inter_miami_di_beckham_/"/>
        <a href="https://www.tuttosport.com/news/calcio/serie-a/juventus/2019/11/19-63521675/juve-united_vendi_2_prendi_1_su_pogba_cresce_il_pressing_di_paratici_e_cuadrado_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/serie-a/juventus/2019/11/19-63521675/juve-united_vendi_2_prendi_1_su_pogba_cresce_il_pressing_di_paratici_e_cuadrado_/?related_news"/>
        <a href="https://www.tuttosport.com/news/calcio/calciomercato/2019/11/18-63492830/mundo_deportivo_juve_attenta_il_barcellona_piomba_su_willian_/?related_news"/>
        <a href="https://www.tuttosport.com/news/calcio/calciomercato/2019/11/18-63487924/pogba_rincorsa_juve_presto_scatter_loperazione_polpo/?related_news"/>
        <a href="https://www.tuttosport.com/news/calcio/calciomercato/2019/11/17-63458463/chong_la_juve_ci_prova_come_con_pogba_nel_2012/?related_news"/>
      </related>
    </article>
  </body>
</html>