<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378907/egitimin-suclusu-bulundu"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T00:30:00+00:00"/>
    <meta property="og:title" content="Eğitimin suçlusu bulundu!"/>
    <meta property="og:description" content="Evet inanması güç ama Troll’lerin ödüllendirildiği ülkemizde Erbakan hocamızın sözlerini paylaşan öğretmene soruşturma açıldı..."/>
  </head>
  <body>
    <article>
      <h1>Eğitimin suçlusu bulundu!</h1>
      <h2>Evet inanması güç ama Troll’lerin ödüllendirildiği ülkemizde Erbakan hocamızın sözlerini paylaşan öğretmene soruşturma açıldı...</h2>
      <address>
        <time datetime="2019-11-19T00:30:00+00:00">19 Nov 2019, 00:30</time>
      </address>
      <p>17 yılda 15 kez değişen eğitim sisteminde biriken sorunları çözmesi gereken yetkililer, yapboz tahtasına dönen “eğitim”de suçlu icat etti(!)</p>
      <p>Türkiye'nin en büyük sorunlarından birisi hiç kuşkusuz eğitim. Eğitimde biriken sorunları çözülmesi gereken yetkililer, yapboz tahtasına dönen eğitim sisteminde suçluyu buldu(!)</p>
      <p>Anadolu Gençlik Derneği’nin Silopi temsilcisi olan ve bir okulda müdür yardımcısı görevinde bulunan Sıddık Akyasan’a, sosyal medyada şiir ve merhum Erbakan Hocamızın konuşmasını paylaşması sebebiyle soruşturma açıldı. Troller iftira, hakaret dolu paylaşımlar yapıp ceza almazken, Erbakan Hoca’nın konuşmasını paylaşan bir öğretmenin ceza alması adalet sistemindeki çifte standardı yeniden gözler önüne serdi.</p>
      <h3>ERBAKAN HOCA’NIN SÖZLERİNİ PAYLAŞTI</h3>
      <p>Yaptığı iki paylaşımdan dolayı soruşturma açılan Sıddık Akyasan, Neyzen Tevfik’in beğendiği bir şiirini, Erbakan Hocamızın Meclis’te yaptığı konuşmanın sözlerini paylaştı. Trollerin ceza almadığı sosyal medya paylaşımları halen dururken, Akyasan şiir ve Erbakan Hocamızın sözlerinden dolayı soruşturma ile karşı karşıya kaldı. Aynı zamanda AGD’nin Silopi temsilcisi olan Akyasan, kendisine haber verilmeden ve hiçbir uyarı yapılmadan açılan soruşturma neticesinde alacağı cezayı bekliyor. </p>
      <h3>TROLL’E ÖDÜL ÖĞRETMENE CEZA</h3>
      <p>Trollerin ceza almadığı gibi ödüllendirildiği ülkemizde öğretmen Akyasan, Erbakan Hocamızın sözlerinden dolayı soruşturma ile karşı karşıya kaldı. Aynı zamanda AGD’nin Silopi temsilcisi olan Akyasan, kendisine haber verilmeden ve hiçbir uyarı yapılmadan açılan soruşturma neticesinde alacağı cezayı bekliyor. </p>
    </article>
  </body>
</html>