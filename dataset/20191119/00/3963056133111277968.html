<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/roma_imprenditori_arrestati_corruzione-4872521.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Roma, pretendevano assunzione da 250mila euro, arrestati carabiniere, sindacalista e commercialista"/>
    <meta property="og:description" content="Un maresciallo dei carabinieri, un sindacalista e un commercialista sono stati arrestati questa mattina in esecuzione di una ordinanza di misura cautelare firmata da Gip Marzano su richiesta del..."/>
  </head>
  <body>
    <article>
      <h1>Roma, pretendevano assunzione da 250mila euro, arrestati carabiniere, sindacalista e commercialista</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Un <b>maresciallo </b>dei carabinieri, un <b>sindacalista </b>e un <b>commercialista </b>sono stati arrestati questa mattina in esecuzione di una ordinanza di misura cautelare firmata da Gip Marzano su richiesta del procuratore Spinelli. Secondo quanto emerso dalle indagini, il maresciallo, aiutato dal sindacalista, avrebbe <b><a href="https://www.ilmessaggero.it/ricerca/corruzione/">corrotto </a></b>un noto imprenditore di cliniche private, convincendolo ad assumere presso la sua società il commercialista, con un contratto da <b>250mila euro l'anno</b>.</p>
      <p>LEGGI ANCHE <a href="https://www.ilmessaggero.it/roma/news/roma_tenta_di_corrompere_i_finanzieri_per_evitare_sequestro_merce_contraffatta_arrestata-4872563.html">Roma: tenta di corrompere i finanzieri per evitare sequestro merce contraffatta, arrestata</a></p>
      <p>Secondo i dettagli e forntiti questa mattina in <b>Procura </b>dal Procuratore <b>Paolo Ielo, </b>il <b><a href="https://www.ilmessaggero.it/ricerca/maresciallo/">maresciallo</a></b>, dopo essere venuto a conoscenza che l'imprenditore era coinvolto in una indagine della procura, gli ha assicurato di poterla <b>indirizzare in maniera favorevole</b>. Inoltre, l'uomo, <b>per dimostrare il suo forte ascendente</b> sulla Procura, avrebbe mostrato <b><a href="https://www.ilmessaggero.it/ricerca/imprenditore/">all'imprenditore </a></b>degli <b>atti secretati</b>: per questo, oltre che di tentata induzione indebita e corruzione, dovrà rispondere anche di <b>violazione di segreto d'ufficio</b>.</p>
      <p>LEGGI ANCHE <a href="https://www.ilmessaggero.it/roma/news/vigili_controlli_negozi_cento_ontana_di_trevi_gelati_pranzi_gratis_inchiesta_news-4871293.html">Roma, gelati e pranzi gratis: così i vigili chiudevano un occhio sui negozi del centro</a></p>
      <p>Secondo quanto emerso dalla conferenza in Procura, il <b><a href="https://www.ilmessaggero.it/ricerca/sindacalista/">sindacalista</a></b>, invece, per convincere l'imprenditore all'assunzione del commercialista, avrebbe paventato di avere amicizie influenti: sia in ambiente criminale, facendosi vedere con un pregiudicato e sia in ambiente politico, <b>facendo il nome</b> del consigliere regionale del <b>M5s Davide Barillari</b>, che, secondo il sindacalista, <b>si sarebbe impegnato</b>, in caso di rifiuto, affinchè le cliniche dell'imprenditore <b>fossero commissariate</b>. Tutta l'indagine svolta dai carabinieri del nucleo investigativo di Roma, nate in seguito alla denuncia in procura presentata dall'imprenditore si sono avvalse di intercettazioni telefoniche. Al vaglio degli investigatori ci sono le posizioni sia del politico che del pregiudicato. Gli investigatori devono accertare quanto loro fossero a conoscenza di essere usati come mezzo di «convincimento».</p>
      <footer>Ultimo aggiornamento: 15:49<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/nicastri_arata_respinto_patteggiamento_eolico_inchiesta_ultime_notizie-4870813.html"/>
        <a href="https://www.ilmessaggero.it/roma/news/roma_tenta_di_corrompere_i_finanzieri_per_evitare_sequestro_merce_contraffatta_arrestata-4872563.html"/>
        <a href="https://www.ilmessaggero.it/roma/politica/arresto_marcello_de_vito_libero_affrontero_processo-4872535.html"/>
        <a href="https://www.ilmessaggero.it/roma/news/roma_imprenditori_arrestati_corruzione-4872521.html"/>
        <a href="https://www.ilmessaggero.it/roma/news/vigili_controlli_negozi_cento_ontana_di_trevi_gelati_pranzi_gratis_inchiesta_news-4871293.html"/>
        <a href="https://www.ilmessaggero.it/video/cronaca/milano_corruzione_ortomercato_3_arresti_un_dirigente_pubblico-4872844.html"/>
        <a href="https://www.ilmessaggero.it/roma/news/carminati_riccardo_brugia_domiciliari_chi_e_mondo_di_mezzo-4871225.html"/>
        <a href="https://www.ilmessaggero.it/frosinone/gli_chiedono_i_soldi_mentre_li_denuncia-4869322.html"/>
        <a href="https://www.ilmessaggero.it/roma/news/100mila_euro_in_contanti_nascosti_borsone_roma-4864780.html"/>
        <a href="https://www.ilmessaggero.it/frosinone/corruzione_al_catasto_nei_guai_chi_si_serviva_dei_dipendenti_arrestati-4865430.html"/>
        <a href="https://www.ilmessaggero.it/italia/corruzione_ex_governatore_sicilia_crocetta-4870895.html"/>
      </related>
    </article>
  </body>
</html>