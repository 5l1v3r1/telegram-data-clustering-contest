<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/animali/cane_muore_antidroga_spacciatori_scrivono_messaggio_addio-4872890.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Gli spacciatori piangono il cane antidroga Rocky: «Saremo criminali ma abbiamo sentimenti»"/>
    <meta property="og:description" content="Il cane antidroga della polizia locale di Thiene, di nome Rocky, muore prematuramente. E gli spacciatori hanno un pensiero gentile per lui, dandogli un saluto. «Saremo criminali, spacciatori,..."/>
  </head>
  <body>
    <article>
      <h1>Gli spacciatori piangono il cane antidroga Rocky: «Saremo criminali ma abbiamo sentimenti»</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Luca Pozza</a></address>
      <p>Il cane antidroga della polizia locale di <a href="http://www.ilmessaggero.it/t/thiene">Thiene</a>, di nome <a href="http://www.ilmessaggero.it/t/ROCKY">Rocky</a>, muore prematuramente. E gli spacciatori hanno un pensiero gentile per lui, dandogli un saluto. «Saremo criminali, spacciatori, delinquenti, ma anche noi abbiamo sentimenti. Un cane non può avere alcuna colpa e quello che è successo dispiace pure a noi. Magari avete pensato che avessimo stappato una bottiglia ma non è così. Ciao Agenti, Buona Caccia. Ciao Rocky». E' questo il contenuto della lettera rinvenuta questa mattina (martedì 19), attorno alle 7, all'area ex Nordera di Thiene, vicino al garage del comando di polizia locale Nordest Vicentino. A rinvenire il foglietto, attorno alle 7, è stato un agente che si apprestava ad iniziare il turno di lavoro.</p>
      <p>Assieme al biglietto è stato apposto<b> un sacchettino contenente sostanza stupefacente mista</b>, marijuana e hashish, quale attestazione di "garanzia" sulla provenienza e originalità del biglietto di saluto. Rocky è scomparso a 3 anni per una torsione alla stomaco. Nei giorni scorsi la scomparsa del cane antidroga Rocky, aveva rattristato non solo gli agenti di polizia locale ed i numerosi ammiratori dello splendido pastore tedesco, ma evidentemente anche coloro che erano i destinatari dei suoi controlli. La "lettera" degli spacciatori ha commesso i vigili urbani, che per anni hanno lavorato assieme al fedele Rocky.</p>
      <figure>
        <a href="http://www.ilmessaggero.it/">
          <img src="https://www.ilmessaggero.it/uploads/ckfile/201911/messaggio-pusher_19124511.jpg.pagespeed.ce.NchSkkFKXp.jpg"/>
        </a>
      </figure>
      <footer>Ultimo aggiornamento: 14:25<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/animali/pocho_cane_poliziotto_camorra-4069832.html"/>
        <a href="https://www.ilmessaggero.it/roma/news/cinofili_carabinieri_droga_esplosivi_intervista-4798975.html"/>
        <a href="https://www.ilmessaggero.it/video/animali/carabinieri_unita_cinofila_esercitazione_il_messaggero-4798742.html"/>
      </related>
    </article>
  </body>
</html>