<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/it-companies-may-shed-30000-40000-mid-level-staff-mohandas-pai811.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T00:47:00+00:00"/>
    <meta property="og:title" content="'ഈ വര്‍ഷം തൊഴില്‍ നഷ്ടമാകുന്നത് 40,000 പേര്‍ക്ക് '- ഐ.ടി മേഖലയില്‍ സാമ്പത്തിക പ്രതിസന്ധി; ഐ.ടി വിദഗ്ധന്‍ സംസാരിക്കുന്നു"/>
    <meta property="og:description" content="Economic Crisis India ബെംഗളൂരു: രാജ്യത്തെ ഐ.ടി മേഖലയില്‍ ഒരുവര്‍ഷത്തിനുള്ളില്‍ തൊഴില്‍ നഷ്ടപ്പെടാന്‍ പോകുന്നവരുടെ എണ്ണം ഞെട്ടിക്കുന്നത്. ഏതാണ്ട് 40000 പേര്‍ക്കാണ് ജോലി നഷ"/>
  </head>
  <body>
    <article>
      <h1>'ഈ വര്‍ഷം തൊഴില്‍ നഷ്ടമാകുന്നത് 40,000 പേര്‍ക്ക് '- ഐ.ടി മേഖലയില്‍ സാമ്പത്തിക പ്രതിസന്ധി; ഐ.ടി വിദഗ്ധന്‍ സംസാരിക്കുന്നു</h1>
      <address><time datetime="2019-11-19T00:47:00+00:00">19 Nov 2019, 00:47</time> by <a rel="author">ന്യൂസ് ഡെസ്‌ക്</a></address>
      <p>ബെംഗളൂരു: രാജ്യത്തെ ഐ.ടി മേഖലയില്‍ ഒരുവര്‍ഷത്തിനുള്ളില്‍ തൊഴില്‍ നഷ്ടപ്പെടാന്‍ പോകുന്നവരുടെ എണ്ണം ഞെട്ടിക്കുന്നത്. ഏതാണ്ട് 40000 പേര്‍ക്കാണ് ജോലി നഷ്ടപ്പെടുക.</p>
      <p>വളര്‍ച്ചാ നിരക്ക് കുറഞ്ഞത് മൂലം ഈ വര്‍ഷം രാജ്യത്തെ ഐ.ടി കമ്പനികള്‍ 30000 – 40000 മധ്യനിര ജീവനക്കാരെ പറഞ്ഞു വിടുമെന്നാണ് ഐ.ടി വിദഗ്ധന്‍ മോഹന്‍ ദാസ് പൈ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഐ.ടി മേഖലയില്‍ ഇത്തരത്തില്‍ തൊഴില്‍ നഷ്ടമാവുന്ന അവസ്ഥ അഞ്ച് വര്‍ഷത്തില്‍ ഒരിക്കല്‍ വ്യവസായത്തിന്റെ പക്വമായ നടത്തിപ്പിന് വേണ്ടിനടക്കുന്ന സാധാരണമായ പ്രതിഭാസമാണെന്നും ഇന്‍ഫോസിസിന്റെ മുന്‍ ചീഫ് ഫിനാന്‍ഷ്യല്‍ ഓഫീസറും മണിപ്പാല്‍ ഗ്ലോബല്‍ എജ്യുക്കേഷന്‍ ചെയര്‍മാനുമായ മോഹന്‍ ദാസ് പൈ വ്യക്തമാക്കി.</p>
      <related>
        <a href="https://www.doolnews.com/rajnikanths-entry-into-politics-likely-next-year-as-superstars-fan-club-set-to-become-a-party-123.html?utm_source=doolnews&amp;utm_medium=related"/>
      </related>
      <p>”കമ്പനികള്‍ അതിവേഗം വളരുമ്പോള്‍ സഥാനക്കയറ്റം കൊടുക്കുന്നതിന് കുഴപ്പമില്ല. പക്ഷേ, വളര്‍ച്ച മന്ദഗതിയിലാകുമ്പോള്‍ കമ്പനികള്‍ക്ക് ഘടനകള്‍ പുന: ക്രമീകരിക്കേണ്ടി വരും ജീവനക്കാരെ ഒഴിവാക്കേണ്ടി വരും. ഓരോ അഞ്ചു വര്‍ഷംകൂടുംതോറും ആവര്‍ത്തിക്കാന്‍ പോകുന്ന കാര്യമാണിത്”- അദ്ദേഹം പറഞ്ഞു.</p>
      <p>”നിങ്ങള്‍ മികച്ച പ്രകടനം നടത്താതെ വലിയ ശമ്പളത്തിനോ ഉയര്‍ന്ന ശമ്പളം ലഭിക്കുന്ന ജോലിക്കോ അവകാശമില്ല. ശരിയല്ലേ?”- അദ്ദേഹം വ്യക്തമാക്കി.</p>
      <p>മധ്യനിരയില്‍ തൊഴില്‍ നഷ്ടം സംഭവിക്കുന്നവരുടെ കണക്കുകളെപ്പറ്റി ചോദിച്ചപ്പോള്‍ ഒരുവര്‍ഷത്തില്‍ 30,000- 40,000 ഉണ്ടാകുമെന്നാണ് അദ്ദേഹം പറഞ്ഞത്.</p>
      <related>
        <a href="https://www.doolnews.com/kerala-excise-minister-tp-ramakrishanan-about-pubs.html?utm_source=doolnews&amp;utm_medium=related"/>
      </related>
      <p>എന്നാല്‍ തൊഴില്‍ നഷ്ടപ്പെടുന്നവരില്‍ 80 ശതമാനം പേര്‍ക്കും അവര്‍ വിദഗ്ധരാണെങ്കില്‍ വ്യവസായങ്ങളില്‍ തൊഴിലവസരങ്ങള്‍ ഉണ്ടാകുമെന്ന് പൈ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>&amp;nbs</p>
      <figure>
        <iframe src="https://www.youtube.com/embed/IZ8UzoJeXnQ" width="527" height="309" data-service="Youtube" scrolling="no"/>
      </figure>
    </article>
  </body>
</html>