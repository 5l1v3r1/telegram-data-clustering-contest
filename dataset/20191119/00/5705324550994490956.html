<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.illibraio.it/libri-cocktail-petunia-ollister-1228078/"/>
    <meta property="og:site_name" content="Il Libraio"/>
    <meta property="article:published_time" content="2019-11-19T00:54:33+00:00"/>
    <meta property="og:title" content="Libri, scrittori e cocktail con Petunia Ollister"/>
    <meta property="og:description" content="Dopo le &quot;Colazioni d’autore&quot;, la booktuber Petunia Ollister torna in libreria con un nuovo progetto fatto di 70 scatti inediti che abbinano libri e cocktail"/>
  </head>
  <body>
    <article>
      <h1>Libri, scrittori e cocktail con Petunia Ollister</h1>
      <address><time datetime="2019-11-19T00:54:33+00:00">19 Nov 2019, 00:54</time> by <a rel="author" href="https://www.illibraio.it/author/redazione-il-libraio/" target="_blank">Redazione Il Libraio</a></address>
      <p>
        <i>Dopo le "Colazioni d’autore", la booktuber Petunia Ollister torna in libreria con un nuovo progetto fatto di 70 scatti inediti che abbinano libri e cocktail - I particolari</i>
      </p>
      <p>Dopo le <i><b>Colazioni d’autore</b></i>, la booktuber <a href="https://www.illibraio.it/petunia-ollister-colazione-libri-bookbreakfast-188384/"><b>Petunia Ollister</b></a> torna in libreria con un nuovo progetto fatto di <b>70 scatti inediti</b> che abbinano<b> libri e cocktail</b>, con la cifra estetica che nel tempo le ha permesso di raggiungere un pubblico molto ampio.</p>
      <p><i><b>Cocktail d’autore</b></i> (in libreria per Terre di Mezzo) è quindi un racconto visivo che spazia dai classici come il <i>Vesper Martini</i> di <b>James Bond</b> o il <i>Gin Rickey</i> del <a href="https://www.illibraio.it/libri/il-grande-gatsby-9788806219147/">grande Gatsby</a> fino alla femminile contemporaneità di <a href="https://www.illibraio.it/libri-jennifer-egan-740222/"><b>Jennifer Egan</b></a> ne<i> Il tempo è un bastardo</i>. Dal Martini con “tre parti di Gordon’s, una di vodka e mezza di Kina Lillet” amato dal più cool degli agenti segreti allo Scotch Mist della fatale Vivian Sternwood di<a href="https://www.illibraio.it/leggere-romanzi-di-chandler-ci-aiuta-rialzarci-nella-vita-167061/"><b> Raymond Chandler</b></a> passando per le bevute mondane di Holly Golightly in <i><a href="https://www.illibraio.it/libri/truman-capote-colazione-da-tiffany-9788811609537/">Colazione da Tiffany</a>.</i></p>
      <figure>
        <img src="https://www.illibraio.it/wp-content/uploads/2019/10/Cocktail-d%E2%80%99autore-540x540.jpg"/>
      </figure>
      <p> </p>
      <p>Tutte le immagini sono accompagnate dai ritratti dei personaggi scelti e dalle<b> ricette</b> di ciascun cocktail, così da poterli ricreare a casa.</p>
      <related>
        <a href="https://www.illibraio.it/petunia-ollister-colazione-libri-bookbreakfast-188384/"/>
      </related>
      <p>L’autrice ha conquistato i social (e non solo) inventandosi i<b> #bookbreakfast</b>: fotografie esteticamente accattivanti che sul suo profilo Instagram ritraggono ogni mattina un diverso libro, protagonista su un diverso tavolo da colazione, con tazze, piattini o altri oggetti abbinati alla grafica e ai colori della copertina. Il tutto corredato da una citazione.</p>
    </article>
  </body>
</html>