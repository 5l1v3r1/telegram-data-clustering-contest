<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/constanteanul-suparat/constanteanul-suparat-scandal-politia-locala-amendeaza-primii-posesori-de-centrale-pe-gaz-fagadau-pledeaza-pentru-avertismente-si-intrarea-in-legalitate-705478.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Scandal. Poliţia Locală amendează primii posesori de centrale pe gaz. Făgădău pledează pentru avertismente şi intrarea în legalitate"/>
    <meta property="og:description" content="Primaria Constanta a dat drumul la actiuni abuzive in instanta impotriva cetatenilor posesori de centrale pe gaz, sustin reprezentantii Asociatiei Verde Urban . Chiar daca am criticat uneori ..."/>
  </head>
  <body>
    <article>
      <h6 class="kicker">Constănţeanul supărat</h6>
      <h1>Scandal. Poliţia Locală amendează primii posesori de centrale pe gaz. Făgădău pledează pentru avertismente şi intrarea în legalitate</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/constanteanul-suparat/constanteanul-suparat-scandal-politia-locala-amendeaza-primii-posesori-de-centrale-pe-gaz-fagadau-pledeaza-pentru-avertismente-si-intrarea-in-legalitate-705478.html?imagini=1#scroll">🖼️ Galerie foto (1)</a>
      </p>
      <p>Primăria Constanţa a dat drumul la acţiuni abuzive în instanţă împotriva cetăţenilor posesori de centrale pe gaz, susţin reprezentanţii Asociaţiei „Verde Urban“.<br/> <br/>“Chiar dacă am criticat uneori acţiunile (ori lipsa lor) Primăriei, tonul nostru a fost unul civilizat întrucât aşa am crezut că este normal. Se pare că am greşit. Primăria Constanţa s-a trezit să solicite atât asociaţiilor de proprietari, cât şi locatarilor, personal, autorizaţii de construire pentru centralele de apartament. Unele dintre ele montate acum 9-10 ani. Sunt pensionari care îşi dădeau aproape toată pensia pentru plăti facturile la căldură, iar acum să vii să le ceri să îşi desfiinţeze lucrările pentru că nu au autorizaţii pe care tu nu le-ai cerut din start, este aberant! Oamenii nu au apelat la soluţia centralelor de apartament pe gaz din moft, ci din necesitate. Hărţuirea aceasta, pe care aţi început-o recent, nu are un temei atunci când tu, municipalitate, nu asiguri mai întâi condiţiile şi confortul necesare pentru cetăţenii care plătesc taxe şi impozite”, apreciază reprezentanţii asociaţiei.<br/> <br/>Facem menţiunea că, în urmă cu o săptămână, sesizat fiind de situaţia aberantă, primarul municipiului Constanţa a cerut public Poliţiei Locale, în cadrul unei emisiuni la care a participat, să nu mai amendeze asociaţiile care s-au debranşat de la sistemul centralizat în urmă cu 9-10 ani. Decebal Făgădău le-a transmis poliţiştilor ca în astfel de situaţii să dea avertismente şi să le solicite locatarilor să intre în legalitate.<br/> <br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/pericol-in-trafic-soferi-aflati-sub-influenta-alcoolului-depistati-de-politistii-ipj-constanta-unul-consumase-substante-interzise-704740.html"/>
        <a href="https://www.ziuaconstanta.ro/stiri/actualitate/nereguli-constate-ieri-de-politia-locala-constanta-galerie-foto-704107.html"/>
        <a href="https://www.ziuaconstanta.ro/stiri/revista-presei-locale-constantene/revista-presei-locale-704073.html"/>
        <a href="https://www.ziuaconstanta.ro/stiri/actualitate/politia-romana-mii-de-amenzi-aplicate-intr-o-singura-zi-la-nivel-national-703996.html"/>
        <a href="https://www.ziuaconstanta.ro/stiri/actualitate/judetul-constanta-pericol-in-trafic-mai-multi-soferi-fara-permis-de-conducere-depistati-la-volan-703906.html"/>
        <a href="https://www.ziuaconstanta.ro/stiri/actualitate/amenzi-pentru-cei-care-arunca-gunoiul-in-loc-nepermis-in-constanta-galerie-foto-703830.html"/>
        <a href="https://www.ziuaconstanta.ro/stiri/actualitate/nereguli-constatate-de-politia-locala-constanta-in-acest-weekend-au-fost-aplicate-amenzi-galerie-foto-703736.html"/>
        <a href="https://www.ziuaconstanta.ro/stiri/actualitate/cei-care-organizeaza-petreceri-private-si-asculta-muzica-deranjand-vecinii-risca-amenzi-uriase-703670.html"/>
        <a href="https://www.ziuaconstanta.ro/stiri/actualitate/actiuni-pentru-protejarea-fondului-forestier-ce-au-confiscat-politistii-si-ce-amenzi-au-aplicat-703644.html"/>
        <a href="https://www.ziuaconstanta.ro/stiri/actualitate/atentie-soferi-a-inceput-sezonul-anvelopelor-de-iarna-ce-amenzi-risca-soferii-care-nu-respecta-legea-703643.html"/>
        <a href="https://www.ziuaconstanta.ro/stiri/actualitate/legislatia-pentru-conducerea-trotinetelor-electrice-adoptata-tacit-de-senat-ce-amenzi-risca-cei-care-le-utilizeaza-document-703225.html"/>
        <a href="https://www.ziuaconstanta.ro/stiri/actualitate/nereguli-constatate-de-politia-locala-constanta-au-fost-aplicate-amenzi-galerie-foto-703172.html"/>
        <a href="https://www.ziuaconstanta.ro/stiri/actualitate/judetul-constanta-pericol-in-trafic-mai-multi-soferi-bauti-sau-fara-permis-de-conducere-depistati-703166.html"/>
        <a href="https://www.ziuaconstanta.ro/stiri/actualitate/codul-rutier-s-a-modificat-posesorii-de-trotinete-electrice-vizati-702985.html"/>
        <a href="https://www.ziuaconstanta.ro/stiri/actualitate/actiune-a-politiei-locale-in-mai-multe-zone-si-piete-din-constanta-ce-amenzi-au-aplicat-agentii-702971.html"/>
      </related>
    </article>
  </body>
</html>