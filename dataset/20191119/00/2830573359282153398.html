<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/nba/2019/11/19-63528181/nba_ko_da_ex_per_gallinari_fallisce_il_tiro_della_vittoria_contro_i_clippers/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Nba, ko da ex per Gallinari: fallisce il tiro della vittoria contro i Clippers"/>
    <meta property="og:description" content="Due sconfitte per gli italiani in campo: il &quot;Gallo&quot; sbaglia sulla sirena il tentativo del sorpasso (Thunder battuti 90-88), mentre Belinelli cade di fronte ai Dallas Mavericks trascinati da un super Doncic (42 punti)"/>
  </head>
  <body>
    <article>
      <h1>Nba, ko da ex per Gallinari: fallisce il tiro della vittoria contro i Clippers</h1>
      <h2>Due sconfitte per gli italiani in campo: il "Gallo" sbaglia sulla sirena il tentativo del sorpasso (Thunder battuti 90-88), mentre Belinelli cade di fronte ai Dallas Mavericks trascinati da un super Doncic (42 punti)</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>TORINO</b> - Il tiro della vittoria sbagliato contro i "suoi" ex <b>Clippers</b>. Delusione per<a href="https://www.tuttosport.com/news/basket/nba/2019/11/16-63433458/nba_gallinari_trascinatore_con_28_punti_perde_ancora_belinelli/"><b> Danilo Gallinari</b></a>, autore di 14 punti e ko con i suoi <b>Thunder</b> di fronte ai <b>Los Angeles</b>, ancora privi dell'infortunato <b>Kawhi Leonard</b> (90-88).<b> Paul George</b> realizza un canestro a 25 secondi dalla fine, poi <b>Chris Paul</b> e infine l'italiano non riescono a centrare il controsorpasso. Sconfitta anche per l'altro azzurro impegnato nella notte <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/"><b>Nba</b></a>: 5 punti per <b><a href="https://www.tuttosport.com/news/basket/nba/2019/11/17-63457888/nba_belinelli_e_melli_ko_harden_mostruoso_contro_minnesota/">Marco Belinelli</a> </b>nella sfida tra <b>Dallas</b> e <b>San Antonio </b>(117-110), decisa da un mostruoso <b>Luka Doncic, autore di 42 punti, 11 rimbalzi e 12 assist</b>. Record in carriera e sesta tripla doppia.</p>
      <h3>Le altre gare</h3>
      <p>Ottava di fila per Houston grazie alla coppia <b>Westbrook-Harden: </b>piegati i <b>Portland</b> Blazers 132-108. Per il “Barba” 36 punti a referto. <b>Minnesota</b> vince sul parquet degli <b>Utah Jazz</b> (102-112), mentre i <b>Boston Celtics</b> superano in trasferta i <b>Phoenix Suns</b> (85-99). <b>Toronto</b> batte <b>Charlotte</b> (132-96), gli <b>Indiana Pacers</b> passano a <b>Brooklyn</b> (86-115). I <b>New York Knicks</b> reagiscono trascinati da Randle (30 punti) e piegano i <b>Cleveland Cavaliers</b> 123-105. Ok <b>Milwaukee</b> sul campo dei <b>Chicago Bulls</b>: 101-115 con 33 punti di <b>Antetokounmpo</b>.</p>
      <figure>
        <video src="http://media.tuttosport.com/omnisport/2019/10/18/18102019_IT_PERFORM_VIERI_NBA_IV_1571426765116_1065.mp4"/>
        <figcaption>NBA, Vieri: "Tiferò sempre per LeBron, ma..."</figcaption>
      </figure>
      <related>
        <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/"/>
        <a href="https://www.tuttosport.com/news/basket/nba/2019/11/17-63457888/nba_belinelli_e_melli_ko_harden_mostruoso_contro_minnesota/"/>
        <a href="https://www.tuttosport.com/archivio/basket/nba"/>
        <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/?related_news"/>
        <a href="https://www.tuttosport.com/news/basket/nba/2019/11/16-63433458/nba_gallinari_trascinatore_con_28_punti_perde_ancora_belinelli/?related_news"/>
        <a href="https://www.tuttosport.com/news/basket/nba/2019/11/14-63360676/nba_harden_trascina_houston_con_47_punti_sconfitta_per_belinelli/?related_news"/>
        <a href="https://www.tuttosport.com/news/basket/nba/2019/11/13-63338846/nba_vittoria_e_primato_per_i_lakers_indiana_schiaccia_i_thunder_di_gallinari/?related_news"/>
      </related>
    </article>
  </body>
</html>