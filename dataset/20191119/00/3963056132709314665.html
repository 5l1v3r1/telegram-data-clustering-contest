<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/televisione/anziano_rifiuti_casa_bari_barbara_durso_ultime_notizie-4874851.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Pomeriggio 5, anziano sepolto in casa dai rifiuti. L'invito a Barbara D'Urso: «Vieni qui a Natale?»"/>
    <meta property="og:description" content="Umberto vive senza farsi una doccia da anni ed è letteralmente sepolto dai rifiuti nella sua casa a Bari. A Pomeriggio 5, dopo l'appello di Barbara D'Urso, vanno in onda le immagini..."/>
  </head>
  <body>
    <article>
      <h1>Pomeriggio 5, anziano sepolto in casa dai rifiuti. L'invito a Barbara D'Urso: «Vieni qui a Natale?»</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>Umberto </b>vive senza farsi una doccia da anni ed è letteralmente sepolto dai rifiuti nella sua casa a<b> <a href="https://www.ilmessaggero.it/ricerca/bari/">Bari</a></b>.<b> </b>A<b> <a href="https://www.ilmessaggero.it/ricerca/pomeriggio-5/">Pomeriggio 5</a>,</b> dopo l'appello di <b><a href="https://www.ilmessaggero.it/ricerca/barbara-d'urso/">Barbara D'Urso</a>,</b> vanno in onda le immagini del sopralluogo di un'impresa di pulizie. La speranza è di disinfettare l'abitazione al 90% impiegando una giornata, ma sarà necessario buttare gran parte della roba. Resta la difficoltà nel convincere Umberto ad abbandonarla per il tempo necessario. Ed è in diretta, dopo aver ricevuto il tenero invito dell'anziano, che la conduttrice si fa strappare la promessa che non opporrà resistenza.</p>
      <p>LEGGI ANCHE <b><a href="https://www.ilmessaggero.it/televisione/live_non_e_la_d_urso_heather_parisi_picchiata-4871132.html">Live non è la D'Urso, Heather Parisi choc: «Per 7 anni picchiata e umiliata dal mio ex compagno»</a></b></p>
      <p>«Barbara vieni a Bari a Natale?», sono state le parole di Umberto, a cui sono seguite le reazioni del pubblico in studio. «Diciamo che io accetto il tuo invito, anche se è un po' difficile perché sono in diretta tutti i giorni, ma dove mi ricevi?», ha chiesto Barbara D'Urso. «A una trattoria, si mangia bene», la risposta dell'uomo che ha citato alcuni dei posti più belli della Puglia, tra cui Polignano a Mare, i trulli di Alberobello e le Grotte di Castellana.  </p>
      <p><b>Barbara D'Urso </b>ha iniziato a parlare dell'uomo anziano che vive sommerso dai rifiuti e dagli escrementi a Bari diverse puntate fa. Una situazione invivibile per se stesso e i condomini, costretti a sentire i cattivi odori che provengono dalla sua abitazione. Le telecamere di Pomeriggio 5 sono entrate in casa per documentare le condizioni in cui versa l'appartamento. E in attesa che si svolga l'udienza del tribunale che autorizzi l'intervento degli assistenti sociali è stato lanciato un appello alle imprese di pulizia della zona. Una di loro ha accettato la sfida. </p>
      <footer>Ultimo aggiornamento: 20 Novembre, 08:53<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/televisione/live_non_e_la_d_urso_heather_parisi_picchiata-4871132.html"/>
        <a href="https://www.ilmessaggero.it/televisione/floriana_secondi_grande_fratello_teo_mammucari_ultime_notizie_oggi-4869137.html"/>
        <a href="https://www.ilmessaggero.it/televisione/serena_grandi_gianni_morandi_barbara_d_urso_fidanzati_pomeriggio_cinque_ultime_notizie_oggi-4858366.html"/>
        <a href="https://www.ilmessaggero.it/televisione/gabriel_garko_bacio_barbara_d_urso_live_non_e_la_d_urso-4857649.html"/>
        <a href="https://www.ilmessaggero.it/fotogallery/moda/barbara_d_urso_anna_oxa_michele_placido_moda_mare_col_cuore_calabria_al_porto_di_cetraro-4685068.html"/>
      </related>
    </article>
  </body>
</html>