<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699088/%D8%A7%D8%A8%D9%84%D8%A7%D8%BA-%D8%AF%D8%B3%D8%AA%D9%88%D8%B1%D8%A7%D9%84%D8%B9%D9%85%D9%84-%D8%B9%D8%AF%D9%85-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D9%88-%D8%AE%D8%AF%D9%85%D8%A7%D8%AA-%D8%AA%D8%A7-%D8%A7%D8%B7%D9%84%D8%A7%D8%B9-%D8%AB%D8%A7%D9%86%D9%88%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ابلاغ دستورالعمل عدم افزایش قیمت کالا و خدمات تا اطلاع ثانوی"/>
    <meta property="og:description" content="رییس سازمان حمایت دستورالعمل ممنوعیت افزایش قیمت کالا و خدمات تا اطلاع ثانوی را برای اجرا به همه انجمن‌ها ، اتحادیه‌ها ، شرکت‌های تولیدی لاستیک و شرکت‌های پالایش و پخش ابلاغ کرد."/>
  </head>
  <body>
    <article>
      <h1>ابلاغ دستورالعمل عدم افزایش قیمت کالا و خدمات تا اطلاع ثانوی</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038612_340.jpg"/>
      </figure>
      <p>رییس سازمان حمایت دستورالعمل ممنوعیت افزایش قیمت کالا و خدمات تا اطلاع ثانوی را برای اجرا به همه انجمن‌ها ، اتحادیه‌ها ، شرکت‌های تولیدی لاستیک و شرکت‌های پالایش و پخش ابلاغ کرد.</p>
      <p>به گزارش خبرگزاری مهر به نقل از وزارت صنعت، معدن و تجارت، در این ابلاغیه آمده است: در راستای ابلاغ مصوبه شورای عالی هماهنگی اقتصادی مبنی بر اصلاح نرخ بنزین و نیز در راستای هم افزایی و استفاده از پتانسیل‌های انجمن‌ها، اتحادیه‌ها و شرکت‌ها درجلوگیری از سوءاستفاده های احتمالی و به تبع آن اجحاف در حق مصرف کنندگان ضروری است ضمن رصد و پایش مستمر بازار موضوع در اسرع وقت به تمامی واحدهای تحت پوشش اطلاع رسانی شود.</p>
      <p>با توجه به اهتمام ویژه تمام دستگاه‌ها و سازمان‌های مربوطه در برخورد با تخلفات و درصورت هرگونه افزایش قیمت در شرایط کنونی و یا هرگونه اقدامی که موجب اخلال دربازار شود اقدامات لازم از سوی سازمان حمایت و سازمانهای صنعت، معدن و تجارت استان معمول و حسب هماهنگیهای بعمل آمده، با دستگاههای متخلف در حداقل زمان ممکن رسیدگی خواهد شد.</p>
    </article>
  </body>
</html>