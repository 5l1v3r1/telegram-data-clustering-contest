<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oi-thletheates-erixan-mayro-sthn-tremh"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Οι τηλεθεατές έριξαν «μαύρο» στην Τρέμη"/>
    <meta property="og:description" content="Συνεχίζεται η απαξίωση της ΕΡΤ από το Μέγαρο Μαξίμου με τις συνεχείς επιλογές του, ενώ παράλληλα στέλνει το κοινό στα ιδιωτικά κανάλια."/>
  </head>
  <body>
    <article>
      <h1>Οι τηλεθεατές έριξαν «μαύρο» στην Τρέμη</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Συνεχίζεται η απαξίωση της ΕΡΤ από το Μέγαρο Μαξίμου με τις συνεχείς επιλογές του, ενώ παράλληλα στέλνει το κοινό στα ιδιωτικά κανάλια.</h4>
      <p>Χθες έκανε πρεμιέρα η εκπομπή «10» της<b> Όλγας Τρέμη</b> που αν πιστέψουμε τους αριθμούς, παρά τους… καλεσμένους της, δεν κατόρθωσε όχι απλά να κρατήσει τα νούμερα του δελτίου ειδήσεων αλλά τα έριξε στα τάρταρα.</p>
      <p>Το κοινό, σύμφωνα με τους αριθμούς που βλέπουμε, γύρισε την πλάτη του στην κυρία Τρέμη και τον επικεφαλής της ΤτΕ, Γιάννη Στουρνάρα.</p>
      <p>Καλεσμένοι επίσης ο υπουργός Επικρατείας Γιώργο Γεραπετρίτη και η εκπρόσωπος του ΣΥΡΙΖΑ Όλγα Γεροβασίλη.</p>
      <h3>Συγκεκριμένα, η εκπομπή σημείωσε 1% στο δυναμικό κοινό και 2,2% στο γενικό σύνολο της τηλεθέασης, νούμερα που είναι πλήρως απογοητευτικά.</h3>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3d67f825e6333d1210742.jpg"/>
      </figure>
      <h3>Το δελτίο ειδήσεων που είχε προηγηθεί, είχε αντίστοιχα, 1,6% και 3,7%</h3>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3d6b0825e632bea57fe52.jpg"/>
      </figure>
      <p>Συνολικά, έχουν προγραμματιστεί 195 επεισόδια τα οποία θα κοστίσουν 810.000 ευρώ, ποσό το οποίο προκάλεσε αντιδράσεις στα μέσα κοινωνικής δικτύωσης. Για το λόγο αυτό η δημόσια τηλεόραση έδωσε διευκρινίσεις, αναφέροντας πως πρόκειται για μικτή παραγωγή με κάθε επεισόδιο να κοστίζει 3.673 ευρώ.</p>
      <p>Η συμμετοχή της ΕΡΤ ανέρχεται σε 495 ευρώ ανά επεισόδιο, ποσό που αφορά στην κοστολόγηση των παρεχόμενων από την ΕΡΤ υπηρεσιών, δηλαδή την παραχώρηση στούντιο, τεχνικού εξοπλισμού κλπ.</p>
      <p>
        <b>Διαβάστε επίσης: <a href="https://www.documentonews.gr/article/poios-ntynei-kai-stolizei-thn-olga">Ποιος «ντύνει και στολίζει» την Όλγα;</a></b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>