<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/nume-grele-pe-lista-lui-ludovic-orban-cine-si-unde-a-fost-numit-cine-si-de-unde-a-fost-eliberat-din-functie-705492.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T00:39:00+00:00"/>
    <meta property="og:title" content="Nume grele pe lista lui Ludovic Orban. Cine, şi unde, a fost numit. Cine, şi de unde, a fost eliberat din funcţie"/>
    <meta property="og:description" content="Ieri, in Monitorul Oficial al Romaniei Partea I, numarul 926, au fost publicate mai multe decizii ale primului ministru."/>
  </head>
  <body>
    <article>
      <h1>Nume grele pe lista lui Ludovic Orban. Cine, şi unde, a fost numit. Cine, şi de unde, a fost eliberat din funcţie </h1>
      <address><time datetime="2019-11-19T00:39:00+00:00">19 Nov 2019, 00:39</time> by <a rel="author">Emilian ANDREI</a></address>
      <p>
        <a href="https://www.ziuaconstanta.ro/stiri/actualitate/nume-grele-pe-lista-lui-ludovic-orban-cine-si-unde-a-fost-numit-cine-si-de-unde-a-fost-eliberat-din-functie-705492.html?imagini=1#scroll">🖼️ Galerie foto (1)</a>
      </p>
      <p>Ieri, în Monitorul Oficial al României Partea I, numărul <b>926</b>, au fost publicate mai multe decizii ale primului ministru.<br/><br/>Una dintre ele a fost cea cu privire la numirea lui <b>Theodor-Cosmin Onisii</b> în funcţia de consilier de stat în cadrul Cancelariei primului ministru, o alta privind eliberarea, la cerere, a lui <b>Costin-Radu Canţăr</b>, din funcţia de agent guvernamental pentru Curtea de Justiţie a Uniunii Europene, însărcinat cu reprezentarea României în faţa Curţii de Justiţie, a Tribunalului Uniunii Europene, şi a celorlalte instituţii ale Uniunii Europene, precum şi a Curţii de Justiţie a asociaţiei Europene a Liberului Schimb, cu rang de subsecretar de stat în cadrul Ministerului Afacerilor Externe.<br/><br/>Totodată Orban a mai semnat şi decizia privind desemnarea <b>Emiliei Gane </b>în calitate de agent guvernamental, pentru Curtea de Justiţie a Uniunii Europene, cu rang de subsecretar de stat în cadrul Ministerului Afacerilor Externe, în cauzele în care se împlinesc termene procedurale în lunile noiembrie.decembrie 2019, decizia privind încetarea exercitării, cu caracter temporar, prin detaşare, de către <b>George Sava</b>, a funcţiei publice vacante din categoria înalţilor funcţionari publici de secretar general adjunct al Ministerului Agriculturii şi Dezvoltării Rurale, pe cea privind numirea lui <b>Nicolae Cristian</b> <b>Stănică</b> în funcţia de preşedinte al Comisiei Naţionale de Strategie şi Prognoză, precum şi decizia privind numirea lui<b> Nicolae Dragoş Garofil,</b> în funcţia de consilier de stat în cadrul Cancelariei primului ministru;<br/><br/>Totodată în Monitorul Oficial numărul <b>928,</b> tot de ieri, a fost publicată decizia privind eliberarea lui<b> Vasile Ciurchea </b>din funcţia de membru al Consiliului de administraţie şi de preşedinte cu rang de secretar de stat, al Casei Naţionale de Asigurări de Sănătate dar şi cea cu privire la numirea în locul său cu <b>Adela Cojan.</b><br/><br/>Toate deciziile sunt semnate de primul ministru<b> Ludovic Orban</b> şi contrasemnate de secretarul general al Guvernului <b>Antonel Tănase.      <br/><br/>Sursa foto: Guvernul Romaniei</b><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/politic/a-fost-ziua-i-numiri-si-eliberari-din-functii-decizii-ale-primului-ministru-ludovic-orban-705016.html"/>
        <a href="https://www.ziuaconstanta.ro/diverse/stiri-calde/numiri-si-eliberari-din-functie-semnate-astazi-de-premierul-dancila-lista-completa-655206.html"/>
        <a href="https://www.ziuaconstanta.ro/stiri/actualitate/rotirea-cadrelor-la-varful-ministerului-transporturilor-de-interne-sanatatii-si-justitiei-cine-pleaca-si-cine-vine-620358.html"/>
        <a href="https://www.ziuaconstanta.ro/informatii/guvernul-romaniei/primul-ministru-victor-ponta-eliberari-si-numiri-in-functie-23087-371650.html"/>
        <a href="https://www.ziuaconstanta.ro/informatii/guvernul-romaniei/primul-ministru-victor-ponta-numiri-si-eliberari-din-functie-27451-371032.html"/>
        <a href="https://www.ziuaconstanta.ro/informatii/guvernul-romaniei/comunicat-de-presa-ref-eliberari-si-numiri-in-functie-34797-370882.html"/>
        <a href="https://www.ziuaconstanta.ro/informatii/guvernul-romaniei/comunicat-referitor-la-eliberari-si-numiri-in-functie-39704-369780.html"/>
        <a href="https://www.ziuaconstanta.ro/informatii/guvernul-romaniei/comunicat-referitor-la-eliberari-si-numiri-in-functie-30607-369381.html"/>
        <a href="https://www.ziuaconstanta.ro/informatii/guvernul-romaniei/comunicat-referitor-la-eliberari-si-numiri-in-functii-publice-86672-369142.html"/>
        <a href="https://www.ziuaconstanta.ro/informatii/guvernul-romaniei/comunicat-privind-numiri-si-eliberari-din-functie-38529-368587.html"/>
        <a href="https://www.ziuaconstanta.ro/informatii/guvernul-romaniei/guvernul-romaniei-comunicat-privind-numiri-si-eliberari-din-functie-22230-368451.html"/>
        <a href="https://www.ziuaconstanta.ro/informatii/guvernul-romaniei/comunicat-ref-eliberari-si-numiri-in-functii-de-secretar-de-stat-si-inalti-functionari-publici-73566-368101.html"/>
      </related>
    </article>
  </body>
</html>