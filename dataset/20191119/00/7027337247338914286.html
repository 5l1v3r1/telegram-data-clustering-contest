<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699075/%D9%BE%D9%86%D8%A7%D9%87%D9%86%D8%AF%DA%AF%DB%8C-%DB%8C%DA%A9-%D8%A7%DB%8C%D8%B1%D8%A7%D9%86%DB%8C-%D8%A8%D9%87-%D8%A7%D8%B3%D8%AA%D8%B1%D8%A7%D9%84%DB%8C%D8%A7-%D8%A8%D9%87-%D8%AF%D9%84%DB%8C%D9%84-%D8%AF%D8%B1%D9%85%D8%A7%D9%86-%D8%A2%D9%84%D8%AA-%D8%AA%D9%86%D8%A7%D8%B3%D9%84%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="پناهندگی یک ایرانی به استرالیا به دلیل درمان &quot;آلت تناسلی&quot;"/>
    <meta property="og:description" content="این مرد ایرانی ماه گذشته به دلیل خود درمانی برای بزرگ کردن سایز آلت تناسلی خود به شدت بیمار و برای درمان به بیمارستانی در استرالیا منتقل شده است."/>
  </head>
  <body>
    <article>
      <h1>پناهندگی یک ایرانی به استرالیا به دلیل درمان "آلت تناسلی"</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <p>
        <b>این مرد ایرانی ماه گذشته به دلیل خود درمانی برای بزرگ کردن سایز آلت تناسلی خود به شدت بیمار و برای درمان به بیمارستانی در استرالیا منتقل شده است.</b>
      </p>
      <p>یک مرد ایرانی پناهجو در جزیره "پاپوا گینه نو" به دلیل خود درمانی روی" آلت تناسلی" خود به استرالیا پناهنده شده است.</p>
      <p>به گزارش <a href="http://www.asriran.com/">عصرایران</a> به نقل از وب سایت روزنامه "نیویورک پست " آمریکا، یک مرد ایرانی 30 ساله که نام او اعلام نشده، ماه گذشته به دلیل خود درمانی برای بزرگ کردن سایز آلت تناسلی خود به شدت بیمار و برای درمان به بیمارستانی در استرالیا منتقل شده است.</p>
      <p>این مرد ایرانی برای بزرگ کردن سایز، به آلت تناسلی خود روغن نخل تزریق کرده بود.</p>
      <figure>
        <img src="https://cdn.asriran.com/files/fa/news/1398/8/28/1038582_574.gif"/>
      </figure>
      <p>بر اساس این گزارش برای درمان این مرد 10 هزار دلار از جیب مالیات دهندگان استرالیایی هزینه شده است.</p>
      <p>انتقال این مرد به استرالیا بر اساس یک قانون بحث برانگیز جدید مصوب سال 2019 در استرالیا امکان پذیر شده که بر اساس آن پناهجویان بیماری که در مراکز استقرار پناهجویان مستقرند برای درمان می‌توانند وارد خاک استرالیا شوند. بر اساس این قانون دولت استرالیا تنها به دلایل امنیتی مشخص می‌تواند جلوی ورود این نوع پناهجویان بیمار را بگیرد.</p>
      <p> این مرد ایرانی از سال 2013 در جزیره "پاپوا گینه نو" بازداشت بوده و طبق گزارش رسانه‌های استرالیا، در طی این مدت دهها مورد سابقه بدرفتاری داشته است.</p>
      <p> </p>
      <p> </p>
    </article>
  </body>
</html>