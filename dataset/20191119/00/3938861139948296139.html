<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_u-franciyi-vpav-pidvisnij-mist-ye-zhertvi/938807"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T00:07:00+00:00"/>
    <meta property="og:title" content="У Франції впав підвісний міст: є жертви"/>
    <meta property="og:description" content="На південному заході Франції, в комуні Мірпуа-сюр-Тарн, обвалився 150-метровий підвісний міст. Конструкція впала у воду. В момент трагедії мостом проїжджали вантажівка, легковий автомобіль і фургон. Загинули дві людини - водій вантажівки та 15-річна дівчина, яка разом з матір'ю перебувала ..."/>
  </head>
  <body>
    <article>
      <h1>У Франції впав підвісний міст: є жертви</h1>
      <address><time datetime="2019-11-19T00:07:00+00:00">19 Nov 2019, 00:07</time> by <a rel="author">Gazeta.ua</a></address>
      <p>На південному заході Франції, в комуні Мірпуа-сюр-Тарн, обвалився 150-метровий підвісний міст. Конструкція впала у воду.</p>
      <p>В момент трагедії мостом проїжджали вантажівка, легковий автомобіль і фургон. Загинули дві людини - водій вантажівки та 15-річна дівчина, яка разом з матір'ю перебувала у легковику. Жінку вдалося врятувати, повідомляє Reuters.</p>
      <p>Чотири людини змогли самотужки вибратися з води. Усього постраждали 9-ро людей.</p>
      <figure>
        <img src="https://static2.gazeta.ua/img2/cache/gallery/938/938807_1_w_1200.jpg?v=1"/>
        <figcaption>Підвісний міст рухнув у воду під тяжкістю автівок<cite>Автор: France Blue.</cite></figcaption>
      </figure>
      <p>Міст був відкритий у 1935 році, знаходися у задовільному стані і пройшов необхідні перевірки.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_smatok-mostu-vpav-na-avtomobil-iz-zhinkoyu-vseredini/927466"/>
      </related>
      <p>Востаннє перевірку його конструкцій провели в 2017 році. Проїзд транспортних засобів, вагою більше 19 тонн, через міст був заборонений.</p>
      <blockquote>Нагадаємо, вранці 25 серпня в Харкові обвалилась частина мосту від ринку "Лоск" у напрямку селища Пісочин.<br/>В Укравтодорі заявили, що руйнування частини мосту відбулося внаслідок динамічного удару перевантаженої фури.</blockquote>
    </article>
  </body>
</html>