<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/promotion-news/380035"/>
    <meta property="og:site_name" content="beartai"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="พัดลมกรองอากาศเทคโนโลยีใหม่ Dyson Pure Cool Cryptomic ดักจับมลพิษ มอบอากาศที่บริสุทธิ์ทั่วทุกมุมห้อง"/>
    <meta property="og:description" content="Dyson เปิดตัวผลิตภัณฑ์เทคโนโลยีพัดลมกรองอากาศใหม่ล่าสุด Dyson Pure Cool Cryptomic ในประเทศสิงคโปร์ เป็นผลิตภัณฑ์ที่พัฒนาโดยทีมนักเคมีและวิศวกรของ Dyson มีคุณสมบัติในการกำจัดสารฟอร์มาลดีไฮด์อย่างต่อเนื่องในระดับโมเลกุล และสามารถเปลี่ยนก๊าซที่อาจเป็นสารอันตรายให้กลายเป็นเพียงน้ำในปริมาณที่เล็กน้อยและคาร์บอนไดออกไซด์ได้"/>
  </head>
  <body>
    <article>
      <h1>พัดลมกรองอากาศเทคโนโลยีใหม่ Dyson Pure Cool Cryptomic ดักจับมลพิษ มอบอากาศที่บริสุทธิ์ทั่วทุกมุมห้อง</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Pornnapat Kaewbandit</a></address>
      <p>Dyson เปิดตัวผลิตภัณฑ์เทคโนโลยีพัดลมกรองอากาศใหม่ล่าสุด Dyson Pure Cool Cryptomic ในประเทศสิงคโปร์ เป็นผลิตภัณฑ์ที่พัฒนาโดยทีมนักเคมีและวิศวกรของ Dyson มีคุณสมบัติในการกำจัดสารฟอร์มาลดีไฮด์อย่างต่อเนื่องในระดับโมเลกุล และสามารถเปลี่ยนก๊าซที่อาจเป็นสารอันตรายให้กลายเป็นเพียงน้ำในปริมาณที่เล็กน้อยและคาร์บอนไดออกไซด์ได้</p>
      <p><b>มร. ชาร์ลี พาร์ค</b> <b>Global Category Director for Environmental Care</b> กล่าวว่า <b>“</b>Dyson<b> </b>ได้พัฒนาและปรับใช้ความเชี่ยวชาญด้านเคมี การตรวจจับ การกรอง และพลศาสตร์ของไหลมา จนได้มาเป็นผลิตภัณฑ์พัดลมกรองอากาศ Dyson Pure Cool Cryptomic ถูกออกแบบมาเพื่อเป็นทางออกของการฟอกอากาศที่สมบูรณ์แบบสำหรับบ้านของคุณ ผลิตภัณฑ์ตัวนี้สามารถกำจัดอนุภาคขนาดเล็ก กลิ่น ก๊าซ และสารฟอร์มัลดีไฮด์ได้อย่างต่อเนื่อง<b>”</b></p>
      <p>
        <b> </b>
        <b>การใช้ชีวิตในยุคปัจจุบัน</b>
      </p>
      <p>เราสามารถหายใจสูดอากาศได้มากถึง 9,000 ลิตร ต่อวัน ซึ่งการใช้ชีวิตของคนในยุคปัจจุบันนั้นจะใช้เวลาในแต่ละวันอยู่ภายในอาคารบ้านเรือนถึงประมาณ 90%  ดังนั้น อากาศมลพิษที่เราสูดหายใจเข้าไปส่วนมากจะมาจากภายในอาคารบ้านเรือน มลพิษเหล่านี้อาจมาจากมลพิษทางด้านนอกที่ผ่านเข้ามายังทางประตูหรือหน้าต่างที่เราเปิด หรือแม้กระทั่งเกิดจากกิจกรรมต่าง ๆ ที่เราทำภายในบ้านเป็นประจำก็ได้ เช่น การทำอาหารและความร้อนในการประกอบอาหาร ขนสัตว์เลี้ยง ละอองเกสรดอกไม้และพืชต่าง ๆ หรือแม้กระทั่งการใช้ผลิตภัณฑ์สีทาเล็บหรือเทียนหอมภายในบ้านก็สามารถปล่อยสารประกอบอินทรีย์ระเหย (VOCs) ออกมาได้</p>
      <p>
        <b>สารฟอร์มาลดีไฮด์สามารถเป็นมลพิษได้นานกว่าหนึ่งปี</b>
      </p>
      <p>เครื่องใช้ในบ้านหลายอย่างในชีวิตประจำวันสามารถปล่อยสารฟอร์มาลดีไฮด์ได้ รวมถึงผลิตภัณฑ์ที่เกี่ยวข้องกับไม้อัด น้ำยาฆ่าเชื้อ น้ำยาทำความสะอาด พรม ผ้า บุหรี่ เครื่องสำอาง สีทาบ้านและสารเคลือบเงาเป็นต้น อย่างไรก็ตาม สารฟอร์มาลดีไฮด์เหล่านี้ไม่ใช่ปัญหาที่เกิดขึ้นภายในครั้งเดียว แต่สารเหล่านี้สามารถอยู่ได้นานถึง 3 ถึง 15 ปี ตามที่คนจีนได้ศึกษามา </p>
      <p><b>ดร. นาธาน บราวน์</b> <b>Head of Research for Environmental Care</b> กล่าวว่า “สารฟอร์มาลดีไฮด์มีขนาดเล็กกว่า PM0.1 ถึง 500 เท่า และเป็นสารที่ดักจับได้ยาก ทั้งนี้ ทีมนักเคมีของเราได้วิจัยและค้นหาวิธีการต่าง ๆ เพื่อแก้ไขปัญหานี้เริ่มตั้งแต่ปี 2559 เราได้ทดสอบตัวเร่งปฏิกิริยาที่แตกต่างกันมากกว่า 20 รายการ ก่อนที่จะค้นพบสูตรคริปทอมีเลน(Cryptomelane) ซึ่งความพยายามค้นหาวิธีการต่าง ๆ ทำให้เราได้ค้นพบวิธีการที่แตกต่างกันออกไป”</p>
      <p>พัดลมกรองอากาศ Dyson Pure Cool Cryptomic สามารถตรวจจับมลพิษทางอากาศภายในบ้านและอาคารได้อย่างอัตโนมัติและฟอกอากาศทั่วทุกมุมห้อง สามารถดักจับอนุภาคขนาดเล็กได้ถึง 99.95% และกำจัดสารฟอร์มาลดีไฮด์ได้อย่างต่อเนื่อง</p>
      <figure>
        <img src="https://www.beartai.com/wp-content/uploads/2019/11/438b_hero_378x420.jpg"/>
      </figure>
      <p>
        <b>การตรวจวัด</b>
      </p>
      <p>พัดลมกรองอากาศ Dyson Pure Cool Cryptomic มีหน้าจอ LCD ที่แสดงผลการตรวจวัดอนุภาคขนาดเล็กและก๊าซได้อัตโนมัติแบบเรียลไทม์ อัลกอริทึมเฉพาะของ Dyson ประมวลข้อมูลจากเซนเซอร์ทั้ง 3 ตัว ที่ติดอยู่บนเครื่อง และแสดงค่าคุณภาพอากาศ</p>
      <p>เลเซอร์จะวัดและดักจับอนุภาคขนาดเล็ก โดยเซนเซอร์อีกตัวจะทำหน้าที่ตรวจจับปริมาณสาร VOCs (ส่วนประกอบสารอินทรีย์ระเหยง่าย เช่น เบนซิน ฟอร์มาลดีไฮด์ และไนโตรเจนไดออกไซด์ ที่ปล่อยออกมาจากสี ควันที่เกิดจากเผาไหม้ทูปและเทียน และวัสดุในเฟอร์นิเจอร์) ส่วนเซ็นเซอร์ตัวที่สามจะวัดค่าความชื้นสัมพัทธ์และอุณหภูมิภายในห้อง</p>
      <p>
        <b>การดักจับ</b>
      </p>
      <p>แผ่นบอโรซิลิเกตไมโครไฟเบอร์ขนาดความยาว 9 เมตร จะดักจับอนุภาคขนาดเล็กและก๊าซได้ถึง 99.95% รวมทั้งสารที่ก่อให้เกิดโรคภูมิแพ้ แบคทีเรีย ละอองเกสร และเชื้อรา ส่วนฟิลเตอร์ผงถ่านช่วยเพิ่มประสิทธิภาพการดูดซับ กำจัดกลิ่นควันและก๊าซต่าง ๆ เช่น ไนโตรเจนออกไซด์และเบนซิน</p>
      <p>
        <b>การกำจัด</b>
      </p>
      <p>เทคโนโลยีพัดลมกรองอากาศ Dyson Pure Cool Cryptomic  ห่อหุ้มด้วยตัวฟอกเชิงเร่งปฏิกิริยาที่ไม่เหมือนใคร ซึ่งเป็นสูตรเดียวกันกับแร่ คริปทอมีเลน สามารถดักจับและทำลายสารฟอร์มาลดีไฮด์ และแปรให้เป็นเพียงน้ำและคาร์บอนไดออกไซด์ในปริมาณเพียงเล็กน้อย</p>
      <p>สารฟอร์มัลดีไฮด์เป็นสารที่ไม่มีสี แต่เป็นก๊าซที่อาจเป็นอันตรายได้ ทีมวิศวกรของ Dyson จึงได้นำความท้าทายนี้มาวิจัยเพื่อหาทางแก้ไขปัญหา และได้มาซึ่งเทคโนโลยีพัดลมกรองอากาศ Dyson Pure Cool Cryptomic โดย Dyson ได้ลงทุนถึง 1 ล้านปอนด์ในการสร้างห้องวิจัยพริสต์ลีย์ ที่เมืองมาล์มสบรี สหราชอาณาจักร ซึ่งศูนย์วิจัยที่ทันสมัยแห่งนี้ได้ติดตั้งเครื่องตรวจจับก๊าซที่มีความไวสูงถึง 10 ตัว สามารถตรวจจับก๊าซอันตรายได้ถึง 19 ชนิด รวมถึงฟอร์มาลดีไฮด์ ไนโตรเจนไดออกไซด์ และแอมโมเนีย</p>
      <figure>
        <img src="https://www.beartai.com/wp-content/uploads/2019/11/Webp.net-resizeimage-4.jpg"/>
      </figure>
      <p>เพื่อให้แน่ใจว่าตัวเร่งปฏิกิริยาออกซิเดชันของสารฟอร์มาลดีไฮด์นั้นปลอดภัย ทีมนักเคมีของ Dyson ได้ก้าวข้ามมาตรฐานอุตสาหกรรมและดำเนินการทดสอบตัวเครื่องกับการผสมสารเคมีต่าง ๆ ที่แตกต่างถึง 50 ครั้ง โดยการผสมสารเคมีเหล่านี้เปรียบเสมือนตัวอย่างของมลพิษทางอากาศภายในบ้านเรือนที่พบได้บ่อยกว่า 200 ชนิด</p>
      <p>
        <b>การปล่อยกระแสลม</b>
      </p>
      <p>มีเทคโนโลยี Air Multiplier™ และการปล่อยกระแสลมแบบ 350 องศา สามารถปล่อยอากาศที่ผ่านการกรองไปยังทั่วทุกมุมห้องได้ถึง 290 ลิตร ต่อวินาที </p>
      <p>
        <b>โหมดพัดลม</b>
      </p>
      <p>การใช้งานในโหมดพัดลม กระบังจะอยู่กับที่เพื่อส่งอากาศที่กรองแล้วไปข้างหน้าด้วยความแรง ช่วยทำความเย็นได้ดีในหน้าร้อน ไปพร้อมกับการกรองอากาศภายในห้องได้เป็นอย่างดี</p>
      <p>
        <b>โหมดกระจายลม</b>
      </p>
      <p>กระบังจะเคลื่อนตัวไปบังช่องด้านหน้า เพื่อเปลี่ยนการไหลเวียนของลมให้ไปด้านหลังผ่านวงแหวนในมุมระดับ 45<b> </b>องศา ช่องที่มีความกว้างเพิ่มขึ้น ช่วยให้อากาศกระจายได้มากขึ้น ใช้พลังงานน้อยลง และทำงานได้เงียบมาก ประสิทธิภาพการกรองอากาศยังคงเดิม โดยไม่ปล่อยความเย็นออกไป</p>
      <p>
        <b>แอพฯ </b>
        <b>Dyson Link</b>
      </p>
      <p>สามารถใช้บนโทรศัพท์มือถือระบบ iOS และ Android ผู้ใช้สามารถตรวจระดับมลภาวะภายในและภายนอกอาคาร รวมทั้ง อุณหภูมิและระดับความชื้น นอกจากนี้ยังใช้ควบคุมการทำงานของเครื่องและเช็คเวลาที่เหลือในการใช้งานตัวฟิลเตอร์</p>
      <p>พัดลมกรองอากาศนี้มาพร้อมกับระบบการทำงานผ่านทางอากาศแบบสมบูรณ์ หรือ  Over the Air Update Capability (OTA) ลูกค้าจะยังคงได้รับซอฟท์แวร์ทันสมัยที่สุดหลังจากซื้อผลิตภัณฑ์</p>
      <p>
        <b>ออกแบบสำหรับการใช้งานภายในบ้านอย่างแท้จริง</b>
      </p>
      <p>พัดลมกรองอากาศ Dyson ถูกออกแบบให้เหมาะกับการใช้งานจริงภายในบ้าน ผู้ผลิตเครื่องกรองอากาศบางแห่งประเมินประสิทธิภาพการทำงานผ่านการทดสอบในห้องทดลองเพียงอย่างเดียว หรือวัดผลเพียงอัตราอากาศบริสุทธิ์หรือ Clean Air Delivery Rate ซึ่งกระบวนการนี้เกิดขึ้นในห้องขนาด 30 ตารางเมตร ที่มีพัดลมสำหรับช่วยให้อากาศหมุนเวียนและเซ็นเซอร์เพียงหนึ่งตัวเพื่อวัดคุณภาพของอากาศ ซึ่งไม่ใช่บรรยากาศทั่วไปของการอยู่อาศัยจริง</p>
      <p>วิศวกร Dyson จึงสร้างห้องทดลองที่มีชื่อว่า POLAR test ขนาด 81 ตารางเมตร ที่สร้างขึ้นให้มีขนาดเทียบเท่ากับห้องนั่งเล่นขนาดใหญ่ โดยไม่มีพัดลม ภายในห้องประกอบด้วยเซ็นเซอร์ 8 ตัว ติดอยู่ทุกมุมห้อง และเซ็นเซอร์อีก 1 ตัว ติดตั้งไว้กลางห้องเพื่อเก็บข้อมูลคุณภาพอากาศในทุก ๆ 5 วินาที พร้อมตรวจจับฝุ่นมลภาวะทางอากาศที่มีขนาดเล็กกว่าเส้นผมของมนุษย์ถึง 300 เท่า โดยผลการวิเคราะห์จากเซ็นเซอร์ทั้ง 9 ตัว ทำให้วิศวกร Dyson มั่นใจว่าพัดลมกรองอากาศ Dyson Pure Cool Cryptomic มีประสิทธิภาพในการความสะอาดได้ทั่วถึงทั้งห้อง </p>
      <p>พิสูจน์อักษร : สุชยา เกษจำรัส</p>
    </article>
  </body>
</html>