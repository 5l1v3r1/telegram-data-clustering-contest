<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/famellos-kai-limoyzines-gia-ta-roysfetia-ths-kybernhshs-sth-deh"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Φάμελλος: Και λιμουζίνες για τα ρουσφέτια της κυβέρνησης στη ΔΕΗ"/>
    <meta property="og:description" content="Μετά την κατάργηση της συλλογικής σύμβασης και του ΑΣΕΠ για τις νέες προσλήψεις που δρομολογεί η κυβέρνηση παρά την καταστροφική ρητορική Χατζηδάκη για την κατάσταση στη ΔΕΗ, ο Σ. Φάμελλος κατήγγειλε πως με το νομοσχέδιο για τον «εκσυγχρονισμό» του μεγαλύτερου βιομηχανικού ομίλου της χώρας η κυβέρνηση θα δώσει λιμουζίνες σε όσους θα προσλάβει με πελατειακά κριτήρια."/>
  </head>
  <body>
    <article>
      <h1>Φάμελλος: Και λιμουζίνες για τα ρουσφέτια της κυβέρνησης στη ΔΕΗ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Άγγελος Προβολισιάνος</a></address>
      <h4>Μετά την κατάργηση της συλλογικής σύμβασης και του ΑΣΕΠ για τις νέες προσλήψεις που δρομολογεί η κυβέρνηση παρά την καταστροφική ρητορική Χατζηδάκη για την κατάσταση στη ΔΕΗ, ο Σ. Φάμελλος κατήγγειλε πως με το νομοσχέδιο για τον «εκσυγχρονισμό» του μεγαλύτερου βιομηχανικού ομίλου της χώρας η κυβέρνηση θα δώσει λιμουζίνες σε όσους θα προσλάβει με πελατειακά κριτήρια.</h4>
      <p>Κατά την τοποθέτησή του στην αρμόδια Επιτροπή της Βουλής, ο τομεάρχης Περιβάλλοντος και Ενέργειας του ΣΥΡΙΖΑ επισήμανε ότι δεν μπορεί να γίνει κατανοητό γιατί στο νομοσχέδιο ορίζεται δεν θα εφαρμοστεί στη ΔΕΗ η Υπουργική Απόφαση για τον καθορισμό των δικαιούχων χρήσεις και του ανώτατου ορίου κυβισμού των κρατικών αυτοκινήτων.</p>
      <p><i><b>«Δηλαδή σε μια περίοδο που είναι δύσκολη για τη ΔΕΗ, το πρώτο που κάνουν ο κ. Χατζηδάκης και ο κ. Στάσσης (σ.σ. Διευθύνων Σύμβουλος και πρόεδρος ΔΕΗ) είναι να πάρουν πολυτελή αυτοκίνητα; Το φαντάζεστε τι θα γίνει στην κοινωνία;»</b></i> διερωτήθηκε και πρόσθεσε πως υπάρχει ήδη πριν από την περίοδο διακυβέρνησης ΣΥΡΙΖΑ είχε ανακύψει θέμα διάθεσης πολυτελών αυτοκινήτων μέσα στη ΔΕΗ.</p>
      <p>«Ανοίγετε το παράθυρο για τέτοια πλεονεξία και σπατάλη και μετά μας λέτε ότι κάνετε εξυγίανση της ΔΕΗ» κατηγόρησε την κυβερνητική πλειοψηφία ο πρώην αν. υπουργός και συμπέρανε: <b>«Είναι προφανές τι κάνετε. Όχι απλά τακτοποιείτε τους δικούς σας, θέλετε να τους πάρετε και λιμουζίνες».</b></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>