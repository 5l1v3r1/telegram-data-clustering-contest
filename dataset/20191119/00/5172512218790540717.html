<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/volkswagen-anunta-ca-electricul-id3-va-fi-construit-si-la-dresda-94821.html"/>
    <meta property="og:site_name" content="Automarket"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Volkswagen anunță că electricul ID.3 va fi construit și la Dresda: producția la uzina germană va începe în toamna lui 2020"/>
    <meta property="og:description" content="Volkswagen ID3 va fi construit și la Dresda, pe lângă uzina din Zwickau, conform unui anunț al companiei germane. Producția lui ID3 la fabrica din Dresda va începe în toamna anului viitor."/>
  </head>
  <body>
    <article>
      <h1>Volkswagen anunță că electricul ID.3 va fi construit și la Dresda: producția la uzina germană va începe în toamna lui 2020</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Paul Cosma</a></address>
      <p>Volkswagen ID3 va fi construit și la Dresda, pe lângă uzina din Zwickau, conform unui anunț al companiei germane. Producția lui ID3 la fabrica din Dresda va începe în toamna anului viitor.</p>
      <p>Prezentat oficial în cadrul Salonului Auto de la Frankfurt, <a href="https://www.automarket.ro/stiri/am-vazut-noul-volkswagen-id3-inaintea-tuturor-toate-detaliile-despre-93329.html">ID3 a fost primul pas mare făcut de Volkswagen în direcția electrificării.</a></p>
      <p>“Vârful de lance al ofensivei electrice” de la <a href="https://www.automarket.ro/masini-noi/volkswagen/">Volkswagen</a> va fi produs la uzina din Zwickau, dar și la Dresda, potrivit ultimelor informații venite din partea oficialilor germani.</p>
      <p>
        <b>Volkswagen a transmis că producția lui ID3 în cadrul “Gläserne Manufaktur” din Dresda va debuta </b>
        <b>în toamna anului viitor. În urmă cu două săptămâni, primele exemplare Volkswagen ID3 au ieșit pe poarta fabricii din Zwickau.</b>
      </p>
      <p>Șeful VW a declarat că <a href="https://www.automarket.ro/stiri/seful-volkswagen-id3-este-cu-40-mai-ieftin-de-produs-decat-golful-94805.html">ID3 are un cost de producție cu 40% mai mic decât versiunea electrică a lui VW Golf,</a> în principal datorită noului pachet de baterii.</p>
      <p>Via Volkswagen</p>
    </article>
  </body>
</html>