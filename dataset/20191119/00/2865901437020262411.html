<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/trinkijeri-ne-smemo-da-zaboravimo-proslu-godinu/342867"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Trinkijeri: Ne smemo da zaboravimo prošlu godinu"/>
    <meta property="og:description" content="Italijan oprezan uoči gostovanja Ritasa"/>
  </head>
  <body>
    <article>
      <h1>Trinkijeri: Ne smemo da zaboravimo prošlu godinu</h1>
      <h2>Italijan oprezan uoči gostovanja Ritasa</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Košarkaši Partizana dočekaće sutra litvanski Ritas u okviru osmog kola B grupe Eurokupa. I to u dobrom raspoloženju, pošto su slavili u nedavnom večitom derbiju. Ukoliko trijumfuju pred svojim navijačima, crno-beli će obezbediti prolaz u narednu fazu takmičenja.</p>
      <figure>
        <img src="https://mozzartsport.com/upload/CKEditor/01.05.2019/770x200-PFK.png"/>
      </figure>
      <p>Strateg Partizana <b>Andrea Trinkijeri</b> pozvao je na oprez, i podsetio koliko je ovaj meč značajan.<br/><b>„Ukoliko pogledamo izgled tabele u našoj grupi, biće nam jasno da svi timovi i dalje imaju puno razloga da se bore i imaju za šta da igraju. Svi još uvek mogu da izbore plasman u Top 16 i sigurno je da će u poslednja tri kola dati sve od sebe da to i ostvare. Ritas je težak protivnik, tim sa velikim ambicijama i sjajnim pojedincima. Pobedili smo ih u Vilnjusu, ali nećemo zaboraviti prošlu godinu i način na koji su nas eliminisali u borbi za Top 8. Nadam se da će Štark Arena biti puna i da ćemo obezbediti mesto u Top 16 pred našim navijačima“, rekao</b> je italijanski stručnjak Andrea Trinkijeri.</p>
      <p>Rade Zagorac je pohvalio litvanski tim, ali veruje u prolaz već nakon duela sa njima.<br/><b>„Još jedna teška utakmica u nizu za nas. Posle pet vezanih pobeda, spojili smo dva poraza u Evrokupu i sada želimo da damo sve od sebe kako bi već sutra, pred našim navijačina, izborili Top 16. Ritas je odličan tim i siguran sam da ćemo biti u problemu ukoliko izgubimo fokus makar i na minut. Zbog toga, sutra moramo biti na našem maksimumu“, </b>jasan je Zagorac.</p>
      <figure>
        <img src="https://mozzartsport.com/upload/CKEditor/01.05.2019/5.1%20Paspalj%201080x1080.jpg"/>
      </figure>
    </article>
  </body>
</html>