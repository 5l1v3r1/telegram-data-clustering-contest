<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/honor-v30-oficjalne-rendery-5-aparatow-brak-jacka"/>
    <meta property="og:site_name" content="Telepolis"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Honor V30 na oficjalnych renderach - pięć aparatów fotograficznych i brak tradycyjnego złącza audio"/>
    <meta property="og:description" content="Honor V30 zostanie zaprezentowany za tydzień, ale teraz możemy zobaczyć, jak to urządzenie będzie wyglądać. Smartfon będzie miał pięć aparatów fotograficznych, ale jednocześnie straci gniazdo audio Jack 3,5 mm. "/>
  </head>
  <body>
    <article>
      <h1>Honor V30 na oficjalnych renderach - pięć aparatów fotograficznych i brak tradycyjnego złącza audio</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">msnet</a></address>
      <p>
        <b>Honor V30 zostanie zaprezentowany za tydzień, ale teraz możemy zobaczyć, jak to urządzenie będzie wyglądać. Smartfon będzie miał pięć aparatów fotograficznych, ale jednocześnie straci gniazdo audio Jack 3,5 mm. </b>
      </p>
      <p><b>Honor V30</b>, w przeciwieństwie do modelu Pro, będzie prawdopodobnie wyposażony w ekran <b>LCD</b>. W jego lewym górnym narożniku znajdzie się podłużny otwór z obiektywami przedniego aparatu fotograficznego. Z tyłu z kolei znajdzie się duża, prostokątna "wyspa" fotograficzna z potrójnym aparatem. Pod jednym z obiektywów ma się kryć aparat o rozdzielczości <b>60 Mpix</b>. Czytnik linii papilarnych znajdzie się na prawym boku urządzenia.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/honor-v30-prezentacja-5-listopada-pekin"/>
        <a href="https://www.telepolis.pl/artykuly/testy-sprzetu/honor-9x-test-recenzja"/>
      </related>
      <figure>
        <img src="https://www.telepolis.pl/images/2019/11/honor-v30-oficjalne-rendery.jpg"/>
      </figure>
      <p>Z opublikowanych w serwisie <b>91mobiles.com</b> renderów wynika, że Honor V30 będzie pozbawiony tradycyjnego złącza audio. Słuchawki przewodowe podłączymy do portu USB-C. Wewnątrz obudowy ma pracować chipset <b>Kirin 990</b>. Smartfon przeznaczony na rynek chiński będzie obsługiwał sieci <b>5G</b>.Całość ma być zasilana akumulatorem o pojemności <b>4000 mAh</b> z szybkim ładowaniem <b>22,5 W</b> oraz pracować pod kontrolą systemu <b>Android 10</b> z interfejsem <b>EMUI 10</b>.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/huawei-nove-6-5g-zostanie-zaprezentowana-5-grudnia"/>
        <a href="https://www.telepolis.pl/wiadomosci/sprzet/huawei-szykuje-swoj-odpowiednik-motoroli-razr"/>
      </related>
      <p>Honor V30 zostanie zaprezentowany w Chinach <b>26 listopada 2019 roku</b>. Wariant 6/128 GB smartfonu może kosztować w przeliczeniu na naszą walutę około <b>2200 zł</b>.</p>
      <p>Źródło tekstu: 91mobiles</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/honor-v30-prezentacja-5-listopada-pekin"/>
        <a href="https://www.telepolis.pl/wiadomosci/sprzet/honor-band-5-sprzedaz-cena-gdzie-kupic"/>
        <a href="https://www.telepolis.pl/wiadomosci/sprzet/debiutuje-ulepszony-honor-20-lite-youth-edition"/>
        <a href="https://www.telepolis.pl/wiadomosci/sprzet/honor-v30-pro-z-lacznoscia-5g-zadebiutuje-w-listopadzie"/>
        <a href="https://www.telepolis.pl/wiadomosci/sprzet/honor-v30-na-zdjeciu-nadchodzi-telefon-z-lacznoscia-5g-oraz-podwojnym-aparatem-z-przodu"/>
      </related>
    </article>
  </body>
</html>