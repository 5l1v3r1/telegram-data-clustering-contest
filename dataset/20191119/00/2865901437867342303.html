<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/prijateljstvo-je-izgleda-puklo-enrike-zahtevao-da-moreno-ne-bude-u-strucnom-stabu/342893"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Prijateljstvo je izgleda puklo, Enrike zahtevao da Moreno ne bude u stručnom štabu"/>
    <meta property="og:description" content="Zgog čega se mladi stručnjak nije našao na današnjoj konferenciji za medije FS Španije"/>
  </head>
  <body>
    <article>
      <h1>Prijateljstvo je izgleda puklo, Enrike zahtevao da Moreno ne bude u stručnom štabu</h1>
      <h2>Zgog čega se mladi stručnjak nije našao na današnjoj konferenciji za medije FS Španije</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>
        <b>Delovalo je potpuno bezazleno i prijateljski, ali se na kraju povratak Luisa Enrikea na klupu Crvene furije pretvorio u ozbiljan slučaj, koji temeljno "češljaju" tamošnji mediji. Kako piše katalonski Mundo Deportivo bilo je dosta nezadovoljstva nakon odluke Fudbalskog saveza Španije da vrati na kormilo bivšeg selektora, koji je u junu ove godine, zbog teške bolesti ćerke, kasnije i smrti, na određeni period prekinuo trenersku karijeru.</b>
      </p>
      <p>Nezadovoljan je pre svega bio <b>Roberto Moreno</b>, koji je očigledno nevoljno ustupio svoje mesto <b>Enrikeu</b>, iako su mu izjave bile u suprotnosti sa tim. Da nešto ipak nije u redu bilo je jasno posle njegove odluke da se danas ne pojavi na konferenciji za štampu,</p>
      <p>Nju je vodio predsednik Saveza <b>Luis Rubales</b>. Vodeći čovek španskog fudbala rekao je da ga je iznenadila odluka <b>Morena </b>da napusti reprezentaciju, a Mundo navodi ga zapravop <b>Enrike</b> nije želeo u svom timu. Dakle, neke stvari nisu u potpunosti razjašnjene.<br/><b>"Mi smo pružili priliku Morenu, sada je poznat trener. Bili smo veoma fer, on je znao za svaki sastanak sa Enrikeom i svaki poziv. Poslednji pozivi upućen Enrikeu bio je izazvan odlukom Morena da ode. Naš način ophođenja prema njemu je uvek bio besprekoran</b>", poručio je danas <b>Rubales</b>.</p>
      <p>Predsednik saveza je poručio da je za <b>Enrikeovu</b> želju da se vrati na kormilo nacionalnog tima saznao upravo od <b>Morena</b>, posle čega je talentovani strateg poručio da ne želi da bude prepreka njegovom povratku. Na kraju će ostati dilema zbog čega je nastalo nezadovoljstvo mladog stručnjaka, koji je sigurno razočaran što se neće naći na Evropskom prvenstvu, ali je protekli period iskoristio da se u potpunosti promoviše kao trener. <b>Moreno</b> je do u poslednjih 10 godina isključivo radio kao pomoćnik upravo <b>Enrikeu</b>, a sada je došao idealan trenutak za početak samostalne karijere.</p>
      <figure>
        <img src="https://mozzartsport.com/upload/CKEditor/18.11.2019/9.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>