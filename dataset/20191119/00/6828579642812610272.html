<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/wydarzenia/orange-zwolnienia-pracownikow-lata-2020-2021-rozmowy-zwiazki-zawodowe"/>
    <meta property="og:site_name" content="Telepolis"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Orange planuje zwolnić kolejnych pracowników w latach 2020-2021. Ruszyły rozmowy ze związkami zawodowymi"/>
    <meta property="og:description" content="Orange Polska rozpoczął rozmowy ze związkami zawodowymi w sprawie redukcji zatrudnienia w spółce w latach 2020-2021 - podaje Rzeczpospolita. W przyszłym roku wzrosnąć mają również wynagrodzenia minimalne."/>
  </head>
  <body>
    <article>
      <h1>Orange planuje zwolnić kolejnych pracowników w latach 2020-2021. Ruszyły rozmowy ze związkami zawodowymi</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">msnet</a></address>
      <p>
        <b>Orange Polska rozpoczął rozmowy ze związkami zawodowymi w sprawie redukcji zatrudnienia w spółce w latach 2020-2021 - podaje Rzeczpospolita. W przyszłym roku wzrosnąć mają również wynagrodzenia minimalne.</b>
      </p>
      <p>Jak informuje <a href="https://cyfrowa.rp.pl/telekomunikacja/41618-orange-polska-szykuje-sie-do-zwolnien"><b>Rzeczpospolita</b></a>, ruszyły rozmowy zarządu <b>Orange Polska</b> ze związkami zawodowymi w sprawie nowej <b>umowy społecznej</b>. Będzie ona zawierać między innymi liczbę pracowników spółki, którzy w latach <b>2020-2021</b> będą mogli skorzystać z programu darmowych odejść oraz skalę podwyżki płacy minimalnej.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/t-mobile-beda-masowe-zwolnienia-operator-tnie-koszty"/>
        <a href="https://www.telepolis.pl/wiadomosci/prawo-finanse-statystyki/wyniki-orange-polska-za-3-kwartal-wyzsze-przychody-i-ebitdaal-przybywa-klientow-swiatlowodu-i-telefonii-mobilnej"/>
      </related>
      <p>Związki zawodowe działające u pomarańczowego operatora podały, <b>od 1 stycznia 2020 roku minimalne wynagrodzenie brutto ma wynieść 3000 zł</b>. Dodatkowo pracownicy sklepów mogą liczyć na <b>10% premii ogólnej</b>, niezależnej od premii od sprzedaży.</p>
      <p>W ramach obecnej umowy społecznej, obowiązującej w latach 2018-2019, z programu dobrowolnych zwolnień mogło skorzystać <b>2680 pracowników Orange</b>. <b>Paweł Puchalski</b> z Santander Biuro Maklerskie uważa, że w ciągu dwóch najbliższych lat redukcja zatrudnienia obejmie <b>około dwóch tysięcy pracowników</b>, a koszt odpraw wyniesie <b>około 150 mln zł</b>. Na koniec września tego roku operator zatrudniał <b>12,57 tys osób</b>.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/moto-razr-opinie-polska-cena-orange"/>
        <a href="https://www.telepolis.pl/wiadomosci/taryfy-promocje-uslugi/orange-szuka-testerow-5g-z-warszawy-i-lublina"/>
      </related>
      <p>Źródło tekstu: cyfrowa.rp.pl</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/taryfy-promocje-uslugi/ostatnia-szansa-na-darmowe-2gb-internetu-w-orange"/>
        <a href="https://www.telepolis.pl/wiadomosci/prawo-finanse-statystyki/mniej-klientow-ofert-na-karte-abonament-lepszy"/>
        <a href="https://www.telepolis.pl/wiadomosci/prawo-finanse-statystyki/rfbenchmark-pazdziernik-t-mobile-najszybszy-internet-mobilny"/>
        <a href="https://www.telepolis.pl/wiadomosci/wydarzenia/play-podpisze-memorandum-wspolne-5g-w-polsce"/>
        <a href="https://www.telepolis.pl/wiadomosci/taryfy-promocje-uslugi/orange-szuka-testerow-5g-z-warszawy-i-lublina"/>
      </related>
    </article>
  </body>
</html>