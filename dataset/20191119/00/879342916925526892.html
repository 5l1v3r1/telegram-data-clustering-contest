<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/ukrayina-vymahatyme-kompensacziyu-zaxoplennya-korabliv-mzs"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T00:26:01+00:00"/>
    <meta property="og:title" content="Україна вимагатиме компенсацію за захоплення кораблів – МЗС"/>
    <meta property="og:description" content="Україна вимагатиме компенсацію від Росії за захоплення кораблів у Керченській протоці в листопаді минулого року."/>
  </head>
  <body>
    <article>
      <h1>Україна вимагатиме компенсацію за захоплення кораблів – МЗС</h1>
      <address>
        <time datetime="2019-11-19T00:26:01+00:00">19 Nov 2019, 00:26</time>
      </address>
      <p>
        <b>Україна вимагатиме компенсацію від Росії за <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny">захоплення кораблів у Керченській протоці в листопаді минулого року</a>.</b>
      </p>
      <p>Про це заявила в ефірі <a href="https://www.radiosvoboda.org/a/news-kerchenska-protoka/30278509.html">Радіо Свобода</a> речник МЗС Катерина Зеленко.</p>
      <p>За її словами, з повернутими кораблями буде проведена ретельна експертиза.</p>
      <p>«<i>Це дасть нам можливість на більш пізньому етапі говорити про сплату з боку Російської Федерації компенсації за завдану шкоду. Попереду в нас дуже ретельна експертиза цих суден. Спочатку треба їх побачити, в якому вони вигляді, чи не було з них вилучено техніку, обладнання, документацію. Тобто багато елементів, які потім можуть представляти речові докази. І тільки на підставі того, яким буде рішення арбітражного трибуналу, можемо говорити про якісь суми</i>», - сказала Зеленко в ефірі програми Ваша свобода.</p>
      <p>Як відомо, <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny">Росія затримала українські військові катери</a> «Нікополь», «Бердянськ» і буксир «Яни Капу» з українськими моряками 25 листопада 2018 року. 24 українські моряки були заарештовані за звинуваченням в «незаконному перетині кордону РФ», троє з них зазнали поранень.</p>
      <p>25 травня Міжнародний трибунал з морського права <a href="https://www.slovoidilo.ua/2019/05/27/pogljad/polityka/trybunal-oon-pidtrymav-ukrayinu.-chy-vidpustyt-rf-moryakiv-volyu">зобов'язав Росію негайно повернути</a> під контроль України «Нікополь», «Бердянськ» і «Яни Капу», а також 24 членів їх екіпажів.</p>
      <p>7 вересня поточного року Україна та Росія провели обмін утримуваними особами за формулою «35 на 35». До України повернулися 24 моряки і ще 11 осіб, які були за різних років засуджені російськими судами.</p>
      <p>У понеділок, 18 листопада, <a href="https://www.slovoidilo.ua/2019/11/18/novyna/polityka/rosiya-peredala-ukrayini-zaxopleni-kerchenskij-protoczi-korabli-mzs-rf">передача українській стороні трьох кораблів ВМФ, захоплених в районі Керченської протоки, відбулася</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny"/>
        <a href="https://www.slovoidilo.ua/2019/05/27/pogljad/polityka/trybunal-oon-pidtrymav-ukrayinu.-chy-vidpustyt-rf-moryakiv-volyu"/>
        <a href="https://www.slovoidilo.ua/2019/11/18/novyna/svit/makron-prokomentuvav-povernennya-ukrayinskyx-korabliv"/>
        <a href="https://www.slovoidilo.ua/2019/11/18/novyna/polityka/ukrayina-provede-ekspertyzu-peredanyx-rf-korabliv"/>
        <a href="https://www.slovoidilo.ua/2019/11/18/novyna/polityka/vms-ukrayiny-pidtverdyly-peredachu-zaxoplenyx-korabliv"/>
        <a href="https://www.slovoidilo.ua/2019/11/18/novyna/polityka/trybunal-haazi-rozpochne-sluxannya-spravi-pro-zaxoplennya-ukrayinskyx-korabliv"/>
        <a href="https://www.slovoidilo.ua/2019/11/18/novyna/polityka/rosiya-peredala-ukrayini-zaxopleni-kerchenskij-protoczi-korabli-mzs-rf"/>
      </related>
    </article>
  </body>
</html>