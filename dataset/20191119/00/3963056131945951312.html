<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/spagna_euro2020_luis_enrique_dopo_la_morte_della_figlia_torna_ct-4871154.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Spagna, Luis Enrique torna in panchina: è lui il nuovo ct"/>
    <meta property="og:description" content="L'ingresso in sala stampa, prima della conferenza, è stato accompagnato da polemiche, misteri, indiscrezioni, rabbia. Poi, finalmente, l'annuncio: Luis Enrique è il nuovo..."/>
  </head>
  <body>
    <article>
      <h1>Spagna, Luis Enrique torna in panchina: è lui il nuovo ct</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>L'ingresso in sala stampa, prima della conferenza, è stato accompagnato da polemiche, misteri, indiscrezioni, rabbia. Poi, finalmente, l'annuncio: <b>Luis Enrique</b> è il nuovo ct della Spagna. Luis Rubiales, insieme a José Francisco Molina, visibilmente innervosito dal veleno dopo l'addio a <b>Robert Moreno</b>, ha detto ai giornalisti: «Vi dico subito che Luis Enrique torna sulla panchina della Spagna. E che oggi diremo la verità su cosa è successo negli ultimi giorni».</p>
      <p>Il presidente della federcalcio spagnola ha respinto tutte le critiche per il licenziamento di  Moreno, il vice di Luis Enrique che ha portato la Spagna alla qualificazione a Euro 2020 dopo averlo sostituito a giugno. Nel terribile mese che porto alle dimissioni del ct <a href="https://www.ilmessaggero.it/video/sport/luis_enrique_morta_la_figlia_di_9_anni-4704003.html">a causa della malattia della figlia</a>. «Questo progetto nasce con Luis Enrique, fino a Qatar 2022, e da subito avevamo detto che le porte per un ritorno erano aperte. Siamo stati trasparenti e leali, con tutti».</p>
      <p>
        <b>
          <a href="https://www.ilmessaggero.it/sport/calcio/euro_2020_anche_la_svizzera_stacca_il_pass_vince_la_svezia-4871142.html">Europei 2020, anche la Svizzera stacca il pass</a>
        </b>
      </p>
      <p>La Spagna aveva chiuso il suo girone di qualificazione a Euro 2020 con cinque gol alla Romania e la certezza di essere testa di serie al prossimo Europeo. <b>Robert Moreno</b> - secondo di Luis Enrique  - aveva un contratto fino alla fine di<b> Euro 2020</b>. La Spagna si era innamorata di lui, ma il presidente Rubiales alla fine ha deciso di far tornare il legittimo proprietario della panchina spagnola.</p>
      <footer>Ultimo aggiornamento: 14:45<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/fotogallery/sport/spagna_luis_enrique_ct-4872924.html"/>
        <a href="https://www.ilmessaggero.it/sport/calcio/luis_enrique_figlia_xana_morta_ultimissime_news_oggi_ultima_ora_30_agosto_2019-4704319.html"/>
        <a href="https://www.ilmessaggero.it/sport/calcio/luis_enrique_figlia_morta_xana_ultime_notizie_oggi_31_agosto_2019-4704886.html"/>
        <a href="https://www.ilmessaggero.it/sport/calcio/luis_enrique_morta_figlia_xana_ultime_notizie_leo_messi-4704008.html"/>
        <a href="https://www.ilmessaggero.it/sport/calcio/luis_enrique_morta_figlia_xana_tumore_roma_ultime_notizie-4702628.html"/>
      </related>
    </article>
  </body>
</html>