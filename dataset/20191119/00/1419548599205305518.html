<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/8k333d"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="பஞ்சமி நிலத்தில் கட்டப்பட்டதா முரசொலி அலுவலகம்?...."/>
    <meta property="og:description" content="பஞ்சமி நிலத்தில் கட்டப்பட்டதா முரசொலி அலுவலகம்?...."/>
  </head>
  <body>
    <article>
      <h1>பஞ்சமி நிலத்தில் கட்டப்பட்டதா முரசொலி அலுவலகம்?....</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">niruban</a></address>
      <p>
        <b>சென்னை முரசொலி அலுவலகம் பஞ்சமி நிலத்தில் இருக்கிறதா? என்பது குறித்த விசாரணை, சென்னை சாஸ்திரி பவனில் உள்ள தேசிய பட்டியலினத்தவர் ஆணைய இயக்குனர் அலுவலகத்தில் நடைபெற்றது.</b>
      </p>
      <p>திமுகவின் அமைப்பு செயலாளர் ஆர்.எஸ்.பாரதி மற்றும் திமுக வழக்கறிஞர்கள், ஆணையத்தின் விசாரணைக்கு ஆஜராகினர். அரசு தரப்பில் தலைமைச்செயலாளர் சண்முகம், வருவாய் நிர்வாக ஆணையர் ராதாகிருஷ்ணன், சென்னை மாவட்ட ஆட்சியர் சீதாலட்சுமி உள்ளிட்டோர் ஆணையத்திற்கு வந்திருந்தனர். அசுரன் திரைப்படம் வெளிவந்த போது, பஞ்சமி நிலங்களை மீட்க நடவடிக்கை எடுக்க வேண்டும் என திமுக தலைவர் முக.ஸ்டாலின் சமூக வலைதளங்களில் பதிவிட்டிருந்தார்.</p>
      <p>இதனையடுத்து, முரசொலி அலுவலகமே பஞ்சமி நிலத்தில் கட்டப்பட்டதாக பாமக நிறுவனர் ராமதாஸ் டிவிட்டரில் பதிலளித்தார். தமிழக அரசியலில், இந்த விவகாரம் விஸ்வரூபம் எடுத்ததை அடுத்து, பாஜகவின் சீனிவாசன் என்பவர் தொடர்ந்த வழக்கு, தேசிய பட்டியலினத்தவர் ஆணையத்தில் விசாரணை நடைபெற்றது.</p>
    </article>
  </body>
</html>