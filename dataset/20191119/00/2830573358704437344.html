<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/euro-2020/2019/11/19-63535517/ufficiale_luis_enrique_e_di_nuovo_ct_della_spagna/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Ufficiale, Luis Enrique è di nuovo ct della Spagna"/>
    <meta property="og:description" content="Dopo le dimissioni per motivi familiari, il catalano torna alla guida della nazionale al posto di Moreno. Rubiales: &quot;Questo progetto è nato con lui, le porte del ritorno sono state sempre aperte&quot;"/>
  </head>
  <body>
    <article>
      <h1>Ufficiale, Luis Enrique è di nuovo ct della Spagna</h1>
      <h2>Dopo le dimissioni per motivi familiari, il catalano torna alla guida della nazionale al posto di Moreno. Rubiales: "Questo progetto è nato con lui, le porte del ritorno sono state sempre aperte"</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>MADRID -</b> Mancava solo l'ufficialità. Le lacrime di <b>Moreno</b> dopo la vittoria della sua <b>Spagna</b> contro la <a href="https://www.tuttosport.com/news/calcio/euro-2020/2019/11/18-63522177/svizzera_e_danimarca_all_europeo_valanga_spagna_sulla_romania/">Romania</a>, le indiscrezioni trapelate dai media spagnoli, hanno preannunciato quanto detto oggi da <b>Luis Rubiales</b>, numero uno della federcalcio spagnola:<i> "L</i><i>uis Enrique torna sulla panchina della Spagna -</i> le parole del presidente della Rfef -. <i>Questo progetto nasce con <b>Luis Enrique</b>, fino a Qatar 2022, e da subito avevamo detto che le porte per un ritorno erano aperte. Siamo stati trasparenti e leali, con tutti". </i></p>
      <h3>Moreno, l'addio tra le polemiche</h3>
      <p>L'ex tecnico di <b>Roma</b>, <a href="https://www.tuttosport.com/news/calcio/2019/11/19-63534402/sport_neymar_rifiuta_il_rinnovo_del_psg_sta_aspettando_il_barcellona_/">Barcellona</a> e Celta Vigo si era dimesso lo scorso giugno a causa della malattia della figlia poi tragicamente scomparsa. Al suo posto, Moreno ha guidato le <b>Furie Rosse</b> alla qualificazione per <b>Euro 2020</b>. Il ritorno di <b>Luis Enrique</b> - secondo quanto riportato da Marca - pare abbia creato polemiche all'interno dello spogliatoio della nazionale per i modi in cui è stato gestito dalla Rfef. Pare infatti che il suo rientro fosse già stato programmato da settimane, ma il numero uno della federazione spagnola non si aspettava che il piano venisse scoperto prima della partita di ieri sera contro la <b>Romania</b>, come invece è accaduto. <b>Moreno</b> non ha apprezzato i modi in cui gli è stato comunicato di essere sollevato dall'incarico e tantomeno i giocatori che non si sono presentati alle consuete interviste post match. </p>
      <figure>
        <video src="http://media.tuttosport.com/omnisport/2019/11/19/191119_IT_PERFORM_MORENO_RV_1574161589205_1065.mp4"/>
        <figcaption>Spagna, Moreno mai sconfitto</figcaption>
      </figure>
      <related>
        <a href="https://www.tuttosport.com/news/calcio/euro-2020/2019/11/18-63507378/cadena_cope_luis_enrique_ct_della_spagna_a_euro_2020_/"/>
        <a href="https://www.tuttosport.com/video/calcio/calcio-estero/liga/2019/11/17-63484595/carica_morata_bel_periodo_vedo_l_europeo_/"/>
        <a href="https://www.tuttosport.com/archivio/calcio/euro-2020"/>
        <a href="https://www.tuttosport.com/news/calcio/euro-2020/2019/11/18-63507378/cadena_cope_luis_enrique_ct_della_spagna_a_euro_2020_/?related_news"/>
        <a href="https://www.tuttosport.com/news/calcio/euro-2020/2019/10/15-62298336/la_bosnia_di_pjanic_ad_un_passo_dall_eliminazione_solo_un_pareggio_per_la_spagna/?related_news"/>
        <a href="https://www.tuttosport.com/news/calcio/euro-2020/2019/10/04-61905882/spagna_roberto_moreno_convoca_pau_lopez_luis_alberto_e_fabian_ruiz/?related_news"/>
        <a href="https://www.tuttosport.com/news/calcio/euro-2020/2019/09/05-60805204/qualificazione_euro_2020_vittoria_netta_per_la_bosnia_di_pjanic_bene_la_spagna_in_romania/?related_news"/>
      </related>
    </article>
  </body>
</html>