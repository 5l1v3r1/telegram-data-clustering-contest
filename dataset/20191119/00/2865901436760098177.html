<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342904/sport:nekategorizovano/title:rezzime-dana-utorak-austrijanci-pokvarili-perfektno-vece"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="REZZIME DANA (utorak): Austrijanci pokvarili perfektno veče"/>
    <meta property="og:description" content="Pogledajte ko vam je 19. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (utorak): Austrijanci pokvarili perfektno veče</h1>
      <h2>Pogledajte ko vam je 19. novembra doneo novac, a ko vas je prodao...</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>NAPOMENA</b>: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://mozzartsport.com/fudbal/vesti/predlozzi-i-tipovanja-utorak-holandanima-dupla-a-nemcima-sigurna-pobeda-skoti-cekaju-plej-of-za-ep-uz-veliki-prasak/342853">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p><b>ZAOKRUŽENO</b>:</p>
      <p>
        <b>SLOVAČKA – AZERBEJDŽAN (tip 1, kvota 1,20) – rezultat 2:0</b>
      </p>
      <p>Slovaci će put do Evropskog prvenstva tražiti kroz baraž. Njihov trijumf nad Azerbejdžanom u Trnavi od 2:0 nije bio dovoljan za drugo mesto. Nadali su se Slovaci da bi Mađari mogli do remija u Kardifu što bi i njima otvorilo put ka drugom mestu, ali uzalud... Ipak, kec je zaokružen.</p>
      <p>
        <b>VELS – MAĐARSKA (tip 1, kvota 1,60) – rezultat 2:0</b>
      </p>
      <p>Maksimalno ozbiljno su Velšani shvatili svojevrsno finale svoje grupe sa Mađarskom i laganim i zasluženim trijumfom od 2:0 pred svojom publikom obezbedili direktan plasman na Evropsko prvenstvo sledeće godine. Dva pogotka <b>Arona Remzija</b>, početkom prvog i drugog poluvremena, bili su dovojni za klasičan nokaut koji su Zmajevi priredili našim severnim susedima i prestigli ih na tabeli u poslednjem kolu iza lidera Hrvatske.</p>
      <p><b>POLJSKA – SLOVENIJA (tip 1, kvota 1,65) – rezultat 3:2</b> </p>
      <p>Poljska je u Varšavi u vatrometu golova porazila Sloveniju sa 3:2 i tako se još jednom ubedljivom partijom oprostila od ove godine i svojih navijača. Robert Levandovski doprineo je jednim golom trijumfu svoje selekcije koja će i pored sjajnog kvlaifikacionog ciklusa morati u drugi šešir na žrebu. Ipak, najupečatljiviji detalj dogodio se na kraju prvog poluvremena kada je čitav stadion ovacijama pozdravo penzionera Lukaša Piščeka koji se oprostio od reprezentativnog dresa.</p>
      <p> </p>
      <p>
        <b>NEMAČKA – SEVERNA IRSKA (tip 1, kvota 1,15) – rezultat 6:1</b>
      </p>
      <p>Možda rival nije baš adekvatan za pravi odraz u ogledalu, ali Nemačka koju smo večeras gledali zaličila je na onu moćnu mašineriju od pre četiri, pet godina. Utisak je, od Svetskog kupa u Rusiji i smene generacija, ovo je ponajbolja partija Pancera i nagoveštaj da momci koji nadolaze mogu da održe Nemce u vrhu evropskog i svetskog reprezentativnog fudbala.</p>
      <p> </p>
      <p>
        <b>ŠKOTSKA – KAZAHSTAN (tip 1, kvota 1,60) – rezultat 3:1</b>
      </p>
      <p>Škoti su na najbilji mogući način najavili predstojeći baraž. Nakon Kipra selekcija Stiva Klarka uzela je meru i Kazahstanu. Gosti su poveli golom Zajnutdinova u finišu prvog poluvremena, ali su u nastavku meča publiku u Glazgovu odbradovali dvostruki strelac Džon Mekgin i Stiven Nejsmit.</p>
      <p> </p>
      <p>
        <b>HRVATSKA - GRUZIJA (tip 1, kvota 1,40) - rezultat 2:1</b>
      </p>
      <p>Hrvati su nakon završenog polsla u kvalifikacijama kompletirali ovaj reprezentativni prozor još jednom pobedom. Izabranici Zlatka Dalića nisu blistali, ali su slomili otpor selekcije Vladimira Vajsa, a pobedonosni pogodak u Puli postigao je Perišić u 53. minutu.</p>
      <p>
        <b>BRAZIL - JUŽNA KOREJA (tip 1, kvota 1,35) - rezultat 3:0</b>
      </p>
      <p>Tite je uspeo da lokalizuje požar. Posle pet utakmica i 135 dana, Brazil je konačno nekoga pobedio. Skalp nije veliki, pala je Južna Koreja (3:0) u prijateljskom susretu u Abu Dabiju, ali taj susret če svakako poslužiti brazilskom selektoru da utihnu kritike na njegov račun. Poslednju pobedu pre današnje Brazil je ostvario u finalu Kopa Amerika u julu, protiv Perua (3:1)</p>
      <p>
        <b>PITERBORO - STIVENEJDŽ (tip 1, kvota 1,40) - rezultat 2:0</b>
      </p>
      <p>Domaćin je opravdao ulogu favorita i prošao dalje u FA kupu, ukupnim rezultatom 3:1. Piterboro je došao u vođstvo golom Ejse još u 11. minutu, ali se na overu prolaska čekalo sve do nadoknade vremena. Tada je <b>Riki Džejd Džons</b> postavio konačan rezultat i definitivno presudio Stivenejdžu.</p>
      <p>
        <b>HOLANDIJA - ESTONIJA (tip 1, kvota 1,03) - rezultat 5:0</b>
      </p>
      <p>Holanđani su se uzalud nadali kiksu velikog rivala kako bi se dokopali prvog mesta u grupi i samim tim prvog šešira na žrebu. Estonija nije imala ni promil šansi u Amsterdamu - 5:0. I na ovom meču videli smo het-trik, postigao je onaj kome to nikako ne stoji u opisu radnog mesta - Žoržinjo Vajnaldum. Šansu je u drugom poluvremenu dobio supertalentovani napadač iz AZ Alkmara Majron Boadu (18) i maksimalno ju je iskoristio. Postigao je prvi gol u dresu s nacionalnim grbom i tako stavio tačku na ovaj meč.</p>
      <p><b>PRECRTANO</b>:</p>
      <p>
        <b>LETONIJA - AUSTRIJA (tip 2, kvota 1,15) - rezultat 1:0</b>
      </p>
      <p>Najveće iznenađenje je definitivno poraz Austrije od autsajdera Letonije od 1:0, mada mu je i selektor gostiju Franko Foda poprilično doprineo odlukom da izostavi iz sastava neke od standardnih fudbalera koji su pre nekoliko dana zapečatili plasman na EURO. Ekipa nekadašnjeg trenera Crvene zvezde Slaviše Stojanovića je taj poklon iskoristila i zahvaljujući pogotku defanzivca švajcarskog Ksamaksa Ošsa u 65. minutu upisala prvu pobedu još od juna 2018.</p>
    </article>
  </body>
</html>