<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/380244"/>
    <meta property="og:site_name" content="beartai"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="พบมัลแวร์ใน WhatsApp หน่วยงานรักษาความปลอดภัยไซเบอร์อินเดียเตือนผู้ใช้อัปเดตแอปด่วน"/>
    <meta property="og:description" content="Cert (Computer Emergency Response Team) หน่วยงานรักษาความปลอดภัยทางไซเบอร์ของอินเดียได้ออกมาแจ้งว่าพบมัลแวร์ใน WhatsApp รุ่นเก่าจึงขอแนะนำให้ผู้ใช้ Android อัปเกรด WhatsApp เป็นเวอร์ชัน 2.19.274 เป็นอย่างน้อย ส่วนผู้ใช้ iOS ต้องอัปเกรดเป็นเวอร์ชัน 2.19.100"/>
  </head>
  <body>
    <article>
      <h1>พบมัลแวร์ใน WhatsApp หน่วยงานรักษาความปลอดภัยไซเบอร์อินเดียเตือนผู้ใช้อัปเดตแอปด่วน</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sila Wongchareon</a></address>
      <p>WhatsApp (ภาพจาก Pixabay)</p>
      <p>Cert (Computer Emergency Response Team) หน่วยงานรักษาความปลอดภัยทางไซเบอร์ของอินเดียได้ออกมาแจ้งว่าพบมัลแวร์ใน WhatsApp รุ่นเก่าจึงขอแนะนำให้ผู้ใช้ Android อัปเกรด WhatsApp เป็นเวอร์ชัน 2.19.274 เป็นอย่างน้อย ส่วนผู้ใช้ iOS ต้องอัปเกรดเป็นเวอร์ชัน 2.19.100</p>
      <p>มัลแวร์ตัวนี้จะถูกเรียกเปิดขึ้นมาทำงานโดยไฟล์วิดีโอ MP4 ที่ส่งมาจากผู้ส่งที่ไม่รู้จัก ทันทีที่ผู้ใช้ได้เปิดดูไฟล์วิดีโอ มันจะรันโค้ดอันตรายเพื่อเข้าถึงอุปกรณ์ของคุณ ซึ่งจะมีรูปแบบคล้ายกับมัลแวร์ Pegasus แต่ต่างกันที่มัลแวร์ตัวใหม่จะทำงานเมื่อผู้ใช้เปิดไฟล์วิดีโอ ส่วนมัลแวร์ Pegasus จะเปิดใช้งานโดยเจาะช่องโหว่ในฟังก์ชันการสนทนาทางวิดีโอใน WhatsApp และไม่จำเป็นที่ผู้ใช้ต้องรับสาย</p>
      <p>มัลแวร์ตัวใหม่จะอนุญาตให้ผู้โจมตีเข้าถึงอุปกรณ์และสามารถเปลี่ยนแปลงอุปกรณ์โดยไม่สำคัญว่าอุปกรณ์ของคุณจะอยู่พื้นที่ใด และเชื่อว่ามัลแวร์นี้จะถูกนำมาใช้กับนักข่าวและนักเคลื่อนไหว</p>
      <p>การค้นพบมัลแวร์ตัวใหม่นี้เกิดขึ้นไม่นานหลังจากที่ Facebook ได้ออกมาเตือนด้านความปลอดภัยสำหรับผู้ใช้ WhatsApp และตอนนี้ WhatsApp ออกมาแจ้งว่าได้อัปเดตความปลอดภัยจากมัลแวร์เรียบร้อยแล้ว</p>
      <p>งานนี้ต้องขอบคุณ WhatsApp ที่เอาใจใส่แก้ไขปัญหาในอินเดียอย่างรวดเร็ว เพราะย่อมรู้ดีว่าที่นี่คือตลาดที่ใหญ่ที่สุดโดยมียอดผู้ใช้ถึง 400 ล้านคนเลยทีเดียว</p>
      <p>ที่มา : ฺฺ<a href="https://www.bbc.com/news/world-asia-india-50470476?intlink_from_url=https://www.bbc.com/news/technology&amp;link_location=live-reporting-story">BBC</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>