<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699006/%D8%AF%D8%B1-%D8%A7%D9%81%D8%AA%D8%AA%D8%A7%D8%AD%DB%8C%D9%87-%D8%B4%D8%B4%D9%85%DB%8C%D9%86-%D9%86%D9%85%D8%A7%DB%8C%D8%B4%DA%AF%D8%A7%D9%87-%DA%A9%DB%8C%D8%B4-%D8%A7%DB%8C%D9%86%D9%88%DA%A9%D8%B3-%D8%A7%D8%B9%D9%84%D8%A7%D9%85-%D8%B4%D8%AF-%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%A8%D9%88%D8%B1%D8%B3-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84-%DB%B9%DB%B8"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="در افتتاحیه ششمین نمایشگاه کیش اینوکس اعلام شد: راه‌اندازی بورس بین‌الملل تا پایان سال ۹۸"/>
    <meta property="og:description" content="مدیرعامل سازمان منطقه آزاد کیش اعلام کرد: راه‌اندازی بورس بین‌الملل تا پایان سال‌جاری می‌تواند مبنای تعاملات بنگاه‌های داخلی با شرکت‌های خارجی شود.به گزارش خبرنگار  عصر ایران، غلامحسین مظفری رییس هیات مدیره و مدیرعامل سازمان منطقه آزاد کیش در افتتاحیه ششمین نمایشگاه بین المللی بورس، بانک، بیمه و یازدهمین نمایشگاه معرفی فرصت های سرمایه گذاری کشور اظهار داشت: ایران ظرفیت های زیادی در حوزه اقتصادی دارد و با وجود تحریم های ظالمانه، اقتصاد کشور به ثبات نسبی رسیده است.بازار سرمایه پیشران‌اقتصادوی افزود: استفاده از بازار سرمایه به عنوان پیشران در اقتصاد می تواند زمینه های مناسبی از تامین مالی مناسب در صنعت را شکل دهد. مظفری گفت: بانک ها نیز با اصلاح ساختار مناسب و تشدید نظارت های بانک مرکزی می تواند با بازوی مکملی در شکل گیری اقتصادا کارا را ایجاد کند.رشد ۶۹ درصدی شاخص صنایع بانک هاوی افزود: رشد ۶۹ درصدی شاخص صنایع بانک ها در بورس نشان می دهد که این گروه از چشم انداز مناسبی برخوردار است. مظفری گفت: صنعت بیمه در سال های اخیر از رشد بیش از ۱۰۰ درصدی در بورس برخوردار بوده اند و پوشش ریسک و فرهنگ سازی را همانند همیشه دنبال…"/>
  </head>
  <body>
    <article>
      <h1>در افتتاحیه ششمین نمایشگاه کیش اینوکس اعلام شد: راه‌اندازی بورس بین‌الملل تا پایان سال ۹۸</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038420_307.jpg"/>
      </figure>
      <p>مدیرعامل سازمان منطقه آزاد کیش اعلام کرد: راه‌اندازی بورس بین‌الملل تا پایان سال‌جاری می‌تواند مبنای تعاملات بنگاه‌های داخلی با شرکت‌های خارجی شود.<br/><br/>به گزارش خبرنگار  عصر ایران، غلامحسین مظفری رییس هیات مدیره و مدیرعامل سازمان منطقه آزاد کیش در افتتاحیه ششمین نمایشگاه بین المللی بورس، بانک، بیمه و یازدهمین نمایشگاه معرفی فرصت های سرمایه گذاری کشور اظهار داشت: ایران ظرفیت های زیادی در حوزه اقتصادی دارد و با وجود تحریم های ظالمانه، اقتصاد کشور به ثبات نسبی رسیده است.<br/><br/>بازار سرمایه پیشران‌اقتصاد<br/><br/>وی افزود: استفاده از بازار سرمایه به عنوان پیشران در اقتصاد می تواند زمینه های مناسبی از تامین مالی مناسب در صنعت را شکل دهد. مظفری گفت: بانک ها نیز با اصلاح ساختار مناسب و تشدید نظارت های بانک مرکزی می تواند با بازوی مکملی در شکل گیری اقتصادا کارا را ایجاد کند.<br/><br/>رشد ۶۹ درصدی شاخص صنایع بانک ها<br/><br/>وی افزود: رشد ۶۹ درصدی شاخص صنایع بانک ها در بورس نشان می دهد که این گروه از چشم انداز مناسبی برخوردار است. مظفری گفت: صنعت بیمه در سال های اخیر از رشد بیش از ۱۰۰ درصدی در بورس برخوردار بوده اند و پوشش ریسک و فرهنگ سازی را همانند همیشه دنبال می کند.<br/><br/>نقش صنعت بیمه<br/><br/>ریس هیات مدیره و مدیرعامل سازمان منطقه آزاد کیش ادعان داشت: صنعت بیمه در کنار بانک ها و بورس می تواند نقش عمده ای در توسعه تولید در اقتصاد داشته باشد. مظفری اظهار داشت: تعریف و ارائه فرصت های کارآفرینی توسط بخش های متفاوت و بخش خصوصی و تلفیق با بازار سرمایه می تواند اتفاق مناسب را جهت دهی کند.<br/><br/>فرصت های سرمایه گذاری<br/><br/>وی گفت: کشورهای دنیا نباید نگران اتفاق های سخت و زودگذر فعلی ایران باشند و می بایست از فرصت های ویژه سرمایه گذاری در ایران استفاده کنند. مظفری اعلام کرد: منطقه کیش می تواند به روند جذب سرمایه های خارجی در کسور کمک کند و در عین حال راه اندازی بورس بین الملل تا پایان سال جاری می تواند مبنای تعاملات بنگاه های داخلی با شرکت های خارجی شود.<br/><br/>  پروژه ۳۰ هزار میلیارد تومانی<br/><br/>رییس هیات مدیره و مدیرعامل سازمان منطقه آزاد کیش تصریح کرد: اجرای همزمان ۱۳۰ پروژه با مبلع ۳۰ هزار میلیارد تومان، تولید ارز دیجیتال و پرداخت های آینده از این طریق از جمله برنامه های منطقه آزاد کیش است که باعث رونق و کارآفرینی می شود.<br/><br/>دلیل اصلی تاب آوری اقتصاد ایران<br/><br/>حسین سلاح ورزی؛ نایب رییس اتاق بازرگانی، صنایع، معادن و کشاورزی ایران نیز در اقتتاحیه کیش اینوکس اعلام‌کرد: آمار تجارت نشان می دهد که صادرات ۴۴ میلیارد دلاری ایران به ۲۴ به کشور همسایه یکی از دلایل تاب آوری اقتصاد ایران در برابر تحریم ها بوده است.<br/><br/>برگزاری رویدادی مثل کیش اینوکس که استمرار دارد نشان از سیاست گذاری صحیح مسولان دارد و باید از این فرصت سازی نهایت استفاده را کسب کرد. آمار تجارت نشان می دهد که صادرات ۲۴ میلیارد دلاری ایران به ۱۶ به کشور همسایه یکی از دلایل تاب آوری اقتصاد ایران در برابر تحریم ها بوده است.<br/><br/>از مجموع واردات ۱۶ کشور دنیا که به بیش از ۱۱۸۰ میلیارد دلار می رسد، صادرات ۲۴ میلیارد دلاری سهم ایران است که حدود دو درصد است و باید به ۴۸ میلیارد دلار  یعنی ۴ درصد برسد.<br/>حضور حداکثر بیمه ها<br/><br/>همچنین غلامرضا سلیمانی رییس کل بیمه مرکزی و رییس شورای عالی بیمه نیز در مراسم افتتاحیه کیش اینوکس ۲۰۱۹ اعلام کرد : حضور ۶۰ درصدی صنعت بیمه در نمایشگاه نشان از آن دارد که شرکت های بیمه ای با پتانسیل تقریبا کامل در این رویداد حاضر شده اند.<br/><br/>تبدیل اوراق بیمه ای به اوراق بهادار<br/><br/>وی با بیان این که در دنیا شرکت های بیمه ای بانک تاسیس می کنند اما در ایران این مساله برعکس است اعلام کرد : تبدیل اوراق بیمه ای به اوراق بهادار هدف گذاری تازه بیمه مرکزی است که از مدت ها قبل اجرایی شدن آن در دست اقدام است.<br/><br/>رییس کل بیمه مرکزی در ادامه با بیان این که صنعت بیمه کمک قابل توجه ای به بازارهای مالی کشور می کند، افزود: علاقه مندیم در بورس بین الملل به عنوان هیات موسس حضور داشته باشیم.<br/><br/>سلیمانی افزود : هر چه جامعه پیشرفته باشد، صنعت بیمه نقش مهم تری را برعهده خواهد گرفت و باید در ایران هم این اتفاق ملموس تر رخ دهد.<br/><br/>تضمین سرمایه گذاری ها<br/><br/>رییس کل بیمه مرکزی اعلام کرد : میزان رشد سرمایه گذاری در کشور و تضمین آن توسط شرکت های بیمه ای زمینه ساز اطمینان پایدار در اقتصاد می شود.<br/><br/>وی تصریح کرد : در گذشته شاهد این بودیم که در دوره ای تنها ۴ شرکت بیمه وجود داشت اما در حال حاضر ۳۲ شرکت بیمه ای در ایران وجود دارد.<br/><br/>کمک صنعت بیمه به بازار سرمایه<br/><br/>سلیمانی افزود: صنعت بیمه به بازار سرمایه کمک می کند به طوری که با جمع آوری پول های خرد و سرمایه گذاری آن در بازار سهام که مجوز ۴۰ درصدی نیز در این‌میان وجود دارد در توسعه و بازدهی این بازار سهیم بوده است‌.<br/><br/>ارتقای سهم بیمه زندگی<br/><br/>رییس کل بیمه مرکزی در ادامه گفت : بهترین فرصت در جوامع پیشرفته، بیمه زندگی پس انداز است که نفوذ آن مساله مهمی است که الان ۱۱ میلیون در ایران از این بیمه استفاده می کنند که باید بیشتر شود به طوری که باید از پرتفوی ۱۴.۵ درصدی به ۶۰ درصدی برسد تا به استانداردهای جهانی دست پیدا کنیم.<br/><br/>سلیمانی با بیان این که یکی از راه های افزایش درصد نفوذ، بیمه زندگی پس انداز است تصریح کرد ؛صنعت بیمه در سال گذشته ۴۴۰‌ هزار میلیارد دلار ریسک را پوشش داد.<br/><br/>گفتنی است : نقش بازار سرمایه در رونق تولید، هدایت نقدینگی های سرگردان به سمت تولید، معرفی ابزارها و روش های نوین تامین مالی، معرفی فرصت های سرمایه گذاری کشور در حوزه های استراتژیک، گسترش ارتباطات تجاری و اقتصادی با کشورهای همسایه، همجوار و کشورهای دوست، توسعه سرمایه گذاری و کارآفرینی در مناطق آزاد، جذب سرمایه گذاری خارجی در ابعاد منطقه ای و جهانی و نقش صنعت بیمه در توسعه اقتصادی کشور محورهای اصلی کیش اینوکس ۲۰۱۹ است.</p>
    </article>
  </body>
</html>