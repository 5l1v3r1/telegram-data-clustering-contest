<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/povratak-zozea-murinja/342908"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Povratak Žozea Murinja"/>
    <meta property="og:description" content="Portugalac najozbiljniji kandidat za upražnjeno mesto u Severnom Londonu"/>
  </head>
  <body>
    <article>
      <h1>Povratak Žozea Murinja</h1>
      <h2>Portugalac najozbiljniji kandidat za upražnjeno mesto u Severnom Londonu</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Totenhem po svemu sudeći neće biti dugo bez šefa struke, nakon rastanka sa dugogodišnjim strategom <b>Maurisiom Poketinom</b>. Kako pišu svi najvažniji mediji na Ostrvu, <b>Žoze Murinjo</b> je najveći favorit za preuzimanje klupe Pevaca, a ovaj posao bi svakako predstavljao jedan od najvećih izazova u karijeri temperamentnog Portugalca.</p>
      <p>
        <b>
          <a href="https://www.mozzartsport.com/fudbal/vesti/otisao/342902">Otišao!</a>
        </b>
      </p>
      <p><b>Murinjo</b> je van trenerskog posla još od decembra 2018. godine. Nedavno je poručio da se uželeo novog izazova i da želi isključivo klub iz Premijer lige, tako da bi mu Totenehem u ovom trenutku došao kao "kec na deset". Portugalac je dosta kritikovan tokom dvogodišnjeg boravka u Mančester junajtedu, gde se govorilo o tome kako je njegova fudbalska filozofija zastarela. Ipak, tek iz ove perspektive se može shvatiti koliko je imao težak posao iza sebe.</p>
      <p><b>Murinjo</b> je bez sumnje jedan od najvećih evropskih trenera u 21 veku. Gde god da je bio Portugalac je osvajao trofeje. Sa Portom i Interom je osvajao Ligu šampiona, sa Čelsijem je bio tri puta prvak Engleske, a sa Mančester junajtedom je osvojio Ligu Evrope. Ipak, to nije bilo dovoljno Crvenim đavolima, pa su posegli za drugim rešenjem u vidu <b>Olea Gunara Solskjera</b>, kojem se u ovom trenutku prilično drma stolica. Ukoliko preuzme trenersku ulogu u Severnom Londonu, Totenhem će zvanično postati osmi klub u karijeri <b>Žozea Murinja</b>.</p>
      <figure>
        <img src="https://mozzartsport.com/upload/CKEditor/18.11.2019/4.-Kic%CC%81anovic%CC%81%2C-Z%CC%8Celjko-Obradovic%CC%81%2C-Duda-Ivkovic%CC%81---otvaranje-terena-Z%CC%8Celovob%201080x1080.jpg"/>
      </figure>
      <p><b>Foto</b>: Reuters</p>
    </article>
  </body>
</html>