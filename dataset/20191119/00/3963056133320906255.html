<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/farmacista_morta_sla_pisa-4873061.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Trova la figlia senza vita nel letto: farmacista di 29 anni muore di Sla"/>
    <meta property="og:description" content="Si è arresa al male contro il quale combatteva da alcuni anni Costanza Musumeci, farmacista pisana di 29 anni affetta da Sla (Sclerosi Laterale Amiotrofica). E' stata la madre a trovarla..."/>
  </head>
  <body>
    <article>
      <h1>Trova la figlia senza vita nel letto: farmacista di 29 anni muore di Sla</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Si è arresa al male contro il quale combatteva da alcuni anni Costanza Musumeci, farmacista pisana di 29 anni affetta da Sla (Sclerosi Laterale Amiotrofica). E' stata la madre a trovarla senza vita nel letto. Le condizioni della giovane, che abitava in centro a Pisa, e che aveva lavorato presso alcune farmacie cittadine, si erano aggravate. Inutili i soccorsi del 118: il personale medico non ha potuto fare altro che constatare il decesso.</p>
      <figure>
        <img src="https://www.ilmessaggero.it/uploads/ckfile/201911/15747891_10212204444256206_4784430361756175070_n_19164313.jpg.pagespeed.ce.JBpuul3duq.jpg"/>
      </figure>
      <p>Non è chiaro quando si sia consumata la tragedia. Domenica sera la madre era rimasta con la figlia fino a tardi poi era andata a letto. Al risveglio la drammatica scoperta. L’allarme è scattato poco dopo le 9 del mattino ma – quando sul posto è arrivata l’ambulanza della Misericordia di Pisa – ormai per Costanza non c’era più niente da fare. Da tempo, purtroppo, la 29enne stava molto male. Tutto era iniziano più o meno tre anni fa con un dolore al ginocchio e poi al piede che l’aveva messa in allarme. Dopo una serie di accertamenti quindi era giunta la terribile diagnosi. Da quel momento per Costanza era iniziata una vita diversa e più complessa fino all’epilogo di ieri. I funerali sono fissati per mercoledì pomeriggio nella chiesa di Santa Caterina.</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/suicidio_assistito_malato_sla_news_venerdi_4_ottobre_2019-4776766.html"/>
        <a href="https://www.ilmessaggero.it/italia/suicidio_assistito_eutanasia_malato_sla_papa_lettera-4759459.html"/>
      </related>
    </article>
  </body>
</html>