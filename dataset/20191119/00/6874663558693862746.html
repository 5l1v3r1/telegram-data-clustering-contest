<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3774007,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="הולכת ומסתבכת: אחרי רשות ני&quot;ע, גם מדינת ניו יורק פתחה בחקירה נגד WeWork"/>
    <meta property="og:description" content="בין הנושאים הנבחנים במשרד התובע הכללי נבדקת השאלה האם המנכ&quot;ל הקודם ומייסד החברה, אדם נוימן, ניצל את מעמדו כדי להתעשר"/>
  </head>
  <body>
    <article>
      <h1>הולכת ומסתבכת: אחרי רשות ני"ע, גם מדינת ניו יורק פתחה בחקירה נגד WeWork</h1>
      <h2>בין הנושאים הנבחנים במשרד התובע הכללי נבדקת השאלה האם המנכ"ל הקודם ומייסד החברה, אדם נוימן, ניצל את מעמדו כדי להתעשר</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">שירות כלכליסט</a></address>
      <p>התובע הכללי של ניו יורק פתח בחקירה נגד WeWork, חברת חללי העבודה המשותפים. החברה, שצפויה לפטר אלפי עובדים בתחילת השבוע הבא תוך שהיא מתמודדת עם הפסדים מנופחים, אישרה כי משרד התובע הכללי של ניו יורק (NYAG) יצר עימה קשר.</p>
      <p>"קיבלנו בקשה לחקירה ממשרד התובע הכללי של ניו יורק ואנחנו משתפים פעולה בנושא", אמר דובר של החברה.</p>
      <p>דובר משרד התובע הכללי סירב להגיב.</p>
      <p>בין הנושאים הנבחנים במשרד התובע הכללי נבדקת השאלה האם המנכ"ל הקודם ומייסד החברה, אדם נוימן, ניצל את מעמדו כדי להתעשר.</p>
      <figure>
        <img src="https://images1.calcalist.co.il/PicServer3/2019/09/25/937803/16_l.jpg"/>
        <figcaption>אדם נוימן מייסד WeWork <br/>צילום: גטי אימג'ס</figcaption>
      </figure>
      <p>נוימן קנה נכסים אותם השכיר אחר כך ל-WeWork בחזרה, לווה נגד חלקו בחברה, ואף תכנן לגבות מהחברה 6 מיליון דולר בכדי שתוכל להשתמש בסימן המסחרי שרשם, "We" אחרי שהחברה מיתגה עצמה מחדש כ- "We Company".</p>
      <p>החברה הקפיאה את תוכניותיה להנפקה ראשונית בבורסה (IPO) ב-30 בספטמבר אחרי שמשקיעים השמיעו חששות מפני הפסדיה, המודל העסקי שלה והניהול הארגוני שלה.</p>
      <p>נוימן פרש מתפקידו כמנכ"ל בשבוע שלאחר מכן. בנוסף הוא הסכים להחזיר את הכסף שקיבל תמורת השימוש במילה "We".</p>
      <p>דובר מטעמו של נוימן הכחיש את הנושא.</p>
      <p>WeWork הסכימה לחילוץ מצדה של ענקית השקעות הטכנולוגיה היפנית, קבוצת סופטבנק (SoftBank) בחודש שעבר כשהיא מתמודדת עם מחנק במזומנים. סופטבנק הסכימה להזריק 6.5 מיליארד דולר בחוב ובהון עצמי ל- WeWork ולממן עסקת יציאה למחזיקי מניות בסך 3 מיליארד דולר, הכוללת מיליארד דולר לכמה ממניותיו של נוימן עצמו.</p>
      <p>יושב הראש החדש של החברה, מרצ'לו קלור, מסר לעובדים כי החברה מתמודדת כעת עם שינויים מבניים רדיקליים. בהמשך השבוע יוכרז קיצוץ במשרות באזורים אשר לא תומכים במטרות העסקיות המרכזיות של החברה.</p>
      <p>הניו יורק טיימס דיווח בראשון שהחברה מתכננת לקצץ 4000 משרות. לחברה עצמה ישנם 12,500 עובדים נכון ל-30 ביוני, ועוד עובדים לא ישירים המסונפים אליה.</p>
      <p>הצעד הבא לעיצוב עתיד החברה ייחשף בפגישת ועידה של כל החברה בשישי, הוסיף קלור.</p>
      <p>קלור, המשמש גם כבכיר בסופטבנק הוסיף גם כי WeWork זקוקה לארגון יותר יעיל המבוסס על השמת הצרכן במרכז בכדי לצמוח. "אנחנו הולכים לבטל ולהקטין פונקציות מסוימות".</p>
      <p>מצגת מה-11 באוקטובר לבעלי איגרות חוב מראה כי משרות ניהוליות יקוצצו, כולל משרות בזרוע הון סיכון של החברה ובפונקציות הקשורות לצמיחה - התייחסות אפשרית ליחידות תכנון ובנייה.</p>
      <p>בלומברג דיווח בשישי כי WeWork ניצבת מול בחינה של הרשות לניירות ערך של ארצות הברית לגבי האפשרות כי הפרה כללים פיננסיים בזמן שפרסמה את הרישום הציבורי שלה לקראת הנפקה ראשונה. בחברה סירבו להגיב על הפרסום.</p>
      <p>איגרות החוב של WeWork נחלשו באופן חד בשבוע האחרון, לרמת 16.057 אחוז בשני, לפי מידע אשר פורסם ב- MarketAxess.</p>
    </article>
  </body>
</html>