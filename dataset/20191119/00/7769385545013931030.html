<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%92%e0%b0%95%e0%b1%8d%e0%b0%95-%e0%b0%b8%e0%b1%80%e0%b0%b8%e0%b1%80-%e0%b0%95%e0%b1%86%e0%b0%ae%e0%b1%86%e0%b0%b0%e0%b0%be-%e0%b0%b5%e0%b0%82%e0%b0%a6-%e0%b0%ae%e0%b0%82%e0%b0%a6%e0%b0%bf/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ఒక్క సీసీ కెమెరా వంద మంది పోలీసులతో సమానం"/>
    <meta property="og:description" content="– ఖానాపూర్‌ఒ సీఐ జయరాంనాయక్‌ఖానాపూర్‌ : నేటి సమాజంలో ప్రతీ ఒక్క గ్రామంలో తప్పకుండా సీసీ కెమెరాలను ఏర్పాటు చేసుకోవాలని, ఒక్క సీసీ కెమెరా వంద మంది పోలీసులతో సమానమని ఖానాపూర్‌ఒ సీఐ జయరాంనాయక్‌ పేర్కొన్నారు. సోమవారం మండలంలోని సత్తెన్‌పల్లి గ్రామంలో సీసీ కెమెరాల ఏర్పాటు, ట్రాఫిక్‌ నిబంధనల గురించి ప్రజలకు అవగాహన కల్పించారు. ఈ సందర్భంగా ఆయన మాట్లాడుతూ ప్రతీ వాహనదారుడు తప్పకుండా రోడ్డు నియమ నిబంధనలు పాటించాలని, తద్వారా ఇంటికి జాగ్రత్తగా తిరిగి వెళ్లవచ్చునని సూచించారు. అంతేకాకుండా వాహనాలకు సంబంధించిన అన్ని ధృవీకరణపత్రాలు దగ్గరగా ఉంచుకోవాలని సూచించారు. గ్రామంలోని ముఖ్యమైన కూడళ్లల్లో తప్పకుండా సీసీ కెమెరాలను ఏర్పాటు చేసుకోవాలని గ్రామస్తులకు సూచించారు. ట్రాఫిక్‌ నియమ నిబంధనలు పాటిస్తే ఎలాంటి ప్రమాదాలు జరుగవని చెప్పారు. గ్రామాల్లో దొంగతనం, తదితరవి జరిగినప్పుడు సీసీ కెమెరాల వల్ల నిందితులను గుర్తించడం సులభతరమవుతుందన్నారు. ప్రజల బాగస్వామ్యంతో తప్పకుండా సీసీ కెమెరాలను ఏర్పాటు చేసుకోవాలని ఆయన కోరారు. ఈ కార్యక్రమంలో ఎస్సై భవాణిసేన్‌గౌడ్‌, నాయకులు సీర్ల విజయానంద్‌, శ్రీనివాస్‌, గంగారెడ్డి తదితరులు ఉన్నారు."/>
  </head>
  <body>
    <article>
      <h1>ఒక్క సీసీ కెమెరా వంద మంది పోలీసులతో సమానం</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>– ఖానాపూర్‌ఒ సీఐ జయరాంనాయక్‌</b><br/><b>ఖానాపూర్‌ :</b> నేటి సమాజంలో ప్రతీ ఒక్క గ్రామంలో తప్పకుండా సీసీ కెమెరాలను ఏర్పాటు చేసుకోవాలని, ఒక్క సీసీ కెమెరా వంద మంది పోలీసులతో సమానమని ఖానాపూర్‌ఒ సీఐ జయరాంనాయక్‌ పేర్కొన్నారు. సోమవారం మండలంలోని సత్తెన్‌పల్లి గ్రామంలో సీసీ కెమెరాల ఏర్పాటు, ట్రాఫిక్‌ నిబంధనల గురించి ప్రజలకు అవగాహన కల్పించారు. ఈ సందర్భంగా ఆయన మాట్లాడుతూ ప్రతీ వాహనదారుడు తప్పకుండా రోడ్డు నియమ నిబంధనలు పాటించాలని, తద్వారా ఇంటికి జాగ్రత్తగా తిరిగి వెళ్లవచ్చునని సూచించారు. అంతేకాకుండా వాహనాలకు సంబంధించిన అన్ని ధృవీకరణపత్రాలు దగ్గరగా ఉంచుకోవాలని సూచించారు. గ్రామంలోని ముఖ్యమైన కూడళ్లల్లో తప్పకుండా సీసీ కెమెరాలను ఏర్పాటు చేసుకోవాలని గ్రామస్తులకు సూచించారు. ట్రాఫిక్‌ నియమ నిబంధనలు పాటిస్తే ఎలాంటి ప్రమాదాలు జరుగవని చెప్పారు. గ్రామాల్లో దొంగతనం, తదితరవి జరిగినప్పుడు సీసీ కెమెరాల వల్ల నిందితులను గుర్తించడం సులభతరమవుతుందన్నారు. ప్రజల బాగస్వామ్యంతో తప్పకుండా సీసీ కెమెరాలను ఏర్పాటు చేసుకోవాలని ఆయన కోరారు. ఈ కార్యక్రమంలో ఎస్సై భవాణిసేన్‌గౌడ్‌, నాయకులు సీర్ల విజయానంద్‌, శ్రీనివాస్‌, గంగారెడ్డి తదితరులు ఉన్నారు.</p>
    </article>
  </body>
</html>