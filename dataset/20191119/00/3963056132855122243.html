<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/maltempo_italia_eventi_estremi_tragico_bilancio_vittime_sfollati-4872632.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Maltempo, nel 2108 in Italia record di eventi estremi: tragico bilancio con 32 vittime e oltre 4.500 sfollati"/>
    <meta property="og:description" content="Nel 2018 l'Italia è stata colpita da 148 eventi estremi, che hanno causato 32 vittime e oltre 4.500 sfollati, un bilancio di molto superiore alla media degli ultimi cinque anni. Lo rivela..."/>
  </head>
  <body>
    <article>
      <h1>Maltempo, nel 2108 in Italia record di eventi estremi: tragico bilancio con 32 vittime e oltre 4.500 sfollati</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Nel 2018 l'Italia è stata colpita da 148 eventi estremi, che hanno causato 32 vittime e oltre 4.500 sfollati, un bilancio di molto superiore alla media degli ultimi cinque anni. Lo rivela il rapporto 2019 dell'Osservatorio di Legambiente sull'impatto dei mutamenti climatici in Italia, presentato stamani a Roma.</p>
      <p>Le città che dal 2010 hanno subito il maggior numero di eventi estremi sono Roma (33), Milano (25), Genova (14), Napoli (12), Palermo (12), Catania (9), Bari (8), Reggio Calabria (8) e Torino (7). Nelle città italiane, secondo il rapporto, la temperatura media è in continua crescita e a ritmi maggiori rispetto al resto del Paese. Secondo l'Osservatorio meteorologico Milano Duomo, la media nazionale delle aree urbane di è +0,8 gradi centigradi nel periodo 2001-2018 rispetto alla media del periodo 1971-2000. Ma ci sono stati picchi a Milano (+1,5 gradi), a Bari (+1) e Bologna (+0,9). Uno studio epidemiologico realizzato su 21 città italiane ha evidenziato un incremento della mortalità giornaliera associata alle ondate di calore, con 23.880 morti tra il 2005 e il 2016, e mettono in evidenza impatti più rilevanti nella popolazione anziana e una riduzione negli ultimi anni attribuibile agli interventi di allerta attivati. </p>
      <p>LEGGI ANCHE....&gt; <a href="https://www.ilmessaggero.it/speciali/quieuropa/maltempo_ue_in_aiuto_dell_italia_con_mappe_satellitari-4870907.html">Maltempo: Ue in aiuto dell'Italia con mappe satellitari</a></p>
      <footer>Ultimo aggiornamento: 11:15<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/video/invista/maltempo_venezia_sindaco_brugnaro_incontra_cittadini_di_burano-4870908.html"/>
        <a href="https://www.ilmessaggero.it/italia/maltempo_fiumi_rischio_ultime_notizie_emilia_reno_piemonte_friuli_lazio-4870842.html"/>
      </related>
    </article>
  </body>
</html>