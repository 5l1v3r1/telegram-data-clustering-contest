<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/tite-mesi-ne-moze-da-se-poredi-sa-peleom/342875"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Tite: Mesi ne može da se poredi sa Peleom"/>
    <meta property="og:description" content="Selektor Brazila tvrdi da niko ne može u istu ravan sa Peleom"/>
  </head>
  <body>
    <article>
      <h1>Tite: Mesi ne može da se poredi sa Peleom</h1>
      <h2>Selektor Brazila tvrdi da niko ne može u istu ravan sa Peleom</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Sve možete da kažete Brazilcima, samo ne smete da im dirnete u<b> Pelea</b>. Isto tako je i sa Argentincima i njihovim idolom<b> Maradonom.</b>..</p>
      <p>Zato svako poređenje između <b>Lea Mesija</b> i<b> Pelea</b> nervira selektora Brazila <b>Titea</b>. Ceni on majstora iz Barselone, ali tvrdi da je njegov stariji zemljak dimenzija za sebe. Bog kakav više nikada neće hoditi zemljom.</p>
      <p>Možda tome doprinosi delom i činjenica da su se <b>Mesi </b>i <b>Tite</b> sporečkali pre nekoliko dana na prijateljskoj utakmici dve reprezentacije, kada mu je Argentinac rekao da ućuti...<br/>„<b>Pele ne može da se uporedi ni sa kim. Čim čujem da neko hoće da stavi u istu ravan Pelea i nekog drugog igrača, više ga ne slušam</b>“, poručuje <b>Tite.</b></p>
      <p>On tvrdi da <b>Mesija</b> jako ceni.<br/>„<b>Mesi je fenomenalan, rekao sam jednom da je fantastičan, ali to sam mislio u današnje vreme, u poređenju sa sadašnjom njegovom konkurencijom. Pele je van svih okvira i to ne govorim samo zato što sam Brazilac. Kod njega ne možete da nađete nijednu manu. Za mene bilo kakva poređenja sa njim nemaju nikakav kredibilitet</b>“, kaže<b> Tite.</b></p>
      <p>Doneće mu ovo lepe poene kod<b> Pelea</b>, koji je poznat kao čovek koje je vrlo škrt na komplimentima za druge.</p>
      <p>Foto: <i>Reuters</i></p>
      <figure>
        <img src="https://mozzartsport.com/upload/CKEditor/03.03.2018/slav/4.-Kic%CC%81anovic%CC%81%2C-Z%CC%8Celjko-Obradovic%CC%81%2C-Duda-Ivkovic%CC%81---otvaranje-terena-Z%CC%8Celovob%201080x1080.jpg"/>
      </figure>
    </article>
  </body>
</html>