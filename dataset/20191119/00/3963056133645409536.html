<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/televisione/caterina_balivo_antonia_liskova_compagno_gabriele_guidi-4873057.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Vieni da Me, Antonia Liskova e la sorpresa del fidanzato Gabriele Guidi: «Sono senza parole»"/>
    <meta property="og:description" content="Antonia Liskova è stata ospite a Vieni da me, la trasmissione televisa condotta da Caterina Balivo in onda su Rai1. L’attrice slovacca si è raccontata nel salotto della..."/>
  </head>
  <body>
    <article>
      <h1>Vieni da Me, Antonia Liskova e la sorpresa del fidanzato Gabriele Guidi: «Sono senza parole»</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><a href="https://www.ilmessaggero.it/t/liskova"><b>Antonia Liskova</b></a> è stata ospite a <a href="https://www.ilmessaggero.it/t/vieni-da-me"><b>Vieni da me</b></a>, la trasmissione televisa condotta da <a href="https://www.ilmessaggero.it/t/caterina-balivo">Caterina Balivo</a> in onda su Rai1. L’attrice slovacca si è raccontata nel salotto della Balivo parlando della sua difficile infanzia e del suo arrivo in Italia, ma anche del grande successo ottenuto grazie alla fiction <i>Incantesimo</i>. Anotnia ha anche ricordato la commozione dopo la nascita della figlia Liliana e dell'amore ritrovato con <b>Gabriele Guidi</b>. È stato proprio il famoso produttore e regista teatrale però a spiazzare tutti in studio, facendo una bella sopresa inviando un video messaggio alla sua compagna, che è rimasta prima senza parole e poi si è emozionata. I due sono innamorati da tempo e hanno sempre vissuto la loro relazione con la massima discrezione e privacy, tanto che Antonia non si aspettava un gesto del genere.</p>
      <p>
        <a href="https://www.ilmessaggero.it/televisione/nicola_pietrangeli_gaffe_caterina_balivo_vieni_da_me_oggi_ultimissime_14_novembre_2019-4862618.html">Nicola Pietrangeli, la gaffe che gela Caterina Balivo: «Mi chiamavano pedofilo....». E lei reagisce così</a>
      </p>
      <figure>
        <a href="http://www.ilmessaggero.it/t">
          <img src="https://www.ilmessaggero.it/uploads/ckfile/201911/xantonia,P20foto_19163911.jpg.pagespeed.ic.5St5TJRLj7.jpg"/>
        </a>
      </figure>
      <p>Gabriele Guidi ha fatto la proposta di <b>matrimonio </b>ad Antonia Liskova «Lui non fa mai queste cose, sono davvero senza parole», ha detto Antonia. «Matrimonio? La proposta c’è stata ma non riusciamo ad incastrare i nostri impegni», ha spiegato l’attrice. Dunque in futuro le nozze ci saranno ma non sarà evidentemente nell’immediato. Senza contare che Antonia ha già un <b>divorzio </b>alle spalle, quello con il chirurgo Luca, finito nel 2012. «Dopo la separazione ho deciso di prendere una casa a 10 minuti da quella di Luca, in modo che la logistica fosse semplificata. Io e lui dividiamo spese e accudimento, perché la figlia è di entrambi. Non capisco chi si separa accapigliandosi, fa solo il male dei figli». Anche l’attuale compagno, Guidi, ha una <b>bambina </b>nata da una precedente relazione.</p>
      <figure>
        <iframe data-src="https://twitter.com/caterinabalivo/status/1196776074673377280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/televisione/nicola_pietrangeli_gaffe_caterina_balivo_vieni_da_me_oggi_ultimissime_14_novembre_2019-4862618.html"/>
        <a href="https://www.ilmessaggero.it/fotogallery/persone/caterina_balivo_multa-4204850.html"/>
        <a href="https://www.ilmessaggero.it/video/spettacoli/vieni_da_me_francesca_barra_red_carpet_dopo_aborto-4849980.html"/>
      </related>
    </article>
  </body>
</html>