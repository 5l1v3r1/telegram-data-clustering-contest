<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232360/"/>
    <meta property="og:site_name" content="Українська правда"/>
    <meta property="article:published_time" content="2019-11-19T00:03:50+00:00"/>
    <meta property="og:title" content="Храм ПЦУ у Євпаторії хочуть знести – Епіфаній"/>
    <meta property="og:description" content="Предстоятель Православної церкви України митрополит Епіфаній заявив, що храм ПЦУ в Євпаторії намагається знести окупаційна влада."/>
  </head>
  <body>
    <article>
      <h1>Храм ПЦУ у Євпаторії хочуть знести – Епіфаній</h1>
      <address>
        <time datetime="2019-11-19T00:03:50+00:00">19 Nov 2019, 00:03</time>
      </address>
      <p>Предстоятель Православної церкви України митрополит Епіфаній заявив, що храм ПЦУ в Євпаторії намагається знести окупаційна влада.</p>
      <p><b>Джерело:</b> <a href="https://www.facebook.com/epifaniy/photos/a.1617050028510560/2449519471930274/?type=3&amp;theater">пост</a> Епіфанія у Facebook</p>
      <p><b>Деталі:</b> За його словами, наразі у двох точках в окупованому Росією Криму порушується право на свободу совісті та релігії: в кафедральному соборів святих Володимира і Ольга у Сімферополі та храмі ПЦУ в Євпаторії.</p>
      <p><b>Дослівно:</b> "Закликаю український Уряд нарешті ухвалити рішення, яке, на жаль, так і не було ухвалене впродовж попередніх років, для розв‘язання питання власності на приміщення собору і єпархіального управління в м. Сімферополі."</p>
      <p>
        <b>Нагадаємо:</b>
      </p>
      <ul>
        <li>На початку вересня українська громада окупованого Сімферополя <a href="https://www.pravda.com.ua/news/2019/09/9/7225754/">звернулася</a> до Комітету ООН з прав людини з проханням захистити їхні права на проведення служб в церкві УПЦ на півострові.</li>
      </ul>
      <p>
        <b>Передісторія:</b>
      </p>
      <ul>
        <li>У березні епископ Євстратій Зоря заявив, що окупанти звернулися до так званого "суду", щоб <a href="https://www.pravda.com.ua/news/2019/03/27/7210396/">відібрати</a> у Православної церкви України єдиний храм в анексованому Криму.</li>
        <li>Мова йде про дострокове розірвання договору оренди на будівлю, де знаходиться єдиний в Сімферополі храм ПЦУ. За словами владики, окупанти вказують причиною такого рішення - "відсутність оплати оренди" в розмірі 2 рублі.</li>
        <li>Раніше окупанти вимагали звільнити приміщення на початку березня.</li>
        <li>28 січня 2019 року в окупованому Криму так званий арбітражний суд ухвалив вилучити з власності Кримської єпархії УПЦ КП приміщення Кафедрального <a href="https://www.pravda.com.ua/news/2016/01/28/7097102/">собору</a> святих рівноапостольних князя Володимира і Ольги.</li>
        <li>Угоду про надання УПЦ (КП) приміщення у Сімферополі для Кафедрального собору і управління Кримської єпархії уклали ще в 2002 році.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/18/7232260/"/>
        <a href="https://www.pravda.com.ua/news/2019/11/17/7232234/"/>
        <a href="https://www.pravda.com.ua/news/2019/11/17/7232221/"/>
      </related>
    </article>
  </body>
</html>