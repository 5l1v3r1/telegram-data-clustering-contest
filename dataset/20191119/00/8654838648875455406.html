<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-maps-nuove-funzioni-veicoli-elettrici-aggiornamento-1030.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Google Maps: nuove funzioni per i veicoli elettrici con l'Aggiornamento 10.30"/>
    <meta property="og:description" content="Google Maps introduce nuove funzionalità pensate per i possessori dei veicoli elettrici, ecco tutte le novità che dovete conoscere (versione android).. Google Maps sembra già pronto a ricevere un ..."/>
  </head>
  <body>
    <article>
      <h1>Google Maps: nuove funzioni per i veicoli elettrici con l'Aggiornamento 10.30</h1>
      <h2>Google Maps introduce nuove funzionalità pensate per i possessori dei veicoli elettrici, ecco tutte le novità che dovete conoscere (versione android).</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p><b>Google Maps</b> sembra già pronto a ricevere un nuovo aggiornamento su dispositivi android: l'anticipazione arriva da XDA Developers e riguarda nuove <b>funzionalità</b> dedicate ai <b>veicoli elettrici</b>. Cerchiamo quindi di capire di più, in questo rapido articolo. <br/>L'<b>Aggiornamento 10.30</b> di <a href="https://multiplayer.it/notizie/google-maps-nuove-icone-attrazioni-turistiche.html">Google Maps</a> per smartphone e tablet <b>android</b> dovrebbe introdurre novità per i veicoli elettrici. In particolare, sarà possibile inserire nell'App un metodo di pagamento nel profilo del veicolo elettrico dell'utente, in più i possessori di automobili elettriche avranno la possibilità di personalizzare la ricerca delle informazioni nell'app visualizzando unicamente i <b>punti di ricarica compatibili</b>. Queste due nuove feature si chiameranno, rispettivamente, Paga per la ricarica e Punti di ricarica compatibili. <br/>L'aggiornamento di Google Maps per i veicoli elettrici sarà dunque quello immediatamente successivo all'update pensato per le <a href="https://multiplayer.it/notizie/google-maps-guide-locali-riceveranno-presto-miglioramenti-dettagli.html">guide locali</a>, di cui vi abbiamo parlato recentemente. In un secondo momento tutte queste funzionalità debutteranno chiaramente anche su dispositivi iOS di Apple.</p>
      <figure>
        <img src="https://multiplayer.net-cdn.it/thumbs/images/2019/11/04/google-maps-nuove-icone_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.hdblog.it/google/articoli/n512805/google-maps-android-10-30-ricarica-veicoli/">Fonte #1</a>
        </li>
        <li>
          <a href="https://www.xda-developers.com/google-maps-10-30-electric-vehicle-charging-payments-compatible-plugs/">Fonte #2</a>
        </li>
      </ul>
    </article>
  </body>
</html>