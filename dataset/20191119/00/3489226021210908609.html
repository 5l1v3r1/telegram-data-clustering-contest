<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oi-rwsoi-enoxlhthhkan-apo-tis-dhlwseis-tsaboysogloy-gia-th-syria"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Οι Ρώσοι ενοχλήθηκαν από τις δηλώσεις Τσαβούσογλου για τη Συρία"/>
    <meta property="og:description" content="Ο υπουργός Εξωτερικών της Τουρκίας, Μεβλούτ Τσαβούσογλου, είχε δηλώσει ότι η Τουρκία θα ανοίξει νέο κύκλο επιχειρήσεων στη βορειοανατολική Συρία, εάν δεν εκκαθαριστεί πλήρως η περιοχή από τους Κούρδους, ρίχνοντας το «μπαλάκι» στις συμφωνίες με ΗΠΑ και Ρωσία, οι οποίες δεν τηρούνται πλήρως, σύμφωνα με τα λεγόμενά του."/>
  </head>
  <body>
    <article>
      <h1>Οι Ρώσοι ενοχλήθηκαν από τις δηλώσεις Τσαβούσογλου για τη Συρία</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Ο υπουργός Εξωτερικών της Τουρκίας, Μεβλούτ Τσαβούσογλου, είχε δηλώσει ότι η Τουρκία θα ανοίξει νέο κύκλο επιχειρήσεων στη βορειοανατολική Συρία, εάν δεν εκκαθαριστεί πλήρως η περιοχή από τους Κούρδους, ρίχνοντας το «μπαλάκι» στις συμφωνίες με ΗΠΑ και Ρωσία, οι οποίες δεν τηρούνται πλήρως, σύμφωνα με τα λεγόμενά του.</h4>
      <p>Τα όσα ειπώθηκαν από τον <b>Τσαβούσογλου </b>αιφνιδίασαν τη <b>Ρωσία</b>, η οποία δεν δίστασε να φανερώσει την ενόχλησή της. Το ρωσικό υπουργείο Άμυνας ξεκαθάρισε ότι η χώρα έχει εφαρμόσει όλες τις παραμέτρους της συμφωνίας για τη <b>Συρία</b>.</p>
      <p><i>«Χάρη σε σειρά μέτρων που έχει εφαρμόσει η Ρωσική Ομοσπονδία, είναι πιθανόν να σταθεροποιηθεί σημαντικά η κατάσταση. </i><i>Η αναφορά του επικεφαλής του τουρκικού υπουργείου Εξωτερικών για ανάληψη στρατιωτικής δράσης το μόνο που μπορεί να κάνει είναι να κλιμακώσει την κατάσταση στη βόρεια Συρία αντί να την επιλύσει κατά τον τρόπο που αναφέρεται στο κοινό μνημόνιο που υπέγραψαν οι πρόεδροι της Ρωσίας και της Τουρκίας»</i>, δήλωσε χαρακτηριστικά ο εκπρόσωπος του ρωσικού υπουργείου Άμυνας, Ιγκόρ Κονασένκοφ.</p>
      <p>Παράλληλα, ο <b>Κονασένκοφ </b>απαρίθμησε τομείς όπου πιστεύει ότι η Ρωσία συνέβαλε να σημειωθεί πραγματική πρόοδος, περιλαμβάνοντας σε αυτούς τον διαχωρισμό γρήγορα συγκρουόμενων πλευρών και τη διενέργεια κοινών περιπολιών με τις τουρκικές ένοπλες δυνάμεις.</p>
      <p>Η <b>Μόσχα </b>είναι στη διαδικασία της ανάπτυξης περισσότερης ρωσικής στρατονομίας στη βορειοανατολική Συρία, της δημιουργίας κινητών νοσοκομειακών μονάδων για τους άμαχους, της διανομής ανθρωπιστικής βοήθειας και της ανοικοδόμησης υποδομών.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>