<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Po+%22Midway%22+Aaron+Eckhart+b%C4%99dzie+wojowa%C5%82+w+Wietnamie-135543"/>
    <meta property="og:site_name" content="Filmweb"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Po &quot;Midway&quot; Aaron Eckhart będzie wojował w Wietnamie"/>
    <meta property="og:description" content="W inspirowanym prawdziwymi wydarzeniami filmie &quot;Ambush&quot;."/>
  </head>
  <body>
    <article>
      <h1>Po "Midway" Aaron Eckhart będzie wojował w Wietnamie</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Marcin Pietrzyk</a></address>
      <p><a href="https://www.filmweb.pl/person/Aaron+Eckhart-4838">Aaron Eckhart</a> przeniesie się z II wojny światowej (<b>"<a href="https://www.filmweb.pl/film/Midway-2019-827778">Midway</a>"</b>) do wojny w Wietnamie. Został gwiazdą inspirowanego prawdziwymi wydarzeniami filmu <b>"Ambush"</b>.</p>
      <p>Będzie to historia kapitana Drummonda i jego elitarnego oddziału komandosów, którzy walczą o życie i cenne informacje wywiadowcze w tunelach Củ Chi. System tuneli liczył ponad 200 km i został skonstruowany przez Wietkong. Znajdowały się w nim szpitale, kuchnie, sypialnie, sale konferencyjne i arsenały. W 1968 roku Wietkong zaatakował Sajgon z tych właśnie tuneli. <br/><br/>Obraz wyreżyseruje według własnego scenariusza <a href="https://www.filmweb.pl/person/Mark+Earl+Burman-2308737">Mark Earl Burman</a>.</p>
    </article>
  </body>
</html>