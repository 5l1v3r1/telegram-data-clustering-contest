<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199946"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="পারভেজ মোশাররফের রাষ্ট্রদ্রোহের মামলার রায় ২৮ নভেম্বর"/>
    <meta property="og:description" content="পাকিস্তানের সাবেক স্বৈরশাসক পারভেজ মোশাররফের বিরুদ্ধে রাষ্ট্রদ্রোহের মামলার রায় ঘোষণা করা হবে আগামী ২৮ শে নভেম্বর। আজ মঙ্গলবার তিন বিচারকের বেঞ্চ এ সিদ্ধান্ত নিয়েছে। এ খবর দিয়ে অনলাইন ডন জানাচ্ছে, পারভেজ মোশাররফের আইনজীবী কোথায় তা আজ জানতে চেয়েছেন বিচারপতি ওয়াকার আহমেদ শেঠ। এ সময় আদালতের স্পেশাল রেজিস্ট্রার তাকে জানান যে, উমরাহ হজ করতে গিয়েছেন আইনজীবী। এমন বক্তব্যের প্রেক্ষাপটে বিচারক ওয়াকার আহমেদ শেঠ বলেছেন, সাবেক এই প্রেসিডেন্টের আইনজীবীকে তিনবার তার বক্তব্য আদালতে পেশ করার সুযোগ দেয়া হয়েছে। আজ ছিল তৃতীয় দিন। কিন্তু তিনি আদালতে হাজির হন নি। এ অবস্থায় আদালতের কর্মকা- কিছু সময়ের জন্য মুলতবি থাকে। এরপর আদালত ঘোষণা করে যে, আগামী ২৮ শে নভেম্বর এ মামলার রায় দেয়া হবে। তবে পারভেজ মোশাররফের আইনজীবীরা ২৬ শে নভেম্বর পর্যন্ত তাদের যুক্তিতর্ক লিখিত আকারে জমা দিতে পারবেন। আজকের শুনানিতে আদালতে উপস্থিত হয়েছিলেন পাকিস্তানের স্বরাষ্ট্র সচিব। কারণ, তাকে গত ২৪ শে অক্টোবরের শুনানিতে সমন পাঠানো হয়েছিল।"/>
  </head>
  <body>
    <article>
      <h1>পারভেজ মোশাররফের রাষ্ট্রদ্রোহের মামলার রায় ২৮ নভেম্বর</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">মানবজমিন ডেস্ক</a></address>
      <p>পাকিস্তানের সাবেক স্বৈরশাসক পারভেজ মোশাররফের বিরুদ্ধে রাষ্ট্রদ্রোহের মামলার রায় ঘোষণা করা হবে আগামী ২৮ শে নভেম্বর। আজ মঙ্গলবার তিন বিচারকের বেঞ্চ এ সিদ্ধান্ত নিয়েছে। এ খবর দিয়ে অনলাইন ডন জানাচ্ছে, পারভেজ মোশাররফের আইনজীবী কোথায় তা আজ জানতে চেয়েছেন বিচারপতি ওয়াকার আহমেদ শেঠ। এ সময় আদালতের স্পেশাল রেজিস্ট্রার তাকে জানান যে, উমরাহ হজ করতে গিয়েছেন আইনজীবী। এমন বক্তব্যের প্রেক্ষাপটে বিচারক ওয়াকার আহমেদ শেঠ বলেছেন, সাবেক এই প্রেসিডেন্টের আইনজীবীকে তিনবার তার বক্তব্য আদালতে পেশ করার সুযোগ দেয়া হয়েছে। আজ ছিল তৃতীয় দিন। কিন্তু তিনি আদালতে হাজির হন নি। এ অবস্থায় আদালতের কর্মকা- কিছু সময়ের জন্য মুলতবি থাকে।</p>
      <p>এরপর আদালত ঘোষণা করে যে, আগামী ২৮ শে নভেম্বর এ মামলার রায় দেয়া হবে। তবে পারভেজ মোশাররফের আইনজীবীরা ২৬ শে নভেম্বর পর্যন্ত তাদের যুক্তিতর্ক লিখিত আকারে জমা দিতে পারবেন। আজকের শুনানিতে আদালতে উপস্থিত হয়েছিলেন পাকিস্তানের স্বরাষ্ট্র সচিব। কারণ, তাকে গত ২৪ শে অক্টোবরের শুনানিতে সমন পাঠানো হয়েছিল।</p>
      <p>এই বিভাগের সর্বাধিক পঠিত</p>
    </article>
  </body>
</html>