<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199939"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="তৌহিদের বিশ্বরেকর্ডের দিনে শ্রীলঙ্কাকে হোয়াইটওয়াশ করলো যুবারা"/>
    <meta property="og:description" content="বাংলাদেশ অনূর্ধ্ব-১৯ দলের ব্যাটসম্যান তৌহিদ হৃদয় বিশ্বরেকর্ড গড়েছেন। যুব ক্রিকেট ইতিহাসে প্রথম ব্যাটসম্যান হিসেবে টানা তিন ম্যাচে সেঞ্চুরি হাঁকালেন । এছাড়া যুব ক্রিকেটের ইতিহাসে প্রথম ক্রিকেটার হিসেবে এক পঞ্জিকাবর্ষে ১০০০ রান করার গৌরব অর্জন করলেন তিনি। যুব ক্রিকেট ইতিহাসে তৃতীয় সর্বোচ্চ রান সংগ্রাহকও হলেন  তৌহিদ। তার সংগ্রহ ১৫১০ রান। দ্বিতীয় স্থানে পাকিস্তানের সামি আসলাম। তার সংগ্রহ ১৬৯৫ রান। ১৮২০ রান নিয়ে শীর্ষে বাংলাদেশের নাজমুল হোসেন শান্ত। এই ম্যাচে বাংলাদেশ অনূর্ধ্ব-১৯ দল শ্রীলঙ্কাকে ৫০ রানে হারিয়েছে। এর ফলে শ্রীলঙ্কাকে ৪-০ হোয়াইটওয়াশের লজ্জা দিলো বাংলার যুবারা। শ্রীলঙ্কার যুবাদের বিপক্ষে রানের ধারাবাহিকতা ধরে রেখে সিরিজের শেষ ম্যাচেও সেঞ্চুরি তুলে নিলেন তৌহিদ হৃদয়। তার শতকে ভর করে আজ (মঙ্গলবার) আগে ব্যাট করে ২৮৩ রানের বড় সঙগ্রহ দাঁড় করায় বাংলাদেশ। নিয়মরক্ষার ম্যাচে টস জিতে আগে ব্যাটিংয়ে নামে স্বাগতিক বাংলাদেশ। শুরুতে উইকেট হারালেও সাজিদ হোসেন ও প্রান্তিক নওরোজ ৫৭ রানের জুটি গড়ে প্রাথমিক বিপর্যয় সামলান। ব্যক্তিগত ২১ রানে সাজিদ ফিরলে মাঠে নামেন তৌহিদ। তুলে নেন শ্রীলঙ্কার বিপক্ষে টানা তৃতীয় সেঞ্চুরি। শেষপর্যন্ত…"/>
  </head>
  <body>
    <article>
      <h1>তৌহিদের বিশ্বরেকর্ডের দিনে শ্রীলঙ্কাকে হোয়াইটওয়াশ করলো যুবারা</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্পোর্টস রিপোর্টার</a></address>
      <p>বাংলাদেশ অনূর্ধ্ব-১৯ দলের ব্যাটসম্যান তৌহিদ হৃদয় বিশ্বরেকর্ড গড়েছেন। যুব ক্রিকেট ইতিহাসে প্রথম ব্যাটসম্যান হিসেবে টানা তিন ম্যাচে সেঞ্চুরি হাঁকালেন । এছাড়া যুব ক্রিকেটের ইতিহাসে প্রথম ক্রিকেটার হিসেবে এক পঞ্জিকাবর্ষে ১০০০ রান করার গৌরব অর্জন করলেন তিনি। যুব ক্রিকেট ইতিহাসে তৃতীয় সর্বোচ্চ রান সংগ্রাহকও হলেন  তৌহিদ। তার সংগ্রহ ১৫১০ রান। দ্বিতীয় স্থানে পাকিস্তানের সামি আসলাম। তার সংগ্রহ ১৬৯৫ রান। ১৮২০ রান নিয়ে শীর্ষে বাংলাদেশের নাজমুল হোসেন শান্ত। এই ম্যাচে বাংলাদেশ অনূর্ধ্ব-১৯ দল শ্রীলঙ্কাকে ৫০ রানে হারিয়েছে।</p>
      <p>এর ফলে শ্রীলঙ্কাকে ৪-০ হোয়াইটওয়াশের লজ্জা দিলো বাংলার যুবারা।</p>
      <p>শ্রীলঙ্কার যুবাদের বিপক্ষে রানের ধারাবাহিকতা ধরে রেখে সিরিজের শেষ ম্যাচেও সেঞ্চুরি তুলে নিলেন তৌহিদ হৃদয়। তার শতকে ভর করে আজ (মঙ্গলবার) আগে ব্যাট করে ২৮৩ রানের বড় সঙগ্রহ দাঁড় করায় বাংলাদেশ। নিয়মরক্ষার ম্যাচে টস জিতে আগে ব্যাটিংয়ে নামে স্বাগতিক বাংলাদেশ। শুরুতে উইকেট হারালেও সাজিদ হোসেন ও প্রান্তিক নওরোজ ৫৭ রানের জুটি গড়ে প্রাথমিক বিপর্যয় সামলান। ব্যক্তিগত ২১ রানে সাজিদ ফিরলে মাঠে নামেন তৌহিদ। তুলে নেন শ্রীলঙ্কার বিপক্ষে টানা তৃতীয় সেঞ্চুরি। শেষপর্যন্ত ১১১ রানে আউট হন তৌহিদ। এছাড়া প্রান্তিক করেন ৬৫ রান।</p>
      <p>জবাবে ব্যাটিংয়ে নেমে ৪৪.৪ ওভারে ২৩৩ রানে গুটিয়ে যায় শ্রীলঙ্কা। লঙ্কানদের পক্ষে রাসান্থা ৮৪ রান করেন। আর ওপেনার শামা্য করেন ৪০ রান। বাংলাদেশের পক্ষে শাহীন আলম ৪৬ রানে ২টি ও হাসান মুরাদ ৪৭ রানে ২ টি উেইকেট নেন।</p>
      <p>এই বিভাগের সর্বাধিক পঠিত</p>
    </article>
  </body>
</html>