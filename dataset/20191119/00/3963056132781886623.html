<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/meningite_ilaria_caccia_morta_barista_genova_ultime_notizie_oggi_19_novembre_2019-4872722.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Meningite fulminante, muore barista 27enne: si era presentata in ospedale a Genova con febbre alta"/>
    <meta property="og:description" content="Ilaria Caccia, la giovane barista 27enne di Genova, è morta a causa di una meningite fulminate. La ragazza,  che gestiva insieme al padre la Passeggiata Librocaffè in via..."/>
  </head>
  <body>
    <article>
      <h1>Meningite fulminante, muore barista 27enne: si era presentata in ospedale a Genova con febbre alta</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>Ilaria Caccia</b>, la giovane barista 27enne di <a href="https://www.ilmessaggero.it/t/genova">Genova</a>, è morta a causa di una <a href="https://www.ilmessaggero.it/t/meningite"><b>meningite fulminate</b></a>. La ragazza,  che gestiva insieme al padre la Passeggiata Librocaffè in via Santa Croce, nel centro storico della città, si era presentata lunedì scorso al pronto soccorso dell'<a href="https://www.ilmessaggero.it/t/ospedale">ospedale</a> San Martino con mal di testa e febbre alta, che erano cominciati solo il giorno prima. Ilaria pensava a una banalissima influenza, ma dopo poche ore di ricovero ne è stato dichiarato il decesso a causa d'una sepsi meningococcica. Il batterio meningococco si era oramai diffuso in tutto il corpo attravreso il sangue provocandole un terribile “shock settico”. Si tratta di «decorsi rapidissimi, e sono casi rari», ha spiegato Matteo Bassetti, primario di infettivologia. Una infezione letale, dunque, che non le ha lasciato scampo. </p>
      <p>
        <a href="https://www.ilmessaggero.it/mondo/meningite_muore_studentessa_letto_mal_di_testa_mamma_oggi-4860534.html">Va a letto con il mal di testa, studentessa trovata morta nel letto dalla mamma: meningite fulminante</a>
      </p>
      <figure>
        <a href="http://www.ilmessaggero.it/t">
          <img src="https://www.ilmessaggero.it/uploads/ckfile/201911/ilaria,P20caccia,P20foto,P202_19121609.jpg.pagespeed.ce.MbJz5dESt6.jpg"/>
        </a>
      </figure>
      <p>«Era una ragazza riservata – ha detto al <i>Secolo XIX</i> <b>Antonella Davite</b>, ex presidente del Civ Sarzano e Sant’Agostino  - Siamo molto dispiaciuti per la sua famiglia. Fabio, suo papà, è un amico. Così come suo fratello, che con i figli gestisce la creperia di stradone Sant’Agostino. Questa tragedia colpisce tutta la comunità». Intanto, si è subito attivata la procedura di <b>profilassi </b>per chi era stato a contatto con lei. Quel sabato, infatti, Ilaria aveva partecipato a una <b>festa nella parrocchia</b> in via Padre Semeria dopo una recita. È per questo che l'Asl si sta pertanto mettendo in contatto con le persone che erano presenti per avviare la procedura.</p>
      <p>
        <a href="https://www.ilmessaggero.it/roma/news/meningite_due_casi_ostia_colpite_donne_trasferite_allo_spallanzani_roma-4840579.html">Meningite, due donne colpite a Ostia: immediatamente trasferite allo Spallanzani di Roma</a>
      </p>
      <p>«Di fronte all'ineluttabilità di alcuni fatti solo la vicinanza può dare un senso al grande dolore, cui sono profondamente partecipe – ha detto l’assessore regionale alla Sanità, <b>Sonia Viale</b> – Allo stesso tempo, alla luce di indicazioni puntuali da parte della commissione vaccini regionale coordinata da Alisa e in linea con il piano nazionale e regionale di prevenzione vaccinale, abbiamo provveduto come Giunta Regionale a mettere a disposizione, martedì scorso, le risorse necessarie per un programma straordinario per implementare tra gli adolescenti la copertura vaccinale contro il meningococco. Il programma potrà essere attivato a breve per aumentare la protezione della popolazione ligure». I <b>funerali </b>della ragazza saranno celebrati domani mattina alle 10 nella chiesa di Gesù Adolescente in via Padre Semeria, a San Martino.</p>
      <footer>Ultimo aggiornamento: 17:24<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mondo/meningite_muore_studentessa_letto_mal_di_testa_mamma_oggi-4860534.html"/>
        <a href="https://www.ilmessaggero.it/fotogallery/mondo/meningite_studentessa_muore_vaccinata_oggi_ultime_notizie-4396317.html"/>
        <a href="https://www.ilmessaggero.it/video/roma/meningite_roma_autista_atac-4253046.html"/>
        <a href="https://www.ilmessaggero.it/salute/storie/meningite_morta_donna_genova_profilassi-4870483.html"/>
      </related>
    </article>
  </body>
</html>