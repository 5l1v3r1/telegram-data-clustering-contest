<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699121/%D8%B4%D9%86%D8%A7%D8%B3%D8%A7%DB%8C%DB%8C-3200-%D9%86%D9%82%D8%B7%D9%87-%D8%AE%D8%B7%D8%B1%D9%BE%D8%B0%DB%8C%D8%B1-%D8%AF%D8%B1-%D8%B1%D9%88%D8%AF%D8%AE%D8%A7%D9%86%D9%87%E2%80%8C%D9%87%D8%A7%DB%8C-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="شناسایی 3200 نقطه خطرپذیر در رودخانه‌های کشور"/>
    <meta property="og:description" content="مدیر عامل شرکت مدیریت منابع آب ایران از شناسایی سه هزار و ۲۰۰ نقطه خطرپذیر در رودخانه‌های کشور خبر داد و گفت: این نقاط به استانداری‌های سراسر کشور اعلام شده است تا برای رفع آن برنامه‌ریزی شود."/>
  </head>
  <body>
    <article>
      <h1>شناسایی 3200 نقطه خطرپذیر در رودخانه‌های کشور</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038659_250.jpg"/>
      </figure>
      <p>مدیر عامل شرکت مدیریت منابع آب ایران از شناسایی سه هزار و ۲۰۰ نقطه خطرپذیر در رودخانه‌های کشور خبر داد و گفت: این نقاط به استانداری‌های سراسر کشور اعلام شده است تا برای رفع آن برنامه‌ریزی شود.</p>
      <p>به گزارش ایرنا، «محمدحاج‌رسولی‌ها » با اشاره به اینکه هم اکنون ۵۰ درصد ظرفیت مخازن سدهای کشور خالی است، گفت: در ستاد ملی فرماندهی سیلاب، همه سدهای کشور رصد می‌شود.</p>
      <p>وی با اشاره به اینکه ۲۵ میلیارد مترمکعب آب در مخازن سدهای کشور ذخیره شده است، گفت: این رقم در مقایسه با مدت مشابه سال گذشته ۶ میلیارد مترمکعب افزایش یافته است.</p>
      <p>مدیر عامل شرکت مدیریت منابع آب ایران اظهار داشت: از ابتدای سال آبی جاری (ابتدای مهرماه) تاکنون میزان آب خروجی از سدهای کشور با افزایش بیش از دو برابری نسبت به سال گذشته به حدود ۶.۳ میلیارد مترمکعب رسیده که این رقم سال گذشته در همین بازه زمانی نزدیک به سه میلیارد مترمکعب بوده است.</p>
    </article>
  </body>
</html>