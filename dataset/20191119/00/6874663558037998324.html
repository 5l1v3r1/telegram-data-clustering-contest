<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774030,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="אנחנו לא במיעוט: כך מתמודדים בחו&quot;ל עם פלונטרים פוליטיים"/>
    <meta property="og:description" content="בליכוד מתעקשים שממשלת מיעוט בראשות בני גנץ היא בגדר אסון לדמוקרטיה, אך אם מציצים אל מעבר לים מגלים שיש לא מעט דמוקרטיות בהן מכהנת כיום ממשלת מיעוט, חלקן אפילו מתפקדות לא רע"/>
  </head>
  <body>
    <article>
      <h1>אנחנו לא במיעוט: כך מתמודדים בחו"ל עם פלונטרים פוליטיים</h1>
      <h2>בליכוד מתעקשים שממשלת מיעוט בראשות בני גנץ היא בגדר אסון לדמוקרטיה, אך אם מציצים אל מעבר לים מגלים שיש לא מעט דמוקרטיות בהן מכהנת כיום ממשלת מיעוט, חלקן אפילו מתפקדות לא רע</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">צבי זרחיה</a></address>
      <p>בכירי הליכוד עושים לילות כימים כדי להחדיר לראשנו שממשלת מיעוט בראשות בני גנץ היא בגדר אסון לדמוקרטיה, אך אם מציצים אל מעבר לים מגלים שיש לא מעט דמוקרטיות בהן מכהנת כיום ממשלת מיעוט, חלקן אפילו מתפקדות לא רע.</p>
      <p>ד"ר עופר קניג מהמכון הישראלי לדמוקרטיה שערך מסמך בנושא מסביר כי אנו לא הממשלה היחידה שמתמודדת עם מבוי סתום פוליטי: ספרד הלכה החודש לבחירות בפעם הרביעית בתוך פחות מארבע שנים, בבריטניה ילכו בעוד כחודש לבחירות שלישיות בתוך ארבע שנים, בגרמניה ובשוודיה התמודדו לאחר הבחירות עם שיחות קואליציוניות מתישות ובבלגיה ובאוסטריה עדין מחפשים דרך שתוביל להקמת ממשלה חדשה.</p>
      <figure>
        <img src="https://images1.calcalist.co.il/PicServer3/2019/09/23/937299/Annotation_2019-09-23_200719_l.jpg"/>
        <figcaption>נתניהו, ריבלין וגנץ. צרת רבים היא לא תמיד חצי נחמה <br/>צילום: קונטקט</figcaption>
      </figure>
      <p>מצב זה נובע מהקיטוב המחריף בשיח הפוליטי, שמקשה על מפלגות יריבות להתפשר ומהתחזקות מפלגות קיצוניות. גם אם צרת רבים אינה חצי נחמה, היא לפחות מלמדת שמדובר בתרחיש אפשרי ודמוקרטי, ודאי פחות מזיק ממערכת בחירות נוספת.</p>
    </article>
  </body>
</html>