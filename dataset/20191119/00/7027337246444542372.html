<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699018/%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%B9%DA%A9%D8%B3-%D8%AE%DB%8C%D8%A7%D9%85-%D8%A8%D9%87-%D9%85%D8%AC%D9%84%D8%B3-%D8%B4%D9%88%D8%B1%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%B1%D9%81%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="نمایشگاه عکس خیام به مجلس شورای اسلامی رفت"/>
    <meta property="og:description" content="نمایشگاه آثار برگزیده جشنواره بین المللی عکس خیام در محل مجلس شورای اسلامی آغاز به کار کرد."/>
  </head>
  <body>
    <article>
      <h1>نمایشگاه عکس خیام به مجلس شورای اسلامی رفت</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038451_178.jpg"/>
      </figure>
      <p>نمایشگاه آثار برگزیده جشنواره بین المللی عکس خیام در محل مجلس شورای اسلامی آغاز به کار کرد.</p>
      <p>به گزارش عصرایران به نقل از روابط عمومی دفتر فیاپ در ایران، نمایشگاه آثار برگزیده جشنواره بین المللی عکس خیام روز گذشته (دوشنبه، 27 آبان) با حضور علی اصغر مونسان، وزیر میراث فرهنگی، صنایع دستی و گردشگری، هاجر چنارانی، نماینده مردم نیشابور در مجلس و جمعی دیگر از نمایندگان در محل مجلس شورای اسلامی آغاز به کار کرد.</p>
      <p>مونسان با حضور در غرفه این نمایشگاه با جشنواره بین المللی عکس خیام، روند برگزاری و میزان استقبال هنرمندان ایرانی و بین المللی آشنا شد.</p>
      <figure>
        <img src="https://cdn.asriran.com/files/fa/news_albums/699018/26298/resized/resized_1038452_570.jpg"/>
      </figure>
      <p>این رویداد تا روز چهارشنبه، 29 آبان در مجلس شورای اسلامی میزبان نمایندگان و مسئولان برای بازدید است.</p>
      <p>این نمایشگاه بیست و چهارمین نمایشگاه از تور نمایشگاه های ششمین جشنواره بین المللی عکس خیام است. جشنواره بین‌المللی عکس خیام با مجوز و استانداردهای فدراسیون بین المللی هنر عکاسی (فیاپ) برگزار می شود.</p>
      <p>جشنواره بین‌المللی عکس خیام به دبیری علی سامعی با هدف ارتقای سطح عکاسی و گفتگوی بصری میان عکاسان ایران و جهان و نیز به منظور بزرگداشت حکیم عمر خیام، توسط نمایندگی فدراسیون بین المللی هنر عکاسی در ایران (فیاپ) یعنی کلوپ عکس فوکوس - وابسته به موسسه فرهنگی هنری «خانه هنر خیام» - برگزار می شود.</p>
    </article>
  </body>
</html>