<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238467-manchester-city-sa-pochvalil-astronomickym-prijmom-prekonal-rekord"/>
    <meta property="og:site_name" content="ProFutbal"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Manchester City sa pochválil astronomickým príjmom, prekonal rekord"/>
    <meta property="og:description" content="Účastník Premier League Manchester City vykázal za sezónu 2018/19 rekordný príjem 535,2 milióna libier. Vo svojej výročnej správe v utorok zároveň uviedol, že nepretržitý nárast príjmov zaznamenal už jedenásty rok po sebe."/>
  </head>
  <body>
    <article>
      <h1>Manchester City sa pochválil astronomickým príjmom, prekonal rekord</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">TASR</a></address>
      <p>Účastník Premier League Manchester City vykázal za sezónu 2018/19 rekordný príjem 535,2 milióna libier. Vo svojej výročnej správe v utorok zároveň uviedol, že nepretržitý nárast príjmov zaznamenal už jedenásty rok po sebe.</p>
      <p>Klub je zároveň pyšný, že v uplynulom ročníku získal všetky štyri domáce trofeje.<i> "Nárast príjmu nie je len výsledkom jednej sezóny, no je za ním desaťročie tvrdej práce. Klub sa pohybuje na vyspelej úrovni, čo nám umožňuje plánovať v dlhoročných cykloch v oblasti biznisu, hráčskeho kádra i trénerského tímu,"</i> povedal majiteľ "Citizens"<b> Chaldún al Mubarak</b>. Správu zverejnila agentúra DPA.</p>
    </article>
  </body>
</html>