<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/15n4dg"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="அரசு பள்ளிகள் மேம்பாட்டில் அதிரடி காட்டி வரும் அமைச்சர் செங்கோட்டையன்!"/>
    <meta property="og:description" content="அரசு பள்ளிகள் மேம்பாட்டில் அதிரடி காட்டி வரும் அமைச்சர் செங்கோட்டையன்!"/>
  </head>
  <body>
    <article>
      <h1>அரசு பள்ளிகள் மேம்பாட்டில் அதிரடி காட்டி வரும் அமைச்சர் செங்கோட்டையன்!</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">niruban</a></address>
      <p>
        <b>வரும் கல்வியாண்டில் அரசு பள்ளிகளில் பயிலும் மாணவ, மாணவியருக்கு விலையில்லா காலணிகளுக்கு மாற்றாக ஷூ மற்றும் ஷாக்ஸ் வழங்க திட்டமிடப்பட்டுள்ளதாக அமைச்சர் செங்கோட்டையன் கூறியுள்ளார். </b>
      </p>
      <p>இந்தியாவில் முதன் முதலாக ராமநாதபுரம், விருதுநகர் மாவட்டங்களில் ‘சிறப்பு எழுத்தறிவு திட்டம் 2019-2021ஐ  அமைச்சர் செங்கோட்டையன் துவக்கி வைத்தார். ராமநாதபுரம் மாவட்டம், கீழக்கரை சதக் பொறியியல் கல்லூரியில் பள்ளிக்கல்வித்துறை கீழ் இயங்கிவரும் பள்ளி சாரா மற்றும் வயது வந்தோர் கல்வி இயக்கம் சார்பாக நடைபெற்ற விழாவில் அவர் பங்கேற்றார்.  அங்கு சிறப்பு எழுத்தறிவு திட்டத்தை அவர் தொடங்கி வைத்தார். </p>
      <p>நிகழ்ச்சியின்போது பேசிய அவர், டிசம்பர் மாத இறுதிக்குள் தமிழகத்தில் 92,000 அரசு பள்ளிகளில் ஸ்மார்ட் போர்டுகள் அமைத்திட நடவடிக்கை மேற்கொள்ளப்பட்டு வருவதாகத் தெரிவித்தார். 7,500 பள்ளிகளில் ஸ்மார்ட் வகுப்பறைகள் அமைக்க நடவடிக்கை மேற்கொள்ளப்பட்டு வருவதாகவும் பள்ளிக் கல்வித்துறை அமைச்சர் செங்கோட்டையன் தெரிவித்தார். அரசு பள்ளி, மாணவ மாணவியருக்கு காலணிக்கு பதிலாக ஷூ வழங்கப்படும் என்றும் செங்கோட்டையன் தெரிவித்தார்.</p>
    </article>
  </body>
</html>