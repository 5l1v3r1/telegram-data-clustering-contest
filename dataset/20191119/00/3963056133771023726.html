<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/animali/cacciatrice_foto_hot_polemica_web-4873110.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Cacciatrice posa con gli animali uccisi in tenuta hot: sul web è bufera"/>
    <meta property="og:description" content="Se non fosse per tutte quelle prede uccise che porta sulle spalle, la tenuta di Lucy Rose Jaine, bionda mamma ventinovenne neozelandese, sarebbe perfetta per una uscita in mare o in piscina. E invece..."/>
  </head>
  <body>
    <article>
      <h1>Cacciatrice posa con gli animali uccisi in tenuta hot: sul web è bufera</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Remo Sabatini</a></address>
      <p>Se non fosse per tutte quelle prede uccise che porta sulle spalle, la tenuta di Lucy Rose Jaine, bionda mamma ventinovenne neozelandese, sarebbe perfetta per una uscita in mare o in piscina. E invece no. La giovane mamma, sembra aver deciso che anche la caccia meriti quel tocco di femminilità in più che rendono, preda sanguinolenta e foto di turno, più stuzzicanti.</p>
      <p>
        <a href="https://www.ilmessaggero.it/italia/cane_ucciso_cacciatore_treviso-4866800.html">Cane massacrato da cacciatore col calcio del fucile: morto dopo 24 ore di agonia</a>
        <br/>
        <a href="https://www.ilmessaggero.it/italia/volpe_pollaio_fucile_morto_zio_attilio_avellino_oggi_ultime_notizie-4843204.html">Anziano vuole cacciare la volpe vicina al pollaio con il fucile: cade e parte un colpo che lo uccide</a>
      </p>
      <p>Così, tra un ammiccamento e l'altro o un video dove, in primo piano non c'è il solito cervo al pascolo ma il fondoschiena di Lucy pronta a premere il grilletto, il pieno di like è garantito. Anche le critiche, però. Sì, perchè al di là della posa sexy sceneggiata e ripresa ad arte da chi la accompagna durante le sue battute, quelle immagini non sono passate inosservate. Posare mezza nuda con le carcasse di animali appena uccisi o giocare con la testa appena mozzata di un cervo, quantomeno lascia esterrefatti. Eppure, per la giovane mamma, tutto questo non è un problema, anzi.</p>
      <p>Tanto è vero che, nonostante le critiche, anche pesanti, ricevute sulla propria pagina Instagram, da parte di chi, animalista o meno, non gradisce lo spettacolo, la sua attività di cacciatrice modella, dichiaratamente contraria agli allevamenti intensivi, prosegue. Così come il coinvolgimento della sua famiglia che, armi e bagagli, è proprio il caso di dirlo, l'accompagnano durante le uscite. E poi, come lei stessa ha dichiarato ad un quotidiano locale, "I miei bambini adorano l'avventura".</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/cane_ucciso_cacciatore_treviso-4866800.html"/>
        <a href="https://www.ilmessaggero.it/frosinone/scambia_l_amico_per_un_cinghiale_e_lo_ferisce_tragedia_sfiorata-4852401.html"/>
        <a href="https://www.ilmessaggero.it/italia/volpe_pollaio_fucile_morto_zio_attilio_avellino_oggi_ultime_notizie-4843204.html"/>
      </related>
    </article>
  </body>
</html>