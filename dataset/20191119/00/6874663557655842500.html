<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774067,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="אמזון השיקה את שירות הסטרימינג החינמי שלה ובספוטיפיי מודאגים"/>
    <meta property="og:description" content="אמזון מיוזיק זמינה כעת כאפליקציה חינמית למכשירי אייפון ואנדרואיד ללא צורך במנוי פריים או מיוזיק. הגישה לשירות החדש זמינה דרך פרסומות בדיוק כמו הגרסה חינמית של ספוטיפיי"/>
  </head>
  <body>
    <article>
      <h1>אמזון השיקה את שירות הסטרימינג החינמי שלה ובספוטיפיי מודאגים</h1>
      <h2>אמזון מיוזיק זמינה כעת כאפליקציה חינמית למכשירי אייפון ואנדרואיד ללא צורך במנוי פריים או מיוזיק. הגישה לשירות החדש זמינה דרך פרסומות בדיוק כמו הגרסה חינמית של ספוטיפיי</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">שירות כלכליסט</a></address>
      <p>אמזון השיקה אמש (ב') את הגרסה החינמית של שירות המוזיקה שלה. האפליקציה זמינה לכל המשתמשים של החברה גם ללא מנוי משלם ונתמכת בפרסומות. אמזון מיוזיק, מיועדת להתמודד עם שלושת שירותי הסטרימינג העיקריים: ספוטיפיי, המחזיקה ב-140 מיליון משתמשים בגרסה החינמית, יוטיוב מיוזיק ואפל מיוזיק.</p>
      <p>בספטמבר, החברה השיקה גרסה חינמית לשירות למשתמשי אלקסה על מכשירי אקו. כעת עם השקת הגרסה החינמית היא גם מגיעה לאייפון ולאנדרואיד כמו גם לסטרימרים של החברה פייר TV. מנגד, ספוטיפיי, שירות הזרמת המוזיקה הפופולרי ביותר כיום בעולם מציע גם הוא מודל "freemium" - גרסה בסיסית, נתמכת בפרסומות, בחינם וגרסה ללא פרסומות, במחיר 9.99 דולר לחודש.</p>
      <p>אמזון מציעה את שירות המוזיקה שלה במחיר המתחיל ב-9.99 דולר לחודש והוא מהווה חלק מחבילת ה "פריים" שלה, עם זאת ניתן להתחבר אליו גם במנוי ייעודי ובמחיר של 14.99 דולר בחודש בנפרד ובאיכות HD. החיסרון העיקרי של אמזון מיוזיק החינמי הוא בקטלוג מוזיקה מצומצם (2 מיליון שירים). כדי ליהנות מכל הקטלוג שמונה כ-50 מיליון שירים צריך להירשם עם מינוי במחיר מלא.</p>
      <figure>
        <img src="https://images1.calcalist.co.il/PicServer2/20122005/581722/6_l.jpg"/>
        <figcaption>שירות הסטרימינג של אמזון זמין עכשיו באייפון ובאנדרואיד בחינם <br/>צילום: יצרן</figcaption>
      </figure>
      <p>עם זאת, בניגוד לאמזון, אפל מיוזיק, שירות המוזיקה של אפל (Apple Inc) מציע מינוי בתשלום בלבד, במחיר של 9.99 דולר לחודש והוא אחראי לקרוב לחמישית משוק הזרמת המוזיקה, כך לפי מחקר של קאונטרפוינט. אחרי פרסום ההשקה של השירות עלו מניות אמזון בכ-0.5%, כאשר במקביל מניותיה של מתחרתה, ספוטיפיי ירדו ב-5% ועדיין נסחרות במגמת ירידה 24 שעות לאחר מכן.</p>
      <p>קשה להעריך עד כמה אמזון מעוניינת להיכנס כמתחרה שווה בשוק הסטרימינג המוזיקלי התחרותי. חוץ מארבע השירותים הגדולים, מתחרים בו עוד שלל שירותים מקומיים כגון פנדורה בארה"ב, דיזר בצרפת ואירופה, טיידל ושירותי הסטרימינג הסינים, ההודים והיפנים.</p>
      <p>מנגד, שירותי התוכן של אמזון תמיד שימשו כמעין דלת כניסה למנוי הפריים שלה והיא מעולם לא ניסתה להפוך אותם למתחרים שווים לשירותים המובילים בשוק. עם זאת, בעידן בו גם אפליקציית מדיה חברתית כגון טיקטוק מנסה גם היא להיכנס לתחום, יכול מאוד להיות שאמזון מזהה כאן הזדמנות להגדיל את הכנסותיה מתחום חדש-ישן שבו יש לה כבר תשתית זמינה ופעילה.</p>
    </article>
  </body>
</html>