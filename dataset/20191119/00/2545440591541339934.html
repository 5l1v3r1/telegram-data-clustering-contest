<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/endonezyadan-abdnin-yahudi-yerlesim-birimleri-kararina-tepki-/1650223"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Endonezya'dan ABD'nin Yahudi yerleşim birimleri kararına tepki"/>
    <meta property="og:description" content="Endonezya Dışişleri Bakanı Retno Marsudi, ABD'nin Yahudi yerleşim birimleri kararının, uluslararası hukuka ve BMGK kararlarına aykırı olduğunu belirtti."/>
  </head>
  <body>
    <article>
      <h1>Endonezya'dan ABD'nin Yahudi yerleşim birimleri kararına tepki</h1>
      <h2>Endonezya Dışişleri Bakanı Retno Marsudi, ABD'nin Yahudi yerleşim birimleri kararının, uluslararası hukuka ve BMGK kararlarına aykırı olduğunu belirtti.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Mahmut Atanur  </a></address>
      <h4>Cakarta</h4>
      <p>Endonezya Dışişleri Bakanı <b>Retno Marsudi</b>, ABD yönetiminin işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurmasına tepki gösterdi.</p>
      <ul>
        <li>
          <a href="https://www.aa.com.tr/tr/dunya/pompeo-abdye-gore-bati-seriadaki-yerlesimler-artik-hukuka-aykiri-degil/1649149">
            <b>Pompeo: ABD'ye göre Batı Şeria'daki yerleşimler artık hukuka aykırı değil</b>
          </a>
        </li>
      </ul>
      <p>Marsudi, ABD'nin İsrail yerleşimleri kararına ilişkin yaptığı açıklamada, ABD’nin tutumunun, uluslararası hukuka ve Birleşmiş Milletler Güvenlik Konseyi (<b>BMGK</b>) kararlarına aykırı olduğunu ifade etti.</p>
      <p>Daha önceki sorunların yanı sıra şimdi de yerleşim yerleri olmak üzere Filistinlilerin tüm haklarının İsrail tarafından ihlal edildiğinin altını çizen Marsudi, "Geriye görüşülecek ne kaldı?" diye eleştirdi.</p>
      <p>ABD Dışişleri Bakanı Mike Pompeo, dün işgal altındaki Batı Şeria'da yer alan <b>Yahudi yerleşim birimlerini</b> artık yasa dışı olarak görmediklerini duyurmuştu.</p>
      <p>İsrail'in 1967'de işgal ettiği Batı Şeria'da 250'ye yakın yasa dışı Yahudi yerleşim birimi bulunuyor.</p>
      <p>Bu yerlerde 400 binden fazla Yahudi yerleşimci ikamet ediyor. Uluslararası hukuka göre, işgal altındaki topraklarda bulunan tüm Yahudi yerleşim birimleri yasa dışı kabul ediliyor.</p>
      <related>
        <a href="https://www.aa.com.tr/tr/dunya/endonezyadan-abdnin-yahudi-yerlesim-birimleri-kararina-tepki-/1650223"/>
        <a href="https://www.aa.com.tr/tr/dunya/israil-kuduste-filistinli-bir-aileyi-daha-evsiz-birakti-/1650168"/>
        <a href="https://www.aa.com.tr/tr/dunya/malezyadan-abdnin-israil-yerlesimleri-kararina-sert-tepki/1650086"/>
        <a href="https://www.aa.com.tr/tr/dunya/abdnin-karari-sonrasi-netanyahudan-yahudi-yerlesim-birimine-ziyaret/1649927"/>
        <a href="https://www.aa.com.tr/tr/dunya/israil-bati-seria-ve-dogu-kuduste-filistinlilerin-evlerini-yikti/1649904"/>
        <a href="https://www.aa.com.tr/tr/dunya/fko-abd-siddet-ve-kaosun-kapisini-acti/1649848"/>
      </related>
    </article>
  </body>
</html>