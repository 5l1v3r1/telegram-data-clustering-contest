<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/saloni/eicma/2019/11/19-63543665/givi_a_eicma_2019_anteprima_di_x_22_planet/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="GIVI a EICMA 2019: anteprima di X.22 Planet"/>
    <meta property="og:description" content="Il casco, con calotta di derivazione integrale e visiera lunga, è un jet top di gamma ed è stato presentato al Salone milanese dedicato alle due ruote"/>
  </head>
  <body>
    <article>
      <h1>GIVI a EICMA 2019: anteprima di X.22 Planet</h1>
      <h2>Il casco, con calotta di derivazione integrale e visiera lunga, è un jet top di gamma ed è stato presentato al Salone milanese dedicato alle due ruote</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>A <b>EICMA 2019 </b>spazio a tante novità, anche per gli accessori. Tra queste, <b>GIVI</b> che ha presentato in anteprima <b>X.22 Planet</b>, casco jet top di gamma. Si caratterizza per la garanzia di maggiore protezione grazie alla calotta, di derivazione integrale, e alla visiera lunga. Per quanto riguarda la parte estetica, invece, alle tinte unite più classiche si alternano grafiche futuristiche. </p>
      <figure>
        <a href="https://www.tuttosport.com/foto/motori/due-ruote/saloni/eicma/2019/11/19-63543408/givi_ed_il_jet_planet_gli_scatti/">
          <img src="https://cdn.tuttosport.com/images/2019/11/19/174344524-78029c4a-2818-40f4-8e3e-ead726966b1d.jpg"/>
        </a>
        <figcaption>GIVI ed il jet Planet: gli scatti<br/><a href="https://www.tuttosport.com/foto/motori/due-ruote/saloni/eicma/2019/11/19-63543408/givi_ed_il_jet_planet_gli_scatti/">Guarda la gallery</a></figcaption>
      </figure>
      <p><b>COME E’ FATTO - </b>A caratterizzarlo è la sua<b> calotta in tecnopolimero, che riprende da vicino le linee e la struttura tipiche dei caschi integrali. </b>Questa caratteristica rende il modello<b> avvolgente e protettivo, senza incidere troppo sul peso generale, </b>che rimane confinato entro i 1.350 grammi e che consente<b>, in abbinamento alla visiera principale lunga, </b>di usare il Planet per i tragitti in ambito metropolitano anche durante i mesi invernali.</p>
      <p>
        <a href="https://www.inmoto.it/sondaggi/news/saloni/eicma/2019/11/15-2498694/eicma_2019_qual_e_il_concept_che_vorreste_vedere_presto_in_strada_vota/">EICMA 2019: Quale concept del futuro vorreste in strada? VOTA IL SONDAGGIO</a>
      </p>
      <p>Per il comfort di guida GIVI ha anche <b>rinnovato gli interni in tessuto anallergico, </b>e ha installato un<b> visierino interno parasole, utile tutto l’anno in molteplici occasioni. Il sistema di aerazione </b>offre una<b> presa d’aria frontale regolabile </b>e un ben dimensionato<b> estrattore posteriore.</b></p>
      <p>
        <a href="https://www.inmoto.it/video/news/saloni/eicma/2019/11/12-2486170/eicma_2019_le_nostre_10_moto_preferite/">EICMA 2019: noi la pensiamo così! Ecco 10 moto al Top VIDEO</a>
      </p>
      <p><b>IL DESIGN - Punto fermo del marchio GIVI</b>, appare particolarmente curato; le varianti colore sono suddivise in due linee, differenti per tinte e personalità: <b>Hyper</b> punta su <b>grafiche vivaci, </b>con inserti fluo dal sapore sportivo e grintoso. La linea <b>Solid Color è invece dedicata agli amanti dello stile “minimal” </b>e propone <b>tre eleganti versioni</b> in tinta unita, sobrie ma comunque d’impatto.</p>
      <p><b>Taglie: </b>da XS (54) a XXL (63)</p>
      <p>
        <b>Colori: (Hyper) titanio opaco/rosso; titanio opaco/giallo; nero opaco/argento; bianco/blu/rosso lucido. (Solid Color) nero opaco; </b>
        <b>titanio opaco; bianco lucido.</b>
      </p>
      <p><b>Prezzo: </b>€ 132,00 le linea Hyper; € 129,00 la linea Solid Color.</p>
      <related>
        <a href="https://www.tuttosport.com/archivio/motori/due-ruote/saloni/eicma"/>
        <a href="https://www.tuttosport.com/news/motori/due-ruote/saloni/eicma/2019/10/29-62772734/helmo_milano_ad_eicma_2019_per_i_10_anni/?related_news"/>
        <a href="https://www.tuttosport.com/news/motori/due-ruote/saloni/eicma/2018/11/12-49939486/givi_bauletti_contraffatti_sequestrati_a_eicma/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/19-63542600/suzuki_v-strom_1050_xt_sakigake_e_la_limited_edition/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/19-63532231/eicma_2019_un_trionfo_anche_sul_web/?related_news"/>
      </related>
    </article>
  </body>
</html>