<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/il-maltempo-non-d-tregua-alla-liguria-pioggia-vento-e-neve-allerta-arancione-sul-centro-213396.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Il maltempo non dà tregua alla Liguria, pioggia, vento e neve: allerta arancione sul centro"/>
    <meta property="og:description" content="GENOVA - Pioggia lungo la costa, neve nell'entroterra, vento e mare mosso. La Liguria ancora una volta fa i conti con il maltempo. Fino alle ore 15 il centro della regione compreso l'entroterra a cavallo tra le province di Genova e Savona si trova in allerta arancione. Il resto della Liguria in allerta gialla per pioggia. Molti Comuni hanno decisio di tenere le scuole chiuse (LEGGI QUI)."/>
  </head>
  <body>
    <article>
      <h6 class="kicker">Un metro di neve nel Savonese, alberi caduti un po' ovunque</h6>
      <h1>Il maltempo non dà tregua alla Liguria, pioggia, vento e neve: allerta arancione sul centro</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="https://www.primocanale.it/immagininews/thumbs/213396-420x236.jpg"/>
      </figure>
      <p><b>GENOVA - </b><b>Pioggia lungo la costa, neve nell'entroterra,</b> vento e mare mosso. La Liguria ancora una volta fa i conti con il maltempo. Fino alle ore 15 il centro della regione compreso l'entroterra a cavallo tra le province di Genova e Savona si trova in allerta arancione. Il resto della Liguria in allerta gialla per pioggia. Molti Comuni hanno decisio di tenere le scuole chiuse<b><a href="https://www.primocanale.it/notizie/allerta-arancione-in-liguria-ecco-dove-le-scuole-rimarranno-chiuse-213387.html"> (LEGGI QUI)</a></b>.</p>
      <p>A Genova Sopraelevata vietata a motocicli, telonati e furgonati. Chiusi anche parchi e cimiteri  a causa dell'avviso di venti di burrasca <u><b><a href="https://www.primocanale.it/notizie/vento-di-burrasca-a-genova-marted-stop-alle-moto-in-sopraelevata-213385.html">(LEGGI QUI)</a>. </b></u>Numerosi gli interventi dei vigili del fuoco per rami e alberi crollati lungo le strade della Città Metropolitana di Genova. Alla Spezia chiusa per ragioni di sicurezza la strada della Ripa. Tra Genova e Arenzano chiusa l'Aurelia all'altezza della galleria Pizzo.  Imbiancate dalla neve le località dell'entoterra sopra gli 800 metri tra Genova e Savona. </p>
      <p>
        <b>GLI AGGIORNAMENTI</b>
      </p>
      <p>ORE 13.30 - A Genova, in via Camaldoli, sopra San Fruttuoso, un tratto di strada ha ceduto: sul posto stanno operando i vigili del fuoco per mettere in sicurezza le auto rimaste in bilico. A Brignole, dai giardini in via Fiume intervento sempre dei pompieri per un grosso albero pericolante, mentre alla Fiumara i vigili sono impegnati per un cartellone pubblicitario in bilico.</p>
      <p>ORE 13.00 -  Nell'area metropolitana genovese chiusa la provinciale 73 del Faiallo in valle Stura, come in Val d'Aveto chiuse la SP 72 di Alpepiana dal km 7 per frana e caduta alberi, la SP 75 del Penna per neve e caduta piante. Oltre alla val d'Aveto traffico difficoltoso anche in val Trebbia.</p>
      <p>ORE 12.30 - Nell'interno la neve è caduta copiosa, segnala l'Arpal: su Settepani nel Comune di Osiglia (Savona) l'altezza del manto nevoso ha quasi raggiunto<b> 1 metro di altezza</b>. I venti soffiano forti con raffiche di burrasca da Nord sul centro-Ponente (66km/h alla Marina di Loano) da Sud-Est a Levante (49km/h a Casoni di Suvero). I livelli idrometrici nei corsi d'acqua monitorati sono stabili o in lenta e costante salita, e al momento al disotto dei livelli di piene rive.</p>
      <p>ORE 12.00 - Disagi nella zona di Borgoratti: via Cadighiara, il ponte di via Tanini e Piazza Rotonda hanno subito diversi allagamenti consistenti sulla sede stradale. </p>
      <p>ORE 10.00 - Piogge deboli o moderate continuano ad interessare la Liguria di centro-Levante con cumulate areali da inizio evento prossime ai 60mm. Nell'interno la neve è caduta copiosa; su Settepani (Comune di Osiglia) l'altezza del manto nevoso ha quasi raggiunto 1m di altezza.</p>
      <p><b>ORE 9.15 -</b> I venti soffiano forti con raffiche di burrasca da Nord sul centro-Ponente (66km/h alla Marina di Loano) da Sud-Est a Levante (49km/h a Casoni di Suvero). Nelle aree interessate dalle piogge i livelli idrometrici nei corsi d'acqua monitorati sono generalmente stabili o in lenta e costante salita. Al momento si mantengono al disotto dei livelli di piene rive.</p>
      <p>ORE 8.45 - A Roccavignale la frazione Camponuovo è isolata per la caduta di un grosso albero sulla strada, che ha danneggiato anche la linea telefonica.</p>
      <p>ORE 8.35 - Sulla strada statale 432 ‘della Bocca di Magra’ è provvisoriamente chiuso il tratto dal km 6,900 al km 7,000 nei pressi di Ameglia, in provincia della Spezia, a causa di massi caduti sul piano viabile. Sul posto è presente il personale di Anas per la gestione della viabilità e per il ripristino della normale circolazione nel più breve tempo possibile.</p>
      <p>
        <b>ORE 8.30 - Ecco la situazione lungo le sutostrade della Liguria:</b>
      </p>
      <ul>
        <li>A26 Ge.Voltri-SS 33 Semp.-Gravell.Toce: Allagamenti tra Ovada e Masone per Pioggia.</li>
        <li>A6 Torino-Savona Neve tra Mondovi' e Bivio A6/A10 Savona.</li>
        <li>A6 Torino-Savona Pioggia tra Altare e Bivio A6/A10 Savona.</li>
        <li>A10 Genova-Savona-Ventimiglia Vento Forte tra Genova Prà e Bivio A10/Fine Complanare Savona.</li>
        <li>A10 Genova-Savona-Ventimiglia Allagamenti tra Genova Aeroporto e Genova Pegli per Pioggia.</li>
      </ul>
      <p><b>ORE 8.15 - </b>Linea Pisa - La Spezia: traffico rallentato dalle ore 7:07 per un guasto alla linea. Il traffico è rallentato, in direzione La Spezia, per un guasto alla linea tra Sarzana e Massa zona Industriale. Maggior tempo di percorrenza fino a 15 minuti per i treni in viaggio. Treni direttamente coinvolti:</p>
      <ul>
        <li>IC 662 Livorno Centrale (6:25) - Milano Centrale (10:55)</li>
        <li>ICN 35572/35997/35998 Siracusa (13:35) - Milano Centrale (11:50)</li>
        <li>R 2116 Livorno Centrale (5:52) - Milano Centrale (10:20)</li>
        <li>R 11705/11842 Firenze Santa Maria Novella (6:08) - La Spezia Centrale (8:51)</li>
        <li>R 11840 Pisa Centrale (7:02) - La Spezia Centrale (8:26)</li>
      </ul>
      <p><b>ORE 7.40 - <br/></b>"Piove sul centro e sul Levante della Liguria. E' una pioggia incessante. Abbiamo acqua sotto i 400 metri, acqua mista a neve tra i 500 e 700 metri. mentre invece si segnalano nevicate abbondanti a 800 metri, specialmente concentrata nel savonese. I bacini sono al di sotto dei livelli di guardia, ma bisogna tenere alta l'attenzione perchè la pioggia dovrebbe durare ancora diverse ore" spiega Federico Grasso di Arpal.<b> ORE 7.25 - <br/></b>A Genova voltino ferroviario di in via San Quirico / via Budulli e ponte Barbieri è stato chiuso a causa di un allagamento. <b> </b><b>ORE 6.00 - </b> Rovesci più intensi, finora, sono rimasti confinati in mare, mentre sulla terraferma al massimo l’intensità oraria è stata moderata: 18.6 mm/1h a Montagna (SV), 16.2 mm/1h a Fiorino. Le cumulate più elevate delle ultime sei ore sono state proprio a Fiorino (55 mm) e Montagna (52mm), località seguite da Mele (51 mm), Mignanego (45 mm), Carpe (42 mm).</p>
      <p><b>Solo neve sopra gli 800 metri:</b> a Settepani (Sv) da ieri sono caduti 47 cm, per un’altezza complessiva di 88 cm; a Urbe Vara Superiore 24 cm; a Verdeggia 14 cm. Neve anche sulle cime della Val d’Aveto e immediatamente al di là del confine piemontese: una decina abbondante di centimetri alle Capanne di Marcarolo e mezzo metro a Limone, dove il manto bianco ha raggiunto il metro di neve. Molto forti i venti: a Fontana Fresca sopra Sori raffica a 108 km/h.</p>
      <p><b>ORE 3.30 - </b>La Liguria è interessata dal pomeriggio di lunedì da precipitazioni diffuse di intensità debole o al più moderata che insistono sui versanti tirrenici del centro-Ponente dove le cumulate hanno raggiunto valori significativi o localmente elevati. Nell'entroterra nevica: fenomeni forti sono stati registrati a Settepani (comune di Osiglia, quota 1375m) mentre i nivometri di Verdeggia (comune di Triora, 1120m slm) e Urbe (810m slm) riportano quantitativi moderati. I venti sono forti e rafficati, da Nord, Nord-Est sui versanti padani e sulle coste del centro-Ponente mentre le coste di Levante sono interessate da correnti di Scirocco. I livelli idrometrici nei corsi d'acqua monitorati sono generalmente stabili o in lenta e costante salita. Al momento tutti si mantengono al disotto dei livelli di piene rive. Le più recenti corse modellistiche confermano il perdurare delle precipitazioni almeno fino al pomeriggio.</p>
      <related>
        <a href="https://www.primocanale.it/notizie/maltempo-in-liguria-allerta-gialla-nel-levante-per-pioggia-e-neve-213326.html"/>
        <a href="https://www.primocanale.it/notizie/maltempo-guado-crollato-sul-torrente-secca-dopo-un-mese-ricostruito-il-passaggio-carrabile-213327.html"/>
        <a href="https://www.primocanale.it/notizie/maltempo-frana-a-carro-tre-famiglie-isolate-213362.html"/>
        <a href="https://www.primocanale.it/notizie/maltempo-alla-spezia-chiude-strada-della-ripa-213395.html"/>
        <a href="https://www.primocanale.it/video/maltempo-a-genova-pioggia-a-intervalli-sulla-citt-in-allerta-arancione-113293.html"/>
        <a href="https://www.primocanale.it/video/maltempo-in-liguria-toti-informatevi-con-la-diretta-di-primocanale-e-i-siti-della-regione--113295.html"/>
        <a href="https://www.primocanale.it/video/maltempo-in-liguria-giampedrone-situazione-sempre-monitorata-dalla-protezione-civile--113296.html"/>
        <a href="https://www.primocanale.it/video/maltempo-a-genova-gambino-tutti-i-divieti-e-le-raccomandazioni-del-comune--113297.html"/>
      </related>
    </article>
  </body>
</html>