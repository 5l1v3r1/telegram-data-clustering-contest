<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/news/buone-notizie/mamme-in-azione-diamo-voce-a-tutte-le-mamme-ditalia"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="&quot;Mamme in azione&quot;: diamo voce a tutte le mamme d’Italia"/>
    <meta property="og:description" content="Prende il via “Mamme in Azione”, un’ iniziativa civica no-profit dedicata a tutte le mamme d’Italia, per condividere i problemi e creare insieme le soluzioni."/>
  </head>
  <body>
    <article>
      <h1>"Mamme in azione": diamo voce a tutte le mamme d’Italia</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sara Sirtori</a></address>
      <p>L’obiettivo principale del progetto è quello di dare voce ai problemi, e, soprattutto, alle soluzioni possibili per <b>migliorare la vita della mamme.</b></p>
      <p> </p>
      <p>Si chiama "Mamme in azione" e gli ideatori dell’iniziativa hanno voluto costruire un percorso “dal basso”, che potesse essere condiviso il più possibile, senza gerarchie o vincoli, per dare vita a una <b>conversazione fondata su basi rispetto reciproco</b>.</p>
      <p>Si tratta di un viaggio da fare insieme, per unire i diversi pezzi del puzzle della vita complicata delle donne e delle mamme.</p>
      <p> </p>
      <p>Promotrice di questo progetto è <b>Paola Carinelli</b>, donna e mamma in</p>
      <p>politica. L’idea è partita dalla constatazione che oggi il dibattito politico è diviso in colori e tifoserie. Per una volta, si vuole provare a mettere da parte il credo politico, che divide, e <b>ragionare insieme su problemi e soluzioni</b>.</p>
      <p> </p>
      <p>Oltre al sito <b><a href="https://mammeinazione.it/">Mamme in azione</a></b>, al centro del progetto ci sono <b>quattro community</b>, viste come strumento di aggregazione di persone che, pur non conoscendosi, si incontrano, discutono e cercano soluzioni ai problemi comuni.</p>
      <p> </p>
      <ul>
        <li><a href="http://bit.ly/2Pp1wgt"><b>Mamme Attive</b></a>. In quest'area saranno trattate le tematiche inerenti alla quotidianità e al relativo vissuto, identificando le problematiche e le soluzioni, così come opportunità e modalità per coglierle. In particolare, i temi che saranno affrontati verteranno sul lavoro e su come conciliare l’impegno lavorativo con quello familiare e di cura dei figli, la relazione con il proprio marito/compagno,  la progressiva affermazione della famiglia “allargata” e le implicazioni che ne derivano, le relazioni familiari con gli altri parenti, le proprie passioni e gli interessi extra lavorativi, la sfera sessuale, le ambizioni, la salute, nonché la politica, intesa come partecipazione civica.</li>
        <li><a href="http://bit.ly/32WNBSM"><b>Mamme &amp; Mamme</b></a>. Un’area di libertà, di sogno, e perché no di utopia, e anche, con la dovuta attenzione al rispetto reciproco, di “sfogo” delle frustrazioni. Un ambiente dove lasciarsi andare con un proprio pensiero o riflessione, esprimendo i propri sogni, ma anche inevitabilmente la propria rabbia, con la possibilità di denunciare angherie, torti subiti e quant’altro.</li>
        <li><b><a href="http://bit.ly/2Pp1wgt">Mamme Civiche</a></b>. Quest’area è concepita come un gruppo di auto-aiuto reciproco tra mamme. Una community dove le madri possano aiutarsi per risolvere le difficoltà legate alla quotidianità, ma anche di scambio di informazioni utili e buone pratiche per risolvere le problematiche concrete che di giorno in giorno si presentano.</li>
        <li><a href="http://bit.ly/2NhJj1J"><b>Di Madre in Figlio</b></a>. Qui sono protagonisti i figli:  quest’area, infatti, è dedicata proprio a loro. Verranno trattati tutti gli aspetti che riguardano la loro vita, con le relative differenze a seconda delle diverse fasce di età, quali la scuola, il tempo libero, la pratica sportiva, l’educazione civica, le regole di vita e come parlare e relazionarsi con la propria prole. Essere madre è un mestiere difficile e ce lo non insegna nessuno. In questo ambito, lo scambio di esperienze e di consigli troveranno spazio, dando soluzioni pratiche per affrontare le diverse situazioni che si generano nella gestione dei propri figli, e ovviamente la condivisione di tali responsabilità e compiti con il proprio marito/compagno.</li>
      </ul>
      <p> </p>
      <p>
        <b>Da oggi, le donne e le mamme del nostro paese sono ancora di più pronte all’azione!</b>
      </p>
      <p> </p>
      <figure>
        <img src="https://www.nostrofiglio.it/site_stored/imgs/0006/035/mamme-in-azione-header.600.jpg"/>
      </figure>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/news/lavoro-maternita-mamme-italiane-penalizzate"/>
        <a href="https://www.nostrofiglio.it/bambino/bambino-3-6-anni/psicologia-3-6-anni/come-crescere-bambini-felici-e-rispettosi-delle-regole"/>
        <a href="https://www.nostrofiglio.it/news/buone-notizie/la-famiglia-di-oggi-mamma-e-papa-sono-piu-soddisfatti-dei-loro-ruoli"/>
      </related>
    </article>
  </body>
</html>