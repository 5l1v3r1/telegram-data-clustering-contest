<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/alunni-a-balo-tua-lotta-ti-fa-italiano-352402"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T00:12:00+00:00"/>
    <meta property="og:title" content="Alunni a Balo &quot;Tua lotta ti fa italiano&quot;"/>
    <meta property="og:description" content="(ANSA) - CROTONE, 18 NOV - &quot;Caro Mario, è la tua lotta contro il razzismo che ti dichiara vero cittadino italiano&quot;. A scriverlo sono gli alunni della prima media sezione C dell'Istituto comprensivo Giovanni XXIII di Crotone in una lettera indirizzata a Mario Balotelli, vittima nelle scorse settimana di offese di stampo razziale durante la gara Verona-Brescia. La lettera - pubblicata dal sito crotonenews.com - è frutto di una riflessione con l'insegnante nella classe sul tema del razzismo. &quot;È stato messo in discussione il tuo essere italiano - scrivono gli alunni - ma proprio chi ha intonato quei cori razzisti non può definirsi un vero italiano, visto che la nostra Costituzione ha tra i suoi principi fondamentali l'articolo 3. A nostro parere tu, con la tua simpatia il tuo essere affettuoso con i compagni di squadra, incarni perfettamente l'essere 'ITALIANO'. Di certo non conta il colore della pelle! E vorremmo farti sapere che noi lotteremo con te contro ogni forma di razzismo&quot;."/>
  </head>
  <body>
    <article>
      <h1>Alunni a Balo "Tua lotta ti fa italiano"</h1>
      <address><time datetime="2019-11-19T00:12:00+00:00">19 Nov 2019, 00:12</time> by <a rel="author">Antonio Vitiello</a></address>
      <p>(ANSA) - CROTONE, 18 NOV - "Caro Mario, è la tua lotta contro il razzismo che ti dichiara vero cittadino italiano". A scriverlo sono gli alunni della prima media sezione C dell'Istituto comprensivo Giovanni XXIII di Crotone in una lettera indirizzata a Mario Balotelli, vittima nelle scorse settimana di offese di stampo razziale durante la gara Verona-Brescia. La lettera - pubblicata dal sito crotonenews.com - è frutto di una riflessione con l'insegnante nella classe sul tema del razzismo. "È stato messo in discussione il tuo essere italiano - scrivono gli alunni - ma proprio chi ha intonato quei cori razzisti non può definirsi un vero italiano, visto che la nostra Costituzione ha tra i suoi principi fondamentali l'articolo 3. A nostro parere tu, con la tua simpatia il tuo essere affettuoso con i compagni di squadra, incarni perfettamente l'essere 'ITALIANO'. Di certo non conta il colore della pelle! E vorremmo farti sapere che noi lotteremo con te contro ogni forma di razzismo".</p>
      <footer><b>Fonte:</b> <u>ANSA</u></footer>
    </article>
  </body>
</html>