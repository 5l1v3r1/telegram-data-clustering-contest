<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/ziua-dobrogei/editia-a-doua-forumul-religiilor-in-dobrogea-organizat-de-ziua-de-constanta-sub-semnul-ecumenismului-al-dialogului-intercultural-interconfesional-705485.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="„Forumul religiilor în Dobrogea“, organizat de ZIUA de Constanța, sub semnul ecumenismului, al dialogului intercultural, interconfesional și interetnic"/>
    <meta property="og:description" content="Credincios proiectului sau de a onora neobosit Ziua Dobrogei, in contextul aniversar al implinirii a 141 de ani de la revenirea provinciei sub administratie romaneasca, cotidianul ZIUA de Constanta va ..."/>
  </head>
  <body>
    <article>
      <h6 class="kicker">Ediția a doua</h6>
      <h1>„Forumul religiilor în Dobrogea“, organizat de ZIUA de Constanța, sub semnul ecumenismului, al dialogului intercultural, interconfesional și interetnic </h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Gabriela TITZ</a></address>
      <p>
        <a href="https://www.ziuaconstanta.ro/stiri/ziua-dobrogei/editia-a-doua-forumul-religiilor-in-dobrogea-organizat-de-ziua-de-constanta-sub-semnul-ecumenismului-al-dialogului-intercultural-interconfesional-705485.html?imagini=1#scroll">🖼️ Galerie foto (1)</a>
      </p>
      <p>Credincios proiectului său de a onora neobosit Ziua Dobrogei, în contextul aniversar al împlinirii a 141 de ani de la revenirea provinciei sub administrație românească, cotidianul ZIUA de Constanța va organiza, în al doilea an consecutiv, Forumul religiilor în Dobrogea, o platformă inedită de dialog public, în cadrul căreia înalții reprezentanți ai Bisericii Ortodoxe, ai Cultului Musulman și ai Bisericii Catolice dezbat împreună marile teme ale regiunii.<br/> <br/>Întâlnirea liderilor religioși ai celor mai importante trei confesiuni/culte reprezentate în regiune (creștinism, islamism, catolicism) - ÎPS <b>Teodosie</b>, arhiepiscop al Tomisului, Eminenţa Sa <b>Muurat Iusuf,</b> Muftiul Cultului Musulman din România, și Excelenţa Sa <b>Ieronim Iacob</b>, monsenior, preot-paroh al Bazilicii „Sfântul Anton de Padova” din Constanţa - va sta sub semnul  personalității lui <a href="https://www.ziuaconstanta.ro/stiri/ziua-dobrogei/sarbatorestedobrogea141-dionisie-exiguul-dobrogeanul-care-a-calculat-data-nasterii-lui-iisus-hristos-704838.html?fbclid=IwAR1DDsgw94ZKYElzh_gunVuSaKJLgptgofIFqXFLPkJDWGh_guLaxZRTFiU"><b><i>Dionisie Exiguul</i></b></a><i>,</i> dobrogeanul care a calculat pentru prima dată anul nașterii lui Iisus Hristos – Anno Domini, fiind o discuție liberă despre importanța acestui moment în devenirea creștinismului, dar și despre Dobrogea, ca spaţiu al toleranţei și dialogului intercultural, interconfesional și interetnic, un model al armoniei și păcii între creștinii și mulsulmanii străvechii provincii românești<br/> <br/>Forumul va fi moderat, ca și în ediția precedentă, de <b>Dorin Popescu</b>, doctor în Filologie, fost diplomat al României, actualmente președinte al Asociației “Casa Mării Negre / Black Sea House”, distins în anul 2018 cu distincția eparhială pentru mireni Crucea Sfântului Apostol Andrei (a Dobrogei).<br/> <br/>Evenimentul va fi transmis live pe pagina de Facebook ZIUA de Constanța, marți, 19 noiembrie 2019, începând cu ora 10.00, de la sediul Asociației Casa Mării Negre / Black Sea House.<br/> <br/>Prin continuarea proiectului inițiat de publicația noastră anul trecut - care se adaugă numeroaselor altor inițiative de ecumenism social, cultural, religios, științific - ne dorim consolidarea imaginii publice a Dobrogei ca spațiu binecuvântat al conviețuirii între popoare, culturi, credințe.<br/> <br/><b>Citește și:</b></p>
      <p><a href="https://www.ziuaconstanta.ro/stiri/ziua-dobrogei/forumul-religiilor-in-dobrogea-impotriva-desacralizarii-si-exodului-677287.html?">Forumul Religiilor în Dobrogea Împotriva desacralizării şi exodului</a><br/> </p>
      <p>
        <a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a>
      </p>
      <p> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/ziua-dobrogei/live-text-forumul-religiilor-in-dobrogea-la-cea-de-a-doua-editie-tema-este-scoala-crestina-a-dobrogei-dionisie-exiguul-dobrogeanul-care-a-calculat-705507.html"/>
        <a href="https://www.ziuaconstanta.ro/stiri/ziua-dobrogei/forumul-religiilor-in-dobrogea-impotriva-desacralizarii-si-exodului-677287.html"/>
        <a href="https://www.ziuaconstanta.ro/diverse/stiri-calde/live-text-a-inceput-forumul-religiilor-in-dobrogea-dezbateri-intre-reprezentantii-cultelor-din-constanta-677194.html"/>
        <a href="https://www.ziuaconstanta.ro/stiri/ziua-dobrogei/proiect-ziua-de-constanta-forumul-religiilor-in-dobrogea-participa-reprezentanti-ai-bor-ai-bisericii-catolice-si-ai-cultului-musulman-676853.html"/>
      </related>
    </article>
  </body>
</html>