<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/bretania-nea-dhmoskophsh-bgazei-nok-aoyt-toys-antipaloys-toy-tzonson"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Βρετανία: Νέα δημοσκόπηση βγάζει... νοκ άουτ τους αντιπάλους του Τζόνσον"/>
    <meta property="og:description" content="Το Συντηρητικό Κόμμα του πρωθυπουργού Μπόρις Τζόνσον προηγείται κατά 18 μονάδες έναντι του αντιπολιτευόμενου Εργατικού Κόμματος, σύμφωνα με δημοσκόπηση που έδωσε σήμερα στη δημοσιότητα η εταιρία Kantar ενόψει των εκλογών της 12ης Δεκεμβρίου στη Βρετανία."/>
  </head>
  <body>
    <article>
      <h1>Βρετανία: Νέα δημοσκόπηση βγάζει... νοκ άουτ τους αντιπάλους του Τζόνσον</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Το Συντηρητικό Κόμμα του πρωθυπουργού Μπόρις Τζόνσον προηγείται κατά 18 μονάδες έναντι του αντιπολιτευόμενου Εργατικού Κόμματος, σύμφωνα με δημοσκόπηση που έδωσε σήμερα στη δημοσιότητα η εταιρία Kantar ενόψει των εκλογών της 12ης Δεκεμβρίου στη Βρετανία.</h4>
      <p>Η υποστήριξη προς τους Συντηρητικούς εκτοξεύτηκε στο <b>45%</b> (+8 μονάδες από την τελευταία δημοσκόπηση της Kantar που δόθηκε στη δημοσιότητα πριν από έξι ημέρες), ενώ το ποσοστό των Εργατικών παρέμεινε σταθερό στο<b> 27%.</b></p>
      <p>Οι φιλοευρωπαίοι Φιλελεύθεροι Δημοκράτες είναι στο <b>16% (-1 μονάδα) </b>και το Κόμμα Brexit είναι στο <b>2%</b>, καταγράφοντας απώλειες επτά μονάδων.</p>
      <p><i>"Η πολύ μεγάλη αύξηση (8 μονάδες) στην υποστήριξη των Συντηρητικών συγκριτικά με την τελευταία μας δημοσκόπηση καταγράφεται σχεδόν εξ ολοκλήρου σε βάρος του Κόμματος Brexit",</i> αναφέρει σήμερα η <b>Kantar</b>.</p>
      <p>Ο ηγέτης του Κόμματος Brexit <b>Νάιτζελ Φάρατζ </b>είχε ανακοινώσει νωρίτερα τον Νοέμβριο ότι το κόμμα του <b>δεν θα διεκδικήσει έδρες που κέρδισαν οι Συντηρητικοί το 2017.</b></p>
      <p>Η Kantar ανακοίνωσε ότι <b>άλλαξε τη μεθοδολογία των δημοσκοπήσεών της</b>, ώστε οι ερωτηθέντες που θα επιλέξουν ένα κόμμα που δεν έχει υποψήφιο στην περιφέρειά τους, να έχουν την επιλογή να δώσουν τη δεύτερη προτίμησή τους.</p>
      <p>Η δημοσκόπηση διενεργήθηκε διαδικτυακά σε δείγμα <b>1.176 ερωτηθέντων μεταξύ της 14ης και της 18ης Νοεμβρίου.</b></p>
      <p>(ΑΠΕ-ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>