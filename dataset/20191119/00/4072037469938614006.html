<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/de-a-v-ati-ascunselea-la-cnsc-firma-detinuta-de-maria-horga-si-alexandru-carlig-a-renuntat-la-contestarea-contractului-de-iluminat-festiv-705487.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="De-a v-aţi ascunselea la CNSC! Firma deţinută de Maria Horga şi Alexandru Cârlig a renunţat la contestarea contractului de iluminat festiv"/>
    <meta property="og:description" content="Consiliul National de Solutionare a Contestatiilor a adoptat recent o decizie, ca raspuns la contestatia inregistrata de societatea Euro-Audit Service SRL privind procedura organizata de Primaria ..."/>
  </head>
  <body>
    <article>
      <h1>De-a v-aţi ascunselea la CNSC! Firma deţinută de Maria Horga şi Alexandru Cârlig a renunţat la contestarea contractului de iluminat festiv</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/actualitate/de-a-v-ati-ascunselea-la-cnsc-firma-detinuta-de-maria-horga-si-alexandru-carlig-a-renuntat-la-contestarea-contractului-de-iluminat-festiv-705487.html?imagini=1#scroll">🖼️ Galerie foto (1)</a>
      </p>
      <p>Consiliul Naţional de Soluţionare a Contestaţiilor a adoptat recent o decizie, ca răspuns la contestaţia înregistrată de societatea Euro-Audit Service SRL privind procedura organizată de Primăria municipiului Constanţa, în calitate de autoritate contractantă, în vederea atribuirii contractului de achiziţie a produselor pentru iluminat festiv, lotul 2.<br/> <br/>Contestatoarea a solicitat anularea comunicării rezultatului procedurii nr. 207299/25.10.2019, respectiv a raportului procedurii nr. 207293/ 25.10.2019, în ceea ce priveşte oferta sa pentru acest lot şi, pe cale de consecinţă, obligarea autorităţii contractante la reevaluarea ofertei sale cu respectarea prevederilor legale din materia achiziţiilor publice, respectiv la plata cheltuielilor ocazionate de judecarea contestaţiei constând în onorariul avocaţial.<br/> <br/>Prin contestaţia nr. 172/07.11.2019, înregistrată la Consiliu cu nr. 45260/07.11.2019, depusă de Euro-Audit Service SRL, în cadrul aceleiaşi proceduri de licitaţie deschisă, lotul 3, organizată de Primăria Municipiului Constanţa, contestatoarea a solicitat anularea comunicării rezultatului procedurii nr. 209629/30.10.2019, respectiv a raportului procedurii nr. 209614/30.10.2019, în ceea ce priveşte oferta depusă pentru acest lot şi, pe cale de consecinţă, obligarea autorităţii contractante la reevaluarea ofertei sale cu respectarea prevederilor legale din materia achiziţiilor publice, respectiv la plata cheltuielilor ocazionate de judecarea contestaţiei constând în onorariul avocaţial.<br/> <br/>Consiliul Naţional de Soluţionare a Contestaţiilor a luat act de renunţarea la contestaţiile nr. 170/04.11.2019 şi 172/07.11.2019 formulate de Euro-Audit Service SRL în contradictoriu cu Primăria Constanţa.<br/> </p>
      <h3>Despre Euro-Audit Service SRL </h3>
      <p> <br/>Firma are sediul social în Târgovişte, judeţul Dâmboviţa. Societatea, care are 35 de angajaţi declaraţi, mai are un punct de lucru şi în Bucureşti. Cifra de afaceri a firmei este de 10.022.987 de lei, iar anul trecut, potrivit Registrului Comerţului, a înregistrat un profit de 541.230 de lei. Asociaţii firmei sunt <b>Maria Gabriela Horga,</b> membru PNL, care deţine 99,99% dintre acţiuni, şi <b>Floarea Secară</b><b>,</b> cu 0,1%. Administratorul firmei este Alexandru Cârlig, soţul Mariei Horga şi fiul unuia dintre foştii şefi ai Poliţiei Judeţene.<br/> <br/><b>Cite</b><b>ş</b><b>te </b><b>ş</b><b>i:</b> <br/> <br/><a href="https://www.ziuaconstanta.ro/stiri/administratie-locala/primaria-a-eliberat-autorizatiile-cine-asigura-iluminatul-in-oraselul-copiilor-si-in-piata-ovidiu-705178.html">Primăria a eliberat autorizaţiile. Cine asigură iluminatul în Orăşelul Copiilor şi în Piaţa Ovidiu</a><br/><a href="https://www.ziuaconstanta.ro/stiri/administratie-locala/primaria-a-eliberat-autorizatiile-cine-asigura-iluminatul-in-oraselul-copiilor-si-in-piata-ovidiu-705178.html"><u>https://www.ziuaconstanta.ro</u></a><br/> <br/><a href="https://www.ziuaconstanta.ro/stiri/actualitate/contractul-de-intretinere-a-sistemului-de-iluminat-public-derulat-de-luxten-lighting-services-se-apropie-de-final-primaria-constanta-pregateste-o-noua-licitatie-650527.html"><u>Contractul </u><u>de întreţinere a sistemului de iluminat public derulat de Luxten Lighting Services se apropie de final Primăria Constanţa pregăteşte o nouă licitaţie!</u></a><br/><br/><a href="https://www.ziuaconstanta.ro/stiri/administratie-locala/problema-iluminatului-public-ar-trebui-solutionata-definitiv-luxten-lighting-company-a-primit-contractul-de-mentenanta-pentru-12-luni-626475.html"><u>Problema iluminatului public ar trebui soluţionată definitiv! Luxten Lighting Company a „primit“ contractul de mentenanţă pentru 1</u><u>2 luni</u></a><br/> <br/><a href="https://www.ziuaconstanta.ro/stiri/administratie-locala/luxten-lighting-company-castigatoare-pe-banda-rulanta-a-contractelor-de-iluminat-la-constanta-asigura-ornamentele-si-pentru-tara-piticilor-document-646801.html"><u>Lux</u><u>ten Lighting Company, câştigătoare pe bandă rulantă a contractelor de iluminat la Constanţa. Asigură ornamentele şi pentru „Ţara Piticilor“ (document)</u></a><br/><br/><a href="https://www.ziuaconstanta.ro/stiri/administratie-locala/a-fost-adjudecat-contractul-pentru-lotul-i-iluminatul-festiv-a-revenit-si-anul-acesta-tot-societatii-luxten-lighting-company-644516.html"><u>A fost adjudecat contractul pentru lotul I. Iluminatul festiv a revenit şi anul acesta societăţii Luxten Lighting Company</u></a><br/> <br/><a href="https://www.ziuaconstanta.ro/informatii/combaterea-criminalitatii-in-achizitiile-publice/euro-audit-service-si-luxten-lighting-company-si-au-impartit-contractul-iluminatului-de-sarbatori-1-3-milioane-de-euro-documente-678508.html">Euro-Audit Service şi Luxten Lighting Company şi-au împărţit contractul iluminatului de sărbători - 1,3 milioane de euro (documente)</a><br/><br/><a href="https://www.ziuaconstanta.ro/informatii/combaterea-criminalitatii-in-achizitiile-publice/cine-si-a-adjudecat-lucrarile-de-reamenajare-a-iluminatului-public-pe-tronsonul-poarta-1-strada-termele-romane-673501.html">Cine şi-a adjudecat lucrările de reamenajare a iluminatului public pe tronsonul Poarta 1 - strada Termele Romane</a><br/><br/><a href="https://www.ziuaconstanta.ro/informatii/combaterea-criminalitatii-in-achizitiile-publice/retea-de-iluminat-public-pietonal-pentru-zona-adiacenta-plajei-vama-veche-cine-si-a-adjudecat-contractul-document-693556.html">Reţea de iluminat public pietonal pentru zona adiacentă plajei Vama Veche. Cine şi-a adjudecat contractul (document)</a><br/><br/><a href="https://www.ziuaconstanta.ro/stiri/actualitate/decizie-cnsc-primaria-baneasa-a-atribuit-cu-incalcarea-legii-proiectul-modernizarea-si-extinderea-iluminatului-public-699227.html">Rezultatul unei proceduri organizate de Primăria Băneasa pentru „Modernizarea şi extinderea iluminatului public“, contestat. Ce hotărâre a luat CNSC</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/justitie/in-puterea-cui-sta-soarta-cazinoului-judecatorul-a-intrat-intr-un-dosar-al-lui-dragnea-si-unul-al-generalului-ciuca-705184.html"/>
        <a href="https://www.ziuaconstanta.ro/stiri/actualitate/garda-de-coasta-constanta-obligata-sa-reevalueze-oferta-asocierii-art-construct-eden-design-si-modvest-construct-2000-705000.html"/>
        <a href="https://www.ziuaconstanta.ro/stiri/justitie/contestatia-eldiclau-suspendata-cnsc-asteapta-decizia-curtii-de-apel-bucuresti-legata-de-cazinoul-din-constanta-704632.html"/>
        <a href="https://www.ziuaconstanta.ro/stiri/actualitate/aedificia-carpati-a-facut-cerere-de-interventie-in-dosarul-de-la-cnsc-privind-reabilitarea-cazinoului-704516.html"/>
        <a href="https://www.ziuaconstanta.ro/stiri/actualitate/primaria-constanta-obligata-de-consiliul-de-solutionare-a-contestatiilor-sa-reia-licitatia-pentru-paza-bunurilor-704542.html"/>
        <a href="https://www.ziuaconstanta.ro/stiri/actualitate/o-societate-a-contestat-o-licitatie-a-spitalului-de-boli-infectioase-constanta-apoi-s-a-razgandit-iata-concluzia-cnsc-704417.html"/>
        <a href="https://www.ziuaconstanta.ro/stiri/actualitate/spitalul-militar-constanta-reclamat-de-expert-cleaning-consulting-srl-la-cnsc-iata-motivul-704439.html"/>
        <a href="https://www.ziuaconstanta.ro/stiri/actualitate/liceul-teoretic-decebal-constanta-parat-la-cnsc-de-catre-digital-tehno-plus-iata-ce-a-decis-consiliul-704264.html"/>
        <a href="https://www.ziuaconstanta.ro/stiri/actualitate/lupta-pentru-cazino-telekom-a-depus-cautiunea-la-cnsc-704143.html"/>
        <a href="https://www.ziuaconstanta.ro/stiri/actualitate/tic-tac-pentru-cazino-703290.html"/>
        <a href="https://www.ziuaconstanta.ro/stiri/actualitate/cazinoul-din-constanta-ar-putea-fi-reabilitat-de-aedificia-carpati-si-partenerii-sai-iata-punctajul-obtinut-de-acestia-703007.html"/>
        <a href="https://www.ziuaconstanta.ro/stiri/actualitate/ziua-z-pentru-atribuire-la-finalul-lunii-contractul-pentru-cazino-isi-cauta-castigatorul-702844.html"/>
        <a href="https://www.ziuaconstanta.ro/stiri/actualitate/licitatie-cazino-constanta-compania-nationala-de-investitii-obligata-de-cnsc-sa-reanalizeze-ofertele-aedificia-carpati-si-erbasu-sa-702473.html"/>
        <a href="https://www.ziuaconstanta.ro/stiri/politic/cnsc-a-admis-contestatia-depusa-pentru-cazinoul-din-constanta-702401.html"/>
        <a href="https://www.ziuaconstanta.ro/stiri/ziua-dobrogei/razboiul-inscrisurilor-pe-soarta-cazinoului-eldiclau-compania-de-investitii-si-aedificia-carpati-se-bat-in-acte-la-cnsc-document-702370.html"/>
      </related>
    </article>
  </body>
</html>