<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16695-u-svitlovodsku-platu-za-teplopostachannya-narakhovuvatimut-dlya-kozhnogo-budinku-okremo.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="У Світловодську плату за теплопостачання нараховуватимуть для кожного будинку окремо"/>
    <meta property="og:description" content="Під час нарахування плати за теплопостачання враховуватимуть ситуацію у кожному окремому будинку, стверджує генеральний директор «Світловодськпобуту» Сергій Московський. Про це пише CBN.Оплату нараховуватимуть із того дня, коли споживач почав отримувати тепло. Тариф змінювати не будуть.– Ми погоджуємо з ОСББ і обслуговуючими організаціями, після того починаємо нараховувати за отриману теплову енергію, – сказав Московський."/>
  </head>
  <body>
    <article>
      <h1>У Світловодську плату за теплопостачання нараховуватимуть для кожного будинку окремо</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Наталка Маринець</a></address>
      <p><i>Під час нарахування плати за теплопостачання враховуватимуть ситуацію у кожному окремому будинку, стверджує генеральний директор «Світловодськпобуту» Сергій Московський. Про це пише<a href="https://cbn.com.ua/2019/11/19/u-svitlovodsku-pryjnyaly-rishennya-pro-zagrozu-nadzvychajnoyi-sytuatsiyi/"> CBN.</a></i><br/><br/>Оплату нараховуватимуть із того дня, коли споживач почав отримувати тепло. Тариф змінювати не будуть.<br/><br/>– Ми погоджуємо з ОСББ і обслуговуючими організаціями, після того починаємо нараховувати за отриману теплову енергію, – сказав Московський.</p>
      <p> </p>
      <p>Як <a href="https://www.pravda-kr.com.ua/najsvizhishe/16582-u-svitlovodsku-dosi-ne-rozpochavsya-opalyuvalnij-sezon.html">повідомляла </a>«КП», у Світловодську значно затримався опалювальний сезон через зміну складу засновників СП ТОВ «Світловодськпобут», яке є єдиним теплопостачальним підприємством у місті.  <br/><br/><a href="https://www.pravda-kr.com.ua/najsvizhishe/15674-u-svitlovodsku-rejderi-zakhopili-pidpriemstvo.html">Нагадаємо</a>, у Світловодську, рейдери захопили підприємство. Прокуратура <a href="https://www.pravda-kr.com.ua/najsvizhishe/16077-prokuratura-vimagae-skasuvati-reestratsiyu-vlasnosti-svitlovodskpobutu.html">вимагає</a> скасувати реєстрацію власності «Світловодськпобуту».  У рейдерстві і службовому підробленні <a href="https://www.pravda-kr.com.ua/najsvizhishe/16576-mera-svitlovodska-yakogo-pidozryuyut-u-rejderstvi-i-sluzhbovomu-pidrobleni-vidstoronili-vid-posadi.html">підозрюють</a> міського голову Валентина Козярчука.</p>
    </article>
  </body>
</html>