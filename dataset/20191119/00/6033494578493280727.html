<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/wiozl-tysiac-dzialek-dilerskich-marihuany-wartych-40-tys-zl-28letniemu-mieszkancowi-opola-grozi-teraz-do-10-lat-wiezienia/ar/c1-14590827"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Wiózł tysiąc działek dilerskich marihuany wartych 40 tys. zł. 28-letniemu mieszkańcowi Opola grozi teraz do 10 lat więzienia"/>
    <meta property="og:description" content="28-letni mężczyzna usłyszał już zarzuty posiadania znacznej ilości narkotyków. Sąd Rejonowy w Opolu aresztował go na dwa miesiące. Teraz grozi mu do 10 lat więzienia."/>
  </head>
  <body>
    <article>
      <h1>Wiózł tysiąc działek dilerskich marihuany wartych 40 tys. zł. 28-letniemu mieszkańcowi Opola grozi teraz do 10 lat więzienia</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sławomir Draguła</a></address>
      <p>
        <b>28-letni mężczyzna usłyszał już zarzuty posiadania znacznej ilości narkotyków. Sąd Rejonowy w Opolu aresztował go na dwa miesiące. Teraz grozi mu do 10 lat więzienia.</b>
      </p>
      <p>Kryminalni z <b>Komendy Miejskiej Policji w Opolu</b> od jakiegoś czasu zbierali i weryfikowali informacje operacyjne na temat mężczyzny, którzy miał posiadać znaczną ilość narkotyków.</p>
      <p>W ubiegłym tygodniu potwierdzili swoje przypuszczenia. 28-latek przewoził samochodem walizkę turystyczną, w której ukrył ponad kilogram marihuany, czyli ponad tysiąc działek dilerskich.</p>
      <blockquote>Dodatkowo podczas przeszukania pokoju zajmowanego przez 28-latka policjanci znaleźli kilka gramów MDMA. Czarnorynkowa wartość zabezpieczonych do tej sprawy narkotyków to ponad 40 tysięcy złotych - mówi Agnieszka Nierychła z Komendy Miejskiej Policji w Opolu.</blockquote>
      <p>Mężczyzna usłyszał już zarzuty posiadania znacznych ilości środków odurzających. <b>Sąd Rejonowy w Opolu</b> aresztował go na dwa miesiące. Teraz grozi mu kara do 10 lat więzienia.</p>
    </article>
  </body>
</html>