<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/novartis-gate-skandalo-o-mhtsotakhs-skeywria-o-stoyrnaras"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Novartis_Gate: Σκάνδαλο ο Μητσοτάκης, σκευωρία ο Στουρνάρας"/>
    <meta property="og:description" content="Στην πρώτη, πανάκριβη σύμφωνα με όλα τα δημοσιεύματα, εκπομπή της Ολγας Τρέμη στην κρατική τηλεόραση εμφανίστηκε μετά από πολύ καιρό ο Γιάννης Στουρνάρας."/>
  </head>
  <body>
    <article>
      <h1>Novartis_Gate: Σκάνδαλο ο Μητσοτάκης, σκευωρία ο Στουρνάρας</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Στην πρώτη, πανάκριβη σύμφωνα με όλα τα δημοσιεύματα, εκπομπή της Ολγας Τρέμη στην κρατική τηλεόραση εμφανίστηκε μετά από πολύ καιρό ο Γιάννης Στουρνάρας.</h4>
      <p>Είπε διάφορα ο πρώτος τραπεζίτης. Πάντα στη γραμμή που έχει χαράξει από την περίοδο που ήταν υπουργός Οικονομικών της κυβέρνησης Σαμαρά. Εκεί όμως που ηχηρά διαφοροποιήθηκε από τη φίλα προς αυτόν προσκείμενη Νέα Δημοκρατία ήταν το θέμα της Novartis.</p>
      <p>Αν και όλα τα πολιτικά κόμματα και όχι μόνο στην Ελλάδα συμφωνούν ότι υπάρχει ένα παγκόσμιο σκάνδαλο, στον φαρμακευτικό χώρο τουλάχιστον, σχετικά με τη Novartis ο κ. Στουρνάρας αναγνωρίζει μόνο σκευωρία.</p>
      <p>Ακόμα και ο πρωθυπουργός Κυριάκος Μητσοτάκης έχει παραδεχτεί σε συνέντευξή του ότι σκάνδαλο Novartis υπάρχει, απλώς δεν παραδέχεται ότι είναι ανανεμειγμένα πολιτικά πρόσωπα.</p>
      <p>Ο κ. Στουρνάρας στην εν λόγω εκπομπή την Δευτέρα το βράδυ τη χαρακτήρισε «πρόχειρη και επιπόλαιη σκευωρία» λέγοντας χαρακτηριστικά «δεν βλέπω σκάνδαλο Novartis στην Ελλάδα», χωρίς να αναφερθεί πουθενά από τον ίδιο ή την παρουσιάστρια ότι υπήρξε έμμισθος σύμβουλος της εν λόγω φαρμακευτικής εταιρίας,</p>
      <p>Ως προς τις σχέσεις του με την κυβέρνηση ΣΥΡΙΖΑ αναγνώρισε ως συνεπή την οικονομική της πολιτική μετά τον Ιούλιο του 2015, τονίζοντας όμως ότι τον αντιμετώπιζε ως αντίπαλο. ως προς τις δημόσιες παρεμβάσεις του, οι οποίες σε μεγάλο βαθμό έρχονταν σε αντίθεση με την πολιτική των Τσίπρα-Τσακαλώτου δικαιολογήθηκε με το ότι «οι κεντρικοί τραπεζίτες οφείλουν να μιλούν...».</p>
      <p>Σχετικά με το αν γνώριζε ότι υπήρξε σχέδιο για τη μετάβαση της ελληνικής οικονομίας σε άλλο νόμισμα το καλοκαίρι του 2015 ο διοικητής της Τράπεζας της Ελλάδος είπε ότι είχε κάποιες πληροφορίες και φοβήθηκε για πιθανή ενεργοποίησή του ενώ τόνισε ότι η στροφή του κ. Τσίπρα έλαβε χώρα γιατί ο πρώην πρωθυπουργός συνειδητοποίησε την πραγματικότητα.</p>
      <p>Για τη σημερινή οικονομική κατάσταση εξέφρασε την έντονη αισιοδοξία του με τη συνδρομή βεβαίως της κυβέρνησης της Νέας Δημοκρατίας.</p>
      <p>«Τώρα η Ελλάδα έχει υψηλή δυνατότητα ανάπτυξης», είπε χαρακτηριστικά. Έκανε λόγο για ανάκαμψη των επενδύσεων, εισροή ξένου κεφαλαίου για αγορά κατοικιών στην Ελλάδα και δρομολόγηση μεταρρυθμίσεων από την κυβέρνηση του Κυριάκου Μητσοτάκη. Πάντως ο κ. Στουρνάρας αν και εμφανίστηκε υπεραισιόδοξος εκτίμησε ότι ο ρυθμός ανάπτυξης για το 2020 θα κυμανθεί από 2,4 έως 2,5%, ερχόμενος σε καταφανή αντίθεση με το προσχέδιο του προϋπολογισμού το οποίο προβλέπει ανάπτυξη 2,8%. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>