<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-magyarorszag-fejlodik-a-leggyorsabban-az-unioban-2/"/>
    <meta property="og:site_name" content="lokál"/>
    <meta property="article:published_time" content="2019-11-19T00:01:00+00:00"/>
    <meta property="og:title" content="Magyarország fejlődik a leggyorsabban az unióban"/>
    <meta property="og:description" content="Magyarország fejlődik a leggyorsabban az unióban - jelentette ki a pénzügyminiszter a Magyar Nemzetnek. Az  interjúban Varga Mihály azt mondta, hogy a kormány már hozzálátott a második gazdaságvédelmi akcióterv kidolgozásához."/>
  </head>
  <body>
    <article>
      <h1>Magyarország fejlődik a leggyorsabban az unióban</h1>
      <address><time datetime="2019-11-19T00:01:00+00:00">19 Nov 2019, 00:01</time> by <a rel="author">Lokál</a></address>
      <p>
        <b>Magyarország fejlődik a leggyorsabban az unióban – jelentette ki Varga Mihály pénzügyminiszter a Magyar Nemzetnek. Az interjúban a politikus elmondta, hogy a kormány már hozzálátott a második gazdaságvédelmi akcióterv kidolgozásához.</b>
      </p>
      <p>Mint ismert, az idei első negyedévben 5,3, a másodikban 4,9, a harmadikban 5 százalékkal nőtt a hazai GDP. Varga Mihály a növekedésről elmondta: az idei harmadik negyedévi 5 százalékos bővülésével a magyar gazdaság növekedett a legnagyobb mértékben az egész Európai Unióban. Ez azt jelenti, hogy a magyar kormány gazdaságpolitikája sikeres.</p>
      <p>– Volt olyan időszak idehaza, amikor az EU-tól érkező összegek nagyjából tíz százaléka került csak a gazdaságba. Mi változtattunk az arányokon, s úgy határoztunk, hogy az uniós támogatások hatvan százalékát a gazdaság fejlesztésére fordítjuk. Pillanatnyilag Magyarország fejlődik a leg­gyorsabban az unióban, döntésünk tehát helyes volt – fejette ki Varga Mihály.</p>
      <p>A pénzügyminiszter megismételte: a kormány továbbra is szeretné 9 százalékosra csökkenteni a személyi jövedelemadót. A változtatás 700-800 milliárd forintos adócsökkenést jelentene, így jövőre még biztosan nem lehet bevezetni, a kérdést leghamarabb 2021 környékén lehet újra elővenni.</p>
      <figure>
        <img src="https://www.lokal.hu/wp-content/uploads/2019/11/GDP-gazdasag-magyarorszag-EU-1280x721.jpg"/>
      </figure>
      <p>A politikus közölte: az első gazdaságvédelmi akcióterv intézkedései közül sok már megvalósult, a fennmaradók január 1-jén indulnak. Közben a kormány hozzálátott a második gazdaságvédelmi akcióterv kialakításához is, a munka több tárca bevonásával zajlik. Az új intézkedésekről a jövő év első felében születhet döntés.</p>
      <hr/>
      <p>
        <b>Ezért sikeres a gazdaság</b>
      </p>
      <p>Varga Mihály szerint az alábbi négy ok miatt ennyire sikeres a magyar gazdaság:</p>
      <p>1. Sikert hoztak a kormányzati programok.</p>
      <p>2. Folytatódott a munkahelyek számának emelkedése és a bérnövekedés.</p>
      <p>3. Jól szerepeltek a gazdasági résztvevők az exportpiacokon.</p>
      <p>4. Javult az uniós források felhasználása.</p>
      <hr/>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-160-millio-dollaros-programot-inditanak-magyar-cegeknek/">160 millió dolláros programot indítanak magyar cégeknek</a>
        </li>
        <li>
          <a href="https://www.lokal.hu/2019-11-magyarorszag-fejlodik-a-leggyorsabban-az-unioban/">Magyarország fejlődik a leggyorsabban az unióban</a>
        </li>
        <li>
          <a href="https://www.lokal.hu/2019-11-folytatodnak-a-gazdasagosztonzo-adointezkedesek/">Folytatódnak a gazdaságösztönző adóintézkedések</a>
        </li>
        <li>
          <a href="https://www.lokal.hu/2019-11-a-gazdasag-egeszseges-szerkezete-all-a-magyar-novekedes-mogott/">A gazdaság egészséges szerkezete áll a magyar növekedés mögött</a>
        </li>
        <li>
          <a href="https://www.lokal.hu/2019-11-50-szazalekkal-nott-a-gdp-a-harmadik-negyedevben/">5,0 százalékkal nőtt a GDP a harmadik negyedévben</a>
        </li>
      </ul>
    </article>
  </body>
</html>