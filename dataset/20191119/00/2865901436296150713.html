<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/vec-se-zna-srbija-ako-ode-na-ep-igrace-u-grupi-sa-engleskom/342860"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Već se zna: Srbija ako ode na EP igraće u grupi sa Engleskom"/>
    <meta property="og:description" content="Pobednik baraža Lige nacija C ide u grupu D, koja će se igrati u Londonu i Glazgovu"/>
  </head>
  <body>
    <article>
      <h1>Već se zna: Srbija ako ode na EP igraće u grupi sa Engleskom</h1>
      <h2>Pobednik baraža Lige nacija C ide u grupu D, koja će se igrati u Londonu i Glazgovu</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Ostalo je do baraža više od tri meseca, dalek put čeka još Srbiju do plasmana na Evropsko prvenstvo, ali ako pregrmi Norvešku, pa onda i finale, već zna u kojim će gradovima igrati i ko će joj biti rival iz prvog šešira!</p>
      <p>Prema svim proračunima koje su radili vodeći svetski mediji, a posebno engleski, pobednik baraža Lige nacije C, a tu će igrati Srbija, biće u grupi sa Engleskom na Evropskom prvenstvu! Istina, Ostrvljani se nadaju da će to biti Škotska, a ne Orlovi, pogotovo što će se utakmice te grupe u svakom slučaju igrati u Londonu i Glazgovu!</p>
      <p>Žreb za grupe će tek da se održi 30. novembra u Bukureštu, ali već sada se zna ko su potencijalni rivali Srbije, naravno, ako se plasira na šampionat.</p>
      <p>Iz drugog šešira bi u grupu D sa nama i Englezima mogli<b> Francuska, Poljska, Švajcarska ili Hrvatska.</b></p>
      <p>A, što se tiče trećeg šešira, potencijalni rivali su <b>Portugalija, Turska, Austrija, Švedska i Češka.</b></p>
      <p>Dakle, kada bi moglo da se bira, neka najlakša moguća grupa bi bila Engleska, Poljska, Austrija i Srbija, a najteža, da se digne kosa na glavi, Engleska, Francuska, Portugalija i Srbija!</p>
      <p>Svakao da bi mnogo tenzije diglo kada bi se u grupi zajedno našle Hrvatska i Srbija, ponovo bi se budili duhovi koji nemaju mnogo veze sa fudbalom.</p>
      <p>Sve kada se sabere, vidi se da će žreb za grupe Evropskog prvenstva biti poludirigovan, jer svaka zemlja koja je domaćin turnira, a koja se kvalifikovala, igraće dve utakmice na svom terenu. Ako se desi da se u grupi nađu obe zemlje domaćina, kao što bi u teoriji to mogle da budu Engleska i Škotska (a nadamo se da neće), onda će žreb odrediti ko će biti domaćin u međusobnom susretu.</p>
      <p>Isto tako, već se zna da će u grupi B igrati Rusija i Danska, a gotovo sigurno i Belgija i Finska. </p>
      <p>
        <b>Ovako izgledaju projekcije žreba za Evropsko prvenstvo:</b>
      </p>
      <p><b>Grupa A</b>: Italija,  Francuska/Poljska/Švajcarska/Hrvatska,  Portugalija/Turska/Austrija/Švedska/Češka,  Pobednik Lige nacija D</p>
      <p><b>Grupa B</b>: Belgija, Danska, Rusija, Finska </p>
      <p><b>Grupa C:</b> Ukrajina, Holandija,  Portugalija/Turska/Austrija/Švedska/Češka,  Pobednik Lige nacija A</p>
      <p><b>Grupa D:</b> Engleska, Francuska/Poljska/Švajcarska/Hrvatska,  Portugalija/Turska/Austrija/Švedska/Češka,  Pobednik Lige nacija C</p>
      <p><b>Grupa E</b>: Španija,  Francuska/Poljska/Švajcarska/Hrvatska,  Portugalija/Turska/Austrija/Švedska/Češka,  Pobednik Lige nacija B</p>
      <p><b>Grupa F</b>:  Nemačka,  Francuska/Poljska/Švajcarska/Hrvatska,  Portugalija/Turska/Austrija/Švedska/Češka,  Kvalifikant iz grupe E (Mađarska, Vels, Slovačka) </p>
      <p><b>Foto</b>: <i>Reuters</i></p>
      <figure>
        <img src="https://mozzartsport.com/upload/CKEditor/18.11.2019/mensa-pp.png"/>
      </figure>
      <p> </p>
    </article>
  </body>
</html>