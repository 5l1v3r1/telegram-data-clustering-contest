<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/economia/news/bonus_tv_digitale_decoder_ultime_notizie_dicembre_incentivi_news-4872851.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Digitale, dal 18 dicembre il bonus per l'acquisto di televisori e decoder di nuova generazione"/>
    <meta property="og:description" content="Al via il bonus da 50 euro per TV e decoder di nuova generazione: partirà il 18 dicembre. Il Ministero dello Sviluppo economico ha annunciato che è stato pubblicato sulla Gazzetta..."/>
  </head>
  <body>
    <article>
      <h1>Digitale, dal 18 dicembre il bonus per l'acquisto di televisori e decoder di nuova generazione</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Al via il bonus da 50 euro per TV e decoder di nuova generazione: partirà il 18 dicembre. Il Ministero dello Sviluppo economico ha annunciato che è stato pubblicato sulla Gazzetta Ufficiale il decreto interministeriale MiSE-MEF che disciplina le modalità per l'erogazione dei contributi. A beneficiare del '"Bonus Tv" saranno le famiglie con reddito ISEE fino a 20.000 euro. Lo sconto sarà praticato dal venditore fino al 31 dicembre 2022.</p>
      <p>
        <a href="https://economia.ilmessaggero.it/news/manovra_tv_decoder_dvb_t2_bonus_pace_fiscale_avvisi_bonari-4857440.html">Manovra: Tv e decoder da cambiare, arriva il bonus, ma non per tutti</a>
      </p>
      <p>Il bonus varrà dunque tre anni: la fine del 2022 è infatti il termine in cui si concluderà il processo di transizione alle reti digitali terrestri in DVBT-2 (Digital Video Broadcasting Terrestrial 2, passo avanti rispetto al digitale DVBT1 attuale). La misura, specifica il ministero, «rientra nell'ambito delle numerose azioni messe in campo dal Mise per accompagnare il processo di trasformazione digitale del settore TV». Gli stanziamenti derivano dalla legge di Bilancio 2019, che prevedeva per il bonus risorse finanziarie pari a circa 150 milioni di euro. </p>
      <footer>Ultimo aggiornamento: 14:57<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/economia/news/acquisto_tv_e_decoder_arriva_il_bonus_di_natale-4872536.html"/>
      </related>
    </article>
  </body>
</html>