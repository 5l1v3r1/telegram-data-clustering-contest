<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/bioware-logo-classico-abbandonato-per-nuovo-monogramma.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Bioware, logo classico abbandonato per un nuovo monogramma"/>
    <meta property="og:description" content="Bioware ha deciso di rinnovare completamente il suo logo, abbandonando quello classico in favore di un nuovo monogramma, decisamente più moderno.. Bioware, lo sviluppatore tra gli altri di Anthem ..."/>
  </head>
  <body>
    <article>
      <h1>Bioware, logo classico abbandonato per un nuovo monogramma</h1>
      <h2>Bioware ha deciso di rinnovare completamente il suo logo, abbandonando quello classico in favore di un nuovo monogramma, decisamente più moderno.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p><b>Bioware</b>, lo sviluppatore tra gli altri di Anthem e della saga Dragon Age, ha deciso di <b>rinnovare </b>completamente il suo <b>logo</b>, abbandonando il vecchio, ormai in uso dalla fondazione della società nel 1995, per puntare su di uno stile più moderno e in linea con il gusto contemporaneo. <br/><br/>Il nuovo logo è in realtà parte degli sforzi della compagnia per ridefinire completamente la sua identità. La B alettata del logo originale è rimasta come spunto per la nuova B, dotata di un taglio diagonale molto più marcato e utilizzata idealmente come pagina di un libro le cui storie sono i giochi di Bioware. In questo modo è possibile riempirla con diversi contenuti, tutti relativi alle serie e ai titoli della software house, come Dragon Age, Anthem, Mass Effect e Star Wars. <br/><br/>Insomma, il vecchio logo aveva un aspetto fin troppo hardcore, che richiamava al passato della società. Il presente richiedeva qualcosa che fosse più indicativo e meno pesante dal punto di vista dell'eredità visuale. Speriamo che oltre al logo Bioware rinnovi per bene le serie Dragon Age e <a href="https://multiplayer.it/notizie/mass-effect-nuovo-capitolo-sviluppo-bioware.html">Mass Effect, i cui nuovi capitoli sono in lavorazione</a>.</p>
      <figure>
        <img src="https://multiplayer.net-cdn.it/thumbs/images/2017/05/10/bioware-logo_jpg_1400x0_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/11/19/bioware_logo_monogram_by_game_01_jpg_1400x0_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/11/19/bioware_logo_monogram_colors_jpg_1400x0_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/11/19/bioware_logo_monogram_as_window_jpg_1400x0_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/11/19/bioware_logo_monogram_as_frame_jpg_1400x0_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/11/19/bioware_posters_jpg_1400x0_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/11/19/bioware_tshirt_jpg_1400x0_q85.jpg"/>
      </figure>
      <ul>
        <li>
          <a href="https://www.underconsideration.com/brandnew/archives/follow_up_new_identity_for_bioware_by_tolleson_and_in_house.php">Fonte</a>
        </li>
      </ul>
    </article>
  </body>
</html>