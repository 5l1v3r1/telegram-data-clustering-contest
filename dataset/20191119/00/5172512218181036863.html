<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/livrarile-grupului-volkswagen-au-crescut-in-luna-octombrie-cu-peste-12-94827.html"/>
    <meta property="og:site_name" content="Automarket"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Livrările Grupului Volkswagen au crescut în luna octombrie cu peste 12%: grupul german a livrat aproape 950.000 de unități"/>
    <meta property="og:description" content="Grupul Volkswagen a livrat în luna octombrie aproape 950.000 de mașini noi la nivel global, în creștere cu 12.2% comparativ cu perioada similară din 2018. La nivelul primelor zece luni, grupul german înregistrează o scădere a livrărilor de 0.2%."/>
  </head>
  <body>
    <article>
      <h1>Livrările Grupului Volkswagen au crescut în luna octombrie cu peste 12%: grupul german a livrat aproape 950.000 de unități</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Cornel Șocariciu</a></address>
      <p>Grupul Volkswagen a livrat în luna octombrie aproape 950.000 de mașini noi la nivel global, în creștere cu 12.2% comparativ cu perioada similară din 2018. La nivelul primelor zece luni, grupul german înregistrează o scădere a livrărilor de 0.2%.</p>
      <p>
        <b>Grupul <a href="https://www.automarket.ro/masini-noi/volkswagen/">Volkswagen</a> a publicat raportul cu privire la livrările realizate în luna octombrie. În total, brand-urile aflate sub umbrela grupului german au livrat în luna octombrie 949.800 de unități, în creștere cu 12.2% raportat la aceeași perioadă a anului trecut.</b>
      </p>
      <p>Pe piața din Europa, nemții menționează o creștere a livrărilor cu 25.5% (370.700 de unități) comparativ cu luna octombrie a anului trecut. În Europa de Vest, grupul a livrat aproape 300.000 de mașini noi, 112.000 dintre acestea fiind destinate pieței din Germania (+41.5%).</p>
      <p>Luna octombrie a fost una bună pentru Grupul Volkswagen și în Europa Centrală și Est: 71.000 de mașini, în creștere cu 7.5%.</p>
      <p>În China, cea mai importantă piață de desfacere pentru grupul german, au fost livrate luna trecută 389.300 de mașini, în creștere cu 6.6%.</p>
      <p>America de Sud a fost singura piață majoră unde Grupul Volkswagen a raportat livrări în scădere (-1.2%).</p>
      <p>Luna trecută, toate mărcile aflate sub umbrela grupului german au obținut creșteri raportate la situațiile din octombrie 2018. Cea mai impresionantă creștere procentuală a fost trecută în dreptul <a href="https://www.automarket.ro/masini-noi/porsche/">Porsche</a> (+42.7%, 25.600 de unități). În ceea ce privește volumele, marca Volkswagen se află în fruntea clasamentului cu 562.200 de unități livrate în octombrie, în creștere cu 8.8%. </p>
      <p>În primele zece luni ale anului, Grupul Volkswagen a livrat 8.955.000 de mașini, cu 0.2% mai puțin față de perioada similară a anului trecut.</p>
    </article>
  </body>
</html>