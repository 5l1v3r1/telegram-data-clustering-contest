<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/2019/11/19-63530778/the_sun_per_kulusevski_40_milioni_di_sterline_da_man_united_e_arsenal_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="The Sun: &quot;Per Kulusevski 40 milioni di sterline da Man United e Arsenal&quot;"/>
    <meta property="og:description" content="Il gioiellino dell'Atalanta, esploso in prestito al Parma, interessa ai Red Devils e ai Gunners: i due club sarebbero pronti a offrire una cifra monstre per convincere i bergamaschi"/>
  </head>
  <body>
    <article>
      <h1>The Sun: "Per Kulusevski 40 milioni di sterline da Man United e Arsenal"</h1>
      <h2>Il gioiellino dell'Atalanta, esploso in prestito al Parma, interessa ai Red Devils e ai Gunners: i due club sarebbero pronti a offrire una cifra monstre per convincere i bergamaschi</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>TORINO -</b> Un duello tutto inglese per <a href="https://www.tuttosport.com/news/calcio/serie-a/atalanta/2019/11/13-63345127/atalanta_il_gioiello_kulusevski_brilla_a_parma/"><b>Dejan Kulusevsk</b>i</a>, gioiellino dell'<a href="https://www.tuttosport.com/news/calcio/calciomercato/2019/11/14-63375448/percassi_ibrahimovic_all_atalanta_siamo_poveretti_costa_troppo_/"><b>Atalanta</b></a> esploso in prestito al <a href="https://www.tuttosport.com/news/calcio/serie-a/parma/2019/11/16-63440594/parma_d_aversa_kulusevski_rimane_con_noi_fino_a_giugno_/"><b>Parma</b></a>. Un inizio di stagione folgorante: 12 presenze in <b>Serie A</b>, 2 gol e 5 assist per il classe 2000, già attenzionato da tantissime squadre. Due di queste, sono inglesi e sembrano averlo puntato con decisione: il <b>Manchester United</b> e l'<b>Arsenal</b>, infatti, sarebbero disposte a versare <b>40 milioni di sterline</b> (quasi 47 milioni di euro) nelle casse dei bergamaschi per il giovane svedese. Che naturalmente piace anche in Italia, soprattutto all'<b>Inter</b>, pronta a mettere sul piatto il cartellino di Matteo Politano. </p>
      <h3>Le offerte dalla Premier League</h3>
      <p>L'eventuale corsa tra i due club di <b>Premier League</b> non può che far sorridere <b>Percassi</b>, presidente dell'Atalanta, abilissimo nel monetizzare le stelline del proprio settore giovanile. Il nome di Kulusevski sarebbe stato aggiunto da <a href="https://www.tuttosport.com/news/calcio/serie-a/juventus/calciomercato/2019/11/19-63529891/theathletic_il_papa_di_haaland_ha_fatto_visita_al_manchester_united_/"><b>Ole Gunnar Solskjaer</b></a>, tecnico dei Red Devils, alla lunga lista dei suoi obiettivi di mercato. Comprende <b>Haaland</b> del Salisburgo, <b>Sancho</b> del Borussia Dortmund e <b>Maddison</b> del Leicester. Ma anche i <b>Gunners</b> cercano rinforzi, soprattutto a centrocampo dove è in uscita <b>Granit Xhaka</b>, vicino al ritorno al <b>Borussia Monchengladbach</b>. In Inghilterra, al di là delle smentite da parte del calciatore attualmente in forza al Parma (<i>"Ho un accordo annuale coi gialloblù"</i>), sono sicuri che con un somma del genere vacillerebbe qualsiasi tipo di resistenza...</p>
      <figure>
        <video src="http://media.tuttosport.com/omnisport/2019/10/01/011019_IT_PERFORM_KULUSEVSKI_RV_1569914486693_1065.mp4"/>
        <figcaption>Kulusevski: "A mio agio in Serie A"</figcaption>
      </figure>
      <related>
        <a href="https://www.tuttosport.com/news/calcio/serie-a/juventus/calciomercato/2019/11/19-63529891/theathletic_il_papa_di_haaland_ha_fatto_visita_al_manchester_united_/"/>
        <a href="https://www.tuttosport.com/news/calcio/serie-a/parma/2019/11/16-63440594/parma_d_aversa_kulusevski_rimane_con_noi_fino_a_giugno_/"/>
        <a href="https://www.tuttosport.com/archivio/calcio"/>
        <a href="https://www.tuttosport.com/news/calcio/2019/10/29-62771927/altro_caso_di_razzismo_scimmie_e_banane_per_karamoh_lui_si_difende_intollerabile_/?related_news"/>
        <a href="https://www.tuttosport.com/news/calcio/2019/10/24-62601302/giggs_cristiano_ronaldo_fa_la_differenza_ma_messi_e_un_genio_/?related_news"/>
        <a href="https://www.tuttosport.com/news/calcio/2019/10/12-62183994/pogba_il_recupero_e_i_malumori_sul_manchester_united/?related_news"/>
        <a href="https://www.tuttosport.com/news/calcio/calcio-estero/dal-mondo/2019/10/08-62068548/gagliolo_l_emozione_alla_prima_un_onore_essere_con_la_svezia_grazie_a_mamma_/?related_news"/>
      </related>
    </article>
  </body>
</html>