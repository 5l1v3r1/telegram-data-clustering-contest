<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199957"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="টমেটোর গহনা পরে বিয়ের পিঁড়িতে পাকিস্তানি তরুণী"/>
    <meta property="og:description" content="সীমান্ত ও কাশ্মীর ইস্যুতে বছরজুড়ে ব্যাপক উত্তেজনা বিরাজ করছে ভারত ও পাকিস্তানের মধ্যে। এর জেরে দুদেশই নিয়েছে পাল্টাপাল্টি নানা ব্যবস্থা। পাকিস্তানে টমেটো রপ্তানি বন্ধ করে দিয়েছে ভারত। পাকিস্তানি গণমাধ্যম ডন জানিয়েছে, গত কয়েক মাস ধরে দেশটিতে টমেটো ৩০০ টাকার ওপরে বিক্রি হচ্ছে। আলোচনায় থাকা এই টমেটো দিয়ে সেজে এবার ভাইরাল হলেন দেশটির এক বিয়ের কনে। তিনি টমেটো দিয়ে তৈরি নানা গহণা পরে বিয়ের পিড়িতে বসতেই রীতিমত শোরগোল পরে গেছে। আবার কেউ কেউ একে দেখছেন বাজার নিয়ন্ত্রণে ব্যর্থ হওয়ার বিরুদ্ধে অসাধারণ প্রতিবাদ হিসেবেও। বলা হয়ে থাকে, বিয়ের দিনে কীভাবে সাজবেন তা নিয়ে সকল নারীই নানা জল্পনা-কল্পনা করে থাকেন। তবে টমেটো দিয়ে ব্যতিক্রম এই সাজের বিষয়টি দ্রুতই ভাইরাল হয়ে যায় সামাজিক যোগাযোগ মাধ্যমগুলোতে। ছড়িয়ে পরে বেশ কয়েকটি ছবি। আবার এক ভিডিও প্রতিবেদনে দেখা গেছে, একজন পাকিস্তানি সাংবাদিক তার সাক্ষাৎকার নিচ্ছেন। এসময় তার হাতে, কানে ও গলায় ছিলো টমেটো দিয়ে বানানো গহনা। এ নিয়ে তার কোনো সংকোচই নেই। তিনি জানিয়েছেন, ঠাট্টা করতে নয় বরং টমেটোর উর্ধ্বমুখী দামের প্রতিবাদ জানাতেই টমেটোর গহনা পরেছেন তিনি।"/>
  </head>
  <body>
    <article>
      <h1>টমেটোর গহনা পরে বিয়ের পিঁড়িতে পাকিস্তানি তরুণী</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">মানবজমিন ডেস্ক</a></address>
      <p>সীমান্ত ও কাশ্মীর ইস্যুতে বছরজুড়ে ব্যাপক উত্তেজনা বিরাজ করছে ভারত ও পাকিস্তানের মধ্যে। এর জেরে দুদেশই নিয়েছে পাল্টাপাল্টি নানা ব্যবস্থা। পাকিস্তানে টমেটো রপ্তানি বন্ধ করে দিয়েছে ভারত। পাকিস্তানি গণমাধ্যম ডন জানিয়েছে, গত কয়েক মাস ধরে দেশটিতে টমেটো ৩০০ টাকার ওপরে বিক্রি হচ্ছে। আলোচনায় থাকা এই টমেটো দিয়ে সেজে এবার ভাইরাল হলেন দেশটির এক বিয়ের কনে। তিনি টমেটো দিয়ে তৈরি নানা গহণা পরে বিয়ের পিড়িতে বসতেই রীতিমত শোরগোল পরে গেছে। আবার কেউ কেউ একে দেখছেন বাজার নিয়ন্ত্রণে ব্যর্থ হওয়ার বিরুদ্ধে অসাধারণ প্রতিবাদ হিসেবেও।</p>
      <p>বলা হয়ে থাকে, বিয়ের দিনে কীভাবে সাজবেন তা নিয়ে সকল নারীই নানা জল্পনা-কল্পনা করে থাকেন।</p>
      <p>তবে টমেটো দিয়ে ব্যতিক্রম এই সাজের বিষয়টি দ্রুতই ভাইরাল হয়ে যায় সামাজিক যোগাযোগ মাধ্যমগুলোতে। ছড়িয়ে পরে বেশ কয়েকটি ছবি। আবার এক ভিডিও প্রতিবেদনে দেখা গেছে, একজন পাকিস্তানি সাংবাদিক তার সাক্ষাৎকার নিচ্ছেন। এসময় তার হাতে, কানে ও গলায় ছিলো টমেটো দিয়ে বানানো গহনা। এ নিয়ে তার কোনো সংকোচই নেই। তিনি জানিয়েছেন, ঠাট্টা করতে নয় বরং টমেটোর উর্ধ্বমুখী দামের প্রতিবাদ জানাতেই টমেটোর গহনা পরেছেন তিনি।</p>
      <p>এই বিভাগের সর্বাধিক পঠিত</p>
    </article>
  </body>
</html>