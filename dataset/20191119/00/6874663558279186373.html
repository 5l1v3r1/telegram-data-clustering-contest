<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/marketing/articles/0,7340,L-3773979,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="הפחתת המכס על יבוא דגי מאכל צפויה להידחות פעם נוספת"/>
    <meta property="og:description" content="זאת לאחר שמגדלי הדגים המקומיים הציגו ירידה בפדיון - שלוש שנים אחרי שהאוצר ורשות המסים סיכמו על מתווה הפחתות עם משרד החקלאות והתאחדות החקלאים"/>
  </head>
  <body>
    <article>
      <h1>הפחתת המכס על יבוא דגי מאכל צפויה להידחות פעם נוספת</h1>
      <h2>זאת לאחר שמגדלי הדגים המקומיים הציגו ירידה בפדיון - שלוש שנים אחרי שהאוצר ורשות המסים סיכמו על מתווה הפחתות עם משרד החקלאות והתאחדות החקלאים</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">נורית קדוש</a></address>
      <p>הפחתת המכס על יבוא דגי מאכל צפויה <a href="https://www.calcalist.co.il/marketing/articles/0,7340,L-3728078,00.html">להידחות פעם נוספת,</a> זאת שלוש שנים לאחר שהאוצר ורשות המסים סיכמו על מתווה הפחתות עם משרד החקלאות והתאחדות החקלאים.</p>
      <p>הדחייה הקודמת התרחשה בינואר 2018. בדיון שצפוי להתקיים הבוקר תדון ועדת הכספים בנתונים שהציג ארגון מגדלי הדגים, ולפיהם אין מקום להפחתת המכס. על פי המתווה, ההפחתות יבוצעו באופן שייקח בחשבון את הפגיעה בהכנסת המגדלים המקומיים, כלומר אם הפדיון שלהם יקטן, הפחתת המכס תבוטל או שהיא תחול אבל בשיעור מופחת יותר.</p>
      <figure>
        <img src="https://images1.calcalist.co.il/PicServer3/2017/12/24/782141/CAL0079548_l.jpg"/>
        <figcaption>חנות ה דגים של מוסי בשוק הכרמל <br/>צילום: עמית שעל</figcaption>
      </figure>
      <p>בפסח 2016 הופחת שיעור המכס על דגי אמנון בורי וקרפיון באופן מיידי ב־50%, ושלוש פעימות נוספות יועדו לינואר 2018, 2019 ו־2020 בשיעור של 12.66% כל אחת. לפני ביצוע הפעימות הנוספות נקבע שייערך בירור בנוגע לפדיון הענף. במקרה של עלייה בפדיון או ירידה הנמוכה מ־5% יתבצעו הפעימות.</p>
      <p>אם הפדיון יירד ב־10%-5% תחול הפחתה של 50% מההפחתה המתוארת, וככל שהירידה בפדיון תהיה גדולה מ־10%, תידחה הפעימה בשנה, ולקראת ביצוע הפעימה תיערך בדיקה נוספת.</p>
      <p>הפעימה של 2018 בוטלה, וכעת צפויה להתבטל הפעימה של 2019, וזאת בשל הירידה בפדיון שמציגים מגדלי הדגים.</p>
      <p>ארגון מגדלי הדגים: "ההסכם קובע כי ירידה של מעבר ל־12% בפדיון המגדלים מחייבת דחייה אוטומטית ביישום הורדה נוספת במכס לשנה הקרובה".</p>
    </article>
  </body>
</html>