<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/nabijet-vas-elektromobil-muzete-uz-i-na-cs-mol-vime-podrobnosti-4584"/>
    <meta property="og:site_name" content="fDrive.cz"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Nabíjet váš elektromobil můžete už i na ČS MOL. Víme podrobnosti"/>
    <meta property="og:description" content="MOL má ve své nabídce momentálně devět nabíjecích stanic fungujících v testovacím provozu Oficiální informaci od MOLu ohledně ceny nemáme, ale mělo by se jednat o jednu korunu za nabíjení Po ukončení testovacího provozu se ceník jistě změní"/>
  </head>
  <body>
    <article>
      <h1>Nabíjet váš elektromobil můžete už i na ČS MOL. Víme podrobnosti</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Patrik Svatoš</a></address>
      <ul>
        <li>
          <b>MOL má ve své nabídce momentálně devět nabíjecích stanic fungujících v testovacím provozu</b>
        </li>
        <li>
          <b>Oficiální informaci od MOLu ohledně ceny nemáme, ale mělo by se jednat o jednu korunu za nabíjení</b>
        </li>
        <li>
          <b>Po ukončení testovacího provozu se ceník jistě změní</b>
        </li>
      </ul>
      <p>Možná jste zaznamenali informaci o tom, že společnost MOL plánuje otevřít své nabíjecí stanice. O nabíjecích stanicích od této společnosti se mluví už od začátku letošního roku, ale až v těchto dnech se začíná něco dít. K oficiálnímu spuštění mělo dojít tento týden na tiskové konferenci, ale ta nakonec proběhne v jiný termín.</p>
      <p>Spuštění nabíjecích stanic tak proběhne poněkud v tichosti. Nedávno jsme vás informovali, kde všude MOL své nabíjecí stanice staví a nyní máme i termíny, kdy má být (či už byla) nabíjecí stanice v určité lokalitě spuštěna. Jak jsme vás již informovali, v budoucnu bude nabíjecích stanic daleko více. Konkrétně se na celý seznam můžete <a href="https://fdrive.cz/clanky/mol-rychle-buduje-sit-nabijecich-stanic-4322">podívat v tomto článku</a>.</p>
      <ul>
        <li>ČS Praha 5 Barrandov: 12. 11. 2019</li>
        <li>ČS Praha 4 – Kaplanova: 14. 11. 2019</li>
        <li>ČS Varvažov – D8 to CZ: 15. 11. 2019</li>
        <li>ČS Varvažov – D8 to GER: 15. 11. 2019</li>
        <li>ČS Zeleňák – D2 to BA: 18. 11. 2019</li>
        <li>ČS Zeleňák – D2 to BRN: 18. 11. 2019</li>
        <li>ČS Vyškov – Pustiměř: 18. 11. 2019</li>
        <li>ČS Vyškov D1: 19. 11. 2019</li>
        <li>ČS Velké Meziříčí – Karlov: 19. 11. 2019</li>
      </ul>
      <p>Oficiálně nabíjecí stanice spuštěné nejsou, ale pracují v jakémsi testovacím provozu. Podle všeho momentálně probíhá školení obsluhy a celkové ladění, aby v ostrém provozu vše fungovalo tak, jak má. Budeme rádi, pokud nějakou stanici navštívíte a dáte nám vědět, zda nabíjení probíhalo v pořádku. Co se týká ceny, oficiální vyjádření od společnosti MOL prozatím nemáme, ale podle všeho by se mělo jednat o symbolickou jednu korunu za nabíjení po dobu testovacího provozu.</p>
      <related>
        <a href="https://fdrive.cz/clanky/mol-rychle-buduje-sit-nabijecich-stanic-4322"/>
        <a href="https://fdrive.cz/clanky/mol-se-stane-dalsim-hracem-na-poli-nabijecich-stanic-kdy-a-kolik-jich-postavi-4000"/>
        <a href="https://fdrive.cz/clanky/nabijeci-stanice-molu-startuji-uz-tento-mesic-vime-kde-a-za-kolik-nabijete-4517"/>
        <a href="https://fdrive.cz/clanky/na-cerpaci-stanici-mol-uz-vam-i-auto-umyji-aniz-byste-vystupovali-z-auta-3747"/>
        <a href="https://fdrive.cz/clanky/uz-i-v-praze-vas-mol-osblouzi-aniz-byste-museli-vystupovat-z-auta-3227"/>
        <a href="https://fdrive.cz/clanky/mate-hlad-a-nechce-se-vam-vystupovat-z-auta-nove-vas-obslouzi-i-na-benzince-mol-3055"/>
      </related>
    </article>
  </body>
</html>