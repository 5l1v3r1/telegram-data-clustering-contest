<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186809/"/>
    <meta property="og:site_name" content="Janam TV"/>
    <meta property="article:published_time" content="2019-11-19T00:43:42+00:00"/>
    <meta property="og:title" content="ഭൗമ ഉപരിതല കാറ്റിന്റെ ശക്തി വര്‍ധിക്കുന്നു; പാരമ്പര്യേതര ഊര്‍ജ്ജത്തിന് ഗുണകരമെന്ന് ഗവേഷകര്‍"/>
    <meta property="og:description" content="കാലിഫോര്‍ണിയ: ആഗോളതലത്തില്‍ കാറ്റിന്റെ സ്വഭാവം വ്യാപകമായി മാറുന്നതായി ഗവേഷകര്‍. കഴിഞ്ഞ ഒരു ദശകമായി നടന്ന പഠനത്തിലാണ് ലോകത്തെ ഒട്ടുമിക്ക ഭൂഖണ്ഡങ്ങളിലും"/>
  </head>
  <body>
    <article>
      <h1>ഭൗമ ഉപരിതല കാറ്റിന്റെ ശക്തി വര്‍ധിക്കുന്നു; പാരമ്പര്യേതര ഊര്‍ജ്ജത്തിന് ഗുണകരമെന്ന് ഗവേഷകര്‍</h1>
      <address><time datetime="2019-11-19T00:43:42+00:00">19 Nov 2019, 00:43</time> by <a rel="author">Janam TV Web Desk</a></address>
      <p>കാലിഫോര്‍ണിയ: ആഗോളതലത്തില്‍ കാറ്റിന്റെ സ്വഭാവം വ്യാപകമായി മാറുന്നതായി ഗവേഷകര്‍. കഴിഞ്ഞ ഒരു ദശകമായി നടന്ന പഠനത്തിലാണ് ലോകത്തെ ഒട്ടുമിക്ക ഭൂഖണ്ഡങ്ങളിലും കാറ്റ് വീശുന്നതോത് വര്‍ധിച്ചതായി കണ്ടെത്തിയിരിക്കുന്നത്.</p>
      <p>അമേരിക്കയിലെ പ്രിന്‍സ്റ്റണ്‍ സര്‍വ്വകലാശാലയിലെ ഗവേഷകരുടെ പഠനമാണ് കാറ്റിന്റെ ഗതിവേഗം കൂടുന്നതായി കണ്ടെത്തിയത്.1978 ന് ശേഷം കാര്യമായ വ്യതിയാനമാണ് വടക്കന്‍ അമേരിക്ക,യൂറോപ്പ്, ഏഷ്യ എന്നിവിടങ്ങളില്‍ രേഖപ്പെടുത്തിയിരിക്കുന്നത്. 2010-2017 കാലഘട്ടത്തില്‍ മാത്രം 17 ശതമാനം വര്‍ധനയാണ് ഭൗമ ഉപരിതല കാറ്റിന്റെ ശക്തിയില്‍ ഉണ്ടായിരിക്കുന്നത്. എന്നാല്‍ ഈ പ്രതിഭാസം ഗുണകരമാക്കാനാണ് ശാസ്ത്രലോകം ആവശ്യപ്പെടുന്നത്. വ്യാപകമായി കാറ്റില്‍ നിന്ന് വൈദ്യുതി ഉല്പാദിപ്പിക്കാന്‍ കടലോര മേഖലകളില്ലാത്തവര്‍ക്കും കാറ്റാടിപ്പാടങ്ങള്‍ സ്ഥാപിച്ചാല്‍ സാധിക്കുമെന്ന സൗകര്യമാണ് ചൂണ്ടിക്കാട്ടുന്നത്.</p>
      <p>നഗരങ്ങളിലെ വലിയ കെട്ടിടനിര്‍മ്മാണങ്ങള്‍ പലപ്രദേശത്തേയും കാറ്റിന്റെ ഗതിതിരിച്ചുവിട്ടിരുന്നു. എന്നാല്‍ നിലവിലെ കാറ്റിന്റെ ശക്തിയിലുണ്ടാകുന്ന വ്യത്യാസം മറ്റ് പ്രദേശങ്ങളില്‍ വൈദ്യുതിക്കായി കാറ്റാടിപ്പാടങ്ങള്‍ ഉപയോഗിക്കാമെന്ന സൗകര്യമാണ് ഗവേഷകര്‍ അവസരമാക്കാന്‍ പറയുന്നത്. ഇതിനിടെ ആഗോളതാപനത്തിന്റെ വര്‍ധന ഭാവിയില്‍ പ്രത്യേകിച്ച് ധ്രുവങ്ങളോട് ചേര്‍ന്നുകിടക്കുന്ന ഭൂഖണ്ഡങ്ങളിലെ താപനിലകൂട്ടുകയും കാറ്റിന്റെ വേഗം കുറയ്ക്കുകയും ചെയ്യുമെന്ന ഭാവികാല അപകടവും ഗവേഷകര്‍ പങ്കുവയ്ക്കുന്നുണ്ട്.</p>
    </article>
  </body>
</html>