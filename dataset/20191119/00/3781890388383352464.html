<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742321"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T00:43:00+00:00"/>
    <meta property="og:title" content="'พลังเพลิง'ส่งหนังสือลาแล้ว-สุพรรณรอด-นาวีต้องลุ้น"/>
    <meta property="og:description" content="'พลังเพลิง' ร่อนหนังสือขอพักทีมเรียบร้อยแล้ว กระทบชิ่ง 'สุพรรณบุรี' รอด แต่ 'ราชนาวี' ไม่ชัวร์ได้รับส้มหล่น เพราะอยู่คนละลีก รอชี้ขาดวันศุกร์นี้"/>
  </head>
  <body>
    <article>
      <h1>'พลังเพลิง'ส่งหนังสือลาแล้ว-สุพรรณรอด-นาวีต้องลุ้น</h1>
      <address>
        <time datetime="2019-11-19T00:43:00+00:00">19 Nov 2019, 00:43</time>
      </address>
      <figure>
        <img src="https://www.dailynews.co.th/admin/upload/20191118/news_wPQZvzWdpl175505_533.jpg?v=20191119092"/>
      </figure>
      <p>
        <b>"พลังเพลิง" ร่อนหนังสือขอพักทีมเรียบร้อยแล้ว กระทบชิ่ง "สุพรรณบุรี" รอด แต่ "ราชนาวี" ไม่ชัวร์ได้รับส้มหล่น เพราะอยู่คนละลีก รอชี้ขาดวันศุกร์นี้</b>
      </p>
      <p>นายกรวีร์ ปริศนานันทกุล เลขาธิการสมาคมกีฬาฟุตบอลฯ​ เปิดเผยว่า "พลังเพลิง" พีทีที ระยอง ได้ส่งหนังสือพักทีมมาถึงสมาคมฯ แล้ว ทำให้ในศึกไทยลีก 2020 สุพรรณบุรี เอฟซี ทีมอันดับ 14 ที่จากเดิมจะตกชั้น ได้อยู่ลีกสูงสุดต่อ อย่างไรก็ตาม ผลต่อเนื่องถึงไทยลีก 2 ว่า ราชนาวี ทีมอันดับ 16 จะไม่ต้องตกชั้นไปเล่นไทยลีก 3 หรือไม่นั้น ต้องชี้แจงว่า เหตุเกิดจาก พีทีทีระยอง ในไทยลีก 1 ระเบียบไม่ได้เขียนไว้ว่าส่งผลต่อเนื่องถึงลีกอื่น ดังนั้นจะใช้หลักเกณฑ์เดียวกันไม่ได้ อย่างไรก็ตาม มีเรื่องว่าจำนวนทีมนั้นสามารถขึ้นอยู่กับดุลยพินิจ ที่ต้องจะหาข้อสรุปกันในการประชุมสภากรรมการวันที่ 22 พ.ย. นอกจากนี้ ยังได้ข่าวมาว่าไทยฮอนด้า จะถอนทีมจากไทยลีก 2 ซึ่งอาจมาเป็นปัจจัยกำหนดจำนวนทีม แต่เรื่องนี้ไม่มีการยืนยัน ไม่มีการส่งหนังสือมา<br/><br/>บิ๊กแชมป์ กล่าวด้วยว่า ส่วนเรื่องของการเป็นทีมมีสิทธิในการโหวตเลือกตั้งนายกสมาคมฯ ที่จะมีขึ้นในปีหน้านั้น ยึดตามอันดับคะแนนที่จบลง ต่อให้มีการถอนทีมออกไป ทีมเหล่านั้นก็ยังได้สิทธิ์ในการเป็นโหวตเตอร์อยู่เช่นเดิม ทำให้ พีทีที ระยอง จะยังได้สิทธิโหวตตามเดิม.</p>
    </article>
  </body>
</html>