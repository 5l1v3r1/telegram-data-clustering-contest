<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/news/lavoro-maternita-mamme-italiane-penalizzate"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Mamme italiane penalizzate: l'11% non ha mai lavorato"/>
    <meta property="og:description" content="Secondo l'ultimo report Istat del 2018, l'11 per cento delle madri italiane non avrebbe mai lavorato per potersi occupare dei figli. Infatti, dall'analisi emerge che l'interruzione del lavoro o il mancato ingresso nel mercato del lavoro riguarda soprattutto le donne. Inoltre, i servizi pubblici e privati sono reputati da molte persone costosi."/>
  </head>
  <body>
    <article>
      <h1>Mamme italiane penalizzate: l'11% non ha mai lavorato</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sara De Giorgi</a></address>
      <p>Purtroppo, in Italia, per almeno un terzo dei genitori (35,1%) <b>è un vero e proprio problema conciliare figli e lavoro</b>. Il discorso vale soprattutto per le donne.</p>
      <p> </p>
      <p>Infatti, in base al <b>report <a href="https://www.istat.it/it/archivio/235619">Istat sull'anno 2018</a></b>, il tasso di occupazione delle</p>
      <p>mamme tra 25 e 54 anni che si occupano dei figli fino a 14 anni è del 57%, mentre per i papà è dell'89,3%.</p>
      <p> </p>
      <p>Purtroppo, <b>l'interruzione del lavoro o il mancato ingresso nel mercato del lavoro riguarda soprattutto le donne</b>. In Italia l'<b>11,1 % </b>delle madri non ha mai lavorato per potersi prendere cura dei figli.</p>
      <p> </p>
      <p>Inoltre, nel 2018, tra le donne da 18 a 64 anni che hanno avuto figli, coloro che hanno interrotto l’attività lavorativa per un determinato periodo di tempo per poter stare con i figli piccoli sono quasi il <b>50%.</b></p>
      <p> </p>
      <p>I <b>servizi pubblici o privati, come asili nido, scuole materne, ecc., sono usati da pochissime person</b>e, ossia da poco meno di un terzo degli italiani. Il <b>38%</b> si avvale invece dell'aiuto di familiari, soprattutto nonni.</p>
      <p> </p>
      <p>Complessivamente, <b>i servizi pubblici o privati sono reputati costosi.</b> Le motivazioni per le quali non si ricorre ad essi sono perché troppo costosi (9,6%) oppure per mancanza di posti disponibili (4,4%). Le mamme del Mezzogiorno sono quelle fanno meno ricorso ai servizi.</p>
      <p> </p>
      <p>Infine, solo il 31% delle famiglie che hanno figli fino a 14 anni si avvale di servizi pubblici o privati, mentre le coppie con entrambi i genitori occupati e con figli dagli 0 ai 5 anni sono quelle che, in generale, fanno più ricorso ai servizi (63,7%).</p>
      <p> </p>
      <p>LEGGI PURE: <a href="https://www.nostrofiglio.it/gravidanza/maternita-e-lavoro/conciliare-carriera-figli">Come programmare la propria carriera se si desidera un figlio</a></p>
      <p> </p>
      <hr/>
      <h3>
        <a href="https://www.nostrofiglio.it/gravidanza/maternita-e-lavoro/domande-colloquio-lavoro-figli">Ha figli o pensa di averne? Le domande scomode (e illegali) al colloquio di lavoro</a>
      </h3>
      <p>Un colloquio di lavoro dovrebbe concentrarsi fondamentalmente su un solo elemento: il lavoro. Succede, invece, che i responsabili delle risorse umane o i datori di lavoro allarghino il raggio, in fase di colloquio, alla sfera familiare e personale della candidata, in particolare con la fatidica domanda sulla <a href="https://www.nostrofiglio.it/gravidanza/maternita-e-lavoro/conciliare-carriera-figli">presenza (o sul progetto futuro) dei figli,</a> troppo spesso considerati come un ostacolo alla carriera. È bene sapere che ci sono dei limiti ben chiari, stabiliti dalla legge oltre che dalla sensibilità e dal buon senso. Ne parliamo con <a href="https://www.cristinapolga.it/"><b>Cristina Polga</b></a>, esperta di <a href="https://www.nostrofiglio.it/adolescenza/scegliere-universita">orientamento professionale</a>.</p>
      <hr/>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/gravidanza/maternita-e-lavoro/domande-colloquio-lavoro-figli"/>
        <a href="https://www.nostrofiglio.it/pubblicita-per-bambini/come-avere-sempre-e-subito-un-pediatra-a-domicilio-con-lapp-sospediatra"/>
        <a href="https://www.nostrofiglio.it/gravidanza/maternita-e-lavoro/maternita-e-rientro-al-lavoro-5-dritte-per-gestire-il-distacco-con-serenita"/>
      </related>
    </article>
  </body>
</html>