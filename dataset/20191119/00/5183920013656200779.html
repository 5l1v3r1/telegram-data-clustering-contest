<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/146247"/>
    <meta property="og:site_name" content="Контракты.UA"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Справа проти Олега Ляшка – це показове політичне переслідування, - заява &quot;Народного фронту&quot;"/>
    <meta property="og:description" content="Партія &quot;Народний фронт&quot; розцінює оголошення підозри лідерові Радикальної партії Олегу Ляшку за справою, що передбачає міру покарання від 4-х до 7-ми років, як намагання показового політичного переслідування."/>
  </head>
  <body>
    <article>
      <h1>Справа проти Олега Ляшка – це показове політичне переслідування, - заява "Народного фронту"</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Партія "Народний фронт" розцінює оголошення підозри лідерові Радикальної партії Олегу Ляшку за справою, що передбачає міру покарання від 4-х до 7-ми років, як намагання показового політичного переслідування.</p>
      <p>Нагадаємо, Олег Ляшко виступив проти імпорту російської електроенергії, що веде до руйнування енергетичної незалежності України та захоплення її Росією.</p>
      <p>Ми <a href="http://nfront.org.ua/news/details/sprava-proti-olega-lyashka-ce-pokazove-politichne-peresliduvannya">упевнені</a>, штовханина Ляшка з представником влади, який свідомо пролобіював імпорт електроенергії з Росії, сьогодні використовується як банальний привід для демонстративної розправи за політичну позицію.</p>
      <p>Фракція "Народного фронту" під час роботи у парламенті попереднього скликання та лідер нашої політичної сили Арсеній Яценюк на посаді прем‘єр-міністра України у 2014-2016 роках ініціювали та приймали комплекс рішень для звільнення нашої держави з енергетичних зашморгів країни-агресора. Саме тому ми обурені діями представників нинішньої влади, які повертають це ярмо, завдаючи шкоди національним інтересам України.</p>
      <p>Актив "Народного фронту" заявляє про свою підтримку позиції Олега Ляшка, про готовність взяти його на поруки та внести необхідну суму застави.</p>
      <related>
        <a href="http://kontrakty.ua/article/146249"/>
        <a href="http://kontrakty.ua/article/146225"/>
        <a href="http://kontrakty.ua/article/146205"/>
      </related>
    </article>
  </body>
</html>