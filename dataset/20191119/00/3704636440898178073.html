<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/famiglia/20-novembre-la-giornata-dei-diritti-dellinfanzia"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="20 novembre: la giornata dei diritti dell'infanzia"/>
    <meta property="og:description" content="Mercoledì 20 novembre 2019 è la Giornata internazionale dei diritti dell'infanzia. La Convenzione per la tutela nel mondo del diritto dell’infanzia e dell’adolescenza tutela il diritto dei bambini alla vita, alla salute, alla possibilità di beneficiare del servizio sanitario e tanto altro."/>
  </head>
  <body>
    <article>
      <h1>20 novembre: la giornata dei diritti dell'infanzia</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Luisa Perego</a></address>
      <blockquote>
        <b>Il 20 novembre 2019 in tutto il mondo si festeggia la 30esima "<a href="https://www.un.org/en/observances/world-childrens-day">Giornata internazionale per i diritti dell’infanzia e dell'adolescenza</a>".</b>
      </blockquote>
      <p>Nel 1989 l’Onu approvò infatti la <b>Convenzione per la tutela nel mondo del diritto dell’infanzia e dell’adolescenza</b> (CRC - Convention of the right of the child), ratificata in Italia con la legge 176/1991.</p>
      <p>La Convenzione tutela il<a href="https://www.nostrofiglio.it/famiglia/i-diritti-dei-bambini"> diritto dei bambini </a>alla vita, alla salute e alla possibilità di beneficiare del servizio sanitario, il diritto di esprimere la propria opinione e ad essere informati.<b> </b><b><a href="https://www.nostrofiglio.it/nomi">I bambini hanno diritto al nome</a>,</b> tramite la registrazione all'anagrafe subito dopo la nascita, nonché alla nazionalità, hanno il diritto di avere un'istruzione, hanno il diritto di giocare e di essere tutelati da tutte le forme di sfruttamento e di abuso.</p>
      <p>Ad oggi 196 sono gli stati impegnati nel rispetto dei diritti della Convenzione, che è un testo giuridico di grandissima importanza, perché riconosce tutti i bimbi del pianeta come titolari di diritti civili, sociali, politici, economici e culturali.</p>
      <h3><a href="https://www.nostrofiglio.it/famiglia/i-diritti-dei-bambini">Diritti dei bambini</a>, testo della Convenzione</h3>
      <p> </p>
      <p>La convenzione è formata da 54 articoli e da tre Protocolli Opzionali alla CRC. I primi due sono stati approvati dall'Assemblea Generale delle Nazioni Unite il 25 maggio del 2000, mentre il terzo Protocollo è entrato in vigore nell'aprile 2014, successivamente al deposito del decimo strumento di ratifica il 14 gennaio 2014, ad opera del Costa Rica. I tre Protocolli, nell'ordine, riguardano:</p>
      <p> </p>
      <ul>
        <li>il coinvolgimento dei bambini nei conflitti armati (<a href="http://www.ohchr.org/EN/ProfessionalInterest/Pages/OPACCRC.aspx">Optional Protocol on Children in Armed Conflict - OPAC</a>)</li>
        <li>la vendita di bambini, la prostituzione minorile e la pornografia rappresentante minori (<a href="http://www.ohchr.org/EN/ProfessionalInterest/Pages/OPSCCRC.aspx">Optional Protocol on the Sale of Children, child prostitution and child pornography - OPSC</a>);</li>
        <li>le procedure di reclamo (regola le modalità di ricorso da parte di bambini e adolescenti vittime di violazioni dei propri diritti come sanciti dalla Convenzione sui diritti dell'infanzia e dell'adolescenza).</li>
      </ul>
      <p>I primi due Protocolli sono stati ratificati dall'Italia con Legge n. 146 dell'11 marzo 2002.</p>
      <p> </p>
      <p>Inoltre, il testo della Convenzione è diviso in tre parti:</p>
      <ol>
        <li>nella prima c'è l’enunciazione dei diritti (artt. 1-41),</li>
        <li>nella seconda sono identificati gli organismi preposti e le modalità per il miglioramento e per il monitoraggio della Convenzione (artt. 42-45),</li>
        <li>nella terza è spiegata invece la procedura di ratifica (artt. 46-54).</li>
      </ol>
      <related>
        <a href="https://www.nostrofiglio.it/bambino/bambino-6-14-anni/scuola-primaria/i-diritti-e-i-doveri-dei-bambini"/>
      </related>
      <p> </p>
      <h3>Quali sono i principi della Convenzione?</h3>
      <p> </p>
      <p>I principi fondamentali sanciti dalla Convenzione sono quattro: </p>
      <ol>
        <li><b>non discriminazione</b>;</li>
        <li><b>superiore interesse </b>(l’interesse dei bambini e delle bambine deve avere la priorità);</li>
        <li><b>diritto alla vita, alla sopravvivenza e allo sviluppo</b>;</li>
        <li><b>ascolto delle opinioni </b>del minore.</li>
      </ol>
      <p>
        <b>Per approfondire:</b>
      </p>
      <ul>
        <li>
          <a href="http://images.savethechildren.it/f/download/CRC/CR/CRC-semplificata.pdf?_ga=1.23745404.795799098.1442405198">la Convenzione semplificata con i primi 42 articoli pubblicata da Save the Children</a>
        </li>
        <li>
          <a href="http://www.ohchr.org/en/professionalinterest/pages/crc.aspx">la Convenzione ONU sui diritti dell'infanzia e dell'adolescenza del 1989</a>
        </li>
        <li>
          <a href="https://www.unicef.org/rightsite/files/furkindererklartit.pdf">la Convenzione sui Diritti dell'infanzia spiegata ai bambini</a>
        </li>
      </ul>
      <p>GUARDA ANCHE LA GALLERIA FOTOGRAFICA:</p>
      <related>
        <a href="https://www.nostrofiglio.it/famiglia/15-foto-sui-36-anni-di-politica-del-figlio-unico-in-cina"/>
      </related>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/famiglia/20-novembre-giornata-dei-diritti-dellinfanzia"/>
        <a href="https://www.nostrofiglio.it/bambino/bambino-6-14-anni/scuola-primaria/i-diritti-e-i-doveri-dei-bambini"/>
      </related>
    </article>
  </body>
</html>