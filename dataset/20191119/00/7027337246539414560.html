<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698988/%DA%A9%D8%B4%D9%81-228-%D8%A8%D8%B3%D8%AA%D9%87-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%B4%DB%8C%D8%B4%D9%87-%D8%AF%D8%B1-%D8%A8%D9%86%D8%AF%D8%B1-%D8%B4%D9%87%DB%8C%D8%AF-%D8%B1%D8%AC%D8%A7%DB%8C%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="کشف 228 بسته مواد مخدر شیشه در بندر شهید رجایی"/>
    <meta property="og:description" content="ناظر گمرکات استان هرمزگان از کشف ۲۲۸ بسته مواد مخدر شیشه که به طرز ماهرانه ای در یک کانتینر جاسازی کرده بودند خبر داد."/>
  </head>
  <body>
    <article>
      <h1>کشف 228 بسته مواد مخدر شیشه در بندر شهید رجایی</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038402_883.jpg"/>
      </figure>
      <p>ناظر گمرکات استان هرمزگان از کشف ۲۲۸ بسته مواد مخدر شیشه که به طرز ماهرانه ای در یک کانتینر جاسازی کرده بودند خبر داد.</p>
      <p>به گزارش خبرنگار مهر، ابوالفضل اکبرپور دوشنبه شب در نشست خبری که در سالن جلسات گمرک بندر شهید رجایی برگزار شد، بیان داشت: هرمزگان دروازه اقتصاد و ورود کالا به کشور است و ۶۰ درصد واردات، صادرات و ترانزیت کشور از این گمرک وارد و خارج می شود.</p>
      <p>اکپرپور عنوان کرد: شهید رجایی ۸۹ درصد تشریفات گمرکی کشور را انجام می دهد، از این روز بسیار حساس است، خیلی استان های مرکزی تولیداتی دارند اما خروج کالاهایشان در بندر شهید رجایی انجام می شود، این خدمات شبانه روزی گمرک باعث شده این حجم از کالاها نه تنها کمتر نشود بلکه بسیاری از بازرگانان همین مرز را برای ورود و خروج کالاهای خود انتخاب کنند.</p>
      <p>وی تصریح کرد: ما با بیش از ۴۵ قانون مختلف و بیش از ۱۵ کنوانسیون بین المللی سر و کار داریم و با توجه به وظیفه ذاتی خود با نهایت تلاش خود سعی داریم در این شرایط اقتصادی کمک های زیادی به تولیدکنندگان شود.</p>
      <p>مدیرکل گمرک شهید رجایی با بیان اینکه گمرک نگذاشته چرخه تولید با تشریفات گمرگی کند شود، بیانکرد: در خصوص قاچاق مواد مخدر نیز قاچاقچیان از هیچ تلاشی فروگذار نیستند، ترکیبات متامفتامین یا شیشه بین مرزهای ایران و افغانستان در سال گذشته ۵۰۰ دردصد افزایش داشته و مهمترین مرز خروجی گمرک شهید رجایی بندرعباس است.</p>
      <p>اکپرپور افزود: در گمرک شهید رجایی بندرعباس بخش ایکس ری، ۲۲۸ بسته که به صورت ماهرانه در سقف کانتینر یخچالی خالی که از افغانستان وارد شده بود که به امارات برود شناسایی شد، در گذشته آمار بالایی در خصوص کشف پیش سازهای مواد مخدر داشته ایم اما کشف این حجم ۲۲۱ کیلوگرم و ۸۰۰ گرمی ماده مخدر خالص برای اولین بار بوده است.</p>
      <p>وی ادامه داد: گمرک جمهوری اسلامی و هم کشور ایران مورد تشویق مجامع قانونی بین المللی در مورد کشف و برخورد با مواد مخدر است، خوشبختانه انواع مواد مخدری که در سراسر کشور کشف شده در سال ۹۷ حدود بیش از ۹۵ تن انواع مواد مخدر بوده است اما nv همین ۷ ماهه سال ۹۸ این عدد ۹۵ تن به بیش از ۴۵۰ تن رسید و افرایش ۳۹۰ درصدی داشتیم.</p>
      <p>مدیرکل گمرک شهید رجایی بیان کرد: با توجه به اینکه جاسازه ها خیلی حرفه ای شده و از شکل سنتی خود بیرون آمده است و با چشم غیر مسلح نمی توان کشف کرد از این رو این کشف محقق نمی شد مگر با مجهز شدن به دستگاه ایکس ری و این دستگاه برای کشورهایی که دغدغه مواد مخدر دارند ضروری است.</p>
      <p>اکپرپور با بیان اینکه زمان کشف بعد از ظهر شنبه ۲۵ آبان ماه بوده است، تصریح کرد: افراد در قالب کالای تجاری مواد مخدر را وارد می کنند و تشریفات قانونی را نیز دقیق انجام می دهند و مواد را وارد یا خارج می کنند.</p>
      <p>وی افزود: اگر مدیریت ریسک نباشد امکان اسکن ۴ هزار و ۵۰۰ کامیون با دستگاه ایکس ری وجود ندارد، کشف این کانتینر نیز بر اساس گزارش های اطلاعاتی بود. در گمرک شهید رجایی سه دستگاه ایکس ری داریم که از این بین یک دستگاه با سرعت بالا است.</p>
      <p>اکپرپور تصریح کرد: در ۷ ماهه سال ۹۸در هرمزگان، ۲۹ میلیون تن کالای نفتی و غیرنفتی به ارزش هشتصد و یک هزار میلیارد ریال و ۱۹ میلیارد دلار صادر شده است، از نظر تناژ ۱۵ و ارزش ۱۷۰ درصد و ارزش دلاری ۱۷۰ درصد نسبت به سال گذشته افزایش داشته ایم.</p>
      <p>وی ادامه داد: بیش از ۴ میلیون تن کالا به ارزش ۴۰۵ هزار میلیارد ریال و ۹ میلیارد و ۹۵۷ میلیون دلار در سال ۹۸ وارد کشور شده است.</p>
      <p>مدیرکل گمرک شهید رجایی اضافه کرد: در ۷ ماهه ابتدایی سال ۹۸عمده کشورهای صادراتی چین، اکمارات، تایلند، هند عمان و غنا ۵ بوده، و عمده کالاهای صادراتی به این کشورها سنگ آهن، پلیمر اتیلن، محصولات نیمه تمام آهن و فولاد، غیر نفت و سایر تفاله های حاصل از نفت، کودهای شیمیایی و معدنی بوده است.</p>
      <p>اکبرپور ادامه داد: در ۷ ماهه ابتدایی سال ۹۸ عمده کشورهایی که ازآن ها واردات داشته ایم چین، هند، امارات، آلمان و ایتالیا بوده و عمده کالاهای وارداتی برنج، الکترود زغالی، لاستیک گوشت ماشینن آلات و سنگ و سایر مواد معدنی بیشترینت کالاهای وارداتی به کشور بوده است.</p>
      <p>وی خاطرنشان کرد: در سال جاری حدود بیش از ۶۲ هزار تن گوشت ۵۵۷ هزار تن برنج، ۲۸۷ هزار تن روغن، ۷۷۰ هزار تن ذرت، بیش از دو هزار تن دارو، ۹۴ هزار تن لاستتیک، ۵۶۱ تن قند و شکر، ۴۹۷ هزار تن کاغذ، ۳۲ هزار تن حبوبات و جمعاً بیش از دو میلیون و ۳۰۰ هزار تن کالای اساسی از گمرک شهید رجایی بندرعباس وارد کشور شده است.</p>
      <p>مدیرکل گمرک شهید رجایی عنوان کرد: خوشبختانه از کشفیات ذرت های آلوده که در گمرک شهید رجایی نبوده، حتی یک گرم وارد کشور نشده است، کالا تا زمانی که در قلمرو گمرکی باشد وارد کشور نشده است، این ذرت ها مجوز ورود داشته که به معنی ترخیص آن ها نیست و با توجه به اینکه اداره های بهداشت و استاندارد مجور ورود ندادند ترخیص نشدند.</p>
      <p>اکبرپور تصریح کرد: بسیاری از خودروها بیش از یک سال است در گمرک شهید رجایی مانده اند و تصمیم گیری در خصوص این موضوع به عهده ما نیست و مجامع قضایی باید در خصوص آن ها اظهار نظر کنند.</p>
      <p>وی افزود: گمرک شهید رجایی با یکی از شرکت های دانش بنیان داخلی برای خرید دستگاه ایکس ری داخلی قراردادی بسته و قرار است به زودی (احتمالا تا یک یا دو ماه) این دستگاه به دستگاه های ما اضافه شود.</p>
      <p>اکبرپور افزود: کشف بیش از ۳۵ تن استیل کلراید و جمعا بیش از ۴۸ تن کشف پیش سازه های مواد مخدر داشته ایم که مبدا آن کشورهای امارات و چین بوده اند، در سال ۹۷ این عدد ۴۷ تن بوده است.</p>
      <p>
        <b>دستور رئیس قوه قضائیه برای راه اندازی سریع پلمب های هوشمند</b>
      </p>
      <p>وی در پاسخ به سئوال خبرنگار مهر در مورد مصوبات سفر رئیس قوه قضائیه به بندرعباس و بازدید از گمرک شهید رجایی و تاکید بر مبارزه با قاچاق کالا بیان داشت: رئیس قوه قضاییه در سفر خود به استان هرمزگان بیشتر توصیه به سرعت دادن به کارها داشت، در خصوص انبارگردانی نیز بیش از ۱۴ میلیون رکورد کالاهایی که وارد گمرک شهید رجایی شده و در حال پالایش است و شکل انبارگردانی سرعت بیشتری گرفته است و از دیگر توصیه های آقای رئیس بوده است.</p>
      <p>مدیرکل گمرک شهید رجایی عنوان کرد: یکی از کارهایی که پس از سفر رئیس قوه قضاییه صورت گرفت، پیگیری و تعبیه پلمپ های هوشمند بوده که هر لحظه می تواند از راننده تا کامیون را رصد کنیم و اگر تاخیری در شهری داشته باشد نزدیک ترین گمرک حضور پیدا می کند و آنتن های این پلمپ های هوشمند در داخل گمرک شهید رجایی تعبیه شده و قرار است در ۴۵ نقطه دیگر کشور تعبیه شود.</p>
    </article>
  </body>
</html>