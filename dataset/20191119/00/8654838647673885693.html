<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/the-game-awards-2019-annunciati-giochi-gara-per-goty-2019.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="The Game Awards 2019, annunciati i giochi in gara per il GOTY 2019"/>
    <meta property="og:description" content="Annunciati i giochi in gara per il premio più prestigioso dei The Game Awards 2019, il Game of The Year, tra molte conferme e qualche sorpresa.. Annunciati i giochi in gara per ottenere il premio ..."/>
  </head>
  <body>
    <article>
      <h1>The Game Awards 2019, annunciati i giochi in gara per il GOTY 2019</h1>
      <h2>Annunciati i giochi in gara per il premio più prestigioso dei The Game Awards 2019, il Game of The Year, tra molte conferme e qualche sorpresa.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p>Annunciati i giochi in gara per ottenere il premio di <b>GOTY 2019</b> (gioco dell'anno) dei <b>The Game Awards 2019</b>, che si svolgeranno il 12 dicembre 2019 e saranno trasmessi in diretta streaming in tutto il mondo. <br/><br/>Nella selezione, non potevano mancare Resident Evil 2 e Sekiro: Shadows Die Twice. Interessante la presenza di Control e di The Outer Worlds, due titoli che possiamo considerare degli outsider, per quanto realizzati da software house importanti e talentuosissime. Super Smash Bros. Ultimate è stato incluso nonostante sia uscito l'anno scorso perché evidentemente non si è fatto in tempo a infilarlo nell'edizione del 2018 (uscì pochi giorni prima dell'evento). <br/><br/>Più problematica la presenza di <a href="https://multiplayer.it/giochi/death-stranding-per-pc.html">Death Stranding</a>, non perché non meriti di far parte dell'elenco, tutt'altro, ma perché c'è un chiaro conflitto d'interessi visto che il patron della manifestazione, Geoff Keighley, è un grande amico di Hideo Kojima e, soprattutto, ha fatto un cameo nel gioco. Insomma, nel caso vincesse immaginiamo che le discussioni non mancherebbero, nonostante teoricamente Keighley non abbia alcuna voce in capitolo sulle votazioni. <br/><br/>Leggiamo comunque l'elenco completo dei giochi nominati:</p>
      <ul>
        <li>Control</li>
        <li>Death Stranding</li>
        <li>Super Smash Bros. Ultimate</li>
        <li>Resident Evil 2</li>
        <li>Sekiro: Shadows Die Twice</li>
        <li>The Outer Worlds</li>
      </ul>
      <figure>
        <iframe data-src="https://twitter.com/thegameawards/status/1196838294602100736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>