<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/formula-1/2019/11/19-63540376/ross_brawn_la_ferrari_deve_risolvere_i_problemi_interni_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Ross Brawn: &quot;La Ferrari deve risolvere i problemi interni&quot;"/>
    <meta property="og:description" content="Secondo il direttore sportivo della F1 la Rossa deve fare chiarezza all'interno del box per evitare che si ripetano altri incidenti tra Vettel e Leclerc "/>
  </head>
  <body>
    <article>
      <h1>Ross Brawn: "La Ferrari deve risolvere i problemi interni"</h1>
      <h2>Secondo il direttore sportivo della F1 la Rossa deve fare chiarezza all'interno del box per evitare che si ripetano altri incidenti tra Vettel e Leclerc </h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>ROMA</b> - "<i>Non sarò io a dire se ha ragione Vettel o Leclerc, ma a mente fredda credo che sarebbe meglio se almeno uno di loro mettesse da parte l'orgoglio e ammettesse l'errore, proprio come ha fatto Lewis Hamilton</i>". Sono le parole di Ross Brawn, direttore sportivo della F1 in merito all'incidente di domenica, nel Gp del Brasile, tra i due piloti della Ferrari. Il riferimento a Hamilton è dovuto al fatto che il pilota inglese, dopo un contatto nel finale di gara con Albon, ha subito ammesso le sue colpe, evitando anche di discutere con i commissari di gara.</p>
      <figure>
        <video src="http://media.tuttosport.com/videos/2019/11/17/cms_20191117_f1-corrmp41574017198.mp4"/>
        <figcaption>F1, Verstappen conquista il Brasile. Ferrari, che disastro!</figcaption>
      </figure>
      <h3>La ricetta per vincere</h3>
      <p>Poi Brawn ha commentato la tensione crescente che c'è stata tra Vettel e Leclerc in questa stagione: "<i>Per un breve periodo sembrava che le acque si fossero calmate, ma ora Binotto deve affrontare il difficile compito di riportare la serenità nel box della Rossa. Per farlo ha dovuto innanzitutto affrontare a viso aperto entrambi i piloti, spiegandogli che gli interessi del team vengono prima di ogni altra cosa - </i>ha aggiunto<i> - Se la Ferrari vuole interrompere il dominio della Mercedes, oltre a dare ai suoi piloti una macchina più competitiva, deve anche evitare che si ripetano episodi del genere</i>".</p>
      <related>
        <a href="https://www.tuttosport.com/news/formula-1/2019/11/19-63532662/sainz_in_brasile_la_mia_gara_piu_bella_di_sempre_/"/>
        <a href="https://www.tuttosport.com/news/formula-1/ferrari/2019/11/18-63492166/binotto_lavoreremo_insieme_per_il_bene_della_scuderia_/"/>
        <a href="https://www.tuttosport.com/archivio/formula-1"/>
        <a href="https://www.tuttosport.com/news/formula-1/2019/11/19-63532662/sainz_in_brasile_la_mia_gara_piu_bella_di_sempre_/?related_news"/>
        <a href="https://www.tuttosport.com/news/formula-1/ferrari/2019/11/18-63492166/binotto_lavoreremo_insieme_per_il_bene_della_scuderia_/?related_news"/>
        <a href="https://www.tuttosport.com/news/formula-1/ferrari/2019/11/18-63489754/vettel_e_leclerc_guardano_avanti_supereremo_anche_questo_episodio_/?related_news"/>
        <a href="https://www.tuttosport.com/news/formula-1/2019/11/17-63480741/ferrari_furia_binotto_vettel_e_leclerc_hanno_danneggiato_team_/?related_news"/>
      </related>
    </article>
  </body>
</html>