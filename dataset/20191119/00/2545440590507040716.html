<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/rtuk-baskani-sahin-asya-pasifik-yayin-birligi-toplantisina-katildi/1649936"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="RTÜK Başkanı Şahin Asya-Pasifik Yayın Birliği toplantısına katıldı"/>
    <meta property="og:description" content="RTÜK Başkanı Ebubekir Şahin ve Üst Kurul üyesi Arif Fırtına, Tokyo'da düzenlenen 56. Asya-Pasifik Yayın Birliği Yıllık Toplantısı'na katıldı."/>
  </head>
  <body>
    <article>
      <h1>RTÜK Başkanı Şahin Asya-Pasifik Yayın Birliği toplantısına katıldı</h1>
      <h2>RTÜK Başkanı Ebubekir Şahin ve Üst Kurul üyesi Arif Fırtına, Tokyo'da düzenlenen 56. Asya-Pasifik Yayın Birliği Yıllık Toplantısı'na katıldı.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Yasemin Kalyoncuoğlu  </a></address>
      <h4>Ankara</h4>
      <p> Radyo ve Televizyon Üst Kurulundan (RTÜK) edinilen bilgiye göre, Japonya'nın başkenti Tokyo'da düzenlenen "Çeşitli Görsel-İşitsel Deneyimlerin Getirdiği Meydan Okumaları Göğüslemek-İzleyici ve Dinleyicilerin Güvendiği Medya" temalı<b> 56. Asya-Pasifik Yayın Birliği (ABU) Yıllık Toplantısı</b>, Japonya'nın ulusal yayın kuruluşu Japonya Yayın Kurumunca (NHK) gerçekleştiriliyor.</p>
      <p>Türkiye'den yayıncılık alanında hizmet veren resmi ve özel kurum ile bazı kuruluş temsilcilerinin yer aldığı toplantıda, <b>RTÜK Başkanı Ebubekir Şahin </b>ve Üst Kurul Üyesi Arif Fırtına ile RTÜK Kamuoyu, Yayın Araştırmaları ve Ölçme Dairesi Başkan Yardımcısı Deniz Güler de katıldı.</p>
      <p>İzleyici ve dinleyici kitlelerinin güvenini kazanmak için tam zamanlı en iyi görsel ve işitsel deneyimleri sunma konusunda fikir teatisi gerçekleştirilen toplantıda, adil ve doğru bilgi teminatı için kararlılık vurgusu yapıldı.</p>
      <p>Asya'nın en büyük yayın kuruluşları birliği konumundaki ABU'da 71 ülkeden 274 üye bulunuyor. TRT Genel Müdürü İbrahim Eren, ABU'nun başkan yardımcılığı görevini yürütüyor.</p>
      <related>
        <a href="https://www.aa.com.tr/tr/turkiye/rtuk-baskani-sahin-asya-pasifik-yayin-birligi-toplantisina-katildi/1649936"/>
        <a href="https://www.aa.com.tr/tr/turkiye/rtuk-baskani-sahin-2019da-91-bin-203-vatandas-bildirimi-geldi/1645276"/>
        <a href="https://www.aa.com.tr/tr/turkiye/rtukten-yayincilara-intihar-haberi-uyarisi/1643695"/>
        <a href="https://www.aa.com.tr/tr/turkiye/rtuk-baskani-sahin-turksat-yonetim-kurulu-uyeliginden-ayrildi/1637027"/>
      </related>
    </article>
  </body>
</html>