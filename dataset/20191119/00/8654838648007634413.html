<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amy-hennig-skydance-media-esperienze-narrative.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Amy Hennig entra in Skydance Media per creare nuove esperienze narrative"/>
    <meta property="og:description" content="Amy Hennig ha trovato una nuova strada, entrando all'interno dello studio cinematografico Skydance Media per la creazione di nuove esperienze basate su storie.. Amy Hennig, celebre autrice di vari..."/>
  </head>
  <body>
    <article>
      <h1>Amy Hennig entra in Skydance Media per creare nuove esperienze narrative</h1>
      <h2>Amy Hennig ha trovato una nuova strada, entrando all'interno dello studio cinematografico Skydance Media per la creazione di nuove esperienze basate su storie.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p><b>Amy Hennig</b>, celebre <b>autrice</b> di varie sceneggiature videoludiche, è passata a lavorare in ambito più prettamente cinematografico a quanto pare, con il passaggio a <b>Skydance Media</b>, uno studio di Hollywood per il quale si concentrerà su "nuove esperienze narrative".<br/><br/>Hennig è stata autrice dei primi tre <a href="https://multiplayer.it/notizie/uncharted-film-periodo-fissato-inizio-riprese.html">Uncharted</a> per Naughty Dog e in precedenza di <a href="https://multiplayer.it/notizie/per-amy-hennig-uncharted-sviluppo-tripla-a-insostenibile.html">Legacy of Kain</a> per Crystal Dynamics oltre a vari altri impegni su sceneggiature videoludiche, generalmente caratterizzate da un forte impianto narrativo. Successivamente, la Hennig è rimasta coinvolta nel famoso caso della <a href="https://multiplayer.it/articoli/190250-dead-space-2-visceral-games-storia-di-una-grande-visione-incompiuta.html">chiusura di Visceral Games</a> da parte di EA in seguito alla cancellazione del progetto di <b>Star Wars</b> a cui stava lavorando, una vicenda che sembra averla decisamente segnata, almeno nel suo rapporto con l'industria videoludica.<br/><br/>Skydance Media è uno studio cinematografico che ha lavorato, tra gli altri, a Mission: Impossible - Fallout e <a href="https://multiplayer.it/notizie/terminator-dark-fate-edward-furlong-john-connor.html">Terminator: Dark Fate</a> e la Hennig lavorerà per la compagnia su "nuove esperienze basate sulla storia", a quanto pare in grado di impiegare "computer grafica allo stato dell'arte per consentire una fedeltà visiva ai livelli di TV e film, ma in esperienze più attive e coinvolgenti".<br/><br/>Non è del tutto chiaro di cosa si tratti ma sembrano prodotti che vanno oltre la normale fruizione del cinema e della TV, con Skydance che menziona anche <b>"serie interattive"</b> e da distribuire su "<b>piattaforme streaming</b> emergenti". Restiamo dunque in attesa di conoscere meglio i nuovi impegni di Amy Hennig nel prossimo futuro.</p>
      <figure>
        <img src="https://multiplayer.net-cdn.it/thumbs/images/2019/11/19/amy_hennig0_jpg_1400x0_q85.jpg"/>
      </figure>
      <ul>
        <li>
          <a href="https://www.eurogamer.net/articles/2019-11-18-amy-hennig-joins-skydance-media-to-create-new-story-focused-experiences">Fonte</a>
        </li>
      </ul>
    </article>
  </body>
</html>