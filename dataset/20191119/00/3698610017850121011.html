<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayina-vimagatime-kompensaciyi-za-zahoplennya-korabliv-u-kerchenskiy-protoci-mzs-330093_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T00:25:00+00:00"/>
    <meta property="og:title" content="Україна вимагатиме компенсації за захоплення кораблів у Керченській протоці — МЗС"/>
    <meta property="og:description" content="У Росії вимагатимуть компенсації за захоплення кораблів і моряків у Керченській протоці в 2018 році."/>
  </head>
  <body>
    <article>
      <h1>Україна вимагатиме компенсації за захоплення кораблів у Керченській протоці — МЗС</h1>
      <h2>У Росії вимагатимуть компенсації за захоплення кораблів і моряків у Керченській протоці в 2018 році.</h2>
      <address>
        <time datetime="2019-11-19T00:25:00+00:00">19 Nov 2019, 00:25</time>
      </address>
      <p>У Міністерстві закордонних справ заявляють про плани стягнути з Росії компенсацію<b> <a href="https://dt.ua/UKRAINE/u-vms-pidtverdzhuyut-povernennya-ukrayini-zahoplenih-rosiyeyu-korabliv-330023_.html">за захоплення кораблів</a></b>, які прибули в Україну. Про це заявила в ефірі <a href="https://www.radiosvoboda.org/a/news-kerchenska-protoka/30278509.html">Радіо Свобода</a> речник МЗС Катерина Зеленко.</p>
      <p>За її словами, з повернутими кораблями буде проведена ретельна експертиза.</p>
      <p>"Це дасть нам можливість на пізнішому етапі говорити про сплату з боку Російської Федерації компенсації за заподіяну шкоду. Попереду у нас дуже ретельна експертиза перевірки цих судів. Спочатку треба їх побачити, в якому вигляді вони, чи не було з них вилучено техніку, обладнання, документацію. Є багато елементів, які потім можуть представляти речові докази. І тільки на підставі того, яким буде рішення арбітражного трибуналу, можемо говорити про якісь суми", – сказала Зеленко.</p>
      <p>Нагадаємо, 18 листопада в акваторії Чорного моря розпочато процес <b><a href="https://dt.ua/UKRAINE/zagorodnyuk-spriynyav-povernennya-korabliv-vmsu-yak-vikonannya-rosiyeyu-rishennya-tribunalu-oon-330078_.html">повернення українських катерів</a></b> "Нікополь", "Бердянськ" і буксира "Яни Капу". <a href="https://dt.ua/UKRAINE/na-zahoplenih-rosiyeyu-ukrayinskih-korablyah-provodili-remontni-roboti-polozov-328633_.html"><b>Перед виведенням кораблів з Керчі російські окупанти проводили на них ремонтні роботи</b></a>, зокрема, залатала пробоїну на борту катера "Бердянськ". Намагаючись узаконити приховування доказів агресії, слідчі ФСБ виключили українські кораблі зі списку речових доказів по справі про нібито "прорив кордону".</p>
      <footer>За матеріалами: <a href="https://dt.ua/go/aHR0cDovL3d3dy5zdm9ib2RhLm9yZw==">Радио Свобода</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>