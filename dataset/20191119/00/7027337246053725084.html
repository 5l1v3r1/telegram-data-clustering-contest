<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699099/%D9%85%D8%B9%D8%A7%D9%88%D9%86-%D9%88%D8%B2%D8%A7%D8%B1%D8%AA-%D8%B5%D9%86%D8%B9%D8%AA-%D9%85%D8%AF%DB%8C%D8%B1%DB%8C%D8%AA-%D8%AF%D8%B1-%DA%A9%D8%B4%D9%88%D8%B1-%D8%A7%DA%A9%D9%86%D9%88%D9%86-%D8%B3%D9%84%DB%8C%D9%82%D9%87%E2%80%8C%D8%A7%DB%8C-%D9%88-%D8%B4%D8%A7%D9%86%D8%B3%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="معاون وزارت صنعت: مدیریت در کشور اکنون سلیقه‌ای و شانسی است"/>
    <meta property="og:description" content=" معاون پژوهش و فناوری وزارت صنعت، معدن و تجارت گفت: مدیریت یک علم است و اگر کسی منکر آن شود این نشان می‌دهد که باید همه رشته‌های مدیریت تعطیل شود."/>
  </head>
  <body>
    <article>
      <h1>معاون وزارت صنعت: مدیریت در کشور اکنون سلیقه‌ای و شانسی است</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <p> معاون پژوهش و فناوری وزارت صنعت، معدن و تجارت گفت: مدیریت یک علم است و اگر کسی منکر آن شود این نشان می‌دهد که باید همه رشته‌های مدیریت تعطیل شود.</p>
      <p>به گزارش ایرنا؛ «برات قبادیان» ادامه داد: مدیریت همچنین تجربه است و تنها با یادگیری علوم نظری نمی‌توان مدیری موفق شد.</p>
      <p>قبادیان با بیان اینکه مدیریت شخصی، ذاتی و جوهره آدمی نیز است،‌از نبود بانک اطلاعات مدیریتی در کشور انتقاد کرد و گفت: باید برای انتخاب مدیران شایسته چنین بانک اطلاعاتی در کشور ایجاد شود.</p>
      <p>معاون پژوهش و فناوری وزارت صنعت، معدن و تجارت گفت: اگر برای آمایش سرزمین، برنامه نداشته باشیم و اشتباه‌های گذشته را نپذیریم، به جایی نخواهیم رسید.</p>
      <p>وی ادامه داد: متاسفانه اکنون کار را به دست نخبگان نداده‌ایم و آنها را برای مدیریت تربیت نکرده‌ایم که باید برای جبران این موضوع تلاش کنیم.</p>
      <p>قبادیان گفت: مدیریت در کشور اکنون سلیقه‌ای و شانسی است و نه بر اساس تجربه و علم و دانش.</p>
      <p>وی خواستار آن شد که مسوولان کشور اندیشه کنند و با بازنگری قوانین، کشور را به نخبگانی دهند که بتوانند به خوبی امور را مدیریت کنند.</p>
      <p>وی گفت: اگرزمینه را برای نخبگان و شایستگان با خط کشی‌های مد نظر فراهم کنیم، کشور ظرف دو تا سه سال سرآمد منطقه و جهان خواهد شد.</p>
    </article>
  </body>
</html>