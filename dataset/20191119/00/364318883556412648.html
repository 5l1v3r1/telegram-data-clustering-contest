<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/380004"/>
    <meta property="og:site_name" content="beartai"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ข่าวลือ ByteDance กำลังมีแผนให้ TikTok บริการสตรีมเพลง"/>
    <meta property="og:description" content="แหล่งข่าว Financial Times นำเสนอข่าวว่า ByteDance มีแผนจะให้ TikTok บริการสตรีมมิงเพลง ซึ่งจะเปิดตัวเร็วฟ้าผ่าในเดือนธันวาคมเริ่มที่บางประเทศก่อน ได้แก่ บราซิล อินเดีย และอินโดนีเซีย ส่วนสหรัฐอเมริกากำลังจะมาถึงในภายหลัง ขณะนี้บริษัทกำลังอยู่ระหว่างเจรจากับค่ายเพลง Sony, Universal และ Warner เพื่อขออนุญาตนำเพลงทั้งหลายมาให้บริการสตรีม เรื่องนี้จะจริงหรือไม่ ยังไม่คำยืนยันจาก ByteDance นอกจากการปฏิเสธที่จะแสดงความคิดเห็น"/>
  </head>
  <body>
    <article>
      <h1>ข่าวลือ ByteDance กำลังมีแผนให้ TikTok บริการสตรีมเพลง</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sila Wongchareon</a></address>
      <p>TikTok</p>
      <p>แหล่งข่าว<a href="https://www.ft.com/content/ffaed23a-07dd-11ea-a984-fbbacad9e7dd"> <i>Financial Times </i></a>นำเสนอข่าวว่า ByteDance มีแผนจะให้ TikTok บริการสตรีมมิงเพลง ซึ่งจะเปิดตัวเร็วฟ้าผ่าในเดือนธันวาคมเริ่มที่บางประเทศก่อน ได้แก่ บราซิล อินเดีย และอินโดนีเซีย ส่วนสหรัฐอเมริกากำลังจะมาถึงในภายหลัง ขณะนี้บริษัทกำลังอยู่ระหว่างเจรจากับค่ายเพลง Sony, Universal และ Warner เพื่อขออนุญาตนำเพลงทั้งหลายมาให้บริการสตรีม เรื่องนี้จะจริงหรือไม่ ยังไม่คำยืนยันจาก ByteDance นอกจากการปฏิเสธที่จะแสดงความคิดเห็น</p>
      <p>TikTok เป็นแอปโซเชียลมีเดียวิดีโอสำหรับสร้างและแชร์คลิปวิดีโอสั้น ๆ ได้แก่ คลิปลิปซิงก์แสดงท่าทางให้ตรงกับเพลง คลิปตลก และแสดงความสามารถพิเศษ ซึ่งเป็นไปได้ที่จะให้บริการสตรีมมิงเพลงแบบ On-demand โดยแหล่งข่าวอ้างว่าได้มีการกำหนดค่าบริการน้อยกว่า 301.90 บาท ($10) ซึ่งขณะนี้ Spotify, Apple Music และรายอื่น ๆ จะคิดค่าบริการ 301.60 บาท ($9.99) สรุปง่าย ๆ ว่าจะตั้งราคาถูกกว่าและฟังได้ไม่จำกัดเหมือนกัน</p>
      <p>หาก ByteDance จะให้บริการสตรีมมิงเพลงจริง ๆ ก็มีโอกาสสำเร็จได้ เพราะมีฐานผู้ใช้แอปถึง 1.5 พันล้านคน เพียงแค่ผูกบริการเข้ากับฐานผู้ใช้แอปและราคาที่ต่ำกว่าก็สามารถเรียกลูกค้าได้ไม่ยาก แต่จะยากสำหรับคนที่เป็นสมาชิกกับผู้ให้บริการรายอื่นอยู่แล้ว ซึ่งการจะเปลี่ยนใจในสิ่งที่คนชอบก็คงต้องมีอะไรมาจูงใจที่ดีกว่าเท่านั้นเอง</p>
      <p>ที่มา : <a href="https://www.engadget.com/2019/11/17/tiktok-owner-streaming-music-service-leak/">Engadget</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>