<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_telebachennya-stane-platnim/938759"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T00:25:00+00:00"/>
    <meta property="og:title" content="Телебачення стане платним"/>
    <meta property="og:description" content="З 20 січня наступного року стануть платними 23 українські канали, що зараз безкоштовно транслюються через супутник. Серед них &quot;1+1&quot;, СТБ, &quot;Новий канал&quot;, ICTV. Їхній супутниковий сигнал буде заблокований. Аби відновити ефіри, власники тарілок мають підключитися до одного з операторів ..."/>
  </head>
  <body>
    <article>
      <h1>Телебачення стане платним</h1>
      <address><time datetime="2019-11-19T00:25:00+00:00">19 Nov 2019, 00:25</time> by <a rel="author">Наталія СОКОЛАН</a></address>
      <p>З 20 січня наступного року стануть платними 23 українські канали, що зараз безкоштовно транслюються через супутник. Серед них "1+1", СТБ, "Новий канал", ICTV.</p>
      <p>Їхній супутниковий сигнал буде заблокований. Аби відновити ефіри, власники тарілок мають підключитися до одного з операторів супутникового зв'язку й замінити старий приймач на новий тюнер. Його можна придбати в усіх регіональних компаніях супутникового телебачення.</p>
      <p>— Канали закодують, щоб надавати якісніші ­пропозиції для глядачів і запобігати піратству, — говорить <b>37-річна Ольга Бушуєва</b> з компанії "Віасат". — Якщо є покриття, альтернативою може стати підключення до операторів кабельного, інтернет-телебачення чи Т 2. Супутникове телебачення дає якісний сигнал, покриття в будь-який точці України, великий вибір закритих телеканалів.</p>
      <p>Ціна тюнера становить 2 тис. грн.</p>
      <p>— Пакети ­супутникового телебачення коштують від 49 до 249 гривень на місяць. За 49 гривень — 82 канали, серед яких українські рейтингові й канали з популярними фільмами й серіалами, — додає Ольга Бушуєва.</p>
    </article>
  </body>
</html>