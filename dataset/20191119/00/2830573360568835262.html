<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/sassuolo/2019/11/19-63534410/sassuolo_berardi_si_candida_per_euro_2020_daro_il_massimo_poi_vedremo_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Sassuolo, Berardi si candida per Euro 2020: &quot;Darò il massimo, poi vedremo&quot;"/>
    <meta property="og:description" content="L'attaccante ha poi parlato anche del Var, oggetto di discussione dell'incontro di oggi a Roma tra arbitri, giocatori e allenatori: &quot;È un buon aiuto, adesso vediamo e valuteremo gli errori fatti&quot;"/>
  </head>
  <body>
    <article>
      <h1>Sassuolo, Berardi si candida per Euro 2020: "Darò il massimo, poi vedremo"</h1>
      <h2>L'attaccante ha poi parlato anche del Var, oggetto di discussione dell'incontro di oggi a Roma tra arbitri, giocatori e allenatori: "È un buon aiuto, adesso vediamo e valuteremo gli errori fatti"</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>ROMA - <a href="https://www.tuttosport.com/news/calcio/serie-a/sassuolo/2019/11/14-63371202/sassuolo_e_ansia_berardi_con_lazio_e_juve_non_ci_sara_/">Domenico Berardi</a></b>, all'entrata dell'Hotel Parco dei Principi di Roma, dove oggi si terrà l'incontro tra arbitri, giocatori e allenatori sul Var e le nuove regole, ha parlato di <a href="https://www.tuttosport.com/video/calcio/italia/2019/11/10-63276207/berardi_e_verratti_non_andranno_con_la_nazionale/"><b>Nazionale</b></a> e della possibilità di venir convocato dal ct <a href="https://www.tuttosport.com/video/calcio/2019/11/19-63530761/italia_le_5_prime_volte_del_mancio/"><b>Roberto Mancini</b></a> per <b>Euro 2020</b>: "<i>Ci proverò, darò il mio massimo nel Sassuolo, poi vedremo". </i>Di certo l'inizio di stagione lascia ben sperare: sette centri in appena dieci partite di campionato (la scorsa stagione aveva chiuso con otto reti). L'infortunio patito nel derby contro il Bologna lo ha costretto a rinunciare agli impegni con gli azzurri contro Bosnia e Armenia e lo terrà ai box anche per le partite del Sassuolo contro Lazio e <a href="https://www.tuttosport.com/squadre/SerieA/Juve/t128">Juve</a>. Berardi, però, ha seguito i compagni da casa e sul rotondo <a href="https://www.tuttosport.com/news/calcio/euro-2020/2019/11/18-63519248/italia-armenia_9-1_show_assoluto_degli_azzurri_doppiette_per_immobile_e_zaniolo/">9-1</a> di ieri al Barbera commenta: "<i>Mi è dispiaciuto non essere lì, hanno fatto una grande partita</i>". Chiosa finale sul Var: "<i>È un buon aiuto per gli arbitri, adesso vediamo e valuteremo gli errori fatti</i>".</p>
      <figure>
        <video src="http://media.tuttosport.com/videos/2019/11/14/cms_20191114_berardi-corriereout-1411mp41573744856.mp4"/>
        <figcaption>Sassuolo, tegola Berardi: salta Lazio e Juve</figcaption>
      </figure>
      <related>
        <a href="https://www.tuttosport.com/news/calcio/serie-a/sassuolo/2019/11/14-63371202/sassuolo_e_ansia_berardi_con_lazio_e_juve_non_ci_sara_/"/>
        <a href="https://www.tuttosport.com/video/calcio/italia/2019/11/10-63276207/berardi_e_verratti_non_andranno_con_la_nazionale/"/>
        <a href="https://www.tuttosport.com/archivio/calcio/serie-a/sassuolo"/>
        <a href="https://www.tuttosport.com/news/calcio/serie-a/sassuolo/2019/11/14-63376014/sassuolo_caputo_traore_avra_un_grande_futuro_zaniolo_non_sono_stupito_/?related_news"/>
        <a href="https://www.tuttosport.com/news/calcio/serie-a/sassuolo/2019/11/14-63371202/sassuolo_e_ansia_berardi_con_lazio_e_juve_non_ci_sara_/?related_news"/>
        <a href="https://www.tuttosport.com/news/calcio/primavera/2019/11/09-63220147/primavera_napoli-sassuolo_3-4_pellegrini_firma_vittoria_e_sorpasso_neroverde/?related_news"/>
        <a href="https://www.tuttosport.com/news/calcio/serie-a/sassuolo/2019/11/08-63195132/sassuolo_de_zerbi_siamo_sulla_strada_per_essere_noi_stessi_/?related_news"/>
      </related>
    </article>
  </body>
</html>