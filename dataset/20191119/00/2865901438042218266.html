<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ivic-ostao-bez-videnog-pojacanja-denova-mu-ukrala-tankovica-ispred-nosa/342868"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Ivić ostao bez viđenog pojačanja, Đenova mu ukrala Tankovića ispred nosa"/>
    <meta property="og:description" content="Ne ide srpskom rukovodiocu u Atini..."/>
  </head>
  <body>
    <article>
      <h1>Ivić ostao bez viđenog pojačanja, Đenova mu ukrala Tankovića ispred nosa</h1>
      <h2>Ne ide srpskom rukovodiocu u Atini...</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>AEK iz Atine prolazi kroz trubulentan period. Ekipa je izgubila dva važna derbija i polako ispada iz trke za titulu, a polako i za Ligu šampiona. Navijači su nezadovoljni i prete igračima. Uprava kluba je nezadovoljna igračima i najavljuje velike promene u januaru. Trener <b>Kostenoglu</b> je „mrtav čovek koji hoda“ i nije dobio otkaz samo zato što niko neće da preuzme ekipu.</p>
      <p>A planovi sportskog direktora <b>Ilije</b> <b>Ivića</b> se nikako ne odvijaju kao što je zamislio.</p>
      <p>AEK je izvisio za pojačanje koje je delovalo kao „gotova stvar“. Đenova je ispred nosa atinskim žuto-crnima preotela švedskog napadača <b>Muamera</b> <b>Tankovića</b> iz Hamarbija. Odlični golgeter je završio sezonu u Švedskoj i spreman je za transfer. Lekarski pregledi su zakazani za narednu nedelju, a Đenova će na ime obeštećenja isplatiti oko 2.000.000 evra. <b>Tanković</b> dolazi kao zamena za najboljeg igrača tima <b>Kristijana</b> <b>Kuamea</b> koji je doživeo tešku povredu kolena igrajući za reprezentaciju i tako ostao bez već dogovorenog transfera u Kristal Palas.</p>
      <p>AEK je bio prvi favorit za dovođenje <b>Tankovića</b>, <b>Ivić</b> je u njemu video kapitalno pojačanje za drugi deo sezone, ali su Italijani bili uporniji i konkretniji. <b>Ivić</b> želi da dovede i krilnog napadača <b>Emanuelea</b> <b>Ćićaretija</b> koji je član Napolija, ali ni tu mi ne ide baš najbolje jer je Italijan skeptičan povodom prelaska u Grčku.</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/15.11.2019./6.%20Donacija%20Televizora%20Institutu%201080x1080.jpg"/>
      </figure>
    </article>
  </body>
</html>