<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199936"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="কয়লাখনি বিস্ফোরণে চীনে নিহত ১৫"/>
    <meta property="og:description" content="চীনে কয়লাখনিতে বিস্ফোরণে নিহত হয়েছেন কমপক্ষে ১৫ জন। সোমবার বিকেলে উত্তরাঞ্চলীয় সানজি প্রদেশে এ ঘটনা ঘটে বলে খবর দিয়েছে বার্তা সংস্থা এএফপি। এতে বলা হয়েছে, খনির ভিতরে গ্যাস বিস্ফোরণ হয়ে এ দুর্ঘটনা ঘটে। এতে আহত হয়েছেন ৯ জন। ওই কয়লাখনিটির মালিক সানজি পিঙ্গাও ফেঙ্গিয়ান কোয়েল অ্যান্ড কোক গ্রুপ কোম্পানি। বার্তা সংস্থা সিনহুয়া বলেছে, ঘটনার সময় ভূগর্ভে কাজ করছিলেন ৩৫ জন খনি শ্রমিক। তখন অকস্মাৎ ওই বিস্ফোরণ হয়। সেখান থেকে ১১ জন শ্রমিক বেরিয়ে আসতে সক্ষম হন। তাদের অবস্থা স্থিতিশীল। কি কারণে এই বিস্ফোরণ কর্তৃপক্ষ তা তদন্ত করছে। চীনের খনিগুলোতে এমন দুর্ঘটনা খুবই সাধারণ। এসব শিল্পের নিরাপত্তার রেকর্ড খুব নাজুক।  ২০১৮ সালের ডিসেম্বরে খনি দুর্ঘটনায় নিহত হন সাত জন শ্রমিক। একই বছর অক্টোবরে শানডোং প্রদেশে নিহত হন ২১ জন। ২০১৬ সালে ইনার মঙ্গোলিয়া এবং হেইলংজিয়ায় প্রদেশে দুটি আলাদা খনিতে বিস্ফোরণে নিহত হন কমপক্ষে ৫৯ জন।"/>
  </head>
  <body>
    <article>
      <h1>কয়লাখনি বিস্ফোরণে চীনে নিহত ১৫</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">মানবজমিন ডেস্ক</a></address>
      <p>চীনে কয়লাখনিতে বিস্ফোরণে নিহত হয়েছেন কমপক্ষে ১৫ জন। সোমবার বিকেলে উত্তরাঞ্চলীয় সানজি প্রদেশে এ ঘটনা ঘটে বলে খবর দিয়েছে বার্তা সংস্থা এএফপি। এতে বলা হয়েছে, খনির ভিতরে গ্যাস বিস্ফোরণ হয়ে এ দুর্ঘটনা ঘটে। এতে আহত হয়েছেন ৯ জন। ওই কয়লাখনিটির মালিক সানজি পিঙ্গাও ফেঙ্গিয়ান কোয়েল অ্যান্ড কোক গ্রুপ কোম্পানি। বার্তা সংস্থা সিনহুয়া বলেছে, ঘটনার সময় ভূগর্ভে কাজ করছিলেন ৩৫ জন খনি শ্রমিক। তখন অকস্মাৎ ওই বিস্ফোরণ হয়। সেখান থেকে ১১ জন শ্রমিক বেরিয়ে আসতে সক্ষম হন।</p>
      <p>তাদের অবস্থা স্থিতিশীল। কি কারণে এই বিস্ফোরণ কর্তৃপক্ষ তা তদন্ত করছে। চীনের খনিগুলোতে এমন দুর্ঘটনা খুবই সাধারণ। এসব শিল্পের নিরাপত্তার রেকর্ড খুব নাজুক।  ২০১৮ সালের ডিসেম্বরে খনি দুর্ঘটনায় নিহত হন সাত জন শ্রমিক। একই বছর অক্টোবরে শানডোং প্রদেশে নিহত হন ২১ জন। ২০১৬ সালে ইনার মঙ্গোলিয়া এবং হেইলংজিয়ায় প্রদেশে দুটি আলাদা খনিতে বিস্ফোরণে নিহত হন কমপক্ষে ৫৯ জন।</p>
      <p>এই বিভাগের সর্বাধিক পঠিত</p>
    </article>
  </body>
</html>