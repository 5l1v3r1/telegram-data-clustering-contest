<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/brzina-atrakcija-rafal-belgija-sa-40-postignutih-golova-zavrsila-kvalifikacije-video/342914"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Brzina, atrakcija - rafal! Belgija sa 40 postignutih golova završila kvalifikacije (VIDEO)"/>
    <meta property="og:description" content="Fantastična selekcija Roberta Martineza na briljantan način proslavila plasman na EURO"/>
  </head>
  <body>
    <article>
      <h1>Brzina, atrakcija - rafal! Belgija sa 40 postignutih golova završila kvalifikacije (VIDEO)</h1>
      <h2>Fantastična selekcija Roberta Martineza na briljantan način proslavila plasman na EURO</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>
        <b>Neki će reći, imali su laganu grupu. Mi kažemo - igraju najbolji fudbal u Evropi! Belgija je na fantastičan način, sa 40 postignutih golova na 10 utakmica ili četiri u proseku po meču, okončala kvalifikacije za predstojeće Evropsko prvenstvo. Ukupno 10 utakmica i 10 pobeda, uz gol razliku 40:3, a na proslavi u Briselu večeras je ozboljno počašćen Kipar - 6:1 (4:1).</b>
      </p>
      <p>Kiprani su na početku utakmice bili zaslužni za razbuđivanje ekipe <b>Roberta Martineza</b>. Domaćin se posle vodećeg gola <b>Joanua</b> u 14. minutu potpuno razgoropadio. Već do kraja prvog poluvremena bilo je 4:1 za domaćina. Dva gola je dao <b>De</b> <b>Brujne</b>, a po jedan <b>Benteke</b> i <b>Karasko</b>, s tim da je fudbaler kineskog Dalijana ostvario i dve asistencije u prvih 45 minuta.</p>
      <p>Belgijski rafal, doduše u nešto blažoj meri, nastavljen je i u drugom poluvremenu. Domaćin je do petog gola stigao zahvaljujući autogolu <b>Kristoforua</b>, dok je konačan rezultat postavio <b>Kristijan Benteke</b> u 68. minutu.</p>
      <p>Na zatvaranju vrlo uspešnjih kvalifikacija izuzetno efikasni bili su i Rusi. Zbornaja je u gostima demolirala San Marino sa 5:0 i tako zajedno sa Belgijom, na impozantan način otišla na EURO. U selekciji <b>Stanislava Čerčesova</b> pet različitih igrača se upisalo u strlce. Domaćina je otvorio <b>Kuzjajev</b>, a a potom su golove postizali <b>Petrov</b>, <b>Mirančuk</b>, <b>Jonov</b> i na kraju <b>Komiličenko</b>.</p>
      <p>Škoti su na najbolji mogući način najavili predstojeći baraž. Nakon Kipra selekcija <b>Stiva</b> <b>Klarka</b> uzela je meru i Kazahstanu (3:1). Gosti su poveli golom <b>Zajnutdinova</b> u finišu prvog poluvremena, ali su u nastavku meča publiku u Glazgovu odbradovali dvostruki strelac <b>Džon</b> <b>Mekgin</b> i <b>Stiven</b> <b>Nejsmit</b>.</p>
      <figure>
        <iframe src="https://www.youtube.com/embed/yI71qAatZNM" width="425" height="349" data-service="Youtube" scrolling="no"/>
      </figure>
      <p>Grupa I</p>
      <p>Belgija - Kipar 6:1 (4:1)<br/>/Benteke 16, 68 De Brujne 36, 41, Karasko 44 - Joanu 14/<br/>San Marino - Rusija 0:5 (0:2)<br/>/Kuzjajev 3, Petrov 19, Mirančuk 49, Jonov 56, Komličenko 78/</p>
      <p>Škotska - Kazahstan 3:1 (0:1)<br/>/Mekgin 48, 90+1, Nejsmit 64 - Zajnutdinov 34/</p>
      <figure>
        <img src="https://mozzartsport.com/upload/CKEditor/18.11.2019/Belgijaaaaasssssss.jpg"/>
      </figure>
      <figure>
        <img src="https://mozzartsport.com/upload/CKEditor/18.11.2019/7.1.%20Zorana%20Mihajlovi%C4%87.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>