<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/violenza_donne_serie_a_calciatori_arbitri_rosso_alla_violenza-4871125.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="La serie A contro la violenza: calciatori in campo con un segno rosso sul viso"/>
    <meta property="og:description" content="«Dobbiamo dare tutti un segnale che la violenza la vediamo, la sfidiamo e la cacciamo via». Un segno rosso. Lo disegnano sul viso, all'altezza dello zigomo, Alessandro Del Piero,..."/>
  </head>
  <body>
    <article>
      <h1>La serie A contro la violenza: calciatori in campo con un segno rosso sul viso</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>«Dobbiamo dare tutti un segnale che la violenza la vediamo, la sfidiamo e la cacciamo via». Un segno rosso. Lo disegnano sul viso, all'altezza dello zigomo, <b><a href="http://www.ilmessaggero.it/ricerca/alessandro-del%20piero">Alessandro Del Piero</a></b>, <b><a href="http://www.ilmessaggero.it/ricerca/marco-materazzi">Marco Materazzi</a></b>, <b><a href="http://www.ilmessaggero.it/ricerca/bernardo-corradi">Bernardo Corradi</a></b>, <b><a href="http://www.ilmessaggero.it/ricerca/rossella-brescia">Rossella Brescia</a></b> e <b><a href="http://www.ilmessaggero.it/ricerca/marta-pagnini">Marta Pagnini</a></b>. <b>«Un segno rosso alla violenza»</b>, dicono i testimonial del video della campagna lanciata dal mondo dello sport. Per il terzo anno Lega <b><a href="http://www.ilmessaggero.it/ricerca/serie%20a">Serie A </a></b>e la onlus milanese WeWorld rinnovano il loro impegno nella difesa dei diritti delle donne.</p>
      <p>Richiamando l’immagine del cartellino di espulsione, <b>i giocatori e gli arbitri di serie A scenderanno in campo nella 13esima giornata di campionato con un segno rosso sul viso, in vista della Giornata internazionale contro la violenza sulle donne del 25 novembre</b>. I calciatori saranno accompagnati all’ingresso in campo da bambine che indosseranno la maglietta dell’iniziativa. I capitani delle squadre indosseranno la fascia simbolo della giornata. In ogni campo sarà, inoltre, esposto uno striscione e sui maxischermi verrà trasmesso lo spot della campagna #unrossoallaviolenza</p>
      <p>
        <a href="https://www.ilmessaggero.it/mind_the_gap/news/violenza_donne_giornata_mondiale_bandiera_mezz_asta_comune_milano-4842607.html">Violenza donne, il 25 novembre bandiere a mezz'asta al Comune di Milano</a>
      </p>
      <p>«Siamo in prima linea per accrescere la consapevolezza nell’opinione pubblica di un fenomeno drammatico e inaccettabile. La campagna che abbiamo ideato tre anni fa serve proprio per porre sotto i riflettori questo tipo di violenza, con la quale non è possibile convivere. Il nostro messaggio lo scorso anno ha raggiunto dieci milioni di persone, la Serie A è pronta a fare la sua parte e per questo ringrazio tutti i calciatori che scenderanno in campo con il segno sul viso per dare un cartellino rosso alla violenza sulle donne», ha dichiarato il Presidente della Lega Serie A, Gaetano Miccichè.</p>
      <p>
        <a href="https://www.ilmessaggero.it/mind_the_gap/news/violenza_donne_scarpe_rosse-4853468.html">Le scarpe rosse di argilla contro la violenza sulle donne</a>
      </p>
      <p>
        <a href="https://sport.ilmessaggero.it/calcio/aic_tommasi_lancia_facciamogliuomini_contro_la_violenza_sulle_donne_mind_the_gap-4636342.html">#facciamogliuomini, l'Assocalciatori dice "no" alla violenza di genere</a>
      </p>
      <p>
        <a href="https://www.ilmessaggero.it/mind_the_gap/news/calcio_contro_violenza_donne-4553423.html">I calciatori in campo contro la violenza sulle donne</a>
      </p>
      <footer>Ultimo aggiornamento: 09:01<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mind_the_gap/calcio_contro_violenza_donne-4553423.html"/>
        <a href="https://www.ilmessaggero.it/mind_the_gap/calcio_violenza_donne_calciatori_social_serie_a-4441249.html"/>
        <a href="https://www.ilmessaggero.it/sport/calcio/calcio_femminile_dobnne_violenza_lnd_iniziativa-4869122.html"/>
        <a href="https://www.ilmessaggero.it/mind_the_gap/calcio_donne_marito_casa_figli_stereotipi_roma_bambini_sondaggi-4870869.html"/>
      </related>
    </article>
  </body>
</html>