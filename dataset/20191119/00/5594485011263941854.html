<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/zvezda-izkhvrlena-ot-cherna-dupka-se-nosi-s-ogromna-skorost-blizo-do-zemyata_news710099.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T00:26:00+00:00"/>
    <meta property="og:title" content="Звезда, изхвърлена от черна дупка, се носи с огромна скорост близо до Земята"/>
    <meta property="og:description" content="Тя се движи толкова бързо, че един ден ще излезе от Млечния път"/>
  </head>
  <body>
    <article>
      <h1>Звезда, изхвърлена от черна дупка, се носи с огромна скорост близо до Земята</h1>
      <h2>Тя се движи толкова бързо, че един ден ще излезе от Млечния път</h2>
      <address>
        <time datetime="2019-11-19T00:26:00+00:00">19 Nov 2019, 00:26</time>
      </address>
      <p>https://blitz.bg/lyubopitno/zvezda-izkhvrlena-ot-cherna-dupka-se-nosi-s-ogromna-skorost-blizo-do-zemyata_news710099.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574116138-images.jpg"/>
      </figure>
      <p>
        <b>Избягала звезда беше забелязана да преминава през нашата галактика със скорост 3,7 милиона мили в час. Звездата е била изхвърлена от огромна черна дупка. Звездата, известна като S5-HVS1, е открита от Сергей Копосов от университета в Карнеги Мелън. Тя е полетяла из цялата галактика още от времето, когато човешките предци за първи път са тръгнали на два крака.</b>
      </p>
      <p>Преди това тя е била част от двоична звездна система, но се е приближила твърде близо до огромната черна дупка в центъра на Млечния път преди около пет милиона години.<br/><br/>Звезди движещи се с висока скорост са открити преди две десетилетия и оттогава очароват астрономите. Според учените обаче, S5-HVS1 е безпрецедентен случай, поради високата си скорост и близкото преминаване до Земята – само на 29 000 светлинни години.<br/>Звездата се движи толкова бързо, че един ден ще излезе от Млечния път.<br/><br/>Разположена е в съзвездието Грус или Жерав, като беше установено, че се движи 10 пъти по-бързо от повечето звезди в Млечния път с шест милиона км/ч.<br/><br/>Дъглас Буберт от университета в Оксфорд, съавтор на изследването, казва: „Скоростта на откритата звезда е толкова висока, че неминуемо ще напусне Галактиката и никога няма да се върне.“<br/><br/>Професор Копосов, водещ автор на изследването, казва: „Това е супер вълнуващо, тъй като отдавна подозираме, че черните дупки могат да изхвърлят звезди с много високи скорости. „Обаче никога досега не сме имали ясна връзка с толкова бърза звезда на Галактическия център.<br/><br/>„Смятаме, че черната дупка е изхвърлила звездата със скорост хиляди километри в секунда преди около пет милиона години.<br/><br/>„Това изтласкване се е случило по времето, когато предците на човечеството просто са се учили да ходят на два крака.“<br/><br/>Тинг Ли, от обсерваториите в Карнеги и университета в Принстън и ръководител на S5 Collaboration, казва: „Да видиш тази звезда е наистина невероятно, тъй като знаем, че трябва да се е образувала в Галактическия център, място, много различно от нашата местна среда. Това е посетител от непознат свят“<br/><br/><br/><br/>Източник: <a href="https://megavselena.bg/letyashta-zvezda-sas-skorost-6-mln-km-chas-se-nosi-iz-nashata-galaktika/"><b>megavselena.bg</b></a></p>
    </article>
  </body>
</html>