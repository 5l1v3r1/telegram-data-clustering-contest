<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-finance-minister-nirmala-sitharaman-says-indian-economy-is-slow-but-2857281.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T00:36:25+00:00"/>
    <meta property="og:title" content="वित्त मंत्री निर्मला सीतारमण बोलीं, भारतीय अर्थव्यवस्था धीमी लेकिन..."/>
    <meta property="og:description" content="वित्त मंत्री निर्मला सीतारमण ने लोकसभा में सोमवार को आर्थिक मंदी को लेकर हुए एक सवाल के जवाब में कहा कि भारतीय अर्थव्यवस्था की रफ्तार जरूरी धीमी हुई है, लेकिन मंदी नहीं है। भारत अभी भी जी-20 में सबसे..."/>
  </head>
  <body>
    <article>
      <h1>वित्त मंत्री निर्मला सीतारमण बोलीं, भारतीय अर्थव्यवस्था धीमी लेकिन...</h1>
      <address><time datetime="2019-11-19T00:36:25+00:00">19 Nov 2019, 00:36</time> by <a rel="author">नई दिल्ली, एजेंसी</a></address>
      <p><a href="https://www.livehindustan.com/tags/nirmala-sitharaman">वित्त मंत्री निर्मला सीतारमण</a> ने लोकसभा में सोमवार को आर्थिक मंदी को लेकर हुए एक सवाल के जवाब में कहा कि भारतीय अर्थव्यवस्था की रफ्तार जरूरी धीमी हुई है, लेकिन मंदी नहीं है। भारत अभी भी जी-20 में सबसे तेजी से बढ़ती अर्थव्यवस्था है।</p>
      <p>उन्होंने कहा कि देश की जीडीपी वृद्धि दर को बढ़ाने के लिए सरकार अर्थव्यवस्था में संतुलित स्तर की निश्चित निवेश दर, कम निजी उपभोग दर और नियार्त को बढ़ाने के लिए हरसंभव प्रयास कर रही है। वित्तमंत्री ने एक लिखित जवाब में कहा, 2014-19 के दौरान औसत जीडीपी वृद्धि 7.5 प्रतिशत थी, जो कि जी-20 देशों में सर्वाधिक है। वर्ल्ड इकोनॉमिक आउटलुक ने वैश्विक व्यापार में बड़ी मंदी का अनुमान लगाया है।</p>
      <p>वित्त मंत्री निर्मला सीतारमण ने सोमवार को कहा कि भविष्य में भारतीय रिजर्व बैंक (आरबीआई) से अधिशेष भंडार का हस्तांतरण आय और केंद्रीय बैंक के अन्य वित्तीय मापदंडों के अलावा विशेषज्ञ समिति की सिफारिशों पर निर्भर करेगा। वित्त मंत्री से गोपाल चिन्ना शेट्टी के पूछे सवाल के जवाब में यह जानकारी दी।</p>
      <p><b>ये भी पढ़ें: <a href="https://www.livehindustan.com/national/story-yashwant-sinha-attack-fm-nirmala-sitharaman-over-fudged-budget-figures-mumbai-literature-fest-2019-2855146.html">मुंबई लिटरेचर फेस्टिवल: बजट आंकड़े को लेकर यशवंत सिन्हा ने वित्त मंत्री निर्मला सीतारमण को घेरा</a></b><br/> <br/>वित्त मंत्री ने जीएसटी और मंदी के बीच संबंध पर पूछे गए सवाल का जवाब देते हुए कहा कि विश्व बैंक के कारोबारी सुगमता रिपोर्ट के अनुसार, 2017 में जीएसटी के बाद भारत की रैंकिंग 2018 के 77 के बदले 2019 में 63 हो गई। यह इस बात का इशारा है कि जीएसटी से कारोबार करना आसान हुआ है। वित्त मंत्री ने कहा कि निवेश का माहौल बनाने के लिए सरकार ने कई सुधार किए हैं, ताकि भारत पांच ट्रिलियन डॉलर अर्थव्यवस्था वाला देश बन सके। उन्होंने बताया कि निवेश के लिए माहौल बनाने के लिए हाल ही में कंपनी कर की दर घटाकर 22% किया गया।</p>
    </article>
  </body>
</html>