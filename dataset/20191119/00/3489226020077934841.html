<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/sto-zagkremp-thn-tetarth-o-prwthypoyrgos-gia-to-synedrio-toy-elk"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Στο Ζάγκρεμπ την Τετάρτη ο πρωθυπουργός για το συνέδριο του ΕΛΚ"/>
    <meta property="og:description" content="Στο Ζάγκρεμπ της Κροατίας θα βρίσκεται την Τετάρτη και Πέμπτη ο πρωθυπουργός και πρόεδρος της Νέας Δημοκρατίας Κυριάκος Μητσοτάκης, προειμένου να συμμετάσχει στο καταστατικό και εκλογικό Συνέδριο του Ευρωπαϊκού Λαϊκού Κόμματος."/>
  </head>
  <body>
    <article>
      <h1>Στο Ζάγκρεμπ την Τετάρτη ο πρωθυπουργός για το συνέδριο του ΕΛΚ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Σπύρος Γκουτζάνης</a></address>
      <h4>Στο Ζάγκρεμπ της Κροατίας θα βρίσκεται την Τετάρτη και Πέμπτη ο πρωθυπουργός και πρόεδρος της Νέας Δημοκρατίας Κυριάκος Μητσοτάκης, προειμένου να συμμετάσχει στο καταστατικό και εκλογικό Συνέδριο του Ευρωπαϊκού Λαϊκού Κόμματος.</h4>
      <p>Από το Συνέδριο αναμένεται να εκλεγεί η νέα ηγεσία, συμπεριλαμβανομένου του προέδρου και των νέων αντιπροέδρων της Ευρωπαϊκής κεντροδεξιάς. Τα βασικά θέματα που θα απασχολήσουν το Συνέδριο είναι η κλιματική αλλαγή, οι εξελίξεις στα Δυτικά Βαλκάνια και οι πολιτικές στήριξης της Ευρωπαϊκής νεολαίας. Στο περιθώριο του συνεδρίου ο κ. Μητσοτάκης θα έχει συναντήσεις με ευρωπαίους ηγέτες μεταξύ των οποίων ο πρωθυπουργός της Ρουμανίας, Ορμπάν, ο πρωθυπουργός της Κροατίας Αλεξέι Πλένκοβιτς, ο καγκελάριος της Αυστρίας Σεμπάστιαν Κουρτς. Ο πρωθυπουργός φέρεται αποφασισμένος να αναδείξει τόσο με τις τοποθετήσεις του όσο και στις συναντήσεις που θα έχει το προσφυγικό-μεταναστευτικό. Η θέση του πρωθυπουργού είναι ότι δεν μπορεί να υπάρχουν χώρες της Ευρωπαϊκης Ένωσης που να μην συμμετέχουνσ στο βάρος της προσφυγικής κρίσης. Παράλληλα ζητά αναθεώρηση της Συνθήκη του Δουβλίνου και αύξηση της πίεσης προς την Τουρκία ώστε να υλοποιήσει τις υποχρεώσεις που έχει αναλάβει.</p>
      <p>
        <b>Το πρόγραμμα του πρωθυπουργού διαμορφώνεται ως εξής:</b>
      </p>
      <p><b>Την Τετάρτη, 20 Νοεμβρίου</b>, στις 16.00 ώρα Ελλάδας ο κ. Μητσοτάκης θα μιλήσει ως ειδικός προσκεκλημένος σε εκδήλωση με θέμα τη συμμετοχή της νεολαίας στην ευρωπαϊκή πολιτική. Στη συνέχεια, στις 17.45 ώρα Ελλάδας, ο πρωθυπουργός θα συμμετάσχει σε πάνελ του δικτύου νέων Eυρωβουλευτών του ΕΛΚ.</p>
      <p>Στις 21.00 το βράδυ (ώρα Ελλάδας) ο Πρωθυπουργός θα συμμετάσχει στη Σύνοδο Κορυφής του ΕΛΚ.</p>
      <p>Την ίδια ημέρα έχουν προγραμματιστεί διμερείς συναντήσεις του Πρωθυπουργού με τον επικεφαλής διαπραγματευτή της Ευρωπαϊκής Επιτροπής για το Brexit, Michel Barnier, τον πρωθυπουργό της Ρουμανίας Ludovic Orban, την πρωθυπουργό της Νορβηγίας Erna Solberg και τον πρώην καγκελάριο της Αυστρίας Sebastian Kurz.</p>
      <p><b>Την Πέμπτη, 21 Νοεμβρίου</b>, στις 09.00 (ώρα Ελλάδας) ο κ. Μητσοτάκης θα συναντηθεί με τον πρωθυπουργό της Κροατίας Andrej Plenkovic.</p>
      <p>Στις 11.00 ώρα Ελλάδας ο κ. Μητσοτάκης θα συμμετάσχει σε πάνελ με θέμα τις πρωτοβουλίες του ΕΛΚ για την αντιμετώπιση της κλιματικής αλλαγής. Στις 12.50 ώρα Ελλάδας αναμένεται η κεντρική ομιλία του πρωθυπουργού στην ολομέλεια του Συνεδρίου του ΕΛΚ.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>