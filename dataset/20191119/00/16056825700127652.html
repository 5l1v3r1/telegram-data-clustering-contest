<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199956"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="৪৪৪৩ জন চিকিৎসক নিয়োগ"/>
    <meta property="og:description" content="৩৯তম (বিশেষ) বিসিএস পরীক্ষার ফলাফলের ভিত্তিতে সরকারি কর্ম কমিশনের (পিএসসি) সুপারিশে চার হাজার ৪৪৩ জন প্রার্থীকে স্বাস্থ্য ক্যাডারের প্রবেশ পদে নিয়োগ দিয়েছে সরকার। এসব প্রার্থীকে জাতীয় বেতন স্কেল, ২০১৫ অনুসারে ২২০০০-৫৩০৬০ টাকা বেতনক্রমে নিয়োগ দিয়ে  আদেশ জারি করেছে জনপ্রশাসন মন্ত্রণালয়। জনপ্রশাসন মন্ত্রণালয়ের ওয়েবসাইটে (www.mopa.gov.bd) নিয়োগকৃতদের তালিকা পাওয়া যাবে। আদেশে বলা হয়েছে, তাদেরকে লোক প্রশাসন প্রশিক্ষণ কেন্দ্রে অথবা নির্ধারিত প্রশিক্ষণ প্রতিষ্ঠানে বুনিয়াদি প্রশিক্ষণ গ্রহণ করতে হবে। তাদেরকে দুই বছর শিক্ষানবিশ হিসেবে কাজ করতে হবে। শিক্ষানবিশকালে যদি তিনি চাকরিতে বহাল থাকার অনুপযোগী বলে বিবেচিত হন তবে কোনো কারণ দর্শানো ছাড়াই তাকে চাকরি থেকে অপসারণ করা যাবে। তিনি যদি কোনো বিদেশি নাগরিককে বিয়ে করে থাকেন অথবা বিয়ে করার জন্য অঙ্গীকারাবদ্ধ হয়ে থাকেন তাহলে এ নিয়োগপত্র বাতিল হবে। এদের মধ্যে সহকারী সার্জন চার হাজার ২০৩ জন এবং সহকারী ডেন্টাল সার্জন ২৪০ জন। আগামী ৮ই ডিসেম্বরের মধ্যে ক্যাডার নিয়ন্ত্রণকারী মন্ত্রণালয় থেকে নির্দেশিত কার্যালয়ে যোগদান করতে হবে। ক্যাডার নিয়ন্ত্রণকারী মন্ত্রণালয়ে থেকে পরবর্তী কোনো নির্দেশ…"/>
  </head>
  <body>
    <article>
      <h1>৪৪৪৩ জন চিকিৎসক নিয়োগ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার</a></address>
      <p>৩৯তম (বিশেষ) বিসিএস পরীক্ষার ফলাফলের ভিত্তিতে সরকারি কর্ম কমিশনের (পিএসসি) সুপারিশে চার হাজার ৪৪৩ জন প্রার্থীকে স্বাস্থ্য ক্যাডারের প্রবেশ পদে নিয়োগ দিয়েছে সরকার। এসব প্রার্থীকে জাতীয় বেতন স্কেল, ২০১৫ অনুসারে ২২০০০-৫৩০৬০ টাকা বেতনক্রমে নিয়োগ দিয়ে  আদেশ জারি করেছে জনপ্রশাসন মন্ত্রণালয়। জনপ্রশাসন মন্ত্রণালয়ের ওয়েবসাইটে (</p>
      <p>
        <a href="https://mopa.gov.bd/sites/default/files/files/mopa.gov.bd/bcs_recruit/e452edb2_80a7_4a32_8c53_fd67f09459df/newappoint-2019-482.PDF">www.mopa.gov.bd</a>
      </p>
      <p>) নিয়োগকৃতদের তালিকা পাওয়া যাবে। আদেশে বলা হয়েছে, তাদেরকে লোক প্রশাসন প্রশিক্ষণ কেন্দ্রে অথবা নির্ধারিত প্রশিক্ষণ প্রতিষ্ঠানে বুনিয়াদি প্রশিক্ষণ গ্রহণ করতে হবে। তাদেরকে দুই বছর শিক্ষানবিশ হিসেবে কাজ করতে হবে। শিক্ষানবিশকালে যদি তিনি চাকরিতে বহাল থাকার অনুপযোগী বলে বিবেচিত হন তবে কোনো কারণ দর্শানো ছাড়াই তাকে চাকরি থেকে অপসারণ করা যাবে। তিনি যদি কোনো বিদেশি নাগরিককে বিয়ে করে থাকেন অথবা বিয়ে করার জন্য অঙ্গীকারাবদ্ধ হয়ে থাকেন তাহলে এ নিয়োগপত্র বাতিল হবে। এদের মধ্যে সহকারী সার্জন চার হাজার ২০৩ জন এবং সহকারী ডেন্টাল সার্জন ২৪০ জন।</p>
      <p>আগামী ৮ই ডিসেম্বরের মধ্যে ক্যাডার নিয়ন্ত্রণকারী মন্ত্রণালয় থেকে নির্দেশিত কার্যালয়ে যোগদান করতে হবে। ক্যাডার নিয়ন্ত্রণকারী মন্ত্রণালয়ে থেকে পরবর্তী কোনো নির্দেশ না পেলে নির্ধারিত তারিখেই তিনি সংশ্লিষ্ট মন্ত্রণালয়ে যোগদান করবেন। নির্ধারিত তারিখে চাকরিতে যোগদান না করলে তিনি চাকরিতে যোগদান করতে সম্মত নন বলে ধওে নেয়া হবে এবং নিয়োগপত্র বাতিল বলে গণ্য হবে। ২০১৮ সালের ৮ই এপ্রিল বিসিএস স্বাস্থ্য ক্যাডারে সহকারী সার্জন পদে চার হাজার ৫৪২ জন এবং সহকারী ডেন্টাল সার্জন পদে ২৫০ জনকে নিয়োগের জন্য ৩৯তম বিসিএসের বিজ্ঞপ্তি প্রকাশ করা হয়েছিল।</p>
      <p>এই বিভাগের সর্বাধিক পঠিত</p>
    </article>
  </body>
</html>