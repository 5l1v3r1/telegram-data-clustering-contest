<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/premierul-ludovic-orban-pana-la-sfarsitul-lunii-vrem-sa-dam-hotararea-de-guvern-referitoare-la-majorarea-salariului-minim-18593761"/>
    <meta property="og:site_name" content="BusinessMagazin"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Premierul Ludovic Orban: Până la sfârşitul lunii vrem să dăm hotărârea de guvern referitoare la majorarea salariului minim"/>
    <meta property="og:description" content="Ludovic Orban a anunţat că guvernul vrea să adopte o hotărâre pentru majorarea salariului minim brut pe ţară până la sfârşitul acestei luni. Premierul a precizat că nu poate fi vorba de mai multe variante..."/>
  </head>
  <body>
    <article>
      <h1>Premierul Ludovic Orban: Până la sfârşitul lunii vrem să dăm hotărârea de guvern referitoare la majorarea salariului minim</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.businessmagazin.ro/autor/mediafax" target="_blank">Mediafax</a></address>
      <h3>Premierul Ludovic Orban: Până la sfârşitul lunii vrem să dăm hotărârea de guvern referitoare la majorarea salariului minim</h3>
      <p>Ludovic Orban a anunţat că guvernul vrea să adopte o hotărâre pentru majorarea salariului minim brut pe ţară până la sfârşitul acestei luni. Premierul a precizat că nu poate fi vorba de mai multe variante de salariu minim în funcţie de studii.</p>
      <p>Ludovic Orban a anunţat că guvernul vrea să adopte o hotărâre pentru majorarea salariului minim brut pe ţară până la sfârşitul acestei luni. Premierul a precizat că nu poate fi vorba de mai multe variante de salariu minim în funcţie de studii.</p>
      <p>Liderul PNL a adăugat că aşteaptă finalizarea studiul de impact pentru această măsură a Executivului.</p>
      <p>„Am primit pe masă o analiză şi aşteptăm finalizarea studiului de impact. Mâine din câte ştiu eu este convocat consiliul tripartit pentru o primă discuţie. Vom veni cu analiza noastră şi evident cu nişte propuneri între marje referitor la creşterea salariului minim. Evident, trebuie să ţinem cont de factori obiectivi şi anume indicele de creştere a productivităţii, de creştere a salariului mediu brut, de rata inflaţiei, dar în acelaşi timp trebuie să ţinem cont şi de impactul pe care poate să-l aibă creşterea salariului minim asupra profitabilităţii companiilor în mai multe ramuri în care sunt mulţi angajaţi pe salariul minim, astfel încât creşterea salariului cu forţa de muncă să nu afecteze profitabilitatea în ramurile respective. (...)</p>
      <p>Până la sfârşitul lunii vrem să dăm hotărârea de guvern referitoare la salariul minim“, a declarat, luni, Ludovic Orban. Întrebat dacă va exista o diferenţiere a nivelului salariului minim în funcţie de studii, premierul a răspuns că poate exista doar un singur salariu minim.</p>
      <p>„Nu poate exista decât un singur salariu minim. Conceptul de salariu minim este fundamentat astfel că nu poţi avea mai multe variante de salariu minim. În ceea ce priveşte salariul minim pe ramură, sigur că probabil creşterea acestuia în perspectivă va trebui gândită pe ramură în funcţie de creşterea indicelui de productivitate. În perspectivă ne vom gîndi la o reglementare care de altfel ne este solicitată de Comisia Euroepană din anul 2015“, a completat Orban.</p>
      <p> </p>
    </article>
  </body>
</html>