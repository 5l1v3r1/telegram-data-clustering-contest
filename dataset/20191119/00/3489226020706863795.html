<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/synelhfthh-palios-paikths-toy-arh-gia-narkwtika"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Συνελήφθη παλιός παίκτης του Άρη για ναρκωτικά"/>
    <meta property="og:description" content="Στην σύλληψη του Σέρχιο Κόκε, παλιού ποδοσφαιριστή του Αρη και της Βέροιας προχώρησε η ισπανική αστυνομία με την κατηγορία της συμμετοχής ως ένα από τα υψηλά ιστάμενα μέλη συμμορίας που διακινούσε ναρκωτικά!"/>
  </head>
  <body>
    <article>
      <h1>Συνελήφθη παλιός παίκτης του Άρη για ναρκωτικά</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Στην σύλληψη του Σέρχιο Κόκε, παλιού ποδοσφαιριστή του Αρη και της Βέροιας προχώρησε η ισπανική αστυνομία με την κατηγορία της συμμετοχής ως ένα από τα υψηλά ιστάμενα μέλη συμμορίας που διακινούσε ναρκωτικά!</h4>
      <p>Σύμφωνα με ρεπορτάζ της ισπανικής ιστοσελίδας "<a href="http://elespanol.com/">elespanol.com</a>" που επικαλείται πηγές τους Ισπανικού Πρακτορείου Ειδήσεων, o Κόκε συνελήφθη για<b> συμμετοχή σε κύκλωμα ναρκωτικών</b>, το οποίο έκανε διακίνηση στη <b>Σεβίλλη</b>, τη <b>Μάλαγα </b>και τη <b>Γρανάδα</b>. Το δημοσίευμα, αναφέρει ακόμη ότι η αστυνομία εντόπισε έναν τόνο χασίς και όπλα στη διάρκεια επιχείρησης με κωδική ονομασία «Maskoke», που έγινε ταυτόχρονα σε έντεκα διαφορετικά σημεία με τη συμμετοχή 150 ανδρών και είχε ως αποτέλεσμα τη σύλληψη 20 μελών της σπείρας μεταξύ των οποίων ο Κόκε και ο αδελφός του! Τα δύο αδέλφια συνελήφθησαν στο σπίτι του πρώην παίκτη του Αρη στην Εστεπόνα.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3f380825e6355ea7f45e3.jpg"/>
        <figcaption>Ο Σέρχιο Κόκε με τη φανέλα του Άρη</figcaption>
      </figure>
      <p>Στην γιγαντιαία επιχείρηση της ισπανικής αστυνομίας στις τρεις πόλεις που διακινούνταν τα ναρκωτικά, έγιναν συνολικά 11 έρευνες σε σπίτια και μαγαζιά, παρουσία εισαγγελέων.</p>
      <p>Αξίζει να σημειωθεί πως ο <b>36χρονος Κόκε κρέμασε τα ποδοσφαιρικά του παπούτσια το καλοκαίρι του 2017, </b>μετά από πλούσια καριέρα σε Μάλαγα, Μαρσέιγ, Σπόρτινγκ, Άρη, Χιούστον, Μπακού, Ρέζενμπουργκ, Μπλούμινγκ, Νόρθιστ Γιουνάιτεντ και Βέροια.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>