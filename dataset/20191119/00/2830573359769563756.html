<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/news-motori/2019/11/19-63541827/auto_immatricolazioni_in_crescita_in_europa_a_ottobre_dell_8_7_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Auto, immatricolazioni in crescita in Europa a ottobre dell'8,7%"/>
    <meta property="og:description" content="Dati in crescita su base annua. La Germania, il paese con più vendite. Italia al terzo posto "/>
  </head>
  <body>
    <article>
      <h1>Auto, immatricolazioni in crescita in Europa a ottobre dell'8,7%</h1>
      <h2>Dati in crescita su base annua. La Germania, il paese con più vendite. Italia al terzo posto </h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Una crescita dell<b>'8.7%. </b>É stato un<b> ottobre decisamente positivo </b>in Europa per il mercato dell'automobile che ha fatto registrare 1.177.746 immatricolazioni, stando al rapporto Acea che evidenzia anche come soltanto Cipro e Regno Unito abbiano chiuso il mese in negativo.  A<b> ottobre 2018</b>, il tonfo era stato del -7,3% anche a causa del test Wltp.</p>
      <figure>
        <a href="https://www.tuttosport.com/foto/motori/news-motori/2019/11/06-63097905/auto_le_10_piu_vendute_in_italia_a_ottobre_2019_le_immagini/">
          <img src="https://cdn.tuttosport.com/images/2019/11/06/134924769-6305ef65-8af3-4d70-96ea-9d1db2915651.jpg"/>
        </a>
        <figcaption>Auto, le 10 più vendute in Italia a Ottobre 2019: le immagini<br/><a href="https://www.tuttosport.com/foto/motori/news-motori/2019/11/06-63097905/auto_le_10_piu_vendute_in_italia_a_ottobre_2019_le_immagini/">Guarda la gallery</a></figcaption>
      </figure>
      <h3>Dati positivi in quasi tutta Europa</h3>
      <p>Può sorridere anche <b>FCA</b>, con un <b>+2,6%</b>. Il numero è relativo sempre a ottobre, anche se la quota di mercato in Europa perde lo 0,3%. Guardando invece i numeri relativi alle <b>singole nazioni</b>, il maggior numero di immatricolazioni è stato in <b>Germania</b> (+12,7%), Francia (+8,7%) e Italia, il cui +6,7% le fa guadagnare il terzo gradino del podio.</p>
      <h3>I numeri complessivi del 2019</h3>
      <p>Analizzando i numeri di tutto l’anno da gennaio a ottobre, rispetto al 2018 siamo davanti a un <b>lieve calo</b>: -0,7%, maturato con il contrasto tra il +3,4% della Germania e la forte diminuzione (-6,3%) spagnola. Stabili gli altri mercati principali, con Italia e Francia che sono vicinissime al <b>pareggio dei volumi</b> del 2018.   </p>
      <h3>Panda e 500 trascinano Fiat</h3>
      <p>Il marchio Fiat ha fatto registrare 46.900 immatricolazioni ad ottobre e 563mila in tutto il 2019: <b>+4,2%</b> con <b>Panda</b> e <b>500</b> a trainare – ancora una volta – le vendite dell’azienda: +11,5% per la prima, +6,3% per la seconda, modelli intramontabili che resistono al tempo e ai numeri.</p>
      <related>
        <a href="https://www.tuttosport.com/archivio/motori/news-motori"/>
        <a href="https://www.tuttosport.com/news/motori/news-motori/2019/11/05-63049349/auto_a_ottobre_2019_immatricolazioni_in_salita_del_6_7_i_dati_per_marca/?related_news"/>
        <a href="https://www.tuttosport.com/news/motori/news-motori/2019/10/02-61833917/immatricolazioni_a_settembre_torna_il_sereno_13_4_/?related_news"/>
        <a href="https://www.tuttosport.com/news/motori/news-motori/2019/09/09-60912458/salone_di_auto_e_moto_d_epoca_2019_a_padova_il_programma_dell_evento/?related_news"/>
        <a href="https://www.tuttosport.com/news/motori/news-motori/2019/07/24-59287270/suzuki_e_torino_gioco_di_squadra_per_l_europa_league/?related_news"/>
      </related>
    </article>
  </body>
</html>