<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/380134"/>
    <meta property="og:site_name" content="beartai"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Huawei ได้รับใบอนุญาตทำการค้าชั่วคราวเพิ่มอีก 90 วันจากรัฐบาลสหรัฐ"/>
    <meta property="og:description" content="เมื่อวันศุกร์ที่ผ่านมาสำนักข่าว Reuters รายงานว่ารัฐบาลสหรัฐได้ขยายระยะเวลาใบอนุญาตชั่วคราวสองสัปดาห์ อย่างไรก็ตาม ประธานาธิบดี Donald Trump บอกขอเปลี่ยนใจพร้อมขยายระยะเวลาเพิ่มให้อีก 90 วัน"/>
  </head>
  <body>
    <article>
      <h1>Huawei ได้รับใบอนุญาตทำการค้าชั่วคราวเพิ่มอีก 90 วันจากรัฐบาลสหรัฐ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Watcharakul Pattanaprateep</a></address>
      <p>เมื่อวันศุกร์ที่ผ่านมาสำนักข่าว Reuters รายงานว่ารัฐบาลสหรัฐได้ขยายระยะเวลาใบอนุญาตชั่วคราวสองสัปดาห์ อย่างไรก็ตาม ประธานาธิบดี Donald Trump บอกขอเปลี่ยนใจพร้อมขยายระยะเวลาเพิ่มให้อีก 90 วัน</p>
      <p>Wilbur Ross รัฐมนตรีกระทรวงพาณิชย์ของสหรัฐฯกล่าวว่า</p>
      <aside>ใบอนุญาตชั่วคราวจะอนุญาตให้ผู้บริการเครือข่ายสามารถใช้อุปกรณ์โครงข่ายของ Huawei ในพื้นที่ชนบทหรือที่ห่างไกล กรมจะตรวจสอบเทคโนโลยีที่ละเอียดอ่อนอย่างเข้มงวดเพื่อให้แน่ใจว่านวัตกรรมของเราจะไม่ถูกควบคุมโดยผู้ที่จะคุกคามความมั่นคงของชาติ</aside>
      <p>ด้วยมาตรการขยายระยะเวลาใบอนุญาตชั่วคราวจะทำให้อุปกรณ์ของ Huawei ได้รับซอฟต์แวร์อัปเดตรวมถึงระบบความปลอดภัยต่าง ๆ ถึงอย่างน้อยเดือนมีนาคมที่จะถึงนี้ อย่างไรก็ตาม ซอฟต์แวร์อัปเดตนั้นจะถูกปล่อยให้เฉพาะอุปกรณ์ของ Huawei ที่เปิดตัวก่อนบริษัทจะถูกจัดอยู่ในรายชื่อบริษัทที่เป็นภัยต่อความมั่นคงของสหรัฐ นั่นหมายความว่า Huawei Mate 30 ซีรีส์จะยังคงไม่ได้ Google Services เหมือนเดิมครับ</p>
      <p>ดูเหมือนว่าปัญหาระหว่าง Huawei (จีน) และสหรัฐจะยังยืดเยื้อต่อไปเรื่อย ๆ หาหนทางแก้ปัญหาจริง ๆ ไม่ได้ เพราะนี่นับเป็นครั้งที่ 3 แล้วที่รัฐบาลสหรัฐขยายระยะเวลาชั่วคราวให้ Huawei</p>
      <p>อ้างอิง <a href="https://www.androidauthority.com/huawei-license-90-day-extension-1055498/">Android Authority</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>