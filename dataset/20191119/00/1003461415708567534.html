<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/bufera-vallevegan"/>
    <meta property="og:site_name" content="LAV"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Bufera colpisce il Rifugio Vallevegan: salvi gli animali, seri danni alle strutture"/>
    <meta property="og:description" content="Il maltempo si è abbattuto sul Rifugio Vallevegan, vicino Roma. Gli animali sono salvi ma le strutture hanno riportato seri danni! Noi abbiamo subito contribuito con una donazione, scopri come aiutarli: http://bit.ly/2XpiKfC"/>
  </head>
  <body>
    <article>
      <h1>Bufera colpisce il Rifugio Vallevegan: salvi gli animali, seri danni alle strutture</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="https://www.lav.it/uploads/home/15dd3b485365eb.png"/>
        <figcaption>Bufera colpisce il Rifugio Vallevegan: salvi gli animali, seri danni alle strutture</figcaption>
      </figure>
      <blockquote>Il rifugio per animali della Fondazione Vallevegan in provincia di Roma, primo esempio di rifugio antispecista in Italia, ha subìto enormi danni a causa di una bufera di pioggia e vento.</blockquote>
      <p>
        <mark><b>Per fortuna, tutti gli animali erano stati messi al sicuro e ora stanno bene, compresi Sorriso e Luna</b>, due cani molto anziani che avevamo da poco trasferito nel rifugio per garantire loro una vecchiaia serena, in un ambiente adatto alle loro esigenze. <b>La tromba d’aria, però, ha abbattuto numerosi alberi, distrutto i recinti di cani e galline, scoperchiato il ricovero dei maiali e il tetto del casale che ospita alcuni cani anziani.</b> I lavori di ripristino sono iniziati subito, anche grazie al sostegno della comunità locale, di cui la Fondazione è parte integrante, ma le spese sono tante.</mark>
      </p>
      <p><b>Noi abbiamo contribuito con una donazione di 1.000 euro </b>per l’acquisto di attrezzi indispensabili per i lavori, e per la messa in sicurezza delle zone adibite ad ospitare gli animali.</p>
      <blockquote>
        <b>Dal Rifugio fanno sapere di aver bisogno soprattutto di forza lavoro, ma è possibile contribuire in vari modi. Per aiutarli, visita la pagina Facebook di Vallevegan, e scegli come partecipare:</b>
      </blockquote>
      <p>
        <a href="http://bit.ly/2XpiKfC">SCOPRI</a>
      </p>
    </article>
  </body>
</html>