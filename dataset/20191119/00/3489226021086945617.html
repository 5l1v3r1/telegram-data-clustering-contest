<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/xrysoxoidhs-o-mpogias-toy-kyriakoy"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Χρυσοχοΐδης, ο μπόγιας του Κυριάκου"/>
    <meta property="og:description" content="Ο υπουργός ΠΡΟΠΟ σιδερένια γροθιά των Βορίδη, Aδωνη, Μπογδάνου και Σία Χωστά χωστά τον έκαμε ο Μιχελής τον γάμο, λέει η κρητική παροιμία, αλλά ο Χρυσοχοΐδης μόνο χωστά δεν κάνει τον γάμο του με τη Δεξιά της Δεξιάς."/>
  </head>
  <body>
    <article>
      <h1>Χρυσοχοΐδης, ο μπόγιας του Κυριάκου</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Ι.Σ. Καριώτης</a></address>
      <h4>Ο υπουργός ΠΡΟΠΟ σιδερένια γροθιά των Βορίδη, Aδωνη, Μπογδάνου και Σία Χωστά χωστά τον έκαμε ο Μιχελής τον γάμο, λέει η κρητική παροιμία, αλλά ο Χρυσοχοΐδης μόνο χωστά δεν κάνει τον γάμο του με τη Δεξιά της Δεξιάς.</h4>
      <p>Του δίνει και καταλαβαίνει…. Με κρότου-λάμψης, με χημικά, με ξύλο, με ξεγύμνωμα αντρών και αναπαραστάσεις του βιασμού τους. Με φάπα και πούτσα, για να αντιγράψουμε μια παραστατική φράση που είπε φανατικός άντρακλας των ΜΑΤ σε ένα από τα θύματα της επέλασης των βαρβάρων με χακί. Eτσι γαμάνε οι χακί, είπε ο ίδιος ποιητής της ασφάλειας των νοικοκυραίων. Και όχι μόνο έτσι γαμάνε, αλλά απειλούν να βιάσουν ακόμη και ανήλικα, όπως την κόρη βουλευτή του Βαρουφάκη. «Θα σου σκίσω τη μου…α»!</p>
      <p>Αυτά τα δύσοσμα και δύσμορφα, χακί προς το φαιό, τα χρεώνεται όλα ο Χρυσοχοΐδης. Μπόγια τον διόρισε ο Μητσοτάκης, να αναλάβει την καταστολή. Να καθαρίσει τα Εξάρχεια – που αντί για καθαριότητα μυρίζουν τώρα χημικά, αρβύλα και κάτουρα αστυνομικά, σύμφωνα με τους κατοίκους. Να δώσει τα πανεπιστήμια στους φοιτητές – που χάρη στους χακί κλείνουν τώρα το ένα μετά το άλλο. Και μπόγιας δέχτηκε να αναλάβει ο πάλαι ποτέ προστατευόμενος του Ανδρέα, κολλητός του Σημίτη, γραμματέας του ΠΑΣΟΚ. Με αποτέλεσμα μέχρι και η Φώφη να τον διαγράψει. Είπαμε να γίνουμε δεξιοί, αλλά όχι και σιδερένια γροθιά του Κυριάκου, του Μπογδάνου, του Βορίδη και του Aδωνη.</p>
      <p>Αλλά αυτός απτόητος. Με σχέδιο μάλιστα. Πρώτον, βαράει. Πού σε πονεί και πού σε σφάζει αν οι αρχάγγελοι των ΜΑΤ σε κόψουν για αναρχοάπλυτο. Δεύτερον, κάνει πονηριές. Ανακατεύει στην προπαγάνδα του τα πιστόλια των κατηγορούμενων για τρομοκρατία με τα άδεια μπουκάλια της ΑΣΟΕΕ. Τους μπαχαλάκηδες με τους φοιτητές. Τον ΣΥΡΙΖΑ με τους επίδοξους βομβιστές. Και τρίτον, εν πλήρη συνειδήσει του ρόλου που του ανέθεσε ο Κυριάκος, ρίχνει τις φόλες του: Κάποιοι θέλουν έναν νέο Γρηγορόπουλο. Eναν νέο Γρηγορόπουλο! Ποιος και γιατί δολοφόνησε τον «παλιό» Γρηγορόπουλο, ποιος έχει αμολήσει στους δρόμους τις ρεπλίκες, τους θαυμαστές, τους φαν των δολοφόνων με το μαχαίρι στα δόντια, τσιμουδιά.</p>
      <p>Και όλα αυτά ενόψει του Πολυτεχνείου. Προβοκάτσια με υπογραφή Χρυσοχοΐδη, γιατί χαζός δεν είναι. Ξέρει πως όταν ανοίγεις τον ασκό του Κορκονέα, τρέχα γύρευε μετά ποιους θα πάρει η μπάλα. Δεν τον νοιάζει, θα πεις. Μπορεί και να το θέλει για να δείξει σε όλους πώς γαμάνε οι χακί για να κάθονται σούζα. Aντε να βρεις πώς δουλεύει το μυαλό του. Τα αυτιά του πάντως και τα μάτια του έχουν πρόβλημα. Αν δεν είχαν, θα άκουγε τον οργισμένο αχό του Κολοσσαίου. Και θα έβλεπε τον αντίχειρα του Μητσοτάκη να δείχνει προς τα κάτω.</p>
      <p>«Κάποιοι θέλουν έναν νέο Γρηγορόπουλο». Προβοκάτσια με υπογραφή Χρυσοχοΐδη, γιατί χαζός δεν είναι. Ξέρει πως όταν ανοίγεις τον ασκό του Κορκονέα, τρέχα γύρευε μετά ποιους θα πάρει η μπάλα</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>