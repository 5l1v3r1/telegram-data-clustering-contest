<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/pele-ili-mesi-neuporedivo/342890"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Pele ili Mesi? Neuporedivo"/>
    <meta property="og:description" content="Tako bar tvrdi Tite..."/>
  </head>
  <body>
    <article>
      <h1>Pele ili Mesi? Neuporedivo</h1>
      <h2>Tako bar tvrdi Tite...</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Večite dileme koje vrlo verovatno nikada neće biti razrešene:<i> da li se nekada igrao bolji fudbal nego danas? Da li su bolji stari ili novi asovi? Kome je bilo teže? U kojoj eri se igrao najbolji fudbal?</i></p>
      <p>I igrači i treneri i sportski radnici u globalu često sukobe mišljenje po ovim pitanjima. Na kraju, sve se svode na lične afinitite i subjektivni osećaj. Teško je svrstati se na nečiju stranu.</p>
      <p>Poslednji čiji će stav zapodenuti raspravu jeste brazilsk selektor <b>Tite</b>, koji je kazao kazao kako je nemoguće porediti <b>Pelea </b>i <b>Lionela Mesija</b>. Brazilca su mnogi u njegovo vreme, kao i <b>Mesija </b>u današnje, smatrali najboljim na svetu...<br/><b>"Pele je neuporediv sa bilo kim. Svako ko želi da ga uporedi sa bilo kojim drugim sportistom... Znate šta ja uradim tada? Ne slušam ga. Onaj ko to radi kao da ne poznaje istoriju. Pele je bio fenomenalan. Mislim da je Pele izvan svih normalnih obrazaca i to ne kažem samo zato što sam Brazilac. Njemu je nemoguće pronaći manu. Još jednom ću reći - svako ko bi želeo da ga upoređuje sa nekim za mene nema kredibilitet"</b>, poručio je Tite.</p>
      <p><b>Mesiju </b>će, konkretno u ovom poređenju s <b>Peleom</b>,<b> </b>uvek spočitavati kako nema ni izbliza uspeha s reprezentacijom kao <b>Pele</b>, koji je tri puta bio prvak sveta sa Selesaom. S druge strane, Brazilac se nije dokazao u Evropi. </p>
      <p>Zagovornici teze da je <b>Mesi </b>veći kao argument će navesti njegovih pet Zlatnih lopti. Ovi drugi, opet, prisetiće se male igrice <i>Frans fudbala</i><b> </b>koji je za 60. godišnjicu svoje nagrade proglasio paralelne pobednike za godine u kojima Južnoamerikanci nisu bili u konkurenciji za najvrednije individualno priznanje. Pele je tako "proglašen" za najboljeg u sedam navrata - 1958, 1959, 1960, 1961, 1963, 1964. i 1970. godine.</p>
    </article>
  </body>
</html>