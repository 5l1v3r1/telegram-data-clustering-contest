<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/efter-ryktena-om-flytt-det-kanns-som-att-det-kan-bli-av/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-19T00:24:00+00:00"/>
    <meta property="og:title" content="Efter ryktena om flytt: ”Det känns som att det kan bli av"/>
    <meta property="og:description" content="Expressen avslöjade att Muamer Tankovic kan lämna Hammarby. Ny klubbadress ska vara Serie-A-klubben Genoa. - Det känns som att det kan bli av, säger huvudpersonen själv till tidningen."/>
  </head>
  <body>
    <article>
      <h1>Efter ryktena om flytt: ”Det känns som att det kan bli av</h1>
      <address><time datetime="2019-11-19T00:24:00+00:00">19 Nov 2019, 00:24</time> by <a rel="author">Ramo Holmbom</a></address>
      <p>
        <b>Expressen avslöjade att Muamer Tankovic kan lämna Hammarby.<br/>Ny klubbadress ska vara Serie-A-klubben Genoa. <br/>- Det känns som att det kan bli av, säger huvudpersonen själv till<a href="https://www.expressen.se/sport/fotboll/svensken-om-serie-a-kanns-som-det-blir-av/"> tidningen.</a></b>
      </p>
      <p>Muamer Tankovic var ett stort utropstecken för Hammarby denna allsvenska säsong och ledde ett tag skytteligan. Totalt blev det 14 mål och 7 assister på 28 matcher - framfarten har också gjort att 24-åringen tagits ut till A-landslaget under höstens EM-kvalmatcher.</p>
      <p>I dagarna rapporterade Expressen om att Tankovic kan vara på väg att lämna Hammarby efter tre säsonger i klubben och kontraktet med Bajen går ut i sommar.</p>
      <p>Efter segermatchen mot Färöarna berättade Tankovic om intresset från Genoa som nu ligger på 17:e plats i Serie A.</p>
      <p>- Det är ett väldigt stort intresse. De har hört av sig till Hammarby, och gett ett bud till Hammarby. Det känns som att det kan bli av, säger Tankovic till Expressen.</p>
      <p>Han ser positivt på en flytt till klubben och säger att de ser en potential och en framtid i honom.</p>
      <p>- Det är en klubb som verkligen vill satsa stort på mig så det känns skönt.</p>
      <p>Tankovic lämnade AZ Alkmaar för Hammarby i augusti 2017 och har även tidigare representerat Fulham. </p>
    </article>
  </body>
</html>