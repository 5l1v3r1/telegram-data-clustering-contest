<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199947"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="সৃজিতকে নিয়ে শপিংয়ে মিথিলার পরিবার"/>
    <meta property="og:description" content="আনুষ্ঠানিকভাবে মডেল-অভিনেত্রী মিথিলাকে বিয়ের প্রস্তাব দিতেই বাংলাদেশে এসেছিলেন কলকাতার গুণী নির্মাতা সৃজিত। এমন সংবাদ গতকাল থেকেই প্রকাশ হয়ে আসছে। সামাজিক যোগাযোগমাধ্যমেও বিষয়টি নিয়ে আলোচনা হচ্ছে। এই প্রসঙ্গে সৃজিতের বক্তব্য, আমি ওর পরিবারকে দীর্ঘদিন ধরে চিনি। ওর পরিবারের সঙ্গে আলাদাভাবে দেখা করার জন্য আমার যাওয়ার কোনও প্রয়োজন নেই। এদিকে গত শুক্রবার সৃজিত ও মিথিলাকে গুলশানের আড়ংয়ের শো রুমে কেনাকাটা করতে দেখা যায়। এ সময় মিথিলার পরিবার ও  মেয়ে আইরাও সাথে ছিল। সোশ্যাল মিডিয়ায় কেনাকাটার কয়েকটি ছবি ভাইরাল হয়ে যায়। ‘টাইমস অফ ইন্ডিয়া’য় প্রকাশিত খবর অনুযায়ী, ২০২০-র ২২ ফেব্রুয়ারি বিয়ের দিন ঠিক হয়েছে। যদিও এখনও পর্যন্ত দু’জনের কেউই এই বিষয়ে মুখ খোলেননি। সংবাদমাধ্যমে সৃজিত বলেছেন, বিয়ে নিয়ে মন্তব্য করব না। এদিকে তাদেও প্রেমের গুঞ্জন নতুন কিছু নয়। বহুদিন ধরেই সৃজিতের সঙ্গে মিথিলার  প্রেমের কথা শোনা যাচ্ছিলো। বরাবরই তারা ‘জাস্ট ফ্রেন্ড’ বলে এটি অস্বীকার করেছেন। কিন্তু কলকাতা বা বাংলাদেশ সাম্প্রতিক সময়ে তাদের একসঙ্গে বহুবার পাওয়া গেছে। এমনকি পারিবারিক অনুষ্ঠানেও তারা নিয়মিত উপস্থিত থেকেছেন।"/>
  </head>
  <body>
    <article>
      <h1>সৃজিতকে নিয়ে শপিংয়ে মিথিলার পরিবার</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার</a></address>
      <p>আনুষ্ঠানিকভাবে মডেল-অভিনেত্রী মিথিলাকে বিয়ের প্রস্তাব দিতেই বাংলাদেশে এসেছিলেন কলকাতার গুণী নির্মাতা সৃজিত। এমন সংবাদ গতকাল থেকেই প্রকাশ হয়ে আসছে। সামাজিক যোগাযোগমাধ্যমেও বিষয়টি নিয়ে আলোচনা হচ্ছে। এই প্রসঙ্গে সৃজিতের বক্তব্য, আমি ওর পরিবারকে দীর্ঘদিন ধরে চিনি। ওর পরিবারের সঙ্গে আলাদাভাবে দেখা করার জন্য আমার যাওয়ার কোনও প্রয়োজন নেই। এদিকে গত শুক্রবার সৃজিত ও মিথিলাকে গুলশানের আড়ংয়ের শো রুমে কেনাকাটা করতে দেখা যায়। এ সময় মিথিলার পরিবার ও  মেয়ে আইরাও সাথে ছিল। সোশ্যাল মিডিয়ায় কেনাকাটার কয়েকটি ছবি ভাইরাল হয়ে যায়।</p>
      <p>‘টাইমস অফ ইন্ডিয়া’য় প্রকাশিত খবর অনুযায়ী, ২০২০-র ২২ ফেব্রুয়ারি বিয়ের দিন ঠিক হয়েছে। যদিও এখনও পর্যন্ত দু’জনের কেউই এই বিষয়ে মুখ খোলেননি। সংবাদমাধ্যমে সৃজিত বলেছেন, বিয়ে নিয়ে মন্তব্য করব না। এদিকে তাদেও প্রেমের গুঞ্জন নতুন কিছু নয়। বহুদিন ধরেই সৃজিতের সঙ্গে মিথিলার  প্রেমের কথা শোনা যাচ্ছিলো। বরাবরই তারা ‘জাস্ট ফ্রেন্ড’ বলে এটি অস্বীকার করেছেন। কিন্তু কলকাতা বা বাংলাদেশ সাম্প্রতিক সময়ে তাদের একসঙ্গে বহুবার পাওয়া গেছে। এমনকি পারিবারিক অনুষ্ঠানেও তারা নিয়মিত উপস্থিত থেকেছেন।</p>
      <p>এই বিভাগের সর্বাধিক পঠিত</p>
    </article>
  </body>
</html>