<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/famiglia/papa/nel-nuovo-modello-di-famiglia-il-papa-e-protagonista"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Nel nuovo modello di famiglia il papà è protagonista"/>
    <meta property="og:description" content="Una ricerca di “Family Talks” mette in luce come sia cambiato nel tempo il ruolo paterno: il papà si confronta con la mamma, accompagna i figli nella crescita e dedica loro il suo tempo libero."/>
  </head>
  <body>
    <article>
      <h1>Nel nuovo modello di famiglia il papà è protagonista</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Sara Sirtori</a></address>
      <p>Oggigiorno si va delineando un <a href="https://www.nostrofiglio.it/news/buone-notizie/la-famiglia-di-oggi-mamma-e-papa-sono-piu-soddisfatti-dei-loro-ruoli"><b>nuovo modello di famiglia</b></a> con attenzione particolare alla figura dei<b> <a href="http://www.nostrofiglio.it/famiglia/papa/storia-papa-che-ha-imparato-ad-amare">papà</a></b>. Il ruolo dei papà, infatti, sta diventando sempre più importante all’interno della gestione familiare: il <a href="https://www.nostrofiglio.it/famiglia/papa/limportanza-del-ruolo-paterno-nella-crescita-educativa-dei-figli">papà</a> è il protagonista di un cambiamento, è sempre più <b>coinvolto nella crescita e accudimento dei figli</b> e i ruoli di mamma e papà diventano intercambiabili.</p>
      <p> </p>
      <p>
        <i>
          <b>“Non esiste più solo la mamma. Anche noi papà possiamo sostituirla… o quasi”</b>
        </i>
      </p>
      <p> </p>
      <related>
        <h4>LEGGI ANCHE</h4>
        <a href="https://www.nostrofiglio.it/news/buone-notizie/la-famiglia-di-oggi-mamma-e-papa-sono-piu-soddisfatti-dei-loro-ruoli"/>
        <a href="https://www.nostrofiglio.it/famiglia/papa/limportanza-del-ruolo-paterno-nella-crescita-educativa-dei-figli"/>
      </related>
      <p> </p>
      <p>I papà si autodescrivono così: premurosi, presenti, apprensivi, ma si definiscono come “inesperti”, in quanto sono <b>alla ricerca punti di riferimento</b>.</p>
      <ul>
        <li>Il 33% dei papà, infatti, dichiara di essere <b>alla ricerca della propria identità</b> e di non avere modelli di riferimento: le generazioni passate sono troppo distanti dallo stile di vita e valori di oggi. </li>
      </ul>
      <p>I papà non si sentono supportati dalle <b>politiche sociali</b>, che non sono allineate con il cambiamento.</p>
      <ul>
        <li>Il 74% di loro vorrebbe maggiori agevolazioni, congedi e permessi sul lavoro. </li>
        <li>Inoltre, il 56% dei papà non si rivede nei <b>modelli proposti dalla comunicazione dei brand</b>, che sono ritenuti troppo lontani dalla nostra realtà e propongono modelli in cui i papà non si riconoscono. I papà nelle pubblicità sono sempre rappresentati come "back-up della mamma", come un supporto e non come protagonisti.</li>
      </ul>
      <p>Sarebbe importante elaborare una comunicazione che si rivolga anche ai papà.</p>
      <p> </p>
      <p>Il nuovo modello di paternità è la conseguenza e causa di un nuovo modello di maternità, per due motivazioni: i papà sono chiamati a fare i padri e non solo ad esserlo. Le mamme sono sempre più presenti nel mondo del lavoro e quindi questa ridefinizione dei ruoli richiede un impegno paritario e condiviso all’interno della famiglia: papà e mamma sono complementari.</p>
      <p> </p>
      <h4>Nuovi papà e nuove mamme</h4>
      <p>La suddivisione dei ruoli, quindi, non appare per nulla rigida. I papà sono capaci di sostituire la mamma in tutto o quasi e sono sempre più attenti e presenti nella vita del figlio.<br/>I papà rispetto alle mamme non occupano gli spazi dedicati alla confidenza e alla consolazione e affermano:</p>
      <blockquote>"quando stanno male cercano sempre la mamma".</blockquote>
      <p>I papà completano la comune linea educativa alternando tenerezza e rigore.</p>
      <p>Alla mamma si riconosce che è prima di tutto "vita" , lei "percepisce" il figlio, il padre lo "comprende".</p>
      <p>In questo sistema di priorità, i papà non si considerano assolutamente deficitari: si attribuiscono come territori elettivi il gioco e l’intrattenimento (soprattutto con i bambini più grandi), la capacità di essere più distaccati nell’imporre le regole.</p>
      <p> </p>
      <p>L'<b>inversione del modello familiare</b> impatta sull’autopercezione dei genitori: i "nuovi papà" si vivono come modello migliorativo rispetto al proprio padre, che aveva ruoli precisi ma lontani dai bisogni della quotidianità.</p>
      <p>Le "nuove mamme" percepiscono un deficit rispetto alle proprie mamme, spesso non lavoratrici e completamente dedicate ai figli e alla famiglia.</p>
      <p>I papà rispetto alle mamme si rivelano più rilassati e meno soggetti all’ansia da prestazione. Anche se consapevoli di non poter sempre essere come vorrebbero, il 57% di loro di percepisce come dei bravi papà, mentre solo il </p>
      <p> il 41% delle mamme ritiene di essere una brava mamma.</p>
      <p> </p>
      <h4>Tempo libero</h4>
      <p>Dedicare tempo libero alla famiglia è visto come</p>
      <ul>
        <li>un dovere per le mamme (45%),</li>
        <li>più un piacere o «libera scelta» per i papà (40%).</li>
      </ul>
      <p>Il 76% dei papà comunque  dichiara di destinare molto/abbastanza del proprio tempo ai figli. Solo un terzo di mamme e papà cerca consapevolmente dello spazio per sé.</p>
      <p> </p>
      <hr/>
      <p><a href="https://www.wetalks.it/"><b>Family Talks</b></a><br/>Osservatorio sul mondo famiglie che “dialoga” con mamme e papà con figli 0-14 anni. Per questa ricerca sono state prese in esame le mamme (2.260 donne) e i papà (800 uomini) con figli tra 0-14 anni.</p>
      <hr/>
      <p> </p>
      <related>
        <h4>LEGGI ANCHE</h4>
        <a href="https://www.nostrofiglio.it/famiglia/papa/storia-papa-che-ha-imparato-ad-amare"/>
      </related>
      <h3> </h3>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/news/buone-notizie/la-famiglia-di-oggi-mamma-e-papa-sono-piu-soddisfatti-dei-loro-ruoli"/>
        <a href="https://www.nostrofiglio.it/famiglia/frasi-per-mamme-papa-e-bambini"/>
        <a href="https://www.nostrofiglio.it/news/perche-i-papa-sono-piu-felici-e-meno-stressati-delle-mamme"/>
      </related>
    </article>
  </body>
</html>