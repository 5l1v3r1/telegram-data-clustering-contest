<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/qc077g"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ரஜினியின் கருத்து குறித்து அமைச்சர் ஜெயக்குமார் விமர்சனம்!"/>
    <meta property="og:description" content="ரஜினியின் கருத்து குறித்து அமைச்சர் ஜெயக்குமார் விமர்சனம்!"/>
  </head>
  <body>
    <article>
      <h1>ரஜினியின் கருத்து குறித்து அமைச்சர் ஜெயக்குமார் விமர்சனம்!</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">wasim</a></address>
      <p>
        <b>நடிகர் ரஜினி கூறிய அதிசயம் தமிழகத்தில் நடக்காது என மீன்வளத்துறை அமைச்சர் ஜெயக்குமார் தெரிவித்துள்ளார். சென்னையில் செய்தியாளர்களிடம் பேசிய அவர், 2021ம் ஆண்டிலும் அதிமுக ஆட்சியே தொடரும் என தெரிவித்தார். </b>
      </p>
      <p>சென்னை தி.நகரில் உள்ள சர்பிட்டி.தியாகராயர் கலை அரங்கத்தில் முதலமைச்சரின் சிறப்பு குறைதீர் திட்டத்தின் கீழ் நலத்திட்ட உதவிகள் வழங்கும் நிகழ்ச்சியில் பங்கேற்ற அவர், செய்தியாளர்களுக்கு பேட்டியளித்தார். நடிகர்கள் ரஜினி, கமல் மற்றும் விஜய் என யாராக இருந்தாலும், அவர்களுக்கு அரியாணை ஆசை இருப்பது ஜனநாயக உரிமை என்றபோதிலும், மக்களுக்காக சிறப்பாக நடைபெற்று வரும் அரசை விமர்சிக்கக்கூடாது என கூறினார். </p>
      <p>அதிமுக மீது கல்லெறிந்தால் அது அவர்கள் மீதே விழும் என கூறிய அமைச்சர் ஜெயக்குமார், அதிமுக அரசையும், ஆட்சியையும் விமர்சித்தால் அதற்கு தக்க பதிலடி கொடுக்கப்படும் எனவும் ஜெயக்குமார் தெரிவித்தார். மேலும் யாராக இருந்தாலும் அவர்கள் முதலில் மக்களுக்கு நல்லது செய்துவிட்டு அரசியலுக்கு வரவேண்டும் என்றும் மற்றவர்கள் மீது கல்லெறிந்து பதவிக்கு வரக்கூடாது அதற்கு ஆசையும் படக்கூடாது என்று அமைச்சர் ஜெயக்குமார் விமர்சித்தார்.</p>
    </article>
  </body>
</html>