<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/anadolujet-yuzde-20-indirimli-ucuracak/1649368"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="AnadoluJet yüzde 20 indirimli uçuracak"/>
    <meta property="og:description" content="AnadoluJet, tüm yurt içi ve Kuzey Kıbrıs Türk Cumhuriyeti seferlerinde yüzde 20 indirimli bilet kampanyası başlattı."/>
  </head>
  <body>
    <article>
      <h1>AnadoluJet yüzde 20 indirimli uçuracak</h1>
      <h2>AnadoluJet, tüm yurt içi ve Kuzey Kıbrıs Türk Cumhuriyeti seferlerinde yüzde 20 indirimli bilet kampanyası başlattı.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">İzzet Taşkıran  </a></address>
      <h4>İstanbul</h4>
      <p><b>THY </b>Basın Müşavirliğinden yapılan açıklamaya göre <b>AnadoluJet</b>, kış dönemine ait yeni kampanyasını duyurdu.</p>
      <p>Tüm yurt içi ve Kuzey Kıbrıs Türk Cumhuriyetine, vergi ve harçlar hariç yüzde 20 indirimli fiyatlarla uçuracak kampanya kapsamındaki biletler AnadoluJet mobil uygulaması ve internet sitesinde satışa sunuldu.</p>
      <p>Kampanyada, 19-21 Kasım'da AnadoluJet mobil uygulamaları ve "anadolujet.com" resmi sitesi üzerinden "AJKIS20" indirim kodu ile satın alınacak biletler, 1 Aralık 2019-31 Mart 2020'deki uçuşlarda kullanılabilecek.</p>
      <p>Kampanya, Erbil seferleri hariç icra edilecek olan uçuşlarda geçerli olurken "bebek" ve "Jetgenç" yolcu tipi dışında kalan tüm yolcu tipleri tarafından da kullanılabilecek. 27 Aralık 2019-1 Ocak 2020 ile 17 Ocak-3 Şubat 2020 tarihleri ise kampanya kapsamı dışında tutuldu.</p>
      <p>AnadoluJet uçuşları ve kampanyaları hakkındaki ayrıntılı bilgiye "444 25 38" numaralı çağrı merkezinden ya da "anadolujet.com" adresinden ulaşılabilecek.</p>
      <related>
        <a href="https://www.aa.com.tr/tr/turkiye/anadolujet-yuzde-20-indirimli-ucuracak/1649368"/>
        <a href="https://www.aa.com.tr/tr/ekonomi/anadolujetten-indirim-kampanyasi/1639006"/>
      </related>
    </article>
  </body>
</html>