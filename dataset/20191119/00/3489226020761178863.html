<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/serres-palaimaxos-podosfairisths-kathggeile-ekbiasmo-apo-eforiakoys"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Σέρρες: Παλαίμαχος ποδοσφαιριστής κατήγγειλε εκβιασμό από εφοριακούς"/>
    <meta property="og:description" content="Σε ανακριτή παραπέμφθηκαν να απολογηθούν δύο υπάλληλοι Δημόσιας Οικονομικής Υπηρεσίας και μία λογίστρια από τις Σέρρες που συνελήφθησαν κατόπιν διερεύνησης καταγγελίας που έφτασε στην Υπηρεσία Εσωτερικών Υποθέσεων Σωμάτων Ασφαλείας Βορείου Ελλάδος."/>
  </head>
  <body>
    <article>
      <h1>Σέρρες: Παλαίμαχος ποδοσφαιριστής κατήγγειλε εκβιασμό από εφοριακούς</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Σε ανακριτή παραπέμφθηκαν να απολογηθούν δύο υπάλληλοι Δημόσιας Οικονομικής Υπηρεσίας και μία λογίστρια από τις Σέρρες που συνελήφθησαν κατόπιν διερεύνησης καταγγελίας που έφτασε στην Υπηρεσία Εσωτερικών Υποθέσεων Σωμάτων Ασφαλείας Βορείου Ελλάδος.</h4>
      <p>Σύμφωνα, με τα όσα αναφέρονται σε ανακοίνωση της αστυνομίας: <i>«απαιτήθηκε το χρηματικό ποσό των 6.000 ευρώ για διευθέτηση φορολογικών υποχρεώσεων και επιβαρύνσεων»</i>. Το ποσό που βάρυνε φορολογικά τον παλαίμαχο ποδοσφαιριστή και, όπως ο ίδιος ανέφερε, επρόκειτο να διευθετηθεί, ξεπερνούσε τις 40.000 ευρώ και συνδεόταν με επιχειρηματική δραστηριότητα.</p>
      <p>Όταν απευθύνθηκε στις Εσωτερικές Υποθέσεις οργανώθηκε επιχείρηση η οποία οδήγησε στη σύλληψη της λογίστριας <i>«μετά την παραλαβή προσημειωμένου χρηματικού ποσού»</i> κι όπως αναφέρεται στην ίδια ανακοίνωση, "ακολούθησαν οι συλλήψεις των υπαλλήλων" της ΔΟΥ, ο ένας εκ των οποίων φέρεται να είναι ελεγκτής.</p>
      <p>Σε βάρος τους σχηματίστηκε δικογραφία για -κατά περίπτωση- αδικήματα της εγκληματικής ομάδας, δωροληψίας υπαλλήλου, εμπορίας επιρροής -μεσάζοντες κι εκβίασης. Οδηγήθηκαν στον εισαγγελέα και με βάση την δικογραφία ασκήθηκε εναντίον τους κακουργηματική δίωξη. Σύμφωνα με το ΑΠΕ - ΜΠΕ, παραπέμφθηκαν να απολογηθούν σε ανακριτή, από τον οποίο πήραν προθεσμία για την Πέμπτη ενώ μέχρι τότε παραμένουν υπό κράτηση.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>