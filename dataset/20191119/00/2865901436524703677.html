<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/inter-izabrao-naslednika-handanovicu-cena-20-000-000-evra/342894"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Inter izabrao naslednika Handanoviću, cena 20.000.000 evra"/>
    <meta property="og:description" content="U fokusu je reprezentativac Argentine"/>
  </head>
  <body>
    <article>
      <h1>Inter izabrao naslednika Handanoviću, cena 20.000.000 evra</h1>
      <h2>U fokusu je reprezentativac Argentine</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Slovenac <b>Samir Handanović</b> je godinama već jedan od najboljih čuvara mreže na svetu, ali sa svojih 35 godina ne predstavlja daleku budućnost Intera. Zato su u Milanu krenuli u potragu za dugoročnim rešenjem, a izbor je pao na 25-godišnjeg <b>Huana Musa</b>, javlja portal <i>Kalčomerkato</i>.</p>
      <p>Argentinac brani sjajno u Udinezeu ove sezone što je privuklo pažnju Intera koji bi mogao da ga dovede narednog leta. Postoji i opcija po kojoj bi ga klub iz Lombardije otkupio, ali i ostavio na jednogodišnjoj pozajmicu u Udinezeu kako bi stigao tek 2021. godine spreman da zameni vremešnog <b>Handanovića</b>.</p>
      <p>Reprezentativac Argentine je procenjen na 10.000.000 evra, ali Zebre ga se ne bi odrekle za manje od 20.000.000, javljaju italijanski mediji. Inače, i <b>Samir</b> <b>Handanović</b> je svojevremeno stigao na Meacu baš iz Udina tako da je uspešna staza za golmane odavno utabana.</p>
      <figure>
        <img src="https://mozzartsport.com/upload/CKEditor/19.11.2019./12-sigurna%20kuca.jpg"/>
      </figure>
      <p><b>Foto</b>: <i>Reuters </i></p>
    </article>
  </body>
</html>