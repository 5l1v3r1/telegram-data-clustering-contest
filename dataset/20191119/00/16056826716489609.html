<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199945"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="সেতুর নিচে বস্তা বস্তা পঁচা পিয়াজ"/>
    <meta property="og:description" content="কুমিল্লার দাউদকান্দি উপজেলার গৌরীপুর পূর্ব বাজারে সেতুর নিচে ময়লার ভাগাড়ে বস্তা বস্তা পঁচা পিয়াজ দেখা গেছে। তবে কে বা কারা সেতুর নিচে পিয়াজ ফেলে যায় তা জানা যায়নি। সোমবার পথচারীরা যাওয়ার সময় সেতুর নিচে পিয়াজের বস্তা দেখে মনে কৌতূহল জাগে। কেউ কেউ ছবি তুলে সামাজিক যোগাযোগ মাধ্যম ফেসবুকে পোস্ট করেন। পরে ছবিগুলো মুহূর্তে ভাইরাল হয়ে যায়। গৌরীপুর বাজারের ব্যবসায়ী জামাল হোসেন বলেন, পিয়াজের দাম বেড়ে যাওয়ায় যেখানে নিম্ন আয়ের মানুষ রান্নার জন্য পিয়াজ কিনতে পারছে না, সেখানে এক শ্রেণির ব্যবসায়ী পিয়াজ গুদামজাত করে পঁচিয়ে ফেলছে। পঁচিয়ে সেতুর নিচে ফেলে দেয়া মানে দেশের সম্পদের অপচয় করা, পাশাপাশি ভোক্তার অধিকার হরণ করা। তাদের খুঁজে বের করে আইনের আওতায় আনতে হবে।এ বিষয়ে ভোক্তা অধিকার সংরক্ষণ কুমিল্লার সহকারী পরিচালক আছাদুল ইসলাম বলেন, গুদামজাত করে পিয়াজ পঁচানোর অভিযোগ খতিয়ে দেখা হবে। প্রমাণিত হলে সংশ্লিষ্ট ব্যক্তির বিরুদ্ধে ব্যবস্থা নেয়া হবে।"/>
  </head>
  <body>
    <article>
      <h1>সেতুর নিচে বস্তা বস্তা পঁচা পিয়াজ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">অনলাইন ডেস্ক</a></address>
      <p>কুমিল্লার দাউদকান্দি উপজেলার গৌরীপুর পূর্ব বাজারে সেতুর নিচে ময়লার ভাগাড়ে বস্তা বস্তা পঁচা পিয়াজ দেখা গেছে। তবে কে বা কারা সেতুর নিচে পিয়াজ ফেলে যায় তা জানা যায়নি। সোমবার পথচারীরা যাওয়ার সময় সেতুর নিচে পিয়াজের বস্তা দেখে মনে কৌতূহল জাগে। কেউ কেউ ছবি তুলে সামাজিক যোগাযোগ মাধ্যম ফেসবুকে পোস্ট করেন। পরে ছবিগুলো মুহূর্তে ভাইরাল হয়ে যায়।</p>
      <p>গৌরীপুর বাজারের ব্যবসায়ী জামাল হোসেন বলেন, পিয়াজের দাম বেড়ে যাওয়ায় যেখানে নিম্ন আয়ের মানুষ রান্নার জন্য পিয়াজ কিনতে পারছে না, সেখানে এক শ্রেণির ব্যবসায়ী পিয়াজ গুদামজাত করে পঁচিয়ে ফেলছে। পঁচিয়ে সেতুর নিচে ফেলে দেয়া মানে দেশের সম্পদের অপচয় করা, পাশাপাশি ভোক্তার অধিকার হরণ করা। তাদের খুঁজে বের করে আইনের আওতায় আনতে হবে।</p>
      <p>এ বিষয়ে ভোক্তা অধিকার সংরক্ষণ কুমিল্লার সহকারী পরিচালক আছাদুল ইসলাম বলেন, গুদামজাত করে পিয়াজ পঁচানোর অভিযোগ খতিয়ে দেখা হবে।</p>
      <p>প্রমাণিত হলে সংশ্লিষ্ট ব্যক্তির বিরুদ্ধে ব্যবস্থা নেয়া হবে।</p>
      <p>এই বিভাগের সর্বাধিক পঠিত</p>
    </article>
  </body>
</html>