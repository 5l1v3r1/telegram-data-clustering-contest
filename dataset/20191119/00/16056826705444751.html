<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199918"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ব্রাহ্মণবাড়িয়ায় কিশোরের বিরুদ্ধে ৩ শিশুকে যৌন নিপীড়নের অভিযোগ"/>
    <meta property="og:description" content="ব্রাহ্মণবাড়িয়ায় এক কিশোরের বিরুদ্ধে তিন শিশুকে যৌন নিপীড়নের অভিযোগ পাওয়া গেছে। সোমবার দুপুরে ওই তিন শিশুকে জেলা সদর হাসপাতালে ভর্তি করা হয়। এ ঘটনায় অভিযুক্ত মো. ইমন মিয়াকে (১৭) আটক করেছে পুলিশ। সে সদর উপজেলার বাসুদেব ইউনিয়নের ঘাটিয়ারা এলাকার শাহীন ভূঁইয়ার ছেলে। সে স্থানীয় একটি বিদ্যালয়ের নবম শ্রেণির ছাত্র।ঘটনার শিকার শিশুদের পরিবারের লোকজন ও পুলিশ জানায়, রোববার বিকালে বাড়ির ওঠানে খেলা করছিলো কয়েকজন শিশু। এ সময় তাদের মধ্য থেকে ৮ বছরের দুই শিশুকে তুলে নিয়ে যায় ইমন। স্থানীয় খলিল ভূঁইয়ার বাড়িতে নিয়ে গিয়ে তাদেরকে পালাক্রমে যৌন নিপীড়ন করে সে। পরে ওই ঘরে ভুক্তভোগী শিশুদের এক সহপাঠি ঢুকে এ অবস্থা দেখে স্থানীয়দের জানালে তারা ইমনকে আটক করে। এর আগে ১৫ই নভেম্বর দুপুরে একই এলাকার ৯ বছরের এক শিশুকেও যৌন নিপীড়ন করে ইমন। বাড়ির পাশের দোকানে গেলে ইমন শিশুটিকে ফুঁসলিয়ে একটি বাড়িতে নিয়ে গিয়ে যৌন নিপীড়ন করে। জেলা সদর হাসপাতালের তত্ত্বাবধায়ক ডা. শওকত হোসেন জানান, ঘটনার শিকার ৩ শিশু হাসপাতালে ভর্তি রয়েছে।  তাদের ডাক্তারি পরীক্ষা  চলছে। তাদের বয়স নির্ধারণের জন্যে রেডিওলজিক্যাল পরীক্ষা করা হবে বলেও জানান তিনি। ব্রাহ্মণবাড়িয়া সদর মডেল…"/>
  </head>
  <body>
    <article>
      <h1>ব্রাহ্মণবাড়িয়ায় কিশোরের বিরুদ্ধে ৩ শিশুকে যৌন নিপীড়নের অভিযোগ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার, ব্রাহ্মণবাড়িয়া থেকে</a></address>
      <p>ব্রাহ্মণবাড়িয়ায় এক কিশোরের বিরুদ্ধে তিন শিশুকে যৌন নিপীড়নের অভিযোগ পাওয়া গেছে। সোমবার দুপুরে ওই তিন শিশুকে জেলা সদর হাসপাতালে ভর্তি করা হয়। এ ঘটনায় অভিযুক্ত মো. ইমন মিয়াকে (১৭) আটক করেছে পুলিশ। সে সদর উপজেলার বাসুদেব ইউনিয়নের ঘাটিয়ারা এলাকার শাহীন ভূঁইয়ার ছেলে। সে স্থানীয় একটি বিদ্যালয়ের নবম শ্রেণির ছাত্র।</p>
      <p>ঘটনার শিকার শিশুদের পরিবারের লোকজন ও পুলিশ জানায়, রোববার বিকালে বাড়ির ওঠানে খেলা করছিলো কয়েকজন শিশু। এ সময় তাদের মধ্য থেকে ৮ বছরের দুই শিশুকে তুলে নিয়ে যায় ইমন। স্থানীয় খলিল ভূঁইয়ার বাড়িতে নিয়ে গিয়ে তাদেরকে পালাক্রমে যৌন নিপীড়ন করে সে। পরে ওই ঘরে ভুক্তভোগী শিশুদের এক সহপাঠি ঢুকে এ অবস্থা দেখে স্থানীয়দের জানালে তারা ইমনকে আটক করে।</p>
      <p>এর আগে ১৫ই নভেম্বর দুপুরে একই এলাকার ৯ বছরের এক শিশুকেও যৌন নিপীড়ন করে ইমন। বাড়ির পাশের দোকানে গেলে ইমন শিশুটিকে ফুঁসলিয়ে একটি বাড়িতে নিয়ে গিয়ে যৌন নিপীড়ন করে।</p>
      <p>জেলা সদর হাসপাতালের তত্ত্বাবধায়ক ডা. শওকত হোসেন জানান, ঘটনার শিকার ৩ শিশু হাসপাতালে ভর্তি রয়েছে।  তাদের ডাক্তারি পরীক্ষা  চলছে। তাদের বয়স নির্ধারণের জন্যে রেডিওলজিক্যাল পরীক্ষা করা হবে বলেও জানান তিনি।</p>
      <p>ব্রাহ্মণবাড়িয়া সদর মডেল থানার ওসি মো. সেলিম উদ্দিন জানান, ঘটনার খবর পেয়ে পুলিশ হাসপাতালে যায়। পরে ইমন মিয়াকে আটক করা হয়।</p>
      <p>এই বিভাগের সর্বাধিক পঠিত</p>
    </article>
  </body>
</html>