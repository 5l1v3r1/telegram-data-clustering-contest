<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/syriza-h-kybernhsh-anabiwnei-praktikes-poy-parapempoyn-se-skoteines-epoxes"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ΣΥΡΙΖΑ: Η κυβέρνηση αναβιώνει πρακτικές που παραπέμπουν σε σκοτεινές εποχές"/>
    <meta property="og:description" content="Εξηγήσεις από την ηγεσία του υπουργείου Προστασίας του Πολίτη ζητά ο ΣΥΡΙΖΑ μετά από τις σημερινές αποκαλύψεις της Εφημερίδας των Συντακτών για παράνομες παρακολουθήσεις πολιτών."/>
  </head>
  <body>
    <article>
      <h1>ΣΥΡΙΖΑ: Η κυβέρνηση αναβιώνει πρακτικές που παραπέμπουν σε σκοτεινές εποχές</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Εξηγήσεις από την ηγεσία του υπουργείου Προστασίας του Πολίτη ζητά ο ΣΥΡΙΖΑ μετά από τις σημερινές αποκαλύψεις τ<a href="https://www.documentonews.gr/article/kataggelies-gia-parakoloythhsh-diadhlwtwn-mesw-koriwn-ypshlhs-texnologias">ης Εφημερίδας των Συντακτών για παράνομες παρακολουθήσεις πολιτών.</a></h4>
      <p>«Η κυβέρνηση της Ν.Δ. αναβιώνει πρακτικές ακραίας καταστολής που παραπέμπουν σε σκοτεινές εποχές» αναφέρει η ανακοίνωση και ερωτά το αρμόδιο υπουργείο:</p>
      <ul>
        <li>
          <i>Είναι σε γνώση της η παράνομη πρακτική της παρακολούθησης πολιτών μέσω συσκευών γεωεντοπισμού;</i>
        </li>
        <li>
          <i>Καλύπτει, πολιτικά και υπηρεσιακά, την πρακτική των ΜΑΤ να επιτίθενται βίαια, και δίχως να έχει προηγηθεί πρόκληση, σε πολίτες;</i>
        </li>
        <li>
          <i>Προτίθεται να κάνει κάτι για τις καταγγελίες, που όλο πυκνώνουν, για πρακτικές της αστυνομίας που παραβιάζουν τα ατομικά και κοινωνικά δικαιώματα;</i>
        </li>
      </ul>
      <p>και καταλήγει:</p>
      <p>
        <i>«Δεν πρόκειται να επιτρέψουμε στον κ. Μητσοτάκη και την κυβέρνηση του να καταλύσει κάθε έννοια κράτους δικαίου.»</i>
      </p>
      <p>
        <b>Διαβάστε επίσης: </b>
        <b>
          <a href="https://www.documentonews.gr/article/kataggelies-gia-parakoloythhsh-diadhlwtwn-mesw-koriwn-ypshlhs-texnologias">Καταγγελίες για παρακολούθηση διαδηλωτών μέσω «κοριών» υψηλής τεχνολογίας</a>
        </b>
      </p>
      <p>
        <b>Ανακοίνωση Γραφείου Τύπου ΣΥΡΙΖΑ</b>
      </p>
      <p>
        <i>«Η κυβέρνηση της Ν.Δ. αναβιώνει πρακτικές ακραίας καταστολής που παραπέμπουν σε σκοτεινές εποχές</i>
      </p>
      <p>
        <i>Η σημερινή αποκάλυψη της «Εφημερίδας των Συντακτών» για τις παράνομες παρακολουθήσεις πολιτών, μέσω συσκευών γεωεντοπισμού, συνιστά το αποκορύφωμα μιας σειράς πρακτικών ακραίας καταστολής της κυβέρνησης της Νέας Δημοκρατίας. Η ελληνική κοινωνία παρακολουθεί ανήσυχη τον αυταρχικό κατήφορο της κυβέρνησης: την απρόκλητη άσκηση βίας ακόμα και κατά γονιών ανήλικων συλληφθέντων χθες στην Ευελπίδων, την επίθεση σε φοιτητές και φοιτήτριες στην ΑΣΟΕΕ, τις βίαιες συλλήψεις και τον ξυλοδαρμό περαστικών και πολιτών χωρίς καμία αιτία.</i>
      </p>
      <p>
        <i>Η κυβέρνηση της Ν.Δ. αναβιώνει πρακτικές που παραπέμπουν σε σκοτεινές εποχές.</i>
      </p>
      <p>
        <i>Ως εδώ.</i>
      </p>
      <p>
        <i>Η πολιτική ηγεσία του υπουργείου Προστασίας του Πολίτη οφείλει να δώσει εξηγήσεις:</i>
      </p>
      <ul>
        <li>
          <i>Είναι σε γνώση της η παράνομη πρακτική της παρακολούθησης πολιτών μέσω συσκευών γεωεντοπισμού;</i>
        </li>
        <li>
          <i>Καλύπτει, πολιτικά και υπηρεσιακά, την πρακτική των ΜΑΤ να επιτίθενται βίαια, και δίχως να έχει προηγηθεί πρόκληση, σε πολίτες;</i>
        </li>
        <li>
          <i>Προτίθεται να κάνει κάτι για τις καταγγελίες, που όλο πυκνώνουν, για πρακτικές της αστυνομίας που παραβιάζουν τα ατομικά και κοινωνικά δικαιώματα;</i>
        </li>
      </ul>
      <p>
        <i>Δεν πρόκειται να επιτρέψουμε στον κ. Μητσοτάκη και την κυβέρνηση του να καταλύσει κάθε έννοια κράτους δικαίου.»</i>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>