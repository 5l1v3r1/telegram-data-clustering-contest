<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teamworld.it/spettacolo-tv/netflix-la-casa-di-carta-quinta-stagione-streaming-italia/"/>
    <meta property="og:site_name" content="Team World"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Tutto sulla quinta stagione de La Casa de Papel: trama e trailer ufficiale"/>
    <meta property="og:description" content="Scopri tutto sulla quinta stagione de La Casa di Carta, titolo originale La Casa de Papel, in onda su Netflix Italia. Ecco trama e trailer ufficiale."/>
  </head>
  <body>
    <article>
      <h1>Tutto sulla quinta stagione de La Casa de Papel: trama e trailer ufficiale</h1>
      <h2>Scopri tutto sulla quinta stagione de La Casa di Carta, titolo originale La Casa de Papel, in onda su Netflix Italia. Ecco trama e trailer ufficiale.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Redazione di Team World</a></address>
      <p>Guarda in streaming su <b>Netflix</b> la quinta stagione de <b>La Casa di Carta</b> (<i>titolo originale La Casa de Papel</i>). La data di uscita non è ancora stata resa nota.</p>
      <p>Buone notizie per i fan della serie TV spagnola, che, ancora in attesa del quarto capitolo – in arrivo a gennaio 2020 – possono gioire per la <b>conferma ufficiale di una QUINTA STAGIONE</b>. L’annuncio arriva il 17 novembre 2019 direttamente<b> dal regista e produttore Jesus Colmenar</b> e da<b> Pedro Alonso</b>, attore che interpreta il personaggio di <i>Berlino</i>, durante il loro panel al <i>Festival del Cinema di Almeria (Spagna). </i>Queste le parole di Colmenar:</p>
      <blockquote>“Se non avessimo trovato una ragione valida, e non avessimo potuto ‘correggere’ la storia per poter raccontare ancora qualcosa, non saremmo sicuramente tornati. La quarta stagione sarà piuttosto dura per gli spettatori, ma possiamo dire con tranquillità che ci sarà anche una quinta”</blockquote>
      <p>Durante il Festival, il produttore ha anticipato anche l’uscita di uno <a href="https://www.teamworld.it/spettacolo-tv/la-casa-di-carta-spin-off/"><b>spin-off de La Casa di Carta</b></a> incentrato su uno dei personaggi della banda de Il Professore.</p>
      <p>Se ti stai chiedendo <b>quanto costa Netflix e i prezzi per guardare serie TV e film in streaming</b> sulla celebre piattaforma,<a href="https://www.teamworld.it/spettacolo-tv/netflix-italia-costo-abbonamenti-per-guardare-serie-tv-e-film-in-streaming/"> qui trovi tutte le risposte alle tue domande. </a></p>
      <h3>La Casa di Carta 5 uscita in Italia</h3>
      <p>E’ ancora troppo presto per parlare di un’eventuale data di uscita della quinta stagione della serie su Netflix, in quanto deve ancora andare in onda la quarta; <b>le riprese non sono inoltre ancora iniziate.</b> Bisognerà presumibilmente attendere la fine del 2020, o addirittura l’inizio del 2021.</p>
      <h3>La Casa di Carta 5 trama</h3>
      <p>Non essendo ancora uscita la quarta stagione, non si hanno ancora informazioni o anticipazioni sulla trama della quinta. Non è esclusa però la possibilità che la serie esca dai confini spagnoli, portando la banda negli Stati Uniti o in Sud America. Durante un’intervista il produttore Alex Pina aveva dichiarato:</p>
      <blockquote>“in tanti hanno proposto di spostarla, è saltato fuori anche il nome di Fort Knox, ma La Casa de Papel ha un’impronta latina”</blockquote>
      <h3>La Casa di Carta 5 trailer</h3>
      <p>Il trailer della quinta stagione non è ancora stato pubblicato. I primi contenuti video usciranno in seguito all’inizio delle riprese della serie, programmato – si vocifera – per l’inizio del 2020.</p>
      <h3>Dove vedere la serie: La Casa di Carta</h3>
      <p><b>La Casa di Carta</b>, titolo originale <i>La Casa de Papel,</i> è una serie TV spagnola dal successo straordinario, e vede come protagonisti<b> Il Professore</b> e <b>la sua banda</b>, reclutata per mettere in atto due rapine di grosso calibro: una alla Zecca Nazionale di Madrid, e una alla Banca di Spagna. A tutti i componenti della banda è assegnato un soprannome, per far si che i veri nomi non vengano mai svelati, che consiste nel nome di una città: <i>Berlino, Tokyo, Rio, Denver, Nairobi, Palermo, Mosca…</i></p>
      <p>Al momento, la serie è composta da 3 stagioni: <b>La Casa di Carta 1, La Casa di Carta 2 e La Casa di Carta 3</b> sono disponibili in streaming su <i>Netflix Italia</i>. <a href="https://www.teamworld.it/spettacolo-tv/netflix-la-casa-di-carta-quarta-stagione-streaming-italia/"><b>La Casa di Carta 4</b></a> invece deve ancora uscire.</p>
      <h3>Di cosa parla la Casa di Carta **SPOILER**</h3>
      <p>
        <b>TRAMA STAGIONI 1 E 2</b>
      </p>
      <p>Le prime due stagioni della serie vedono 8 persone reclutate da Il Professore per una rapina alla zecca nazionale spagnola di Madrid: lo scopo è quello di stampare circa 2,4 miliardi di euro con la collaborazione degli ostaggi, e poi fuggire.</p>
      <p>Prima di irrompere alla zecca di stato, la banda viene istruita per 5 mesi da Il Professore, che ha studiato e pianificato il colpo in ogni minimo dettaglio, compresi possibili errori ed imprevisti.</p>
      <p>Con un ingegnoso espediente la banda riesce entrare nella zecca: inizia la rapina. Negoziatore della polizia l’ispettore Raquel Murillo, una donna con problemi di natura sia personale sia professionale.</p>
      <p>Le prime due stagioni seguono l’andamento della rapina dove lo scandire del tempo si calcola in ore dall’inizio del colpo.</p>
      <p>Dopo aver portato a termine (e con successo) il colpo, la banda – privata di Berlino morto per consentire ai compagni di scappare – si divide.</p>
      <p>
        <b>TRAMA </b>
        <b>STAGIONE 3</b>
      </p>
      <p>La terza stagione è incentrata sul salvataggio di Rìo, che in seguito ad un contatto telefonico con Tokio. è stato catturato dalle autorità di Panama in seguito ad un’intercettazione.</p>
      <p>Tokyo, coinvolta in una relazione amorosa con il ragazzo, si mette in contatto con Il Professore che riunisce la banda per escogitare un nuovo piano e provare a liberare Rìo.</p>
      <p>La banda, a cui si sono aggiunti nel corso della storia nuovi personaggi, riesce abilmente ad entrare nella Banca di Spagna, a liberare Rìo e ad estrarre oro e documenti segreti del governo spagnolo dall’inespugnabile caveau.</p>
      <p>La terza stagione termina con la morte di Nairobi (ma tanti si domandano: è morta sul serio?) e la banda ancora rinchiusa nella Banca sotto-attacco dalla Polizia che ha causato la morte di uno del gruppo.</p>
      <p><b>Tokyo</b> è la voce narrante di tutta la storia.</p>
      <p>
        <b>TRAMA STAGIONE 4</b>
      </p>
      <p>Ad ottobre 2019 <b>Álex Pina</b>, produttore e showrunner della <i>Casa di Carta,</i> ha dichiarato che nella quarta stagione ci sarà un rallentamento dell’azione e un maggior approfondimento psicologico ed emotivo dei personaggi, queste le sue parole:</p>
      <blockquote>“In questa quarta stagione, ciò che ci riproponiamo di fare è fermarci per un po’. Ridurre la velocità in modo da poter assaporare in modo drammatico le vicissitudini di alcuni personaggi e poi colpire di nuovo a metà stagione. <b>È una stagione molto speciale e con bombe molto potenti</b>“.</blockquote>
      <related>
        <a href="https://www.teamworld.it/spettacolo-tv/netflix-la-casa-di-carta-quarta-stagione-streaming-italia/"/>
        <a href="https://www.teamworld.it/spettacolo-tv/netflix-lucifer-quinta-stagione-streaming-italia/"/>
        <a href="https://www.teamworld.it/spettacolo-tv/netflix-peaky-blinders-quinta-stagione-streaming-italia/"/>
      </related>
    </article>
  </body>
</html>