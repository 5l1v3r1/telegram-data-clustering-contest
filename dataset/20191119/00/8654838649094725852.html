<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/il-signore-degli-anelli-serie-amazon-seconda-stagione-gia-confermata.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Il Signore degli Anelli, serie Amazon: seconda stagione già confermata"/>
    <meta property="og:description" content="Ancora prima di vedere come sia e la ricezione del pubblico, Amazon Prime Video ha già confermato la produzione di una seconda stagione per Il Signore degli Anelli.. Non ne sappiamo ancora moltiss..."/>
  </head>
  <body>
    <article>
      <h1>Il Signore degli Anelli, serie Amazon: seconda stagione già confermata</h1>
      <h2>Ancora prima di vedere come sia e la ricezione del pubblico, Amazon Prime Video ha già confermato la produzione di una seconda stagione per Il Signore degli Anelli.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Non ne sappiamo ancora moltissimo, ma a quanto pare la serie TV de <b>Il Signore degli Anelli</b>, in produzione presso <b>Amazon</b> Prime Video, è già stata rinnovata per una <b>seconda stagione</b>, a quanto pare a prescindere dai risultati (presumibilmente positivi) che otterrà una volta trasmessa al pubblico.<br/><br/>Nel frattempo, prosegue la produzione della prima stagione, di cui sono <b>iniziate le riprese</b> in particolare per i primi due episodi ma la seconda stagione avrà già un ruolo attivo nella costruzione della prima, visto che è previsto un periodo di stop dopo la conclusione dei lavori sui primi due episodi per studiare le <b>sceneggiature</b> della seconda stagione prima di proseguire con l'ultima parte della prima.<br/><br/>Questo può rendersi necessario nel caso in cui ci sia la necessità, per la seconda stagione, di sfruttare ambientazioni e materiali in utilizzo già con la produzione della prima e anche per avere una visione più coesa nella costruzione della storia.<br/><br/>In attesa di vedere qualcosa di più concreto sulla nuova serie de Il Signore degli Anelli da parte di Amazon, ricordiamo che <a href="https://multiplayer.it/notizie/il-signore-degli-anelli-serie-amazon-joseph-mawle-il-trono-di-spade-villain.html">Joseph Mawle de Il Trono di Spade sarà il villain</a>, che la serie <a href="https://multiplayer.it/notizie/il-signore-degli-anelli-serie-amazon-sara-girata-nuova-zelanda.html">sarà girata in Nuova Zelanda</a> e che a quanto pare c'è un rigido controllo sulla sua produzione, con <a href="https://multiplayer.it/notizie/il-signore-degli-anelli-serie-tv-amazon-limiti-concessioni-storia.html">limiti e concessioni precise sulla storia</a>.</p>
      <figure>
        <img src="https://multiplayer.net-cdn.it/thumbs/images/2019/07/27/lotr_via_amazon_header_jpg_1400x0_q85.jpg"/>
      </figure>
      <ul>
        <li>
          <a href="https://www.hdblog.it/amazon/articoli/n512821/signore-anelli-amazon-serie-seconda-stagione/">Fonte</a>
        </li>
      </ul>
    </article>
  </body>
</html>