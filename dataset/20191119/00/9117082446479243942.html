<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/genova-scatta-la-misura-antimafia-a-un-ex-membro-della-baby-gang-los-toros-213403.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Genova, scatta la misura antimafia a un ex membro della baby gang Los Toros"/>
    <meta property="og:description" content="GENOVA - Misura antimafia per un ex membro della baby gang Los Toros. I finanzieri della nucleo di polizia economico-finanziaria di Genova hanno eseguito la misura di prevenzione personale della sorveglianza speciale per un ragazzo di 26 anni di origini cinesi per la sua pericolosità sociale."/>
  </head>
  <body>
    <article>
      <h1>Genova, scatta la misura antimafia a un ex membro della baby gang Los Toros</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="https://www.primocanale.it/immagininews/thumbs/213403-420x236.jpg"/>
      </figure>
      <p><b>GENOVA - </b><b>Misura antimafia per un ex membro della baby gang Los Toros.</b> I finanzieri della nucleo di polizia economico-finanziaria di Genova hanno eseguito la misura di prevenzione personale della sorveglianza speciale per un ragazzo di 26 anni di origini cinesi per la sua pericolosità sociale.</p>
      <p><b>Il giovane aveva già numerosi precedenti penali e il questore aveva emesso nei suo confronti, nel 2015, un avviso orale</b>. In passato, era stato condannato per associazione per delinquere, lesioni e rapina perché membro della baby gang Los Toros e per detenzione e traffico di stupefacenti. L'ultima condanna, a 2 anni e 2 mesi di reclusione, risale allo scorso ottobre perché era coinvolto nell'importazione dalla Spagna di oltre un chilo di marijuana insieme ad altri due spacciatori, una giovane genovese e un rumeno.</p>
      <p><b>La procura di Genova ha chiesto l'applicazione della misura disciplinata dal codice antimafia</b>. Il ragazzo avrà l'obbligo di soggiorno nel Comune di Genova, non potrà tenere armi e non potrà rincasare più tardi delle ore 21 e uscire prima delle 5 del mattino.</p>
    </article>
  </body>
</html>