<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/ekonomika/vaks-povernuv-prokuroru-vydilenyj-akt-spravi-yuuaes"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T15:40:01+00:00"/>
    <meta property="og:title" content="ВАКС повернув прокурору виділений акт у справі ЮУАЕС"/>
    <meta property="og:description" content="Антикорупційний суд вирішив повернути обвинувальний акт відносного одного з обвинувачених у справі атомної електростанції."/>
  </head>
  <body>
    <article>
      <h1>ВАКС повернув прокурору виділений акт у справі ЮУАЕС</h1>
      <address>
        <time datetime="2019-11-19T15:40:01+00:00">19 Nov 2019, 15:40</time>
      </address>
      <p>
        <b>Суд повернув прокурору Спеціалізованої антикорупційної прокуратури обвинувальний акт відносно директора ТОВ «Арстрейд» Кирила Сахна, якого обвинувачують у причетності до розкрадання коштів Южно-Української АЕС на закупівлі загальноблочних щитів.</b>
      </p>
      <p>Таке рішення Вищий антикорупційний суд ухвалив 31 жовтня, повідомляє «Слово і Діло».</p>
      <p>Як відомо, спочатку Спеціалізована антикорупційна прокуратура наприкінці березня 2017 року уклала з обвинуваченим Сахном угоду про визнання провини і хотіла піти за спрощеною процедурою розгляду акту. Зазначений документ був направлений разом із обвинувальний актом до Шевченківського суду Києва, проте вже 16 травня суд повернув обвинувальний акт назад в прокуратуру. Через півтора місяці прокурор САП оскаржив таке рішення суду першої інстанції, а Апеляційний суд погодився з доводами сторони звинувачення й повернув акт на повторний розгляд. Водночас <a href="https://www.slovoidilo.ua/2018/02/05/novyna/pravo/sud-vdruhe-povernuv-obvynuvalnyj-akt-shhodo-fihuranta-spravy-yuzhno-ukrayinskoyi-aes">Шевченківський суд знову відмовив САП у розгляді цього акта</a>. Цього разу й <a href="https://www.slovoidilo.ua/2018/03/28/novyna/pravo/sap-prohrala-apelyacziyu-shhodo-obvynuvalnoho-aktu-spravi-yuzhno-ukrayinskoyi-aes">Київський апеляційний суду 28 березня 2018 року відмовив прокурорам</a>.</p>
      <p>У зв'язку з цим, САП скерувала до суду обвинувальний акт для розгляду за звичайною процедурою. <a href="https://www.slovoidilo.ua/2019/01/08/novyna/suspilstvo/sprava-yuzhno-ukrayinskoyi-aes-sud-pryznachyv-rozhlyadu-vydilenyj-akt">Суд навіть призначив підготовче засідання</a>, але пізніше передав акт до ВАКС. 27 вересня Антикорсуд призначив підготовче засідання на 7 жовтня.</p>
      <p>Пізніше 31 жовтня ВАКС вирішив повернути акт прокурору. Не погодившись з таким рішенням, прокурор подав скаргу. 12 листопада апеляційна палата ВАКС відкрила провадження за скаргою.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/06/novyna/ekonomika/sprava-yuuaes-pidozryuvanyj-prosyv-skasuvaty-dozvil-nabu-zaochne-slidstvo"/>
        <a href="https://www.slovoidilo.ua/2019/10/22/novyna/ekonomika/sprava-yuuaes-vaks-rozhlyane-obvynuvachennya-vidnosno-buxhaltera"/>
        <a href="https://www.slovoidilo.ua/2019/06/25/novyna/ekonomika/sprava-yuuaes-sud-vidmovyvsya-rozyasnyuvaty-vidvid-detektyva-ta-prokurora"/>
      </related>
    </article>
  </body>
</html>