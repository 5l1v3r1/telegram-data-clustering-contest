<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%cf%84%ce%bf%ce%b9%ce%bc%ce%ac%ce%b6%ce%b5%cf%84%ce%b1%ce%b9-%cf%84%ce%bf-%cf%80%cf%81%cf%8e%cf%84%ce%bf-%ce%b5%ce%bb%ce%bb%ce%b7%ce%bd%ce%b9%ce%ba%cf%8c-%ce%ba%cf%8c%ce%bc%ce%bc%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T15:11:33+00:00"/>
    <meta property="og:title" content="Ετοιμάζεται το πρώτο ελληνικό «Κόμμα για τα Ζώα»!"/>
    <meta property="og:description" content="Προ των πυλών βρίσκεται η ίδρυση ελληνικού πολιτικού κόμματος για τα ζώα! Έλληνες φιλόζωοι ανέλαβαν την πρωτοβουλία και ήδη αποφασίστηκε η πολιτική διακήρυξη του νέου κόμματος και η συλλογή υπογραφών, ενώ, όταν αυτά ολοκληρωθούν, θα ακολουθήσει η αίτηση προς τον Άρειο Πάγο ώστε να επισημοποιηθεί και τυπικά η ίδρυσή του."/>
  </head>
  <body>
    <article>
      <h1>Ετοιμάζεται το πρώτο ελληνικό «Κόμμα για τα Ζώα»!</h1>
      <address>
        <time datetime="2019-11-19T15:11:33+00:00">19 Nov 2019, 15:11</time>
      </address>
      <p>
        <b>Προ των πυλών βρίσκεται η ίδρυση ελληνικού πολιτικού κόμματος για τα ζώα! Έλληνες φιλόζωοι ανέλαβαν την πρωτοβουλία και ήδη αποφασίστηκε η πολιτική διακήρυξη του νέου κόμματος και η συλλογή υπογραφών, ενώ, όταν αυτά ολοκληρωθούν, θα ακολουθήσει η αίτηση προς τον Άρειο Πάγο ώστε να επισημοποιηθεί και τυπικά η ίδρυσή του.</b>
      </p>
      <p>Για όσους βρίσκουν περίεργη αυτήν την πρωτοβουλία, σημειώνουμε ότι τέτοια κόμματα υπάρχουν και λειτουργούν ήδη σε 13 κράτη-μέλη της Ε.Ε.</p>
      <p>Οι Έλληνες φιλόζωοι συνεργάζονται στενά με αυτά τα φιλοζωικά κοινοβουλευτικά κόμματα της Ευρώπης, το ολλανδικό Partij voor de Dieren (PvdD), το πορτογαλικό PAN ::: Pessoas-Animais-Natureza και το γερμανικό PARTEI MENSCH UMWELT TIERSCHUTZ, αλλά και το Κόμμα για τα Ζώα Κύπρου.</p>
      <figure>
        <img src="https://www.pentapostagma.gr/wp-content/uploads/2019/11/image-19.jpg"/>
      </figure>
      <p>Σε συνάντηση που έγινε στον Πειραιά το Σάββατο 16 Νοεμβρίου, συμφωνήθηκε η πολιτική διακήρυξη του νέου κόμματος και ήδη άρχισε η συλλογή των υπογραφών που απαιτούνται προκειμένου να ιδρυθεί και επισήμως το ελληνικό «Κόμμα για τα Ζώα», μέσα στους επόμενους μήνες.</p>
      <p>Την κίνηση αυτή θα εκπροσωπεί προσωρινά εξαμελής «Πρωτοβουλία για το Κόμμα για τα Ζώα», στην οποία συμμετέχουν οι:</p>
      <p>-Τζέισον-Αντιγόνη Δούσης, ακτιβιστής, διευθυντής ξενόγλωσσου εκπαιδευτικού οργανισμού<br/>-Δημήτρης Μαύρος (Δημήτρης Μαύρος), νομικός<br/>-Γκιζέλα Μαγκλή (Gizela Magli), ηθοποιός, ακτιβίστρια Anonymous for the Voiceless<br/>-Χριστίνα Παπή, ιατρός<br/>-Νίκος Ράπτης (Nikos Raptis), εκπαιδευτικός<br/>-Μαρία-Αστραδενή Σκούρτα (Maria Santorini), ηθοποιός, ακτιβίστρια DxE.</p>
      <p>Η πρωτοβουλία θα οργανώσει σε λίγες εβδομάδες τις πρώτες της εκδηλώσεις, με «νεανικό χρώμα και φυτοφαγική διάθεση», όπως αναφέρεται σε ανακοίνωση.</p>
    </article>
  </body>
</html>