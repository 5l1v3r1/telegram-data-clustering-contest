<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/shveciya-pripinila-spravu-proti-assanzha-330198_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T15:28:00+00:00"/>
    <meta property="og:title" content="Швеція припинила справу проти Ассанжа"/>
    <meta property="og:description" content="Зараз він утримується у в'язниці Белмарш в Лондоні."/>
  </head>
  <body>
    <article>
      <h1>Швеція припинила справу проти Ассанжа</h1>
      <h2>Зараз він утримується у в'язниці Белмарш в Лондоні.</h2>
      <address>
        <time datetime="2019-11-19T15:28:00+00:00">19 Nov 2019, 15:28</time>
      </address>
      <p>Шведська прокуратура припинила розслідування проти засновника Wikileaks Джуліана Ассанжа у справі про зґвалтування. Ассанж нині перебуває під вартою у Великій Британії, передає <a href="https://www.bbc.com/news/world-europe-50473792?ns_campaign=bbc_breaking&amp;ns_linkname=news_central&amp;ns_mchannel=social&amp;ns_source=twitter">BBC</a>.</p>
      <p>Ассанж, який заперечує звинувачення, уникав екстрадиції до Швеції протягом семи років після пошуку притулку в еквадорському посольстві в Лондоні в 2012 році.</p>
      <p>48-річний австралієць був виселений в минулому місяці і засуджений до 50 тижнів тюремного ув'язнення за порушення умов його застави.</p>
      <p>Зараз він утримується у в'язниці Белмарш в Лондоні.</p>
      <p>Засновника WikiLeaks <b><a href="https://dt.ua/WORLD/assanzha-zaareshtuvali-za-zapitom-ssha-skotlend-yard-308285_.html">Джуліана Ассанжа заарештували 11 квітня в Лондоні за запитом США</a>. </b>13 червня міністр внутрішніх справ Великої Британії Саджида Джавід підписав дозвіл на екстрадицію засновника WikiLeaks Джуліана Ассанжа в США. У США 47-річного Ассанжа звинувачують у змові з метою злому урядових комп'ютерних систем і порушенні закону про шпигунство. Сукупно йому пред'явили 17 звинувачень. Терміни по більшості з цих статей підсумовуються, тому йому може загрожувати до 180 років в'язниці.</p>
      <p>Головне звинувачення пов'язане з порушенням закону про шпигунство за оприлюднення секретних військових і дипломатичних документів Пентагону і Державного департаменту у 2010 році. Мова йде про одну з найвідоміших публікацій WikiLeaks: портал оприлюднив тисячі секретних документів США про перебіг війни в Афганістані та Іраку, в тому числі про інциденти, пов'язані з розстрілом мирних жителів.</p>
      <p>Зараз Ассанж відбуває 50-тижневий термін ув'язнення в Лондоні за порушення умов звільнення під заставу у 2012 році.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>