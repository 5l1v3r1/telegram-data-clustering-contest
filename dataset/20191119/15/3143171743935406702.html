<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/blitz-antidroga-a-torre-annunziata-i-nomi-dei-3-arrestati-a-messina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T15:21:59+00:00"/>
    <meta property="og:title" content="Blitz antidroga a Torre Annunziata, i nomi dei 3 arrestati a Messina"/>
    <meta property="og:description" content="Tra i 36 arrestati per lo spaccio di droga a domicilio e nelle carceri ci sono anche 3 messinesi. La base dei pusher era Torre Annunziata"/>
  </head>
  <body>
    <article>
      <h1>Blitz antidroga a Torre Annunziata, i nomi dei 3 arrestati a Messina</h1>
      <address><time datetime="2019-11-19T15:21:59+00:00">19 Nov 2019, 15:21</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Tra i 36 arrestati per lo spaccio di droga a domicilio e nelle carceri ci sono anche 3 messinesi. La base dei pusher era Torre Annunziata</i>
      </p>
      <p>Ci sono tre messinesi tra i 36 arrestati dai Carabinieri per spaccio di droga tra Torre Annunziata, Salerno e la città dello Stretto.</p>
      <p>Si tratta di Vittorio <b>Tamburella </b>(31 anni, si trovava ai domiciliari per altra causa), Massimiliano <b>Merlino </b>(36) e Vincenzo <b>Annunziata</b> (38, nato a Torre Annunziata ma rintracciato a Messina).</p>
      <p>Sarebbero loro il collegamento tra gli spacciatori napoletani e il messinese, dove sono avvenuti alcuni degli oltre 700 episodi scoperti dagli investigatori.</p>
      <p>Le consegne dello stupefacente – cocaina, marijuana, hashish e droghe sintetiche – avvenivano prevalentemente a domicilio, previa richiesta telefonica.</p>
      <p>Alcune dosi erano destinate alle carceri di Salerno e Lanciano.</p>
      <p>I tre messinesi coinvolti sono accusati di aver effettuato alcuni viaggi per l’acquisto dello stupefacente dalle piazze campane a Messina.</p>
      <h3>Articoli correlati</h3>
    </article>
  </body>
</html>