<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/685303/thriler-me-tin-exafanisi-prigkipissas-sti-saoudiki-aravia"/>
    <meta property="og:site_name" content="enikos.gr"/>
    <meta property="article:published_time" content="2019-11-19T15:30:00+00:00"/>
    <meta property="og:title" content="Θρίλερ με την εξαφάνιση πριγκίπισσας στη Σαουδική Αραβία"/>
    <meta property="og:description" content="Πέπλο μυστηρίου καλύπτει την υπόθεση εξαφάνισης της πριγκίπισσας Μπασμά μπιντ Σάουντ μπιν Αμντουλαζίζ Αλ Σαούντ στη Σαουδική Αραβία..."/>
  </head>
  <body>
    <article>
      <h1>Θρίλερ με την εξαφάνιση πριγκίπισσας στη Σαουδική Αραβία</h1>
      <address>
        <time datetime="2019-11-19T15:30:00+00:00">19 Nov 2019, 15:30</time>
      </address>
      <p>Πέπλο μυστηρίου καλύπτει την υπόθεση εξαφάνισης της πριγκίπισσας Μπασμά μπιντ Σάουντ μπιν Αμντουλαζίζ Αλ Σαούντ στη <a href="http://www.enikos.gr/international/678629/tragodia-sti-saoudiki-aravia-35-nekroi-se-trochaio-me-leoforeio">Σαουδική Αραβία</a>.</p>
      <p>Σύμφωνα με την Deutsche Welle, η πριγκίπισσα, η οποία είναι υπέρμαχος των ανθρώπινων δικαιωμάτων, θεωρείται αγνοούμενη και πολλοί είναι εκείνοι που πιστεύουν ότι βρίσκεται σε κατ' οίκον περιορισμό στο Ριάντ, χωρίς κατηγορητήριο.</p>
      <p>Πηγή προσκείμενη στην πριγκίπισσα, που μίλησε στην Deutsche Welle υπό τον όρο της ανωνυμίας για λόγους ασφαλείας, είπε ότι παρότι η οικογένειά της είχε επαφή με την πριγκίπισσα, η τελευταία δεν μπορούσε να μιλήσει ανοιχτά, καθώς οι επικοινωνίες της παρακολουθούνται.</p>
      <p>Ο εγκλεισμός της πριγκίπισσας και της κόρη της γίνεται σε μια περίοδο που οι επικριτές του πρίγκιπα του θρόνου Μοχάμεντ μπιν Σαλμάν κάνουν λόγο για δολοφονίες, εξαφανίσεις, φυλακίσεις μέσα στη βασιλική οικογένεια. Σύμφωνα με το δημοσίευμα οι Αρχές της Σαουδικής Αραβίας αρνήθηκαν να κάνουν κάποιο σχόλιο.</p>
      <p>Η ίδια πηγή ανέφερε ότι η πριγκίπισσα κρατείται από τον Μάρτιο, με την υποψία ότι προσπάθησε να διαφύγει από τη χώρα μαζί με την ενήλικη κόρη της, καθώς σκόπευε να ταξιδέψει στην Ελβετία για ιατρικούς λόγους. Από τότε, οι πηγές λένε ότι οι Αρχές της Σαουδικής Αραβίας δεν απαντούν στα αιτήματά τους για πληροφορίες.</p>
      <p>Σύμφωνα με έγγραφα, η πριγκίπισσα Μπασμά είχε τις απαραίτητες διαπιστεύσεις για να φύγει από τη Τζέντα στις 18 Δεκεμβρίου του περασμένου έτους συνοδευόμενη από την κόρη της, για επείγουσα ιατρική παρακολούθηση, όπως ζητήθηκε από τον Ελβετό γιατρό της. Ο κ. Leonard Bennett ο οποίος είναι ο δικηγόρος που κανόνισε τη μεταφορά της είπε ότι το αεροπλάνο με το οποίο θα ταξίδευε η πριγκίπισσα δεν απογειώθηκε και πως δεν της επετράπη να φύγει.</p>
      <p>Ο δικηγόρος ανέφερε ότι δύο μήνες μετά “βγήκε εκτός των ραντάρ, κανένας δεν ήξερε πού βρισκόταν. Φοβηθήκαμε για το χειρότερο” και πως έπειτα από πολλές προσπάθειες για τηλεφωνική επικοινωνία μαζί της εκείνη εμφανίστηκε αλλά ακουγόταν σαν να ήταν όμηρος.</p>
      <p>Σύμφωνα με τον Leonard Bennett το ταξίδι της προκάλεσε υποψίες επειδή σχεδίασε να φύγει μέσω Τουρκίας, μια χώρα που αντιμετωπίζεται ως εχθρική από το Ριάντ.</p>
      <p>Παρότι σύμφωνα με άτομα του περιβάλλοντός της οι υποψίες αποδείχθηκε ότι ήταν λανθασμένες, εξακολουθούν να μην ξέρουν γιατί βρίσκεται υπό κράτηση.</p>
      <p>Η πηγή υποστήριξε ότι δεν γνωρίζουν ποιος διέταξε τη σύλληψή της, αλλά επέμεινε ότι δεν ήταν υποκινούμενη πολιτικά και ότι δεν διατάχθηκε εν γνώσει των βασιλέων.</p>
      <p>Πηγή πληροφοριών/ΦΩΤΟ: dw.com</p>
      <related>
        <h4>σχετικά άρθρα</h4>
        <a href="http://www.enikos.gr/international/683662/i-prigkipissa-tou-kinimatografou-gkreis-keli-i-syntomi-kariera-ti%0A%20%20%20%20%0A"/>
        <a href="http://www.enikos.gr/international/683668/sok-sti-saoudiki-aravia-andras-machairose-kai-travmatise-treis-it%0A%20%20%20%20%0A"/>
        <a href="http://www.enikos.gr/international/682993/sto-dikastirio-o-fotis-ntoulos-gia-tin-exafanisi-tis-syzygou-tou-%0A%20%20%20%20%0A"/>
        <a href="http://www.enikos.gr/international/681403/xespa-i-mitera-tou-mikrou-ben-tha-eprepe-na-organono-to-parti-gen%0A%20%20%20%20%0A"/>
        <a href="http://www.enikos.gr/international/680217/spania-emfanisi-tis-syzygou-tou-kim-giongk-oun-tesseris-mines-met%0A%20%20%20%20%0A"/>
        <a href="http://www.enikos.gr/international/680099/neos-ypourgos-exoterikon-sti-saoudiki-aravia%0A%20%20%20%20%0A"/>
        <a href="http://www.enikos.gr/international/680019/vrikan-tsimentomeno-montelo-pente-mines-meta-tin-exafanisi-tou-ph%0A%20%20%20%20%0A"/>
        <a href="http://www.enikos.gr/international/685266/o-rompen-ton-dason-tis-konstantinoupolis-mystirio-me-ton-andra-po%0A%20%20%20%20%0A"/>
        <a href="http://www.enikos.gr/international/685220/dimiourgithike-o-protos-pagkosmios-geologikos-chartis-tou-exotiko%0A%20%20%20%20%0A"/>
      </related>
    </article>
  </body>
</html>