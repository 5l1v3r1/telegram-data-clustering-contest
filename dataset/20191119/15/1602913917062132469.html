<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/lucian-bode-ministrul-transporturilor-am-cerut-esalonarea-datoriilor-romatsa-penalitatile-au-ajuns-la-400-milioane-de-euro-18595462"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T15:46:19+00:00"/>
    <meta property="og:title" content="Lucian Bode, Ministrul Transporturilor: Am cerut eşalonarea datoriilor Romatsa, penalităţile au ajuns la 400 milioane de euro"/>
    <meta property="og:description" content="Ministrul Transporturilor, Infrastructurii şi Comunicaţiilor, Lucian Bode, a declarat marţi că a cerut eşalonarea datoriilor pe care statul român le are în cazul Romatsa, asftel încât să fie ridicată proprirea de pe conturile companiei. Doar penalităţile şi dobânzile sunt de 400 de milioane de euro."/>
  </head>
  <body>
    <article>
      <h1>Lucian Bode, Ministrul Transporturilor: Am cerut eşalonarea datoriilor Romatsa, penalităţile au ajuns la 400 milioane de euro</h1>
      <address><time datetime="2019-11-19T15:46:19+00:00">19 Nov 2019, 15:46</time> by <a rel="author">Laura Albu, Mediafax</a></address>
      <p>Ministrul Transporturilor, Infrastructurii şi Comunicaţiilor, Lucian Bode, a declarat marţi că a cerut eşalonarea datoriilor pe care statul român le are în cazul Romatsa, asftel încât să fie ridicată proprirea de pe conturile companiei. Doar penalităţile şi dobânzile sunt de 400 de milioane de euro.</p>
      <p>"Astăzi, noi, Guvernul României suntem determinaţi să aplicăm legea. Aplică legea, înseamnă ANAF-ul, împreună cu compania care se ocupă de..., reprezentanţii fraţilor Nicula, să întocmească un grafic de eşalonare a plăţilor datoriei pe care statul român o are, astfel încât proprirea de pe conturile Romatsa să fie ridicată. Comunicarea pe acest subiect va veni din partea companiei Romatsa şi din partea Ministerului de Finanţe, în viitorul foarte apropiat probabil săptămâna viitoare", a spus ministrul.</p>
      <p>Acesta a criticat decidenţii statului român pentru că nu s-au ocupat la timp de caz şi au permis ca penalităţile să ajungă la 400 de milioane de euro.</p>
      <p>Romatsa este un pic în colateral cu procesul pe care, din păcate, statul Român l-a pierdut. Dar ce s-a întâmplat din momentul când statul român a pierdut acest proces şi până astăzi, când penalităţile şi dobânzile au ajuns la aproape 400 de milioane de euro este iresponsabilitatea decidenţilor statului român.</p>
    </article>
  </body>
</html>