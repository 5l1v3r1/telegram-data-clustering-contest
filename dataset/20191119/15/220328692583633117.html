<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/borisov-nosi-gabrovska-pushka-za-podark-na-trmp-407123.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T15:35:24+00:00"/>
    <meta property="og:title" content="Борисов носи габровска пушка за подарък на Тръмп"/>
    <meta property="og:description" content="Новината за посещение на Борисов във Вашингтон бе съобщена по-рано този месец от Белия дом"/>
  </head>
  <body>
    <article>
      <h1>Борисов носи габровска пушка за подарък на Тръмп</h1>
      <address><time datetime="2019-11-19T15:35:24+00:00">19 Nov 2019, 15:35</time> by <a rel="author">Редактори</a></address>
      <p>Бойко Борисов разкри днес какъв подарък ще занесе на президента Доналд Тръмп по време на предстоящата му визита в Белия Дом на 25 ноември. Дарът за президента на САЩ ще бъде произведен в Габрово и ще бъде уникат.</p>
      <p>„За президента Тръмп един от заводите в града ще направи специална ловна пушка и ще я подарим от името Габрово. Пушката ще бъде уникат.“, каза премиерът по време на инспекцията на обхода на подбалканския град.</p>
      <p>Новината за посещение на Борисов във Вашингтон бе съобщена по-рано този месец от Белия дом.</p>
      <p>“САЩ и България са съюзници в НАТО и президентът очаква с нетърпение разговорите как двете държави да засилят общите си проекти в областта на сигурността, за да осигурят стабилност в региона на Черно море”, се казва в съобщението на Белия дом, с което бе обявено посещението на българския премиер във Вашингтон.</p>
    </article>
  </body>
</html>