<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/kinonia/sygkentrosi-ton-omospondion-doe-oiele-olme-stin-athina-stis-2311/"/>
    <meta property="og:site_name" content="ert.gr"/>
    <meta property="article:published_time" content="2019-11-19T15:22:55+00:00"/>
    <meta property="og:title" content="Συγκέντρωση των ομοσπονδιών ΔΟΕ-ΟΙΕΛΕ-ΟΛΜΕ στην Αθήνα στις 23/11"/>
    <meta property="og:description" content="Πανελλαδική πανεκπαιδευτική συγκέντρωση κάλεσαν οι ομοσπονδίες ΔΟΕ-ΟΛΜΕ-ΟΙΕΛΕ για το Σάββατο 23/11/2019 στις 12 το μεσημέρι στα Προπύλαια."/>
  </head>
  <body>
    <article>
      <h1>Συγκέντρωση των ομοσπονδιών ΔΟΕ-ΟΙΕΛΕ-ΟΛΜΕ στην Αθήνα στις 23/11</h1>
      <address><time datetime="2019-11-19T15:22:55+00:00">19 Nov 2019, 15:22</time> by <a rel="author">Νάσος Μπράτσος</a></address>
      <p>Πανελλαδική πανεκπαιδευτική συγκέντρωση κάλεσαν οι ομοσπονδίες ΔΟΕ-ΟΛΜΕ-ΟΙΕΛΕ για το Σάββατο 23/11/2019 στις 12 το μεσημέρι στα Προπύλαια.</p>
      <p>Το Δ.Σ. της Δ.Ο.Ε. τονίζει ότι η κινητοποίηση γίνεται: «με αίτημα αιχμής το κορυφαίας σημασίας ζήτημα της μόνιμης και σταθερής εργασίας, της πραγματοποίησης δηλαδή όλων των διορισμών μόνιμων εκπαιδευτικών που απαιτούνται στην εκπαίδευση (με βάση τις θέσεις του συνδικαλιστικού κινήματος για τη δομή και λειτουργία του σχολείου) και της εξίσωσης των δικαιωμάτων των αναπληρωτών με αυτά των μόνιμων εκπαιδευτικών».</p>
      <p>Στη σχετική ανακοίνωση <a href="http://doe.gr/%cf%80%ce%b1%ce%bd%ce%b5%ce%bb%ce%bb%ce%b1%ce%b4%ce%b9%ce%ba%ce%b7-%cf%80%ce%b1%ce%bd%ce%b5%ce%ba%cf%80%ce%b1%ce%b9%ce%b4%ce%b5%cf%85%cf%84%ce%b9%ce%ba%ce%b7-%cf%83%cf%85%ce%b3%ce%ba%ce%b5%ce%bd%cf%84/"><b>(δείτε το αναλυτικό κείμενο)</b> </a>γίνεται περιγραφή της κατάστασης, όπως την εκτιμά η ΔΟΕ, ενώ στο τέλος της η ομοσπονδία αναφέρει: «Συμμετέχουμε μαζικά και δυναμικά στη συγκέντρωση που θα πραγματοποιηθεί στην Αθήνα το Σάββατο 23 Νοεμβρίου στις 12:00 στα Προπύλαια, μαζί με τους συναδέλφους μας από τη Δευτεροβάθμια και την Ιδιωτική Εκπαίδευση ώστε από κοινού να υπερασπιστούμε τα δικαιώματά μας και να διεκδικήσουμε όλα όσα απαιτούνται για ένα πραγματικά δημόσιο και δωρεάν σχολείο για όλα τα παιδιά».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/epistoli-tis-oiele-stin-yp-paideias-gia-ton-egkleismo-mathiti-gia-treis-ores-se-scholiko/"/>
        <a href="https://www.ert.gr/eidiseis/ellada/kinonia/episkepsi-tis-doe-stin-ko-gia-tin-ekpaideysi-ton-prosfygopoylon/"/>
        <a href="https://www.ert.gr/eidiseis/ellada/kinonia/olme-symmetechei-sto-syllalitirio-tis-adedy/"/>
        <a href="https://www.ert.gr/perifereiakoi-stathmoi/notio_aigaio/oi-monimoi-diorismoi-tha-lysoyn-to-provlima-ton-kenon-stin-ekpaideysi/"/>
        <a href="https://www.ert.gr/eidiseis/ellada/kinonia/doe-kai-oiele-syntonizontai-gia-to-thema-ton-frontistirion-se-mathites-dimotikoy/"/>
        <a href="https://www.ert.gr/eidiseis/ellada/kinonia/antithetes-doe-kai-oiele-sta-frontistiria-gia-mathites-dimotikoy/"/>
      </related>
    </article>
  </body>
</html>