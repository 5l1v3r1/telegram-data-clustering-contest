<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/19/dar-za-trymp-ot-borisov-gabrovska-pushka-unikat.430130"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T15:39:00+00:00"/>
    <meta property="og:title" content="Дар за Тръмп от Борисов: Габровска пушка уникат"/>
    <meta property="og:description" content="Премиерът отива на посещение във Вашингтон в понеделник | Dnes.bg"/>
  </head>
  <body>
    <article>
      <h1>Дар за Тръмп от Борисов: Габровска пушка уникат</h1>
      <h2>Премиерът отива на посещение във Вашингтон в понеделник</h2>
      <address><time datetime="2019-11-19T15:39:00+00:00">19 Nov 2019, 15:39</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Премиерът Бойко Борисов ще подари ловна пушка - уникат на президента на САЩ Доналд Тръмп.</p>
      <p>Визитата на Борисов е планирана за 25 ноември.</p>
      <p>Дарът за Тръмп ще бъде произведен в Габрово, обяви премиерът, който днес инспектира обхода на града.</p>
      <p>"За президента Тръмп един от заводите в града ще направи специална ловна пушка и ще я подарим от името на Габрово", каза министър-председателят.<br/><br/>Новината за посещението му бе съобщена за първи път от Белия дом.</p>
      <p>"САЩ и България са съюзници в НАТО и президентът очаква с нетърпение да обсъди пътищата за укрепване на общите интереси на двете страни в сигурността, особено в осигуряването на стабилност в региона на Черно море, улесняването на енергийната диверсификация и противодействието на зловредното влияние, заплашващо суверенитета на България", се казва в съобщението на прессекретаря на президента на САЩ.<br/> </p>
      <related>
        <h4>Още по темата</h4>
        <a href="https://www.dnes.bg/politika/2019/11/17/vizitata-na-borisov-v-sasht-blagodarnost-za-pokupkata-na-f-16.429910"/>
        <a href="https://www.dnes.bg/notifikacii/2019/11/08/trymp-se-sreshta-s-borisov-v-beliia-dom-na-25-noemvri.429054"/>
      </related>
    </article>
  </body>
</html>