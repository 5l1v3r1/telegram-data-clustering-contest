<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%b1%ce%bc%ce%b5%cf%81%ce%b9%ce%ba%ce%b1%ce%bd%ce%b9%ce%ba%cf%8c%cf%82-%cf%83%cf%84%cf%81%ce%b1%cf%84%cf%8c%cf%82-%ce%b1%cf%80%ce%ae%ce%b3%ce%b1%ce%b3%ce%b5-%ce%b4%cf%8d%ce%bf-%ce%ac%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T15:41:07+00:00"/>
    <meta property="og:title" content="Ο αμερικανικός στρατός απήγαγε δύο άνδρες από τη Συρία"/>
    <meta property="og:description" content="Οι αμερικανικές δυνάμεις φέρεται να απήγαγαν δύο Σύρους στην επαρχία Χασάκαχ, στη βορειοανατολική Συρία. Οι δύο απαχθέντες φέρεται να ήταν αδέρφια."/>
  </head>
  <body>
    <article>
      <h1>Ο αμερικανικός στρατός απήγαγε δύο άνδρες από τη Συρία</h1>
      <address>
        <time datetime="2019-11-19T15:41:07+00:00">19 Nov 2019, 15:41</time>
      </address>
      <p>Οι αμερικανικές δυνάμεις φέρεται να απήγαγαν δύο Σύρους στην επαρχία Χασάκαχ, στη βορειοανατολική Συρία. Οι δύο απαχθέντες φέρεται να ήταν αδέρφια.</p>
      <p>
        <b>Δύο Σύρους φέρεται να απήγαγαν δυνάμεις του αμερικανικού στρατού, στη βορειοανατολική επαρχία της Συρίας, Χασάκαχ.</b>
      </p>
      <p>Σύμφωνα με τον τηλεοπτικό σταθμό «Al-Ikhabariya», οι αμερικανικές δυνάμεις κατήλθαν από ελικόπτερο και κατευθύνθηκαν αμέσως στο σπίτι, όπου διέμεναν οι δύο απαχθέντες.</p>
      <p>Οι πρώτες πληροφορίες αναφέρουν ότι οι δύο Σύροι είναι αδέρφια.</p>
      <p>Ωστόσο, προς το παρόν, είναι άγνωστες περαιτέρω πληροφορίες για την ταυτότητά τους.</p>
      <p>Υπενθυμίζεται ότι ο πρόεδρος των ΗΠΑ, Ντόναλντ Τραμπ, ανακοίνωσε την αποχώρηση των αμερικανικών δυνάμεων από τη βόρεια Συρία τον Οκτώβριο, λίγες ημέρες πριν την έναρξη της τουρκικής στρατιωτικής επιχείρησης «Πηγή Ειρήνης».</p>
      <p>
        <b>Ωστόσο, λίγες εβδομάδες αργότερα, ο αμερικανικός στρατός ανακοίνωσε ότι ορισμένες εκατοντάδες στρατιώτες θα παραμείνουν στην περιοχή, με στόχο την ασφάλεια των πετρελαϊκών κοιτασμάτων.</b>
      </p>
    </article>
  </body>
</html>