<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-wooloo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T15:39:00+00:00"/>
    <meta property="og:title" content="Pokémon Spada e Scudo: un giocatore ha finito il gioco usando un solo Wooloo | Game Division"/>
    <meta property="og:description" content="Un utente su Reddit ha mostrato come è riuscito a completare Pokémon Spada e Scudo utilizzando solamente un unico Pokémon, Wooloo."/>
  </head>
  <body>
    <article>
      <h1>Pokémon Spada e Scudo: un giocatore ha finito il gioco usando un solo Wooloo | Game Division</h1>
      <address>
        <time datetime="2019-11-19T15:39:00+00:00">19 Nov 2019, 15:39</time>
      </address>
      <p>Il lancio di<b> Pokémon Spada e Scudo</b> è avvenuto solamente lo scorso venerdì, e finalmente gli appassionati delle creature collezionabili di Game Freak hanno potuto iniziare la nuovo avventura nella regione di Galar. Qualcuno però, a quanto pare, è già riuscito a completare un’impresa sicuramente curiosa; riuscire a <b>finire il gioco usando solamente un Pokémon; Wooloo</b>, il Pokémon pecora già entrato nel cuore di molti degli appassionati.</p>
      <p>L’autore delle gesta, tale TheyTellMeItRained, si è palesato tramite un post su Reddit dove ha confessato che la parte più difficile del viaggio è stata affrontare <b>le battaglie in doppio</b> che si svolgono nell’ottava palestra con Raihan. Per ovviare al “problema” delle battaglie in doppio, è stato scelto di affiancare a Wooloo un Magikarp che poteva usare solo la mossa Splash.</p>
      <figure>
        <iframe data-src="https://twitter.com/celvx_/status/1196318531123462144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-63895.768x432.jpg"/>
        </figure>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-63131.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/shenmue-3-video-speciale/">Shenmue 3: un video speciale celebra l’uscita del gioco</a></p>
      <p>Un altro problema che è emerso durante l’avventura è stata la <b>dura lotta contro l’Obstagoon di Pier</b> a causa della mossa Sbarramento, che protegge il Pokémon da tutti gli attacchi e abbassa la difesa dell’attaccante, lasciando così di fatto Wooloo aperto a ricevere gravi danni. TheyTellMeItRained ha ammesso di essere riuscito a uscire da questa situazione con un pò di fortuna nell’utilizzare la mossa Doppio Calcio trovando un paio di colpi critici che gli hanno permesso di portare a casa la vittoria.</p>
      <p>Se volete scoprire di più su Pokémon Spada e Scudo potete leggere la nostra recensione a <a href="https://www.tomshw.it/videogioco/pokemon-spada-scudo-recensione/">questo indirizzo</a>.<b> State giocando ai nuovi titoli di ottava generazione Pokémon? Cosa pensate dell’impresa di TheyTellMeItRained?</b> Diteci la vostra nella sezione dedicata ai commenti.</p>
      <blockquote>Pokémon Spada e Scudo sono finalmente disponibili. Acquistali in versione Dual Pack su Amazon a <a href="https://toms.it/E0XsH">questo indirizzo</a>.</blockquote>
    </article>
  </body>
</html>