<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%ba%ce%bf%ce%ba%ce%ba%ce%b1%ce%bb%ce%ac%ce%bd%ce%b7%cf%82-%cf%80%ce%ac%ce%b5%ce%b9-%cf%84%cf%8c%ce%ba%ce%b9%ce%bf-%ce%b3%ce%b9%ce%b1-%cf%84%ce%bf%cf%85%cf%82-%ce%bf%ce%bb%cf%85%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T15:21:34+00:00"/>
    <meta property="og:title" content="Ο Κοκκαλάνης πάει… Τόκιο για τους Ολυμπιακούς Αγώνες"/>
    <meta property="og:description" content="O Βύρωνας Κοκκαλάνης είναι ο πρώτος Έλληνας ιστιοπλόος που εξασφάλισε και τυπικά την συμμετοχή του στους Ολυμπιακούς Αγώνες του Τόκιο."/>
  </head>
  <body>
    <article>
      <h1>Ο Κοκκαλάνης πάει… Τόκιο για τους Ολυμπιακούς Αγώνες</h1>
      <address>
        <time datetime="2019-11-19T15:21:34+00:00">19 Nov 2019, 15:21</time>
      </address>
      <p>
        <b>O Βύρωνας Κοκκαλάνης είναι ο πρώτος Έλληνας ιστιοπλόος που εξασφάλισε και τυπικά την συμμετοχή του στους Ολυμπιακούς Αγώνες του Τόκιο.</b>
      </p>
      <p>Η «29η Athens International Sailing Week» ήταν η δεύτερη εσωτερική πρόκριση για τα RSX και ο Ολυμπιονίκης μας δεν είχε το παραμικρό πρόβλημα να τερματίσει άνετα στην πρώτη θέση και να πάρει αυτό που του αξίζει.</p>
      <p>Να πάρει μέρος στην κορυφαία αθλητική διοργάνωση του πλανήτη και να διεκδικήσει μία καλύτερη θέση από αυτές του Λονδίνου (6η) και του Ρίο (5η).</p>
      <blockquote>«Ενόψει των Ολυμπιακών Αγώνων έχω δύο πολύ μεγάλους αγώνες που είναι το παγκόσμιο του Φεβρουαρίου στην Αυστραλία και το ευρωπαϊκό του Μαΐου, το οποίο θα γίνει στην χώρα μας και θα υπάρχουν πολλές συμμετοχές», δήλωσε ο Κοκκαλάνης και πρόσθεσε:</blockquote>
      <p>«<i>Καθημερινά δουλεύω σκληρά. Δεν γίνεται διαφορετικά. Βρίσκομαι σε καλή κατάσταση, αλλά πάντα υπάρχουν περιθώρια βελτίωσης. Σημασία έχει να προσπαθείς, να είσαι οργανωμένος και να ακολουθείς πιστά το πλάνο σου. Στόχος μου είναι σε κάθε αγώνα να πηγαίνω όσο το δυνατόν καλύτερα μπορώ και φυσικά ένας λόγος παραπάνω για τους Ολυμπιακούς Αγώνες</i>».</p>
    </article>
  </body>
</html>