<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426054/sasa-gionobits-einai-nwris-akomh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T15:15:02+00:00"/>
    <meta property="og:title" content="Σάσα Γιόνοβιτς: «Είναι νωρίς ακόμη»"/>
    <meta property="og:description" content="Την πεποίθησή του ότι είναι πολύ νωρίς ακόμη για να βγουν συμπεράσματα αλλά και το ότι ο Διγενής μπορεί να ανακάμψει στη συνέχεια, εξέφρασε με δηλώσεις του στην «Αθλητική Ροδιακή», ο νέος προπονητής της ομάδας Σάσα Γιόνοβιτς."/>
  </head>
  <body>
    <article>
      <h1>Σάσα Γιόνοβιτς: «Είναι νωρίς ακόμη»</h1>
      <address>
        <time datetime="2019-11-19T15:15:02+00:00">19 Nov 2019, 15:15</time>
      </address>
      <p>
        <b>Την πεποίθησή του ότι είναι πολύ νωρίς ακόμη για να βγουν συμπεράσματα αλλά και το ότι ο Διγενής μπορεί να ανακάμψει στη συνέχεια, εξέφρασε με δηλώσεις του στην «Αθλητική Ροδιακή», ο νέος προπονητής της ομάδας Σάσα Γιόνοβιτς.</b>
      </p>
      <p>Αναλυτικά, τα όσα είπε είναι τα ακόλουθα:<br/>«Είναι πολύ νωρίς ακόμη. Δεν τελειώνει από τώρα κάτι. Το πρωτάθλημα έχει πολύ δρόμο μπροστά και τα πάντα μπορούν να συμβούν στη συνέχεια».</p>
      <p>Αναφερόμενος στο παιχνίδι με τον Ποσειδώνα Καρπάθου το οποίο η ομάδα του έχασε στο γήπεδο Κοσκινού, είπε τα ακόλουθα:<br/>«Είχαμε δυο διαφορετικά πρόσωπα. Στο πρώτο ημίχρονο ήμασταν καλοί και βγάλαμε και κάποια στοιχεία από αυτά που θέλω να περάσω στην ομάδα.</p>
      <p>Στο δεύτερο ημίχρονο δεν είχαμε την ίδια παρουσία και αυτό οφείλεται σε διάφορους παράγοντες. Οφείλουμε να το διορθώσουμε. Κρατάμε ως οδηγό την εμφάνιση του πρώτου ημιχρόνου και συνεχίζουμε. Το πιστεύω ακράδαντα ότι μπορούμε να τα καταφέρουμε. Αν δεν πίστευα άλλωστε δεν θα πήγαινα».</p>
      <p>Σχολιάζοντας το πρωτάθλημα, τόνισε τα εξής:<br/>«Δεν έχω μεγάλη εικόνα από το πρωτάθλημα μέχρι τώρα. Βλέπω όμως ότι μάλλον υπάρχουν τρία γκρουπ ομάδων. Ένα με τις ομάδες που θα πρωταγωνιστήσουν, ένα με τις λεγόμενες αδιάφορες και ένα με αυτές που θα παίξουν για την παραμονή τους. Έτσι όπως είναι τώρα η βαθμολογία, ασφαλώς μέσα σε αυτές είναι και ο Διγενής».</p>
    </article>
  </body>
</html>