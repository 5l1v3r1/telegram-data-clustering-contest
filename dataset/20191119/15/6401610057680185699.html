<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/daar-komen-de-klimaatwerklozen-tata-steel-schrapt-duizenden-banen-mogelijk-ook-ijmuiden/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T15:12:08+00:00"/>
    <meta property="og:title" content="Daar komen de klimaatwerklozen: Tata Steel schrapt duizenden banen, mogelijk zelfs 1.500 in IJmuiden"/>
    <meta property="og:description" content="Het Indiaase staalconcern Tata Steel wil duizenden banen te schrappen bij haar Europese afdelingen. Tata moet inkrimpen. Dit heeft wellicht ook effecten voor de Nederlandse economie. Van de 21.000 Europese medewerkers van Tata Steel werkt ongeveer de helft in Nederland, waarvan 9.000 in IJmuiden, via NOS Teletekst. De Centrale Ondernemingsraad van Tata te IJmuiden heeft echte al wel aangegeven hoeveel banen zij verwacht dat er op het spel staan in IJmuiden. Het gaat in ieder geval om zo’n 1.500 tot 1.600 arbeiders die dus binnenkort op zoek moeten naar alternatief werk. Tata wil in Europa ruim 830 miljoen euro op jaarbasis besparen en natuurlijk is het snijden in het personeelsbestand dan de meest eenvoudige oplossing. Arbeidskosten zijn voor vrijwel alle bedrijven uiteindelijk de hoogste kostenpost. Daarna volgt materiaal en vaak pas veel lager op de tabel de ‘grondstoffen’ die worden bewerkt. Tussen Tata en de stad IJmuiden boterde het al langere tijd evenmin. Zo was het concern verwikkeld in diverse juridische…"/>
  </head>
  <body>
    <article>
      <h1>Daar komen de klimaatwerklozen: Tata Steel schrapt duizenden banen, mogelijk zelfs 1.500 in IJmuiden</h1>
      <address><time datetime="2019-11-19T15:12:08+00:00">19 Nov 2019, 15:12</time> by <a rel="author">Teunis Dokter</a></address>
      <p>
        <b>Het Indiaase staalconcern Tata Steel wil duizenden banen te schrappen bij haar Europese afdelingen. Tata moet inkrimpen. Dit heeft wellicht ook effecten voor de Nederlandse economie. Van de 21.000 Europese medewerkers van Tata Steel werkt ongeveer de helft in Nederland, waarvan 9.000 in IJmuiden, via <a href="https://nos.nl/teletekst#106">NOS Teletekst</a>.</b>
      </p>
      <p>De Centrale Ondernemingsraad van Tata te IJmuiden heeft echte al wel aangegeven hoeveel banen zij verwacht dat er op het spel staan in IJmuiden. Het gaat in ieder geval om zo’n 1.500 tot 1.600 arbeiders die dus binnenkort op zoek moeten naar alternatief werk.</p>
      <p>Tata wil in Europa ruim 830 miljoen euro op jaarbasis besparen en natuurlijk is het snijden in het personeelsbestand dan de meest eenvoudige oplossing. Arbeidskosten zijn voor vrijwel alle bedrijven uiteindelijk de hoogste kostenpost. Daarna volgt materiaal en vaak pas veel lager op de tabel de ‘grondstoffen’ die worden bewerkt.</p>
      <p>Tussen Tata en de stad IJmuiden boterde het al langere tijd evenmin. Zo was het concern verwikkeld in diverse juridische processen met de Gemeente Velsen, waar zich <a href="https://www.velsen.nl/incidenten-tata-steel"><b>‘diverse grote incidenten’</b> </a>afspeelden.</p>
      <p><a href="https://fd.nl/ondernemen/1167626/fnv-metaal-durft-conflict-wel-aan-bij-tata-in-ijmuiden"><b>Nog niet zo lang geleden was de FNV nog vol goede moed</b></a> over het lospeuteren van extra geld van de eigenaren van Tata, de beleggers en deze over te hevelen naar de arbeiders. Maar de FNV kan zich nu anno 2019 beter focussen op het organiseren van een zogeheten ‘sociaal plan’ -nu er duizenden banen dreigen te verdwijnen.</p>
      <p>Wat natuurlijk ook meespeelt zijn de steeds maar oprukkende kosten die door het Klimaatbeleid van de Europese landen worden afgewenteld op de bedrijven, waardoor bedrijven als Tata gewoonweg niet langer kunnen concurreren in Europa. Het gevolg? De ‘klimaatwerklozen’ waar <a href="https://www.dagelijksestandaard.nl/2019/10/hans-de-boer-van-vno-ncw-krijgt-gelijk-klimaatwerkloosheid-begint-door-stikstofpfas-embargo/"><b>Hans de Boer</b></a> het al over had…</p>
    </article>
  </body>
</html>