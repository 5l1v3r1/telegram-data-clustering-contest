<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/vitseprezidentat-iska-poveche-zheni-v-naukata.html"/>
    <meta property="og:site_name" content="News.bg"/>
    <meta property="article:published_time" content="2019-11-19T15:50:53+00:00"/>
    <meta property="og:title" content="Вицепрезидентът иска повече жени в науката"/>
    <meta property="og:description" content="За 20 години жените в науката са се увеличили само с 12%"/>
  </head>
  <body>
    <article>
      <h1>Вицепрезидентът иска повече жени в науката</h1>
      <address><time datetime="2019-11-19T15:50:53+00:00">19 Nov 2019, 15:50</time> by <a rel="author" href="https://news.bg/author/dilyana-panayotova" target="_blank">Диляна Панайотова</a></address>
      <p>За 20 години <b>жените в науката са се увеличили само с 12%</b>. В световен мащаб дори<b> не може да се стигне до 30% присъствие на жени в науката</b>.</p>
      <p>Данните оповести вицепрезидентът Илияна Йотова при награждаването на жените в науката.</p>
      <p>Крайно време е <b>да се разделим с предразсъдъците</b>, призова тя. Светът и световната икономика днес имат голяма нужда от наука, подчерта вицепрезидентът.</p>
      <p>По думите й, когато жените липсват от някой научен сектор, той не върви. Равенство във всички сектори поиска още тя. Трябва да се мотивират жените, дръзнали в нашето съвремие да се занимават с бизнес, настоя още Илияна Йотова.</p>
      <p>Според нея у нас сякаш сме се преборили донякъде с предразсъдъците. Съществуват още <b>стъклени тавани и трябва да се борим с това</b>, смята тя.</p>
      <p><b>Вие сте героите в нашите общества</b>, обърна се вицепрезидентът към жените в науката.</p>
      <p>Френският посланик у нас Флоранс Рубин изрази удоволствието си да е тук. Тя сподели, че е била учен. Самата тя е <b>преподавала физика и е била ангажирана с темата</b>.</p>
      <p>Тръгвайки от науката може да постигнете всичко, изтъкна посланик Рубин. От различието на екипите се ражда творчеството, подчерта още тя.</p>
    </article>
  </body>
</html>