<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/krizin-bitmesi-icin-9-araliki-isaret-etti"/>
    <meta property="og:site_name" content="CNN Türk"/>
    <meta property="article:published_time" content="2019-11-19T15:23:47+00:00"/>
    <meta property="og:title" content="Krizin bitmesi için 9 Aralık'ı işaret etti"/>
    <meta property="og:description" content="Ukrayna Devlet Başkanı Vladimir Zelenskiy, ülkenin..."/>
  </head>
  <body>
    <article>
      <h1>Krizin bitmesi için 9 Aralık'ı işaret etti</h1>
      <h2>Ukrayna Devlet Başkanı Vladimir Zelenskiy, ülkenin doğusundaki krizin çözümüne ilişkin, "Donbas'ın geri verilmesiyle ilgili tarihin belirlenmesini istiyorum." dedi.</h2>
      <address>
        <time datetime="2019-11-19T15:23:47+00:00">19 Nov 2019, 15:23</time>
      </address>
      <p>Zelenskiy, Çekya Başbakanı Andrej Babis ile başkent Kiev'deki görüşmesinin ardından düzenlediği basın toplantısında, <a href="https://www.cnnturk.com/haberleri/ukrayna">Ukrayna</a>'nın doğusundaki krizle ilgili açıklamalarda bulundu.</p>
      <p>Normandiya dörtlüsü (Almanya, <a href="https://www.cnnturk.com/haberleri/fransa">Fransa</a>, <a href="https://www.cnnturk.com/haberleri/rusya">Rusya</a>, Ukrayna) liderler zirvesinin 9 <a href="https://www.cnnturk.com/haberleri/aralik">Aralık</a>'ta yapılacağını hatırlatan Zelenskiy, "Donbas meselesini diplomatik yollarla çözmeliyiz. Normandiya formatında gerçekleşecek müzakerelerden sonuç bekliyoruz." diye konuştu.</p>
      <p>Ukrayna'nın doğusundaki krizin çözülmesi gerektiğini vurgulayan Zelenskiy, "Donbas'ın geri verilmesiyle ilgili tarihin belirlenmesini istiyorum. Bu konuyu zirvede gündeme getireceğim." ifadelerini kullandı. </p>
      <p>Zelenskiy, Donbas bölgesinde yasa dışı şekilde bulunan askeri birliklerin çekilmesi durumunda, yerel seçimlerin yapılacağını da sözlerine ekledi.</p>
      <p>
        <b>Doğudaki <a href="https://www.cnnturk.com/haberleri/kriz">kriz</a></b>
      </p>
      <p>Rusya'nın Kırım'ı ilhakının ardından Ukrayna'nın doğusunda Rusya yanlısı ayrılıkçılar hareket başlatarak, 2014'te sözde Lugansk Halk Cumhuriyeti ve Donetsk Halk Cumhuriyeti adı altında bağımsızlık ilan etmişti.</p>
      <p>Ukrayna ordusu, Kırım benzeri bir olayın yaşanmaması için bölgede terörle mücadele adı altında ayrılıkçılara karşı operasyon başlatmıştı.</p>
      <p>Rusya'nın ayrılıkçı harekete destek vermek için bölgeye silah yardımı yaptığı ve asker gönderdiği iddia edilmişti. Rusya Devlet Başkanı Vladimir Putin ilk etapta iddiaları reddetmiş, sonrasında yaptığı açıklamayla bölgede 7 bin civarında Rus askerin bulunduğunu söylemişti.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/bu-iddia-ortaligi-karistirdi-tosuncukun-pesine-dustuler"/>
        <a href="https://www.cnnturk.com/dunya/rusya-abdyi-sucladi-bilincli-olarak-bozuyorlar"/>
        <a href="https://www.cnnturk.com/dunya/iki-ulke-arasinda-kriz-cikarmisti-rusya-teslim-ediyor"/>
      </related>
    </article>
  </body>
</html>