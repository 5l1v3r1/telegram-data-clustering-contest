<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/nvidia_gpu_ubrzava_arm_servere-82130"/>
    <meta property="og:site_name" content="Benchmark"/>
    <meta property="article:published_time" content="2019-11-19T15:08:00+00:00"/>
    <meta property="og:title" content="Nvidia GPU ubrzava ARM servere"/>
    <meta property="og:description" content="Evo kako bezazleni ARM procesori mogu preuzeti tržište kojim je do juče vladao Intel sa x86 arhitekturom..."/>
  </head>
  <body>
    <article>
      <h1>Nvidia GPU ubrzava ARM servere</h1>
      <address>
        <time datetime="2019-11-19T15:08:00+00:00">19 Nov 2019, 15:08</time>
      </address>
      <figure>
        <img src="https://www.benchmark.rs/assets/img/news/main/fddf928dfb8fea1342fc0696c5397cac.jpg"/>
      </figure>
      <p><a href="https://www.benchmark.rs/tag/nvidia-41"><b>Nvidia</b></a> će na ovogodišnjoj High Performance Computing (HPC 2019) konferenciji lansirati referentnu platformu za <a href="https://www.benchmark.rs/tag/arm-35"><b>ARM</b></a> servere kao alternativu standardnim x86 server rešenjima. U tom nastojanju i radi podizanja sveukupnih performansi ovakvih rešenja, biće lansiran CUDA-X adaptirani softver za ARM platformu.</p>
      <p>Iako je ARM server rešenja gotovo nemoguće pronaći na regularnom tržištu, postoje kupci sa specijalnim zahtevima u pogledu poslova sa visokim prioritetima po pitanju brzine proračuna, čiji se super računari delimično baziraju na ARM mikroarhitekturi.</p>
      <p>Najnoviji je primer Fujitsu-a koji je zajedno sa kompanijom Cray, napravio superkompjuter za “exascale” eru baziran upravo na ARM procesorima. Dotični prototip sa A64X arhitekturom je izbio na prvo mesto Green 500 liste, dok 8 drugih od ukupno prvih 10 plasiranih sistema na ovoj tabeli, koriste Nvidia GPU akceleraciju. Evropski program je takođe, delom baziran na ARM tehnologiji.</p>
      <p>Nvidia je u razvoju superkompjutera dobila partnersku pomoć od najvećih ARM proizvođača poput: Ampere, Fujitsu i Marvell-a, a što će svakako imati pozitivan efekat na razvoj ARM platforme potpomognute GPU akceleracijom. CUDA X je sledeći korak u razvoju razvoju dotičnog rešenja, praktično “kockica” koja je nedostajala.</p>
      <h3>Pogledajte još: <a href="https://www.benchmark.rs/vesti/microsoft_priprema_x86-64_emulaciju_za_arm_procesore-82118">Microsoft priprema x86-64 emulaciju za ARM procesore</a></h3>
      <p>Nvidia želi da afirmiše i novo, brže rešenje kada je u pitanju manipulacija ulazno/izlaznim podacima. Zbog toga se zalaže da posao oko I/O operacija preuzme GPU umesto dosadašnjih rešenja gde je dominantnu ulogu imao CPU. Koliko je efikasan GPU u ovoj vrsti poslova pokazuju i preliminarna merenja u kojima je došlo do povećanja transfera podataka za čak 20x, obzirom da je u potpunosti eliminisano usko grlo u prebacivanju potrebnih podataka.</p>
      <p>Najnoviji element HPC rešenja su GPU Direct Storage rešenja koja u potpunosti zaobilaze centralni procesor prilikom pristupa podacima koji se čuvaju na diskovima. Naravno, sve spomenuto je još uvek u beta fazi i prvi konkretni proizvodi bi trebali da se pojave tokom iduće godine. Nividia ovako nešto neće moći da izgura bez pomoći najjačih partnera u ovom delu industrije, kao što su: DataDirect Networks, IBM i Mellanox, koji će dati na težini i značaju novih rešenja.</p>
      <p>
        <i>Izvor: <a href="https://nvidianews.nvidia.com/news/nvidia-and-tech-leaders-team-to-build-gpu-accelerated-arm-servers-for-new-era-of-diverse-hpc-architectures">Nvidia</a></i>
      </p>
      <figure>
        <iframe src="https://www.youtube.com/embed/cYZ4FjVGWAc" width="600" height="450" data-service="Youtube" scrolling="no"/>
      </figure>
    </article>
  </body>
</html>