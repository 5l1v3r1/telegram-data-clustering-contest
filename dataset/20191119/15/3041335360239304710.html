<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/kerkyra-se-katastasi-ektaktis-anagkis-perioxes-tou-nisiou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T15:20:13+00:00"/>
    <meta property="og:title" content="Κέρκυρα: Σε κατάσταση έκτακτης ανάγκης περιοχές του νησιού"/>
    <meta property="og:description" content="Συγκεκριμένες περιοχές κηρύχθηκαν σε κατάσταση έκτακτης ανάγκης, για την αντιμετώπιση των συνεπειών από τα έντονα καιρικά φαινόμενα που έπληξαν το νησί, από τις 12 έως και τις 14 Νοεμβρίου, λόγω της επέλασης της «Βικτώριας»."/>
  </head>
  <body>
    <article>
      <h6 class="kicker">Ζημιές από κακοκαιρία</h6>
      <h1>Κέρκυρα: Σε κατάσταση έκτακτης ανάγκης περιοχές του νησιού</h1>
      <h2>Συγκεκριμένες περιοχές κηρύχθηκαν σε κατάσταση έκτακτης ανάγκης, για την αντιμετώπιση των συνεπειών από τα έντονα καιρικά φαινόμενα που έπληξαν το νησί, από τις 12 έως και τις 14 Νοεμβρίου, λόγω της επέλασης της «Βικτώριας».</h2>
      <address><time datetime="2019-11-19T15:20:13+00:00">19 Nov 2019, 15:20</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε κατάσταση έκτακτης ανάγκης Πολιτικής Προστασίας κήρυξε, ο Γενικός Γραμματέας Πολιτικής Προστασίας, Νίκος Χαρδαλιάς, τις πρώην κοινότητες Πεντατίου, Χλομοτιανών, Αγίου Ματθαίου, Χλομού Περιβολίου, Αργυράδων, Κουσπάδων, Πετριτή, Αγίου Νικολάου, Λευκίμμης και Οθωνών, καθώς και τις δημοτικές Ενότητες Κερκυραίων, Φαιάκων, Παλαιοκαστριτών, Παρελίων και δημοτικές ενότητες του δήμου Βόρειας Κέρκυρας.</p>
      <h3>Επέλαση της «Βικτώριας»</h3>
      <p>Οι περιοχές αυτές κηρύχθηκαν σε κατάστασης εκτάκτου ανάγκης, για την αντιμετώπιση των συνεπειών από τα έντονα καιρικά φαινόμενα που έπληξαν το νησί, από τις 12 έως και τις 14 Νοεμβρίου, λόγω της επέλασης της «Βικτώριας».</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Να σημειωθεί ότι από τη σφοδρή κακοκαιρία, στις περισσότερες περιοχές σημειώθηκαν κατολισθήσεις, κάποιοι επαρχιακοί δρόμοι σχεδόν καταστράφηκαν, πλημμύρισαν σπίτια και μαγαζιά, ενώ σοβαρές ζημιές υπέστησαν τα δίκτυα ηλεκτροδότησης, ύδρευσης και τηλεφωνίας.</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>