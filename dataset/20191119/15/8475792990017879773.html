<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/forslag-om-hojd-avgift-pa"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T15:16:23+00:00"/>
    <meta property="og:title" content="Beslut om dyrare hörapparater skjuts på framtiden"/>
    <meta property="og:description" content="Förslaget om att tredubbla avgiften på hörapparater skickas tillbaka för en ny vända i regionens byråkrati – men det kan komma tillbaka i ny form nästa år."/>
  </head>
  <body>
    <article>
      <h1>Beslut om dyrare hörapparater skjuts på framtiden</h1>
      <address><time datetime="2019-11-19T15:16:23+00:00">19 Nov 2019, 15:16</time> by <a rel="author">Olof Peterson</a></address>
      <p>
        <b>Förslaget om att tredubbla avgiften på hörapparater skickas tillbaka för en ny vända i regionens byråkrati – men det kan komma tillbaka i ny form nästa år.</b>
      </p>
      <p>På regionstyrelsens möte i dag skulle Region Kronobergs ledande politiker ta ställning till det <a href="https://www.svt.se/nyheter/nyhetstecken/kraftig-prishojning-for-att-fa-horapparat-foreslas-i-kronoberg">kritiserade förslaget</a> om att höja avgiften på hörapparater från 350 kronor till 1 050 kronor. Men ärendet återremitterades.</p>
      <p>Orsaken var oklarheter gällande prislappen.</p>
      <p>– Vi förskriver olika typer av hörapparater, en av dem kostar 995 kronor. Men vi kan inte ha en avgift som är högre än priset, säger Mikael Johansson (M) regionstyrelsens ordförande.</p>
      <p>Förslaget innebär också att patienterna äger sin hörapparat istället för att leasa den. Men om service på apparaten skulle ingå i priset var inte utrett.</p>
      <h3>”Stoppa i papperskorgen”</h3>
      <p>Socialdemokraterna var beredda på att rösta emot förslaget.</p>
      <p>– Så som förslaget ser ut nu är vi beredda att stoppa det i papperskorgen. Men om man ändrar förslaget till en kompromiss, till exempel bara höjer med ett par hundralappar, skulle vi kunna mötas, säger oppositionsrådet Henrietta Serrate (S).</p>
      <p>Efter ny beredning i hälso- och sjukvårdsnämnden och regionstyrelsen vill moderaterna att regionfullmäktige tar ställning till förslaget i slutet av februari.</p>
      <p>Exakt hur det kommer se ut då, är alltså oklart.</p>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/schockhojning-planeras-av-horapparater-i-region-kronoberg"/>
        <a href="https://www.svt.se/nyheter/lokalt/jonkoping/olika-forutsattningar-for-horselskadade"/>
      </related>
    </article>
  </body>
</html>