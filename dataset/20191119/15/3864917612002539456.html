<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2821362-ukrnafta-cogoric-splatila-59-milarda-rentnih-plateziv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:29:00+00:00"/>
    <meta property="og:title" content="Укрнафта цьогоріч сплатила 5,9 мільярда рентних платежів"/>
    <meta property="og:description" content="За січень-жовтень 2019 року ПАТ «Укрнафта» сплатило 5,91 млрд грн рентної плати за користування надрами до державного та місцевих бюджетів різних рівнів."/>
  </head>
  <body>
    <article>
      <h1>Укрнафта цьогоріч сплатила 5,9 мільярда рентних платежів</h1>
      <h2>За січень-жовтень 2019 року ПАТ «Укрнафта» сплатило 5,91 млрд грн рентної плати за користування надрами до державного та місцевих бюджетів різних рівнів.</h2>
      <address>
        <time datetime="2019-11-19T15:29:00+00:00">19 Nov 2019, 15:29</time>
      </address>
      <p>Про це повідомляє <a href="https://www.ukrnafta.com/ukrnafta-vyplatyla-5,9-mlrd-grn-rentnyh-platezhiv">пресслужба Укрнафти</a>.</p>
      <p>"За 10 місяців 2019 року Укрнафта сплатила 5,91 млрд грн рентної плати до державного та місцевих <a href="https://www.ukrinform.ua/tag-budzet">бюджетів</a> різних рівнів за користування надрами. З них 295,7 млн грн надійшло до місцевих бюджетів відповідно до закріпленого в законодавстві механізму розподілу рентної плати за видобуток нафти і газу", - йдеться у повідомленні.</p>
      <p>Зокрема, за жовтень до бюджетів усіх рівнів Укрнафта сплатила 524,4 млн грн рентної плати, в тому числі 26,2 млн грн - до місцевих бюджетів.</p>
      <p>У компанії зазначили, що у 2019 році найбільші надходження з рентної плати отримали бюджети Сумської (126,2 млн грн), Івано-Франківської (65,1 млн грн) і Полтавської (46,4 млн грн) областей.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2803577-ukrnafta-vitracae-na-obslugovuvanna-podatkovogo-borgu-vdvici-bilse-niz-na-investicii.html">Укрнафта витрачає на обслуговування податкового боргу вдвічі більше, ніж на інвестиції</a>
      </blockquote>
      <p>Надходження від рентної плати залежать від обсягу видобутку вуглеводнів у тому чи іншому регіоні та використовуються громадами переважно для реалізації локальних інфраструктурних та соціальних проєктів, нагадали в Укрнафті.</p>
      <p>Як повідомлялося, до бюджетів областей, районів та місцевих громад надходить 5% рентних платежів ПАТ "Укрнафта".</p>
    </article>
  </body>
</html>