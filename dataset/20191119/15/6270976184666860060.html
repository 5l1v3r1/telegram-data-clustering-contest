<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/kyyiv-gotovyj-do-kompromisu-shhodo-donbasu-prystajko/"/>
    <meta property="og:site_name" content="Рубрика"/>
    <meta property="article:published_time" content="2019-11-19T15:22:24+00:00"/>
    <meta property="og:title" content="Київ готовий до компромісу щодо Донбасу, - Пристайко"/>
    <meta property="og:description" content="Українська сторона очікує реального прогресу у врегулюванні конфлікту за результатами зустрічі «нормандської четвірки». Про це заявив глава Міністерства закордонних справ України Вадим Пристайко, передають novosti.dn.ua. «Ми сподіваємося, що на цій зустрічі ми досягнемо реального прогресу, якого ми очікували з 2016 року, коли була остання зустріч в нормандському форматі», – сказав він на спільному брифінгу з […]"/>
  </head>
  <body>
    <article>
      <h1>Київ готовий до компромісу щодо Донбасу, - Пристайко</h1>
      <address><time datetime="2019-11-19T15:22:24+00:00">19 Nov 2019, 15:22</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/2019-08-29T160950Z_117298769_RC11ED4976C0_RTRMADP_3_UKRAINE-PRESIDENT-MINISTERS-860x580-c-1.jpg"/>
      </figure>
      <p>Фото Reuters<br/><b><b>Українська сторона очікує реального прогресу у врегулюванні конфлікту за результатами зустрічі «нормандської четвірки».</b></b></p>
      <p>Про це заявив глава Міністерства закордонних справ України Вадим Пристайко, передають <a href="http://novosti.dn.ua/news/296973-prystayko-zayavyl-o-gotovnosty-kyeva-k-razumnomu-kompromyssu-po-donbassu">novosti.dn.ua.</a></p>
      <p>«Ми сподіваємося, що на цій зустрічі ми досягнемо реального прогресу, якого ми очікували з 2016 року, коли була остання зустріч в нормандському форматі», – сказав він на спільному брифінгу з главою МЗС Німеччини Хайко Маасом в Києві.</p>
      <p>Пристайко підкреслив, що українська делегація поїде на саміт «з відкритими ідеями, з відкритим розумом».</p>
      <p>«Ми готові сприйняти розумний компроміс і привести додому прогрес, до якого так давно прагнемо», – додав міністр.</p>
      <p>Раніше <a href="https://rubryka.com/2019/11/19/pytannya-vijny-na-donbasi-mayemo-vyrishyty-lyshe-dyplomatychnym-shlyahom-zelenskyj/">президент України Володимир Зеленський зазначив, що проведення зустрічі лідерів “Нормандської четвірки” після того, як цей формат був заблокований у 2016 році, – це вже успіх.</a></p>
    </article>
  </body>
</html>