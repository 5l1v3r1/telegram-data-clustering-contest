<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Filip-Kirkorov-svali-40-kilograma-za-svatbata-915102"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T15:05:00+00:00"/>
    <meta property="og:title" content="Филип Киркоров свали 40 килограма за сватбата"/>
    <meta property="og:description" content="На ударен режим премина руската суперзвезда Филип Киркоров. Певецът с български корени свали 40 кило..."/>
  </head>
  <body>
    <article>
      <h1>Филип Киркоров свали 40 килограма за сватбата</h1>
      <address>
        <time datetime="2019-11-19T15:05:00+00:00">19 Nov 2019, 15:05</time>
      </address>
      <p>На ударен режим премина руската суперзвезда Филип Киркоров. Певецът с български корени свали 40 килограма. Киркоров разкри пред руски медии и тайната на успеха. Музикантът не слага нищо в устата си в интервал от 16 часа на ден. Той изключва и вредни храни от менюто си. Филип спира да се тъпче със сладко и газирано.</p>
      <p>"Спорт, диета и желание. Това е", разкри Киркоров пред журналисти по време на светско събитие, на което беше гост.</p>
      <p>Звездата се вдъхновява да обръща внимание на тялото си от бившата си съпруга Алла Пугачова, съобщава "<a href="https://www.bgdnes.bg/Article/7886397">България Днес</a>".</p>
      <p>"Когато навършиш 50 години, започваш да мислиш какво ще стане, когато навършиш 60 години. Примерите са много. Като Шер или Алла Пугачова, които изглеждат блестящо. Тяхната визия ме мотивира", признава Киркоров.</p>
      <p>С диета само не става. И руският певец знае това. Той си взима и личен треньор. Двамата прекарват по няколко часа във фитнеса всеки ден.</p>
      <p>"Трудно ми е. През цялото време сменям тренировъчното време - графикът ми е непредсказуем. Но така или иначе го правя, защото трябва да поддържам форма. Треньорът обещава, че скоро ще обичам спорта и не мога да живея без него. Изтощава ме. Когато знам, че следващият ден имаме тренировка, настроението ми започва да се влошава. За да изглеждам добре на сватбата, трябва да тренирам. Искам да не съм с наднормено тегло. Няма да ставам като Шварценегер", казва още Киркоров.</p>
      <p>Както е известно, руската звезда с български корени стяга сватба с актрисата Катя Гусева. 35-годишната блондинка се изявява още като тв водеща и диджей.</p>
      <p>Филип и Екатерина ще направят две сватби. Едната ще е във Варна, където таткото на Киркоров живее. Другата ще е в Москва.</p>
    </article>
  </body>
</html>