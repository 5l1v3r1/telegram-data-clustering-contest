<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/dto/dtoda-uye-isyeri-ziyaretleri-suruyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T15:48:00+00:00"/>
    <meta property="og:title" content="DTO’da üye işyeri ziyaretleri sürüyor"/>
    <meta property="og:description" content="Denizli Ticaret Odası’nın 3. meslek komitesi, saha çalışmalarını sürdürüyor. DTO Başkanı Uğur Erdoğan ile birlikte üye ziyaretlerine ağırlık veren komitie üyeleri görüş alışverişinde bulunuyor."/>
  </head>
  <body>
    <article>
      <h1>DTO’da üye işyeri ziyaretleri sürüyor</h1>
      <h2>Denizli Ticaret Odası’nın 3. meslek komitesi, saha çalışmalarını sürdürüyor. DTO Başkanı Uğur Erdoğan ile birlikte üye ziyaretlerine ağırlık veren komitie üyeleri görüş alışverişinde bulunuyor.</h2>
      <address><time datetime="2019-11-19T15:48:00+00:00">19 Nov 2019, 15:48</time> by <a rel="author">Haber Merkezi</a></address>
      <p>Mustafa Demirayak başkanlığındaki Denizli Ticaret Odası’nın 3. meslek komitesi, Tayyip Yolcu, Erol Kaya, Mutlu Başaran ve Mehmet Taştan’ın eşliğinde, üye ziyaretlerini sürdürüyor.</p>
      <p>Komite üyeleri, en son ziyaret ettikleri Beşler İnşaat’ın sahipleri Gıyasettin Bel ile Kadir Bel, İnanç İnşaat’ın sahipleri Rasim İnanç ile Hüsamettin İnanç ve Hasel İnşaat’ın sahibi Halis Gezen, A-F Mimarlık’ın sahibi Ali Fırat, Özdemir İnşaat’ın sahibi Ali Özdemir, Tanrıverdi İnşaat’ın sahibi Mustafa Tanrıverdi ve Karden Yapı Denetim ve Oba İnşaat’ın sahibi Hüseyin Sarı ile, işleri ve sektörleriyle ilgili istişarede bulundu. Merak ettikleri konulardaki sorularını cevapladıkları üyelerini, Denizli Ticaret Odası’nın faaliyetleri ile projeleri hakkında da bilgilendirdi.</p>
      <p>Ziyaret edilen DTO üyeleri ise, odalarının her koşulda yanlarında olduğunu bilmekten duydukları memnuniyeti dile getirip, Başkan Erdoğan ile ekibine teşekkür etti.</p>
      <p><b>“KOMİTELERİMİZ, BİR PLAN DAHİLİNDE SAHA TARAMASI YAPIYOR”</b><br/>Denizli Ticaret Odası Yönetim Kurulu Başkanı Uğur Erdoğan, odalarındaki birimleri ve online hizmet imkanlarıyla, her daim üyelerinin hizmetinde olduklarını, komitelerinin istişare ve bilgilendirme amaçlı ziyaret ve saha çalışmalarıyla da her an yanlarında bulunduklarını vurguladı.</p>
      <p>Başkan Erdoğan, “Diğer komitelerimizde olduğu gibi kentimizdeki ikame amaçlı konut üreten inşaat müteahhitleri, emlak ve inşaat firmalarının bulunduğu Denizli Ticaret Odası 3’üncü Meslek Komitemiz de, üyelerimizle düzenli görüşmelerini sürdürüyor. Sektörleri ve işleriyle ilgili istişarede bulunuyor. Edindikleri izlenim ve bilgileri yine yönetim, meclis ve komite gibi ilgili kurumlarımızda değerlendiriyor, beklenti ve isteklerine yönelik çalışmalar yürütüyoruz. Bu ziyaretlerimizde, aynı zamanda üyelerimizi Denizli Ticaret Odamızın gerek sektörleriyle gerekse üyelerinin tamamıyla ilgili bugün itibarıyla yurt genelinde 11 ayrı sektördeki 140 farklı adreste geçerli hale getirdiğimiz Denizli İndirim Programı’nın ayrıntıları ve nasıl kolay faydalanabilecekleri konusunda bilgilendiriyorlar” dedi.</p>
    </article>
  </body>
</html>