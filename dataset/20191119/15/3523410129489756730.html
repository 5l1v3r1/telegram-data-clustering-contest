<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640772/%D9%BE%DB%8C%D9%88%D8%B3%D8%AA%D9%86-%D8%A2%D8%AA%D8%B4%E2%80%8C%D9%86%D8%B4%D8%A7%D9%86%D8%A7%D9%86-%D9%81%D8%B1%D8%A7%D9%86%D8%B3%D9%87-%D8%A8%D9%87-%D9%85%D9%88%D8%AC-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T15:49:00+00:00"/>
    <meta property="og:title" content="پیوستن آتش‌نشانان فرانسه به موج جلیقه‌زردها"/>
    <meta property="og:description" content="آتش‌نشانان فرانسوی تلاش دارند جنبش اعتراضی خود را گسترش داده و در هفته آغازین ماه دسامبر دست به اقدام‌های جدیدی بزنند."/>
  </head>
  <body>
    <article>
      <h1>
        <a href="https://www.bultannews.com/fa/news/640772/%D9%BE%DB%8C%D9%88%D8%B3%D8%AA%D9%86-%D8%A2%D8%AA%D8%B4%E2%80%8C%D9%86%D8%B4%D8%A7%D9%86%D8%A7%D9%86-%D9%81%D8%B1%D8%A7%D9%86%D8%B3%D9%87-%D8%A8%D9%87-%D9%85%D9%88%D8%AC-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7">پیوستن آتش‌نشانان فرانسه به موج جلیقه‌زردها</a>
      </h1>
      <h2>آتش‌نشانان فرانسوی تلاش دارند جنبش اعتراضی خود را گسترش داده و در هفته آغازین ماه دسامبر دست به اقدام‌های جدیدی بزنند.</h2>
      <address><time datetime="2019-11-19T15:49:00+00:00">19 Nov 2019, 15:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آتش‌نشانان فرانسوی تلاش دارند جنبش اعتراضی خود را گسترش داده و در هفته آغازین ماه دسامبر دست به اقدام‌های جدیدی بزنند. «رمی شابو»، دبیر اتحادیه آتش‌نشانان جنوب، دلایل پیوستن شمار کثیری از همکارانش به جنبش جلیقه‌زردها را بیان کرد.</p>
      <p>اسپوتنیک: امروز -‌سه‌شنبه- با کارکنان بخش سلامت همراه شده و دست به تظاهرات زدید. آیا شاهد همگرایی اعتراض‌های گوناگون هستیم؟</p>
      <p>شابو: بله. امیدواریم چنین باشد. کارکنان بخش سلامت و آتش‌نشانان به یک دسته مشخص تعلق دارند و موازی با یکدیگر فعالیت می‌کنند. ما دشواری‌های حرفه‌ای و مالی مشابهی داریم. هنگامی که حادثه‌ای روی می‌دهد، آتش‌نشانان همراه با نیروهای امدادی همراه می‌شوند که این نیروها زیر نظر آژانس سلامت منطقه‌ای فعالیت می‌کنند. آتش‌نشانان و کارکنان بخش سلامت همکاران مشترکی دارند، از جمله پرستارها، مشاوران پزشکی، پزشکان و پزشکان اورژانس.</p>
      <p>اسپوتنیک: شما گفتید که دولت خواسته‌هایی را که در تظاهرات ۱۵ دسامبر مطرح کردید بی‌پاسخ گذاشته است. به باور شما، زمان آن رسیده که تا دیگر اشکال کنش را به کار بست؟ این اشکال چه هستند؟</p>
      <p>شابو: برای ما تظاهرات امروز آخرین شکل از اعتراض به شیوه سنتی آن بود. از ماه دسامبر اشکال دیگری را به کار می‌بریم. به‌عنوان یک سازمان‌دهنده می‌توانم راجع به آن‌ها حرف بزنم. بنا داریم تظاهراتی ادامه‌دار (برای چندین روز یا حتی چندین هفته) در یکی از میدان‌های پاریس برگزار کنیم. از دوم تا ششم دسامبر در این زمینه کار کنیم و چادرها و تخت‌های تاشو نیز آماده کرده‌ایم. این شکلی جدی از تظاهرات است که تلاش دارد نمایندگان مشاغلی را که با مشکلاتی چون ما مواجه هستند گرد هم آورد. وضعیت شهر این اجازه را به ما می‌دهد تا شمار تظاهرات که که بناست با ۷۰ آتش‌نشان آغاز شود، افزایش دهیم. امیدواریم که در آینده ۲۰۰، ۳۰۰ یا حتی هزار نفر در این اقدام شرکت کنند.</p>
      <p>اسپوتنیک: چند روز پیش، جلیقه‌زردها سالگرد اعتراض‌های خود را برگزار کردند. آنها از نمایندگان تمامی طبقات اجتماعی خواستند تا به آن‌ها بپیوندند. آیا آتش‌نشانان این دعوت را خواهند پذیرفت؟</p>
      <p>شابو: بی‌تردید شماری از آتش‌نشانان باور دارند که خواسته‌های اتحادیه‌های تجاری دیگر اجرا نمی‌شود. زمانی که اتحادیه‌های تجاری سرکوب و درخواست‌هایشان با بی‌توجهی مواجه می‌شود، برخی همکاران ما مسیر رادیکالیزاسیون را پیش می‌گیرند. امروز، بسیاری از آتش‌نشانان می‌خواهند به جلیقه‌زردها بپیوندند. اینان از آزادی‌ برخوردارند که اتحادیه‌ها دیگر از آن بی‌بهره‌اند. امروزه غیرمترقبه‌بودن، عنصری کلیدی و مؤثر است و جلیقه‌زردها از این نکته بهره بهرده‌اند. بنابراین بله، بسیاری از آتش‌نشانان آماده‌اند به جلیقه‌زردها بپیوندند.</p>
    </article>
  </body>
</html>