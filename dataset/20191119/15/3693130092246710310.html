<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fikret-kuskan-ayni-anda-hem-dizi-hem-de-tiyatro-cok-zor-1208826.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T15:34:00+00:00"/>
    <meta property="og:title" content="Fikret Kuşkan: 'Aynı anda hem dizi hem de tiyatro çok zor'"/>
    <meta property="og:description" content="'Zalim İstanbul' dizisinde 'Agah' karakterine hayat veren Fikret Kuşkan, geçtiğimiz gün Vadistanbul'da görüntülendi."/>
  </head>
  <body>
    <article>
      <h1>Fikret Kuşkan: 'Aynı anda hem dizi hem de tiyatro çok zor'</h1>
      <h2>'Zalim İstanbul' dizisinde 'Agah' karakterine hayat veren Fikret Kuşkan, geçtiğimiz gün Vadistanbul'da görüntülendi.</h2>
      <address>
        <time datetime="2019-11-19T15:34:00+00:00">19 Nov 2019, 15:34</time>
      </address>
      <p>Set arasını bir restoranda yemek yiyerek değerlendiren <b>Fikret Kuşkan</b>, dizi çekimlerinin yoğun bir şekilde devam ettiğini ve fırsat buldukça vizyondaki filmleri izlemeye gayret ettiğini dile getirdi.</p>
      <p>Usta oyuncu, <b>Güney Koreli</b> yönetmen <b>Bong JoonHo</b>'nun '<b>Parazit</b>' adlı filmini beğendiğini ifade ederek, sinemaseverlere tavsiyede bulundu. Tiyatroya yönelik projesi olup olmadığının sorulması üzerine Kuşkan, "<b>Tiyatro için zaman problemimizin olmaması gerekir. Diziyle birlikte aynı anda tiyatroda yer almak şimdilik çok zor ama iyi bir metinle sahnede olmak tabii ki çok isterim</b>" dedi.</p>
      <p>Usta oyuncu, objektiflere poz verdikten sonra aracıyla Vadistanbul'dan uzaklaşarak setin yolunu tuttu.</p>
    </article>
  </body>
</html>