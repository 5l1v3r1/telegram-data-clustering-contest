<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742553"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T15:59:00+00:00"/>
    <meta property="og:title" content="'กัปตันมุ้ย' ชี้ไม่ใช่ความผิด 'อุ้ม' เกมไทยได้แค่เสมอ"/>
    <meta property="og:description" content="เล่นเป็นทีม 'ธีรศิลป์' ไม่โทษ 'ธีราทร' ยิงจุดโทษไม่เข้า เชื่อยังมีโอกาส ด้าน 'ธนบูรณ์' ชี้ หลังเกมต่างให้กำลังใจกัน"/>
  </head>
  <body>
    <article>
      <h1>'กัปตันมุ้ย' ชี้ไม่ใช่ความผิด 'อุ้ม' เกมไทยได้แค่เสมอ</h1>
      <address>
        <time datetime="2019-11-19T15:59:00+00:00">19 Nov 2019, 15:59</time>
      </address>
      <p>
        <b>เล่นเป็นทีม "ธีรศิลป์" ไม่โทษ "ธีราทร" ยิงจุดโทษไม่เข้า เชื่อยังมีโอกาส ด้าน "ธนบูรณ์" ชี้ หลังเกมต่างให้กำลังใจกัน</b>
      </p>
      <p>"มุ้ย" ธีรศิลป์ แดงดา กัปตันทีมชาติไทย กล่าวว่า ไม่มีใครโทษ "อุ้ม" ธีราทร ที่ยิงจุดโทษไม่เข้า เกมไทยเสมอ เวียดนาม 0-0 ศึกคัดบอลโลก เมื่อ 19 พ.ย.<br/><br/>หลังเกม มุ้ย กล่าวว่า "เสียดาย วันนี้มีจังหวะหลายครั้ง เป็นสกอร์ไม่ได้"<br/>.<br/>"มันไม่ใช่ความผิดของอุ้ม อุ้มยิงตามที่ซ้อม แต่ประตูเซฟได้ ไม่มีใครคิดว่าอุ้มจะผิดพลาด ไม่มีปัญหาอะไร เราไม่แพ้ ไม่เสียหายอะไรเยอะ"<br/><br/>"เหลือ 3 นัด เชื่อว่าทุกคนมุ่งมั่น จะเจออีกครั้งปีหน้า หวังว่าทุกคนจะเติบโต พัฒนาขึ้น เชื่อว่ายังมีโอกาส แม้ผมไม่ได้เล่น ก็มีนักบอลคุณภาพอยู่แล้ว วันนี้ไม่แปลก หลายครั้งที่เจอ เวียดนาม มักเล่นรัดกุม"<br/><br/>ด้าน ธนบูรณ์ เกษารัตน์ กล่าวว่า "เสียดาย ที่ไม่ได้ 3 แต้ม รูปเกมโดยรวมทำดีกว่านัดมาเลเซีย เส้นทางที่เหลือ ยากทุกแมตช์ หลังเกมทุกคนก็ให้กำลังใจกัน ทุกคนทำหน้าที่ตัวเอง ช่วยทีมเต็มที่แล้ว ขอโทษคนไทยที่ไม่สามารถเก็บ 3 แต้มได้ ยังเชื่อมั่นว่ามีโอกาสเข้ารอบ"<br/><br/>คะแนนกลุ่มนี้ เวียดนาม 5 นัด 11 แต้ม ยังนำจ่าฝูง ตามด้วย มาเลเซีย 9 แต้ม, ไทย 8 แต้ม, ยูเออี 4 นัด 6 แต้ม และ อินโดนีเซีย ไม่มีแต้ม<br/><br/>นัดต่อไป เตะปีหน้า 26 มี.ค. ไทย เปิดบ้านพบ อินโดนีเซีย, ยูเออี พบ มาเลเซีย และ 31 มี.ค. มาเลเซีย พบ เวียดนาม, อินโดนีเซีย พบ ยูเออี<br/> </p>
    </article>
  </body>
</html>