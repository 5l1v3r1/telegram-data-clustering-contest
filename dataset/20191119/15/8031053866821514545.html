<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%ad%cf%81%ce%ba%cf%85%cf%81%ce%b1-%cf%83%ce%b5-%ce%ba%ce%b1%cf%84%ce%ac%cf%83%cf%84%ce%b1%cf%83%ce%b7-%ce%b5%ce%ba%cf%84%ce%ac%ce%ba%cf%84%ce%bf%cf%85-%ce%b1%ce%bd%ce%ac%ce%b3%ce%ba%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T15:46:52+00:00"/>
    <meta property="og:title" content="Κέρκυρα: Σε κατάσταση εκτάκτου ανάγκης πολλές περιοχές του νησιού"/>
    <meta property="og:description" content="Σε κατάσταση έκτακτης ανάγκης κήρυξε, ο Γενικός Γραμματέας Πολιτικής Προστασίας, Νίκος Χαρδαλιάς, μερικές πρώην κοινότητες και δημοτικές ενότητες του δήμου Βόρειας Κέρκυρας λόγω των καταστροφών που έγιναν από το πέρασμα της κακοκαιρίας «Βικτώριας»."/>
  </head>
  <body>
    <article>
      <h1>Κέρκυρα: Σε κατάσταση εκτάκτου ανάγκης πολλές περιοχές του νησιού</h1>
      <address>
        <time datetime="2019-11-19T15:46:52+00:00">19 Nov 2019, 15:46</time>
      </address>
      <p>
        <b>Σε κατάσταση έκτακτης ανάγκης κήρυξε, ο Γενικός Γραμματέας Πολιτικής Προστασίας, Νίκος Χαρδαλιάς, μερικές πρώην κοινότητες και δημοτικές ενότητες του δήμου Βόρειας Κέρκυρας λόγω των καταστροφών που έγιναν από το πέρασμα της κακοκαιρίας «Βικτώριας».</b>
      </p>
      <p>Οι περιοχές του νησιού που επλήγησαν από τον άστατο καιρό είναι: Πεντατίου, Χλομοτιανών, Αγίου Ματθαίου, Χλομού Περιβολίου, Αργυράδων, Κουσπάδων, Πετριτή, Αγίου Νικολάου, Λευκίμμης και Οθωνών, καθώς και τις δημοτικές Ενότητες Κερκυραίων, Φαιάκων, Παλαιοκαστριτών και Παρελίων.</p>
      <p>Οι περιοχές αυτές κηρύχθηκαν σε κατάστασης εκτάκτου ανάγκης, για την αντιμετώπιση των συνεπειών από τα έντονα καιρικά φαινόμενα που έπληξαν το νησί, από τις 12 έως και τις 14 Νοεμβρίου, λόγω της επέλασης της «Βικτώριας».</p>
      <p>Να σημειωθεί ότι από τη σφοδρή κακοκαιρία, στις περισσότερες περιοχές σημειώθηκαν κατολισθήσεις, κάποιοι επαρχιακοί δρόμοι σχεδόν καταστράφηκαν, πλημμύρισαν σπίτια και μαγαζιά, ενώ σοβαρές ζημιές υπέστησαν τα δίκτυα ηλεκτροδότησης, ύδρευσης και τηλεφωνίας.</p>
      <figure>
        <img src="https://www.pentapostagma.gr/wp-content/uploads/2019/11/191119172240_xania-katast-thumb-large.jpg"/>
      </figure>
    </article>
  </body>
</html>