<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/zhiteli-na-tri-sela-nedovolstvat-zaradi-zatvoren-uchastak-ot-patya-za-melnik.html"/>
    <meta property="og:site_name" content="News.bg"/>
    <meta property="article:published_time" content="2019-11-19T15:10:02+00:00"/>
    <meta property="og:title" content="Жители на три села недоволстват заради затворен участък от пътя за Мелник"/>
    <meta property="og:description" content="Изпращат подписка до институциите"/>
  </head>
  <body>
    <article>
      <h1>Жители на три села недоволстват заради затворен участък от пътя за Мелник</h1>
      <address>
        <time datetime="2019-11-19T15:10:02+00:00">19 Nov 2019, 15:10</time>
      </address>
      <p><b>Жители на три села сигнализираха, че заради ремонт на пътя за Мелник им се налага да пътуват по 50 км повече</b>, за да отидат на работа в малкия град, съобщи БНТ.</p>
      <p>Хората настояват, докато трае ремонта, <b>да се обособи отсечка и леките коли да минават от там, а не да обикалят по неудобния за тях обходен път.</b> <b>Събрали са и подписка,</b> която ще изпратят до институциите.</p>
      <p><b>Двукилометров участък от главния път за Мелник е напълно затворен за движение.</b> Потърпевши са <b>жителите на Хотово, Зорница и Лозеница</b>, които трябва <b>да обикалят десетки километри или да вървят пеша през селат</b>а, за да стигнат до работните си места в Мелник и в Сандански. <b>Автобусите през селата също са спрени.</b></p>
      <p><b>Ремонтът на пътя за Мелник ще продължи цяла година</b>, затова хората настояват за спешни мерки.</p>
      <p>От фирмата, която ремонтира пътя заявяват, че <b>търсят решение на проблема и достъп за местните хора ще има.</b></p>
      <p>Предстои да се уточни обаче <b>как да се ограничи преминаването на тежкотоварните коли с дървесина, които въпреки забраната за движение в участъка, минават от там.</b></p>
    </article>
  </body>
</html>