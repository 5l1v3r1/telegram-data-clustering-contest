<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/19/battisti-la-cassazione-dice-no-alla-cancellazione-dellergastolo_f6c9332b-98a5-40d1-9179-8a6ddfb56717.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T15:27:01+00:00"/>
    <meta property="og:title" content="Battisti, la Cassazione dice no alla cancellazione dell'ergastolo dell'ex terrorista"/>
    <meta property="og:description" content="L'ex terrorista aveva chiesto la commutazione della pena in 30 anni. Il ricorso è stato respinto (ANSA)"/>
  </head>
  <body>
    <article>
      <h1>Battisti, la Cassazione dice no alla cancellazione dell'ergastolo dell'ex terrorista</h1>
      <h2>L'ex terrorista aveva chiesto commutazione della pena in 30 anni</h2>
      <address><time datetime="2019-11-19T15:27:01+00:00">19 Nov 2019, 15:27</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/1/13/cffdc5ec1c5b9a103de2f62efa4cc993.jpg"/>
          <figcaption>cesare Battisti<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/19/bfd53f111d775a522af3c8537d1af2c8.jpg"/>
          <figcaption>Il carcere di Massama, nelle campagne di Oristano<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p><b>No alla cancellazione dell'ergastolo per Cesare Battisti</b>. Lo ha deciso <b>la Cassazione che ha dichiarato oggi inammissibile il ricorso proposto dall'ex terrorista</b> contro l'ordinanza con cui, il 17 maggio scorso, la Corte di assise di appello di Milano aveva negato la commutazione della pena dell'ergastolo in quella di trent'anni di reclusione.</p>
      <p>La decisione della prima sezione penale della Corte di Cassazione è stata assunta stamani, all'esito dell'udienza in camera di consiglio. Le questioni sollevate con il ricorso, respinto, "concernevano - sottolinea la Suprema Corte - la persistente efficacia dell'accordo di commutazione della pena stipulato tra le Autorità italiane e brasiliane, in vista dell'estradizione dal Brasile, poi non avvenuta, nonché la legittimità della procedura culminata nell'espulsione del condannato dalla Bolivia". La Corte di Cassazione ha ritenuto corretta la decisione del Corte di assise di appello.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>