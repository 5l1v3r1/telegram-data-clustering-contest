<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/toshiba_8k_oled_tevevel_csapna_oda.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-19T15:59:00+00:00"/>
    <meta property="og:title" content="8K-s OLED tévével csapna oda a Toshiba"/>
    <meta property="og:description" content="A cég saját képfeldolgozó processzort fejlesztett az LG-től vásárolt panelhez."/>
  </head>
  <body>
    <article>
      <h1>8K-s OLED tévével csapna oda a Toshiba</h1>
      <address><time datetime="2019-11-19T15:59:00+00:00">19 Nov 2019, 15:59</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>Hi﻿rdet﻿é﻿s﻿</h3>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image1.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image2.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image3.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image4.jpg"/>
        </a>
      </figure>
      <figure>
        <img src="https://track.adform.net/adfserve/?bn=34133920;1x1inv=1;srctype=3;ord=[timestamp]"/>
      </figure>
      <p>Mi is beszámoltunk róla, hogy az LG bemutatta a világ első 8K OLED televízióját. A dél-koreai konszern pedig a jelek szerint nem tartja meg magának a panelt, hiszen a Toshiba bejelentette, hogy egy olyan 8K OLED tévén dolgozik, amelybe az LG-től vásárolt panel mellett saját képfeldolgozó processzor kerülne.</p>
      <figure>
        <img src="https://prohardver.hu/dl/cnt/2019-11/156448/toshiba.jpg"/>
        <figcaption>(forrás: <a href="https://av.watch.impress.co.jp/img/avw/docs/1218/534/html/to15_o.jpg.html">AV Watch</a>)</figcaption>
      </figure>
      <p>A 8K Regza nevű chip tartalmazza a képmódosító, képjavító funkciókat, többek között azt a felbontást felskálázó funkciót, amely a Toshiba munkatársai szerint kiemelheti termékeiket a többi 8K tévé közül. Ennek jó működése tényleg kulcsfontosságú lehet, hiszen alig van még valós 8K-s tartalom, szóval enélkül nem igazán lehet kihasználni az extrémen nagy részletességben rejlő lehetőségeket. A tervek szerint a nagyközönségnek december elején mutatják be a Toshiba 8K OLED tévé prototípusát, de hogy mikor és milyen áron kerülhet a boltokba, azt még egyelőre nem lehet tudni.</p>
    </article>
  </body>
</html>