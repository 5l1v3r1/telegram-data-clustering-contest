<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Groshi/ministr-energetiki-rozpoviv-yakoyu-bude-tsina-na-gaz-dlya-ukrayintsiv--10972265.html"/>
    <meta property="og:site_name" content="Всім"/>
    <meta property="article:published_time" content="2019-11-19T15:20:00+00:00"/>
    <meta property="og:title" content="Міністр енергетики розповів, якою буде ціна на газ для українців у 2020 році"/>
    <meta property="og:description" content="Ціна газу на початку 2020 року буде нижчою, ніж у той самий період у 2019 році, переконує міністр.  Також він уточняє, що це буде можливим навіть за умови припинення транзиту російського газу. "/>
  </head>
  <body>
    <article>
      <h1>Міністр енергетики розповів, якою буде ціна на газ для українців у 2020 році</h1>
      <address><time datetime="2019-11-19T15:20:00+00:00">19 Nov 2019, 15:20</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Ціна газу на початку 2020 року буде нижчою, ніж у той самий період у 2019 році, переконує міністр. </li>
        <li>Також він уточняє, що це буде можливим навіть за умови припинення транзиту російського газу.</li>
      </ul>
      <p> </p>
      <p>У першому кварталі 2020 року ціна газу для населення буде нижчою, ніж у той самий період цього року. Про це заявив міністр енергетики та охорони навколишнього середовища Олексій Оржель в ефірі програми "Свобода слова" на ICTV.</p>
      <ul>
        <li>"Перед тим, як підвищити ціну на газ у листопаді, ми зменшували ці ціни. Починаючи з липня місяця, зменшення ціни на газ становить більш як 30%. Газ — товар сезонний, і споживання сезонне", - зазначив він.</li>
      </ul>
      <p>Як уточняє міністр, у зв’язку з сезонністю ціна на газ підвищується. </p>
      <ul>
        <li>Але скажу вам навіть більше: я думаю, що український уряд забезпечить меншу ціну, ніж була в першому кварталі поточного року. Тобто перший квартал 2020 року ціна буде меншою, ніж у першому кварталі 2019 року. І це дуже важливо, враховуючи, що у нас може бути й зовсім зупинено взагалі транзит газу", - сказав він.</li>
      </ul>
      <p><b>Нагадаємо,</b> у листопаді ціна на <a href="https://vsim.ua/Groshi/v-ukrayini-virosla-tsina-na-gaz-skilki-dovedetsya-platiti-10967138.html">газ</a> для потреб населення становитиме 4 899 гривень за тисячу кубометрів. Ця ціна найнижча від 2016 року на газ для населення в листопаді, однак на 14% вища за вартість газу у жовтні. </p>
      <p>
        <b>Читайте також: </b>
        <a href="https://vsim.ua/Groshi/novi-tarifi-skilki-hmelnichani-budut-platiti-za-gaz-u-listopadi-10968002.html">Нові тарифи: скільки хмельничани будуть платити за газ у листопаді</a>
      </p>
      <figure>
        <iframe src="https://www.youtube.com/embed/kAGbGp6s-hQ" width="640" height="360" data-service="Youtube" scrolling="no"/>
      </figure>
    </article>
  </body>
</html>