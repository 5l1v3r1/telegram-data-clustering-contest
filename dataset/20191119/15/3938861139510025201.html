<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_ukrayincyam-hochut-dozvoliti-zminyuvati-po-batkovi/938934"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T15:53:00+00:00"/>
    <meta property="og:title" content="Українцям хочуть дозволити змінювати по батькові"/>
    <meta property="og:description" content="У Верховній Раді зареєстровано законопроект № 2450, яким пропонують дозволити українцям змінювати по батькові.Автори документа &amp;mdash; народні депутати з фракції &quot;Слуга народу&quot;, йдеться на сайті Верховної ..."/>
  </head>
  <body>
    <article>
      <h1>Українцям хочуть дозволити змінювати по батькові</h1>
      <address><time datetime="2019-11-19T15:53:00+00:00">19 Nov 2019, 15:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938934_w_300.jpg?v=0"/>
        <figcaption>Особа з 14 років матиме право змінити своє прізвище, ім'я та по батькові за згодою батьків</figcaption>
      </figure>
      <p>У Верховній Раді зареєстровано законопроект № 2450, яким пропонують дозволити українцям змінювати по батькові.</p>
      <p>Автори документа — народні депутати з фракції "Слуга народу", <a href="http://w1.c1.rada.gov.ua/pls/zweb2/webproc4_1?pf3511=67410">йдеться</a> на сайті Верховної Ради.</p>
      <p>У законопроєкті пропонують внести зміни до Цивільного та Сімейного кодексу, які дозволять особам від 16 років змінити на свій розсуд не тільки свої прізвище та імʼя, а й по батькові.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/avto/_vodijski-prava-i-tehpasport-mozhna-otrimati-v-cnapah/932245"/>
      </related>
      <p>Водночас, особа з 14 років матиме право змінити своє прізвище, ім'я та по батькові за згодою батьків. У разі, якщо над 14-річною особою, встановлено опіку, зміна прізвища, власного імені та по батькові буде здійснюватись за згодою опікуна.</p>
      <p>Наразі довзволено змінювати ім'я та прізвище, але не по батькові. Депутати вважають, що це порушує Конституцію.</p>
      <p>Законопроект розроблений з метою виконання рішення Європейського суду з прав людини у справі "Гарнага проти України".</p>
      <blockquote>Кабінет міністрів ухвалив постанову, яка дозволяє фотографуватися на паспорт <a href="https://gazeta.ua/articles/life/_zminili-pravila-fotografuvannya-na-pasport/923941">у головному уборі</a>.</blockquote>
    </article>
  </body>
</html>