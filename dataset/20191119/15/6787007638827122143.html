<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39835-politie-valt-kwekerij-sint-maartensdijk-binnen/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-19T15:39:00+00:00"/>
    <meta property="og:title" content="Politie valt kwekerij Sint-Maartensdijk binnen"/>
    <meta property="og:description" content="SINT-MAARTENSDIJK - Een hennepteam van de politie heeft vanmorgen een inval gedaan in een pand op de Markt in Sint-Maartensdijk."/>
  </head>
  <body>
    <article>
      <h1>Politie valt kwekerij Sint-Maartensdijk binnen</h1>
      <address><time datetime="2019-11-19T15:39:00+00:00">19 Nov 2019, 15:39</time> by <a rel="author">Tim Koster</a></address>
      <figure>
        <img src="https://www.hvzeeland.nl/pictures/8/2/1/131128.jpg"/>
        <figcaption>De politie bij de hennepkwekerij in Sint-Maartensdijk.<cite>© Foto: Politie Zeeland-West-Brabant</cite></figcaption>
      </figure>
      <p>
        <b>SINT-MAARTENSDIJK - Een hennepteam van de politie heeft vanmorgen een inval gedaan in een pand op de Markt in Sint-Maartensdijk.</b>
      </p>
      <p>Bij de inval in een voormalig café werd door het team een in werking zijnde hennepkwekerij aangetroffen. De kwekerij was verdeeld over twee kweekruimtes waar in totaal 422 hennepplanten stonden. De kwekerij is geruimd en alle hennepplanten en goederen die voor de hennepkweek bestemd zijn, zijn vernietigd.</p>
      <p>Omdat er sprake bleek te zijn van diefstal van stroom is het pand afgesloten van het elektriciteitsnetwerk. Er is niemand aangehouden.</p>
    </article>
  </body>
</html>