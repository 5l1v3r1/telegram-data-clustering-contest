<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/714291-londino-arpaxan-kosmhmata-1-ekatommyrioy-eyro-apo-spiti.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T15:35:00+00:00"/>
    <meta property="og:title" content="Λονδίνο: &quot;Αρπαξαν&quot; κοσμήματα 1 εκατομμυρίου ευρώ από σπίτι"/>
    <meta property="og:description" content="Δημόσια έκκληση για πληροφορίες σχετικά με ληστεία με λεία-μαμούθ από σπίτι στην περιοχή Χάμπστεντ απηύθυνε η μητροπολιτική αστυνομία του Λονδίνου. Σύμφωνα με την αστυνομία η ληστεία"/>
  </head>
  <body>
    <article>
      <h1>Λονδίνο: "Αρπαξαν" κοσμήματα 1 εκατομμυρίου ευρώ από σπίτι</h1>
      <address>
        <time datetime="2019-11-19T15:35:00+00:00">19 Nov 2019, 15:35</time>
      </address>
      <p>Δημόσια έκκληση για πληροφορίες σχετικά με ληστεία με λεία-μαμούθ από σπίτι στην περιοχή Χάμπστεντ απηύθυνε η μητροπολιτική αστυνομία του Λονδίνου.</p>
      <p>Σύμφωνα με την αστυνομία η ληστεία έγινε το απόγευμα της περασμένης Πέμπτης και οι δράστες έφυγαν αρπάζοντας κοσμήματα και άλλα αντικείμενα με την αξία τους να υπολογίζεται πάνω από 1 εκατομμύριο ευρώ.</p>
      <p>Οι ληστές μπήκαν στο σπίτι σκαρφαλώνοντας έναν τοίχο, ενώ μέσα στο οίκημα βρισκόταν μια γυναίκα περίπου 30 ετών με τα παιδιά της. Οι δράστες αφού άρπαξαν κοσμήματα, ρούχα και μετρητά έφυγαν από παράθυρο του σπιτιού, που βρίσκεται στον πρώτο όροφο.</p>
      <p>Εκπρόσωπος της αστυνομίας έδωσε στη δημοσιότητα φωτογραφίες από τα κλοπιμαία εξηγώντας ότι «έχουν μεγάλη συναισθηματική αξία» για τη γυναίκα. «Θα παρακαλούσα όποιον αποκτήσει πρόσβαση σε αυτά τα κοσμήματα, είτε είναι ιδιώτης συλλέκτης είτε κοσμηματοπώλης, ή εάν κάποιος τα δει κάπου να ενημερώσει τις Αρχές» πρόσθεσε ο εκπρόσωπος της αστυνομίας.</p>
      <p>Πηγή: ant1news.gr</p>
    </article>
  </body>
</html>