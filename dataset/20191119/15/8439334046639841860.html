<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/stin-proedria-tis-ped-o-giannis-kourakis-antiproedros-o-giorgos-marinakis.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-19T15:28:00+00:00"/>
    <meta property="og:title" content="Στην προεδρία της ΠΕΔ ο Γιάννης Κουράκης - Αντιπρόεδρος ο Γιώργος Μαρινάκης"/>
    <meta property="og:description" content="Όχι από τον Βασίλη Λαμπρινό για θέση στην εκτελεστική επιτροπή"/>
  </head>
  <body>
    <article>
      <h1>Στην προεδρία της ΠΕΔ ο Γιάννης Κουράκης - Αντιπρόεδρος ο Γιώργος Μαρινάκης</h1>
      <address>
        <time datetime="2019-11-19T15:28:00+00:00">19 Nov 2019, 15:28</time>
      </address>
      <p>
        <b>"Όχι" από τον Βασίλη Λαμπρινό για θέση στην εκτελεστική επιτροπή</b>
      </p>
      <p>Τη θέση του προέδρου, μετά την σχετική ψηφοφορία, αναλαμβάνει - όπως αναμενόταν ο Γιάννης Κουράκης, ο οποίος έλαβε 11 ψήφους, ενώ στην κάλπη βρέθηκαν και 7 λευκά.<br/>Για την αντιπροεδρία η παράταξη της πλειοψηφίας πρότεινε τον Δήμαρχο Ρεθύμνου, Γιώργη Μαρινάκη, ο οποίος επίσης έλαβε 11 ψήφους, με 7 λευκά, ενώ το ίδιο αποτέλεσμα "έβγαλε" η κάλπη και για τον Γραμματέα, τον Δήμαρχο Πλατανιά Γιάννη Μαλανδράκη.<br/>Μέλη αναδείχθηκαν οι Μανόλης Κοκοσάλης και και Νίκος Κοκκίνης με 12 και 11 ψήφους αντίστοιχα.<br/>Στα αξιοσημείωτα η μη αποδοχή θέσης στην εκτελεστική επιτροπή από τον Δήμαρχο Ηρακλείου, Βασίλη Λαμπρινό, ο οποίος πάντως έσπευσε να στείλει μήνυμα ενότητας, υπογραμμίζοντας "Θα είμαστε δίπλα σας".<br/>Αναφερόμενος στην διαδικασία που προηγήθηκε, με τη συνάντηση των μελών της πλειοψηφούσας παράταξης ο κ. Κουράκης τόνισε:<br/>"Λειτουργήσαμε ενωτικά και πάρα πολύ δημοκρατικά, σε μια εσωτερική διαδικασία, που διήρκησε τρεις ώρες".<br/>Σημειώνεται ότι από την συνεδρίαση απουσιάζουν οι Γιάννης Στεφανάκης, Μανώλης Φραγκάκης και Θοδωρής Νίνος.</p>
      <p>Πριν τη συνεδρίαση της Διοίκησης, συνεδρίασε το Εποπτικό Συμβούλιο και μετά από μυστική ψηφοφορία εκλέχθηκε πρόεδρος ο Γιάννης Μαστορακης (πρώην Δήμαρχος Χερσονήσου), αντιπρόεδρος ο Νίκος Σχοιναρακης (πρώην Δήμαρχος Γόρτυνας) και μέλος η Μαρία Πετρακογιωργη (πρώην Δήμαρχος Φαιστού).</p>
      <p>
        <b>πηγη: cretalive.gr</b>
      </p>
    </article>
  </body>
</html>