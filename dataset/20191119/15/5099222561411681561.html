<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23500859-locomotiva-unui-tren-pasageri-deraiat-judetul-arad.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T15:15:00+00:00"/>
    <meta property="og:title" content="UPDATE Locomotiva unui tren de pasageri a deraiat în județul Arad"/>
    <meta property="og:description" content="Locomotiva unui tren care circula între Brașov și Budapesta a deraiat de o osie în gara Bârzava din județul Arad, anunță CFR Infrastructură. În tren erau 19 pasageri și"/>
  </head>
  <body>
    <article>
      <h1>UPDATE Locomotiva unui tren de pasageri a deraiat în județul Arad</h1>
      <address><time datetime="2019-11-19T15:15:00+00:00">19 Nov 2019, 15:15</time> by <a rel="author">Vlad Barza</a></address>
      <p><b>Locomotiva unui tren care circula între Brașov și Budapesta a deraiat de o osie în gara Bârzava din județul Arad, anunță CFR Infrastructură. În tren erau 19 pasageri și nimeni nu a fost rănit. Trenul în cauză este IR 74 care a plecat la 5.25 din Brașov și trebuia să ajungă la Curtici la 15.05. UPDATE CFR Infrastructură spune că se asigură transbordare auto pentru călătorii din trei trenuri a căror circulație este afectată de incident.</b><br/><br/>Ce spune CFR Infra<br/><i><br/>CFR SA informează că circulația trenurilor este închisă la această oră la intrare in stația CF Bârzava, din cauza deraierii de o osie a locomotivei trenului 74-1, care circula în relația Brașov - Curtici.<br/><br/>Locomotiva trenului 74-1 a deraiat de o osie peste macazul nr 7 care asigura trecerea de la linia 2 la linia 3 din stație.<br/><br/>Personalul de specialitate este deja la fața locului pentru a lua măsurile necesare, astfel incât în scurt timp să fie asigurată continuitate în traficul feroviar.<br/><br/></i><i>Menționăm ca niciunul dintre cei 19 călători aflați în tren nu a fost rănit.<br/></i><i><br/></i>UPDATE, circulatie feroviară stația Bârzava - transbordare auto<br/><i><br/></i><i>Reprezentanții Regionalei CF Timișoara asigură transbordare cu mijloace auto pentru călătorii din trenurile 74-1, 75-2 și 1766.<br/><br/>Pentru călătorii din trenul 74-1, care circulă în relația Brașov - Curtici, se asigură transbordare cu mijloace auto pe relația Bârzava - Arad.</i><br/><br/><i>Pentru călătorii din trenurile 75-2, care circulă în relația Curtici - Brașov, și IR 1766, care circulă în relația Timișoara Nord - Iași, se asigură transbordare auto pe relația Arad - Bătuța.<br/></i><i><br/></i><b>UPDATE 2 CFR Călători a anunțat că, din cauza incidentului, unele trenuri se vor anula, iar altele vor circula deviat<br/></b><br/>Circulația trenurilor urmare deranjamentului feroviar de la Bârzava<br/>Urmare a deranjamentului de trafic înregistrat astăzi 19 octombrie 2019 la intrare în stația Bârzava circulația următoarelor trenuri este modificată după cum urmează:<br/>tren IR 74 Brașov – Budapesta Keleti se va anula pe distanța Bârzava – Arad, călătorii vor fi transbordați cu mijloace auto între stațiile Bârzava – Arad. În stația Arad se va forma un tren suplimentar care va circula pe distanța Arad – Budapesta Keleti.<br/>tren IR 75 Budapesta Keleti – Brașov se va anula pe distanța Arad – Brașov, călătorii vor fi transbordați cu mijloace auto între stațiile Arad – Batuța H.m. Din stația Batuța H.m. se va forma un tren suplimentar care va circula între stațiile Batuța – Brașov în trasa trenului trenului IR 75.<br/>trenul IR 1766 Timișoara Nord – Iași se va anula pe distanța Arad – Simeria – Cluj Napoca. Trenul va circula pe rută deviată: Timișoara Nord – Arad – Oradea – Cluj Napoca – Suceava – Iași. <i><br/></i><br/><br/></p>
    </article>
  </body>
</html>