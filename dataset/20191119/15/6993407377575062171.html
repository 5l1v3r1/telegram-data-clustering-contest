<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/video-protests-tbilisi-georgia/30280634.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T15:49:00+00:00"/>
    <meta property="og:title" content="Відео нічних затримань у Тбілісі"/>
    <meta property="og:description" content="У Тбілісі 18 листопада пізно ввечері після закінчення 30-хвилинного ультиматуму учасникам акції блокування будівлі парламенту Грузії спецпризначенці почали операцію витіснення опозиціонерів із вулиць навколо парламенту. Міський суд Тбілісі 19 листопада розглядає справи 37 затриманих на акції"/>
  </head>
  <body>
    <article>
      <h1>Відео нічних затримань у Тбілісі</h1>
      <address>
        <time datetime="2019-11-19T15:49:00+00:00">19 Nov 2019, 15:49</time>
      </address>
      <figure>
        <video src="https://flashvideo.rferl.org/Videoroot/Pangeavideo/2019/11/c/c8/c84cac98-1c99-4ca6-81c0-9e3b6cc46595_mobile.mp4?download=1"/>
      </figure>
      <p>У Тбілісі 18 листопада пізно ввечері після закінчення 30-хвилинного ультиматуму учасникам акції блокування будівлі парламенту Грузії спецпризначенці почали операцію витіснення опозиціонерів із вулиць навколо парламенту. Силовики застосували водомети і затримали кілька десятків учасників. Постраждали шість людей: четверо протестувальників і двоє поліцейських. Демонстрації в Тбілісі розпочалися після того, як 14 листопада парламентська більшість владної партії «Грузинська мрія» проголосувала проти поправки про проведення виборів за партійними списками, а не за мішаною системою. Демонстранти вимагають відставки уряду і призначення дострокових парламентських виборів. За повідомленням, в акції біля будівлі парламенту брали участь понад п’ять тисяч людей. Міський суд Тбілісі 19 листопада розглядає справи 37 затриманих на акції протесту 18 листопада. Їх звинувачують у хуліганстві та непокорі поліції. (Відео Грузинської редакції Радіо Свобода)</p>
    </article>
  </body>
</html>