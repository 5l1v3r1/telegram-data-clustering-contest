<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380306/milli-ara-galatasaraya-yaramadi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T15:36:00+00:00"/>
    <meta property="og:title" content="Milli ara Galatasaray'a yaramadı"/>
    <meta property="og:description" content="Galatasaray, milli maçlar nedeniyle lige verilen arada adeta revire döndü. Sarı kırmızılı takımda sakatlığı bulunan futbolcuların sayısı 8'e çıktı."/>
  </head>
  <body>
    <article>
      <h1>Milli ara Galatasaray'a yaramadı</h1>
      <h2>Galatasaray'da üst üste gelen sakatlık haberlerinden sonra teknik direktör Fatih Terim kadroda mecburi revizyona gidecek.</h2>
      <address>
        <time datetime="2019-11-19T15:36:00+00:00">19 Nov 2019, 15:36</time>
      </address>
      <p>Galatasaray, milli maçlar nedeniyle lige verilen arada adeta revire döndü. Sarı kırmızılı takımda sakatlığı bulunan futbolcuların sayısı 8'e çıktı.</p>
      <p>Falcao, Andone, Şener, Belhanda, Emre Akbaba'nın ardından 3 yıldız isim daha sakatlar kervanına katıldı.</p>
      <p>Hollanda Milli Takım kadrosundan dizindeki sakatlık nedeniyle çıkarılan Ryan Babel'in Medipol Başakşehir maçında oynaması beklenmiyor.</p>
      <p>Belindeki ağrıları nedeniyle Uruguay Milli takım kadrosundan çıkarılan Fernando Muslera'nın ise durumunun ciddi olmadığı öğrenildi.</p>
      <p>Galatasaray'a bir kötü haber de Cristian Luyindama'dan geldi. 25 yaşındaki stoper, Demokratik Kongo'nun Gambiya ile oynadığı maçın 65'inci dakikasında sakatlanarak oyundan çıktı.</p>
      <p>Luyindama'nın, Medipol Başakşehir maçında oynayıp oynamayacağı yapılacak kontrollerinin ardından belli olacak.</p>
      <p>Üst üste gelen şanssızlıkların ardından planları alt üst olan Fatih Terim'in kadroda yapacağı değişiklikler merak konusu oldu.</p>
      <p>Terim, Medipol Başakşehir karşısında Babel'in yokluğunda sol kanatta Ömer Bayram sağ kanatta ise Sofiane Feghouli'ye görev vermesi bekleniyor.</p>
      <p>Falcao ve Andone’nin yokluğunda forvet hattında Adem’in oynamasına kesin gözle bakılıyor.</p>
      <p>Terim'in Başakşehir karşısına 3-4-3 dizilişi ile çıkması beklenirken, orta saha kurgusunu Emre Taşdemir, Nzonzi, Lemina ve Mariano’dan oluşturacağı ifade edildi.</p>
      <p>Bu durumda savunma hattı ise Luyindama, Ahmet Çalık ve Marcao’dan oluşacak. Luyindama oynayamazsa yerine Ryan Donk da görev yapabilir.</p>
    </article>
  </body>
</html>