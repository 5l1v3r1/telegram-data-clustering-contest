<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/19/juve-chiellini-torna-a-febbraio-marzo_be833463-d9b8-49ff-97e6-18918459d7bf.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T15:46:07+00:00"/>
    <meta property="og:title" content="Juve, Chiellini torna a febbraio-marzo"/>
    <meta property="og:description" content="Dopo il grave infortunio del 30 agosto scorso (ANSA)"/>
  </head>
  <body>
    <article>
      <h1>Juve, Chiellini torna a febbraio-marzo</h1>
      <h2>Dopo il grave infortunio del 30 agosto scorso</h2>
      <address><time datetime="2019-11-19T15:46:07+00:00">19 Nov 2019, 15:46</time> by <a rel="author">Redazione ANSA</a></address>
      <p> "I miei compagni stanno andando benissimo anche senza di me, ma spero in primavera di essere di nuovo a disposizione per aiutarli". Giorgio Chiellini guarda verso il periodo del suo rientro dopo il grave infortunio al ginocchio patito lo scorso 30 agosto: "Sta andando molto bene ma ci vuole molta pazienza - ha raccontato il difensore in collegamento telefonico durante la consegna del 'Premio Maestrelli' di Montecatini -. Penso che tra febbraio e marzo potrò tornare in campo ma manca ancora tanto, purtroppo".<br/>    Una stagione che rappresenta una svolta per la Juventus, con l'arrivo di Sarri in panchina dopo cinque anni con Allegri: "I risultati sono dalla nostra parte, servirà pazienza per vedere le idee del mister applicate in campo. L'importante, nel frattempo, era fare punti e i miei compagni stanno seguendo questa strada, La Champions? Le speranze le abbiamo, speriamo di arrivare in primavera nelle migliori condizioni possibili".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>