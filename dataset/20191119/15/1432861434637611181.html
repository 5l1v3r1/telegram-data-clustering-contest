<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/moreno-se-chuvstva-predaden-ot-zavryshtaneto-na-luis-enrike-kato-selekcioner-1407729.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T15:05:00+00:00"/>
    <meta property="og:title" content="Морено се чувства предаден от завръщането на Луис Енрике като селекционер"/>
    <meta property="og:description" content="Луис Енрике официално се завърна като селекционер на Испания Медиите в страната обаче твърдят, че доскорошният старши треньор Роберт Морено се чувства предаден и използван от Енрике, с когото се смяташе, че са в близки отношения, и от Испанската кралска федерация по футбол"/>
  </head>
  <body>
    <article>
      <h1>Морено се чувства предаден от завръщането на Луис Енрике като селекционер</h1>
      <address><time datetime="2019-11-19T15:05:00+00:00">19 Nov 2019, 15:05</time> by <a rel="author">Sportlive.bg</a></address>
      <p>Луис Енрике официално се завърна като селекционер на <b><a href="https://www.sportlive.bg/tags/348">Испания</a></b>. Медиите в страната обаче твърдят, че доскорошният старши треньор Роберт Морено се чувства предаден и използван от Енрике, с когото се смяташе, че са в близки отношения, и от Испанската кралска федерация по футбол.</p>
      <p>Морено не се яви на пресконференцията след последния двубой на иберийската страна от квалификациите за Евро 2020 срещу Румъния (победа с 5:0), когато вече знаеше съдбата си. Според информациите, Морено не е бил изобщо в настроение за медиите, като съвсем се е разпаднал в съблекалнята, когато е съобщил новината на играчите. "AS" допълва, че испанецът е избухнал в сълзи.</p>
      <p>Още през месец юни, когато Морено бе назначен за треньор, той заяви, че би отстъпил мястото отново на Енрике във всеки един момент, но сега се оказва друго. Той е разочарован и от шефа на испанския футбол Луис Рубиалес, който не го е подкрепил.<b> Какво заявиха от Испанската кралска федерация по футбол при назначаването на Енрике - <a href="https://www.sportlive.bg/worldfootball/spain/Luis-Enrike-oficialno-se-zavyrna-nachelo-na-Ispaniq-1407708.html">вижте в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Tyzhno-Legendarniqt-golmajstor-ot-Asturiq-slozhi-kraj-na-brilqntnata-si-kariera-1405696.html"/>
        <a href="https://www.sportlive.bg/worldfootball/spain/SNIMKI-Ispaniq-shokira-s-izbora-na-ekip-za-Evro-2020-1405081.html"/>
        <a href="https://www.sportlive.bg/worldfootball/worldfootballother/Ispaniq-se-klasira-za-Evro-2020-s-2-ro-ravenstvo-pored-(vsichki-rezultati-i-golmajstori-v-kvalifikaciite)-1385333.html"/>
        <a href="https://www.sportlive.bg/worldfootball/spain/Barselona-otkaza-da-predstavlqva-Ispaniq-na-detski-turnir---ne-iska-tehnite-ekipi-1385224.html"/>
        <a href="https://www.sportlive.bg/worldfootball/spain/Moreno-se-sboguva-s-ispanskite-nacionali-Luis-Enrike-e-pred-zavryshtane-v-otbora-1407594.html"/>
      </related>
    </article>
  </body>
</html>