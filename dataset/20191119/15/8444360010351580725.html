<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/i-esiea-kataggellei-tin-epithesi-ton-mat-ston-dimosiografo-mario-aravantino/2919083/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T15:46:45+00:00"/>
    <meta property="og:title" content="Η ΕΣΗΕΑ καταγγέλλει την επίθεση των ΜΑΤ στον δημοσιογράφο Μάριο Αραβαντινό"/>
    <meta property="og:description" content="Ανακοίνωση για την αστυνομική βία σε βάρος του δημοσιογράφου του Newsit.gr Μάριου Αραβαντινού εξέδωσε η ΕΣΗΕΑ."/>
  </head>
  <body>
    <article>
      <h1>Η ΕΣΗΕΑ καταγγέλλει την επίθεση των ΜΑΤ στον δημοσιογράφο Μάριο Αραβαντινό</h1>
      <h2>Ανακοίνωση για την αστυνομική βία σε βάρος του δημοσιογράφου του Newsit.gr Μάριου Αραβαντινού εξέδωσε η ΕΣΗΕΑ.</h2>
      <address><time datetime="2019-11-19T15:46:45+00:00">19 Nov 2019, 15:46</time> by <a rel="author">Newsit Newsroom</a></address>
      <p>«Το Διοικητικό Συμβούλιο της ΕΣΗΕΑ καταγγέλλει τα πρόσφατα κρούσματα αστυνομικής βίας εις βάρος δημοσιογράφων. Οι συνάδελφοί μας, όταν κάνουν ρεπορτάζ, ασκούν το καθήκον τους με γνώμονα την ενημέρωση των πολιτών, “μπροστά’ και όχι “πίσω” από τις δυνάμεις της Αστυνομίας», αναφέρει η ανακοίνωση.</p>
      <p>«Είναι <b>απαράδεκτο σε μια ελεύθερη και ευνομούμενη πολιτεία οι δημοσιογράφοι να γίνονται στόχο</b>ς, επειδή προσπαθούν να πληροφορήσουν τον ελληνικό λαό με τρόπο που να διασφαλίζει την ενημέρωση και την ελευθεροτυπία. Ζητούμε από την Κυβέρνηση<b> να καταδικάσει αμέσως τα βίαια περιστατικά</b> και <b>να τιμωρήσει παραδειγματικά τους υπαίτιους</b>» καταλήγει η ανακοίνωση της ΕΣΗΕΑ.</p>
      <h3>Η επίθεση στον δημοσιογράφο του Newsit.gr Μάριο Αραβαντινό</h3>
      <p>Υπενθυμίζεται ότι το βράδυ της Κυριακής (17.11.2.2019) μετά τη μεγάλη πορεία για την 46η επέτειο από την εξέγερση του Πολυτεχνείου, ο δημοσιογράφος του Newsit.gr, Μάριος Αραβαντινός βρισκόταν στα Εξάρχεια καλύπτοντας τα γεγονότα. Ο δημοσιογράφος κατέγραφε με το κινητό του τηλέφωνο τους αστυνομικούς να επιτίθεται απρόκλητα σε περαστικούς, <a href="https://www.newsit.gr/ellada/epeisodia-polytexneio-epithesi-ton-mat-se-reporter-tou-newsit-gr-video/2917706/">όταν δέχθηκε και ο ίδιος απρόκλητη επίθεση.</a></p>
      <p>Αξίζει να σημειωθεί ότι ο Μάριος Αραβαντινός δήλωσε την ιδιότητά του στους άνδρες των ΜΑΤ την ώρα που δέχθηκε την επίθεση, γεγονός που καταγράφηκε και στο βίντεο.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fnewsitgr%2Fvideos%2F412381123003481%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <h3>Δείτε όσα δήλωσε το βράδυ της Κυριακής ο Μάριος Αραβαντινός</h3>
      <figure>
        <iframe src="https://www.youtube.com/embed/qJdZYCoQ3EE" width="640" height="360" data-service="Youtube" scrolling="no"/>
      </figure>
    </article>
  </body>
</html>