<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-21-richnyy-molodyk-hovav-travychku-u-grubi"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-19T15:17:00+00:00"/>
    <meta property="og:title" content="На Сумщині 21-річний молодик ховав «травичку» у грубі"/>
    <meta property="og:description" content="Отримавши оперативну інформацію стосовно одного з жителів району про начебто зберігання ним наркотичної сировини, працівники Буринського відділення поліції навідалися до нього додому з відповідним візитом. Справді, під час санкціонованого обшуку в приміщенні кухні, у грубці, правоохоронці знайшли два паперові згортки з речовино, схожою на канабіс. А в господарському приміщенні, під листом металу - підсушені конопляні гілки."/>
  </head>
  <body>
    <article>
      <h1>На Сумщині 21-річний молодик ховав «травичку» у грубі</h1>
      <address>
        <time datetime="2019-11-19T15:17:00+00:00">19 Nov 2019, 15:17</time>
      </address>
      <p>Отримавши оперативну інформацію стосовно одного з жителів району про начебто зберігання ним наркотичної сировини, працівники Буринського відділення поліції навідалися до нього додому з відповідним візитом.</p>
      <p>Справді, під час санкціонованого обшуку в приміщенні кухні, у грубці, правоохоронці знайшли два паперові згортки з речовино, схожою на канабіс. А в господарському приміщенні, під листом металу - підсушені конопляні гілки.</p>
      <p>Сам власник дурман-зілля, 21-річний юнак, запевняв поліцейських, що зберігав коноплиння виключно задля власного вжитку, - мовляв, час від часу він таки полюбляє викурити порцію «драпу».</p>
      <p>По факту зберігання наркотичної сировини слідчі відкрили кримінальне провадження за ч.1 ст. 309 Кримінального Кодексу України, і після завершення досудового розслідування направили справу на розгляд суду. Хлопцю загрожує до трьох років обмеження або позбавлення волі.</p>
    </article>
  </body>
</html>