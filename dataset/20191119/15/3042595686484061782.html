<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/vakter-siktet-for-falsk-forklaring/71838188"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T15:32:23+00:00"/>
    <meta property="og:title" content="Vakter siktet for falsk forklaring"/>
    <meta property="og:description" content="To vakter ved fengselet der Jeffrey Epstein ble funnet død på cella, er siktet for falsk forklaring, skriver BBC."/>
  </head>
  <body>
    <article>
      <h1>Vakter siktet for falsk forklaring</h1>
      <h2>To vakter ved fengselet der Jeffrey Epstein ble funnet død på cella, er siktet for falsk forklaring, skriver BBC.</h2>
      <address><time datetime="2019-11-19T15:32:23+00:00">19 Nov 2019, 15:32</time> by <a rel="author">NTB / Redaksjonen</a></address>
      <p>Siktelsene er de første knyttet til etterforskningen av milliardærens dødsfall i en fengselscelle på Manhattan 10. august, ifølge New York Times, som først meldte at vakter kunne siktes i saken.</p>
      <p>De to vaktene havnet i søkelyset kort tid etter dødsfallet, fordi de var ansvarlige for å overvåke høysikkerhetscellen hvor Epstein ble holdt.</p>
      <p>Nå skriver <a href="https://www.bbc.com/news/world-us-canada-50480172">BBC</a> at de to er siktet.</p>
      <p>
        <b>I stedet for å sjekke cellen hver halvtime, slik de skulle etter forskriftene, skal de ha sovet i flere timer og forfalsket rapporter for å dekke over hva de hadde gjort, ifølge flere kilder med kunnskap om saken som New York Times har snakket med.</b>
      </p>
      <p>Epstein, en milliardær som hadde flere mektige og berømte venner i USA og Storbritannia, var siktet for menneskehandel og overgrep mot flere unge jenter og kvinner.</p>
      <p>Epstein, som ble <a href="https://www.dagbladet.no/nyheter/trump-venn-pagrepet-for-menneskehandel/71377450">ble pågrepet i New York i begynnelsen</a> av juli, avviste anklagene.</p>
      <p><a href="https://www.dagbladet.no/nyheter/den-lille-detaljen-kan-snu-saken-pa-hodet/71493483">Overgrepsanklagede Jeffrey Epsteins dødsfall</a> var et selvmord, har rettsmedisinerne kommet fram til.</p>
    </article>
  </body>
</html>