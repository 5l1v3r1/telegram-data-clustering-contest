<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640766/%D8%B9%D9%85%D8%B1%D8%A7%D9%86%E2%80%8C%D8%AE%D8%A7%D9%86-%D9%BE%D8%A7%DA%A9%D8%B3%D8%AA%D8%A7%D9%86-%D8%A2%D8%B2%D8%A7%D8%AF%DB%8C-2-%D8%B4%D9%87%D8%B1%D9%88%D9%86%D8%AF-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B1%D8%A7-%D8%AA%D8%B3%D9%87%DB%8C%D9%84-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T15:33:00+00:00"/>
    <meta property="og:title" content="عمران‌خان: پاکستان آزادی 2 شهروند آمریکایی را تسهیل کرد"/>
    <meta property="og:description" content="نخست وزیر پاکستان در واکنش به آزادی 2 استاد دانشگاه آمریکایی از سوی طالبان، تاکید کرد که اسلام‌آباد روند این رهایی را تسهیل کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640766/%D8%B9%D9%85%D8%B1%D8%A7%D9%86%E2%80%8C%D8%AE%D8%A7%D9%86-%D9%BE%D8%A7%DA%A9%D8%B3%D8%AA%D8%A7%D9%86-%D8%A2%D8%B2%D8%A7%D8%AF%DB%8C-2-%D8%B4%D9%87%D8%B1%D9%88%D9%86%D8%AF-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B1%D8%A7-%D8%AA%D8%B3%D9%87%DB%8C%D9%84-%DA%A9%D8%B1%D8%AF">عمران‌خان: پاکستان آزادی 2 شهروند آمریکایی را تسهیل کرد</a>
      </h1>
      <h2>نخست وزیر پاکستان در واکنش به آزادی 2 استاد دانشگاه آمریکایی از سوی طالبان، تاکید کرد که اسلام‌آباد روند این رهایی را تسهیل کرده است.</h2>
      <address><time datetime="2019-11-19T15:33:00+00:00">19 Nov 2019, 15:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>عمران‌خان</b>» نخست وزیر <b>پاکستان</b> اعلام کرد اسلام‌آباد روند آزادی 2 <b>استاد آمریکایی</b> توسط طالبان را تسهیل کرده است.</p>
      <p>طالبان امروز سه‌شنبه (28 آبان) اعلام کرد دو استاد آمریکایی را آزاد کرده و به نیروهای این کشور در شرق افغانستان تحویل داده است.</p>
      <p>عمران خان در حساب توئیتری خود در واکنش به این آزادی نوشت: پاکستان از رهایی 2 استاد آمریکایی استقبال کرده و از تلاش جامعه جهانی برای ایجاد صلح در افغانستان حمایت می‌کند.</p>
      <p>وی تصریح کرد: پاکستان در راستای سیاست کلی خود برای ایجاد توافق صلح در افغانستان، آزادی زندانیان از سوی طالبان را تسهیل کرده است.</p>
      <p>نخست وزیر پاکستان همچنین خاطرنشان کرد: امیدواریم این حرکت اعتماد میان طرفین را برای برقراری صلح در افغانستان افزایش داده و اسلام‌آباد نیز از هرگونه تلاش برای صلح در افغانستان حمایت خواهد کرد.</p>
      <p>«کوین کینگ»، شهروند استرالیا و «تیموتی ویکس»، شهروند آمریکا، دو تن از اساتید دانشگاه آمریکایی افغانستان بودند که در سال ۲۰۱۶ از سوی افراد مسلح در کابل ربوده شدند و نزد گروه طالبان نگهداری می‌شدند.</p>
    </article>
  </body>
</html>