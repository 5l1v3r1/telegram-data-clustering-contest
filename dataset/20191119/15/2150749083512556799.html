<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/donbas-zaruchniki-i-vibori-zelenskiy-povidomiv-z-chim-poyide-na-normandsku-zustrich/"/>
    <meta property="og:site_name" content="Прямий"/>
    <meta property="article:published_time" content="2019-11-19T15:23:00+00:00"/>
    <meta property="og:title" content="Донбас, заручники і вибори: Зеленський повідомив, з чим поїде на Нормандську зустріч"/>
    <meta property="og:description" content="Президент України Володимир Зеленський на саміті нормандської четвірки порушить теми деокупації Донбасу, обміну полоненими і місцевих виборів. Про це він"/>
  </head>
  <body>
    <article>
      <h1>Донбас, заручники і вибори: Зеленський повідомив, з чим поїде на Нормандську зустріч</h1>
      <address>
        <time datetime="2019-11-19T15:23:00+00:00">19 Nov 2019, 15:23</time>
      </address>
      <p>
        <b>Президент України Володимир Зеленський на саміті нормандської четвірки порушить теми деокупації Донбасу, обміну полоненими і місцевих виборів.</b>
      </p>
      <p>Про це він заявив на брифінгу після зустрічі з прем'єром Чехії Андрієм Бабішем.</p>
      <p>"Тобто, я хочу говорити про повернення, деокупацію Донбасу з якимось більш-менш чіткими термінами. Я буду піднімати це питання", - сказав Зеленський.</p>
      <p>Друга тема - це повернення заручників. "Ми хочемо всіх наших людей повернути додому, до батьків. Я теж хочу говорити - коли. Якщо всіх, то коли?" - сказав президент України.</p>
      <p>Він також підтвердив, що Україна має намір почати дискусію про проведення місцевих виборів на Донбасі. "Ми повинні говорити про можливість, коли там не буде ніяких збройних формувань, проведення місцевих виборів. Початок цієї розмови ми повинні зробити", - наголосив Зеленський.</p>
      <p>Сьогодні, 19 листопада, <a href="https://prm.ua/u-kremli-uzgodzhuyut-pidsumkoviy-dokument-samitu-normandskoyi-chetvirki/">у Кремлі повідомили, що узгоджують підсумковий документ саміту Нормандської четвірки</a>.</p>
      <p>Раніше голова фракції партії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>Крім того, глава Міністерства закордонних справ України <a href="https://prm.ua/v-ukrayini-ye-dvi-alternativi-minskim-domovlenostyam-pristayko/">Вадим Пристайко назвав альтернативи Мінським домовленностям</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <p>Нагадаємо, <a href="https://prm.ua/data-i-mistse-zustrichi-u-normandskomu-formati/">зустріч лідерів держав в Нормандському форматі запланована на 9 грудня 2019 року</a>.</p>
      <related>
        <h4>Схожі новини</h4>
        <a href="https://prm.ua/u-kremli-uzgodzhuyut-pidsumkoviy-dokument-samitu-normandskoyi-chetvirki/"/>
        <a href="https://prm.ua/suspilstvo-sturbovane-shho-zustrich-zelenskogo-z-putinim-mozhe-zavershitis-kapitulyatsiyeyu-ukrayini-gerasimov/"/>
        <a href="https://prm.ua/zelenskiy-proignoruvav-smert-komandira-128-yi-brigadi-yevgena-korostelova/"/>
      </related>
    </article>
  </body>
</html>