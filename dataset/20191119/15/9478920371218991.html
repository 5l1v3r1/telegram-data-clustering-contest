<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/kinonia/pame-ethelontiki-aimodosia-tin-kyriaki-24-noemvrioy/"/>
    <meta property="og:site_name" content="ert.gr"/>
    <meta property="article:published_time" content="2019-11-19T15:00:13+00:00"/>
    <meta property="og:title" content="ΠΑΜΕ: Εθελοντική αιμοδοσία την Κυριακή 24 Νοεμβρίου"/>
    <meta property="og:description" content="Στην αίθουσα Εμποροϋπαλλήλων, (Αγ Φιλοθέης 5β πλατεία Μητροπόλεως), θα πραγματοποιηθεί η εθελοντική αιμοδοσία που διοργανώνει το ΠΑΜΕ την Κυριακή 24 Νοεμβρίου, από τις 9.00 πμ. έως τις 2.00μμ."/>
  </head>
  <body>
    <article>
      <h1>ΠΑΜΕ: Εθελοντική αιμοδοσία την Κυριακή 24 Νοεμβρίου</h1>
      <address><time datetime="2019-11-19T15:00:13+00:00">19 Nov 2019, 15:00</time> by <a rel="author">Νάσος Μπράτσος</a></address>
      <p>Στην αίθουσα Εμποροϋπαλλήλων, (Αγ Φιλοθέης 5β πλατεία Μητροπόλεως), θα πραγματοποιηθεί η εθελοντική αιμοδοσία που διοργανώνει το ΠΑΜΕ την Κυριακή 24 Νοεμβρίου, από τις 9.00 πμ. έως τις 2.00μμ.</p>
      <p>Όπως αναφέρει το σχετικό κάλεσμα: «Το ΠΑΜΕ συνεχίζει την προσπάθεια κάλυψης των αναγκών για αίμα. Το ΠΑΜΕ ανταποκρίνεται σε αιτήματα ασθενών από όλη την Ελλάδα προσφέροντας ανακούφιση στην αγωνία των ίδιων και των οικογενειών τους<br/>Την Κυριακή 24 Νοέμβρη δίνουμε ιδιαίτερη έμφαση στις μόνιμες ανάγκες για κάλυψη που έχουν τα παιδιά με μεσογειακή αναιμία.<br/>Η αντιμετώπιση της μεσογειακής αναιμίας γίνεται με συχνές μεταγγίσεις. Οι πάσχοντες είναι υποχρεωμένοι να μεταγγίζονται μια φορά κάθε 3-4 βδομάδες για να διατηρούν ικανοποιητικά επίπεδα αιμοσφαιρίνης.<br/>Καλούμε τα σωματεία, νέους και παλιούς αιμοδότες να έρθουν μαζικά να δώσουν αίμα. Είναι ανάγκη να αυξήσουμε τον αριθμό εθελοντών αιμοδοτών.<br/>Ο αιμοδότης προσφέρει λίγο από το αίμα του και λίγο από το χρόνο του. Πρέπει να γνωρίζει τα παρακάτω:<br/>• Να είναι 18-65 ετών<br/>• Να έχει πάρει ένα ελαφρύ γεύμα πριν την αιμοδοσία<br/>• Να έχει κοιμηθεί τουλάχιστον 5 ώρες<br/>• Να αναφέρει τυχόν ασθένειες και φάρμακα που λαμβάνει στο γιατρό της αιμοδοσίας<br/>• Εάν έχει κάνει τατουάζ να έχουν παρέλθει 4 μήνες</p>
      <p>Επίσης ο αιμοδότης στο Δημόσιο τομέα δικαιούται άδεια δύο ημερών από την εργασία του, ενώ στον ιδιωτικό τομέα σύμφωνα με το νόμο Ν.4554/2018 δικαιούται άδεια με αποδοχές μόνο την ημέρα αιμοδοσίας».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-sozoyme-treis-zoes-dinontas-mia-fiali-aima/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/ekpaideytika-programmata-sto-idryma-meizonos-ellinismoy/"/>
        <a href="https://www.ert.gr/eidiseis/ellada/kinonia/diamartyria-poedin-apaxionontai-oi-pronoiakes-monades/"/>
        <a href="https://www.ert.gr/eidiseis/ellada/kinonia/pame-sygkentrosi-gia-ti-diki-logo-epeisodion-sto-agalma-toy-troyman/"/>
        <a href="https://www.ert.gr/eidiseis/ellada/kinonia/pame-ekklisi-sygkentrosis-voitheias-gia-prosfyges-kai-metanastes/"/>
        <a href="https://www.ert.gr/frontpage/apergia-tis-poe-ota-gia-to-polynomomoschedio-toy-yp-anaptyxis/"/>
      </related>
    </article>
  </body>
</html>