<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10271299/wiatrakowiec-spadl-na-plyte-lotniska-i-splonal-dwie-osoby-nie-zyja.html"/>
    <meta property="og:site_name" content="Wprost"/>
    <meta property="article:published_time" content="2019-11-19T15:08:00+00:00"/>
    <meta property="og:title" content="Wiatrakowiec spadł na płytę lotniska i spłonął. Dwie osoby nie żyją"/>
    <meta property="og:description" content="Dwie osoby zginęły w wyniku katastrofy wiatrakowca, do której doszło koło Nasielska na Mazowszu. Przyczyny zdarzenia są nieznane."/>
  </head>
  <body>
    <article>
      <h1>Wiatrakowiec spadł na płytę lotniska i spłonął. Dwie osoby nie żyją</h1>
      <address>
        <time datetime="2019-11-19T15:08:00+00:00">19 Nov 2019, 15:08</time>
      </address>
      <p>
        <b>Dwie osoby zginęły w wyniku katastrofy wiatrakowca, do której doszło koło Nasielska na Mazowszu. Przyczyny zdarzenia są nieznane.</b>
      </p>
      <p>Do zdarzenia doszło na lotnisku w Chrcynnie koło Nasielska na Mazowszu we wtorek 19 listopada około godziny 12. Na płytę lotniska spadł wiatrakowiec, który dosłownie chwilę później stanął w ogniu. Wiatrakowiec przypomina śmigłowiec. Różni się od śmigłowca tym, że główny wirnik nie jest napędzany silnikiem, tylko siłą wiatru. Silnik napędza wirnik tylny.</p>
      <p>Choć na miejsce wypadku wezwano policję, śmigłowiec LPR oraz straż pożarną, życia dwóch osób, które leciały wiatrakowcem, nie udało się uratować. – Maszyna z zupełnie nieznanych powodów spłonęła całkowicie. Na miejscu pracowali strażacy, ale tak naprawdę dogaszali już tylko zgliszcza samolotu – powiedział Tomasz Wołoszyn ze straży pożarnej w Nowym Dworze Mazowieckim. Ofiary wypadku to doświadczony pilot oraz jego uczeń.</p>
      <p>Przyczyny wypadku wiatrakowca, do którego doszło na Mazowszu, będzie badać prokurator i Komisja Badania Wypadków Lotniczych.</p>
      <related>
        <h4>Czytaj także:</h4>
        <a href="https://www.wprost.pl/polityka/10271297/rem-material-wiadomosci-to-fake-news-dotyczyl-ustawy-stop-pedofilii.html"/>
      </related>
      <footer>Źródło: <a href="http://www.radiozet.pl/">Radio Zet</a> / Gazeta Wyborcza</footer>
    </article>
  </body>
</html>