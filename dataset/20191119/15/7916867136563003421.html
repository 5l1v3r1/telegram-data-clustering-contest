<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134778-kmt-ketvirtfinalio-tvarkarastis-tarp-pirmuju-serijos-macu-menesio-skirtumas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T15:40:00+00:00"/>
    <meta property="og:title" content="KMT ketvirtfinalio tvarkaraštis: tarp pirmųjų serijos mačų – mėnesio skirtumas"/>
    <meta property="og:description" content="Karaliaus Mindaugo taurės turnyro ketvirtfinalis prasidės jau kitą savaitę, o pirmosios ketvirtfinalio etapo rungtynės bus žaidžiamos lapkričio-sausio mėnesiais. Alytaus „Sintek–Dzūkija“ ir Klaipėdos „Neptūnas“ pirmas ketvirtfinalio rungtynes žais kitą trečiadienį (lapkričio 27 d.) Alytuje. Pasvalio „Pieno žvaigždžių“ ir Panevėžio „Lietkabelio“ pirmas ketvirtfinalio susitikimas vyks gruodžio 19 d. Pasvalyje. Utenos ..."/>
  </head>
  <body>
    <article>
      <h1>KMT ketvirtfinalio tvarkaraštis: tarp pirmųjų serijos mačų – mėnesio skirtumas</h1>
      <address>
        <time datetime="2019-11-19T15:40:00+00:00">19 Nov 2019, 15:40</time>
      </address>
      <p>Nuotr.: fotodiena.lt</p>
      <figure>
        <a href="https://www.basketnews.lt/paveikslelis-162985-any1000x1000.jpg">
          <img src="https://www.basketnews.lt/paveikslelis-162985-any630x500.jpg"/>
        </a>
      </figure>
      <p>Nuotr. fotodiena.lt</p>
      <p>Karaliaus Mindaugo taurės turnyro ketvirtfinalis prasidės jau kitą savaitę, o pirmosios ketvirtfinalio etapo rungtynės bus žaidžiamos lapkričio-sausio mėnesiais.</p>
      <p>Alytaus „Sintek–Dzūkija“ ir Klaipėdos „Neptūnas“ pirmas ketvirtfinalio rungtynes žais kitą trečiadienį (lapkričio 27 d.) Alytuje.</p>
      <p>Pasvalio „Pieno žvaigždžių“ ir Panevėžio „Lietkabelio“ pirmas ketvirtfinalio susitikimas vyks gruodžio 19 d. Pasvalyje.</p>
      <p>Utenos „Juventus“ su Vilniaus „Rytu“ kovos sausio 2 d., tačiau jei „Rytas“ nepateks į Europos taurės turnyro antrą etapą, rungtynės bus nukeltos į sausio 15 d.</p>
      <p>„Šiaulių“ ir Kauno „Žalgirio“ pirmas ketvirtfinalio mačas numatomas sausio 21 d.</p>
      <p>Pirmieji ketvirtfinalio susitikimai vyks skirtingais mėnesiais dėl klubų dalyvavimo skirtinguose tarptautiniuose turnyruose, taip pat dėl arenų užimtumo.</p>
      <p>Atsakomosios ketvirtfinalio etapo rungtynės Klaipėdoje ir Vilniuje bus žaidžiamos vasario 11 d., o Panevėžyje ir Kaune – vasario 12 d.</p>
      <p>Visus ketvirtfinalio etapo susitikimus tiesiogiai transliuos LRT PLIUS kanalas.</p>
      <p>Finalo ketvertas vyks 2020 m. vasario 15-16 d., visas rungtynes ir pramoginę renginio dalį tiesiogiai transliuos LRT TELEVIZIJA.</p>
      <p>Finalo ketverto vieta dar nepaskelbta.</p>
      <p>„Rytas“ šį sezoną gins Karaliaus Mindaugo taurę, kurią iškovojo šių metų vasarį Vilniuje vykusiame finalo ketverto turnyre.</p>
      <p>„Rytas“ ir „Žalgiris“ yra vienintelės komandos, laimėjusios Karaliaus Mindaugo taurę – abi jos tą padarė po dusyk.</p>
    </article>
  </body>
</html>