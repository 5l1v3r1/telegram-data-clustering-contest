<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/elektromobily-volkswagen-uz-od-17-970-eur/264524"/>
    <meta property="og:site_name" content="touchIT"/>
    <meta property="article:published_time" content="2019-11-19T15:11:01+00:00"/>
    <meta property="og:title" content="Elektromobily Volkswagen už od 17.970 Eur"/>
    <meta property="og:description" content="Eco-bonusy na modely s alternatívnym pohonom až do výšky 5000 Eur. · Elektrický Volkswagen e-up! už od 17.970 Eur · Elektrický Volkswagen e-Golf už od 27.990 Eur · Atraktívne bonusy na"/>
  </head>
  <body>
    <article>
      <h1>Elektromobily Volkswagen už od 17.970 Eur</h1>
      <address><time datetime="2019-11-19T15:11:01+00:00">19 Nov 2019, 15:11</time> by <a rel="author">redakcia touchIT</a></address>
      <p>
        <b>
          <b>Eco-bonusy na modely s alternatívnym pohonom až do výšky 5000 Eur.</b>
        </b>
      </p>
      <p>·      <b>Elektrický Volkswagen e-up! už od 17.970 Eur</b></p>
      <p>·      <b>Elektrický Volkswagen e-Golf už od 27.990 Eur</b></p>
      <p>·      <b>Atraktívne bonusy na obľúbené modely Golf a Tiguan až do výšky 4000 Eur</b></p>
      <p>Spoločnosť Porsche Slovakia, autorizovaný importér značky Volkswagen, zvyšuje atraktivitu modelov s elektrickým pohonom. Vďaka eco-bonusom v hodnote až do 5000 Eur teraz môžete získať elektrický Volkswagen e-up! už od 17.970 Eur.</p>
      <p>Pre záujemcov o vozidlá s benzínovým alebo dieselovým pohonom pripravila značka Volkswagen mimoriadne atraktívne Innovation bonusy v hodnote až do 4000 Eur a navyše balíky výbavy zadarmo. Pre všetky modely je možné využiť bezúročné financovanie.</p>
      <p>Vstup do elektromobility značky Volkswagen je teraz výhodnejší ako kedykoľvek predtým. Modernizovaný <b>e-up!</b> má teraz na Slovensku vďaka výrazne zvýšenému eco-bonusu na 4200 EUR senzačnú akciovú cenu <b>17 970 EUR</b>. Zákazník za túto cenu získava už bohato vybavené ekologické mestské vozidlo s 5-dverovou karosériou, Lane assistom, automatickou klimatizáciou, vyhrievanými sedadlami, tempomatom, parkovacími senzormi, cúvacou kamerou, bluetooth pripojením a dojazdom 260 km podľa WLTP.</p>
      <p>Táto prezentácia vyžaduje JavaScript.</p>
      <p>Elektrický <b>e-Golf</b> má vďaka ekologickému bonusu vo výške 5000 EUR aktuálne akciovú cenu <b>27 990 EUR</b>. Aj sériová výbava modelu e-Golf je mimoriadne bohatá, obsahuje okrem iného LED predné aj zadné svetlomety, navigačný systém s 8“ dotykovým displejom a on-line službami, adaptívny tempomat, asistent núdzového brzdenia a rozpoznávania kolízie s chodcom alebo automatickú 2-zónovú klimatizáciu.</p>
      <p>Nedávno uvedený modernizovaný model <b>Passat</b> prichádza s plug-in hybridnou verziou <b>GTE</b>, na ktorú je možné využiť eco-bonus 5000 EUR. Passat GTE s celkovým výkonom až 160kW / 218 k, umožňujúci jazdu s elektrickým pohonom do vzdialenosti vyše 50 km podľa WLTP, tak môžu zákazníci na Slovensku získať za akciovú cenu už <b>od 40 940 EUR </b>vrátane bohatej sériovej výbavy. V ponuke je aj v kombi verzii Variant s akciovou cenou od 42 630 EUR.</p>
      <p>Na modely e-up! a e-Golf je teraz možné na základe výzvy Ministerstva hospodárstva SR požiadať o dotáciu vo výške 8000 EUR, na model Passat GTE je možné požiadať o dotáciu vo výške 5000 EUR.</p>
      <p>Značka Volkswagen už tradične ponúka aj modely poháňané motormi na CNG (stlačený zemný plyn). Model <b>Polo TGI</b> môžu zákazníci získať už od 15 180 EUR, aktuálna akciová cena modelu <b>Golf 1.5 TGI</b> po započítaní eco-bonusu v hodnote 2500 EUR začína na hodnote<br/>22 770 Eur, pričom v ponuke je dostupná aj kombi verzia Variant.</p>
      <ul>
        <li>Pre záujemcov o vozidlá s benzínovým a dieselovým pohonom prináša Volkswagen mimoriadne bonusy na skladové vozidlá modelov Golf a Tiguan.</li>
        <li>Bestseller <b>Golf</b> je teraz možné získať s bonusom vo výške <b>2000 – 3500 Eur</b>, rodinne orientované modely <b>Golf Variant</b> a <b>Golf Sportsvan</b> sú teraz dostupné s bonusom až <b>do 2 500 Eur</b>.</li>
        <li>Obľúbené SUV modely <b>Tiguan</b> a <b>Tiguan Allspace</b> je možné získať v limitovanej ponuke s bonusmi vo výške <b>3000 – 4000 Eur</b>.</li>
        <li>Pre všetky skladové vozidlá rodiny Golf a Tiguan získa zákazník aj <b>balík výbavy Edition</b> v hodnote až do 2730 Eur <b>úplne zadarmo</b>.</li>
      </ul>
      <p>Bonusy platia na nové objednávky na vozidlá zo skladu pre konečného zákazníka v počte jedného vozidla na jednu fyzickú alebo právnickú osobu v jednom kalendárnom roku do 20.12.2019. Eco-bonusy je možné uplatniť aj pri objednaní vozidla do výroby do 20.12.2019.</p>
      <related>
        <h4>Súvisiace články</h4>
        <a href="https://touchit.sk/skoda-auto-vyrobila-vo-vrchlabi-trojmiliontu-priamo-riadenu-automaticku-prevodovku-dq200/264603"/>
        <a href="https://touchit.sk/mio-uviedlo-novy-rad-autokamier-8xx-vlajkovou-lodou-je-dobre-vybavena-mivue-826-wifi/264592"/>
        <a href="https://touchit.sk/akcna-kamera-lamax-w9-v-akomkolvek-prostredi-v-4k/264588"/>
      </related>
    </article>
  </body>
</html>