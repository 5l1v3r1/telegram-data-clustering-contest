<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/cile-non-scende-campo-protesta/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T15:42:08+00:00"/>
    <meta property="og:title" content="Il Cile non scende in campo per protesta: “Non ci si può esibire mentre il popolo soffre”"/>
    <meta property="og:description" content="Il Cile non ha voluto prendere parte alla partita contro il Perù per manifestare solidarierà al proprio popolo e alla propria terra in un momento difficile."/>
  </head>
  <body>
    <article>
      <h1>Il Cile non scende in campo per protesta: “Non ci si può esibire mentre il popolo soffre”</h1>
      <address><time datetime="2019-11-19T15:42:08+00:00">19 Nov 2019, 15:42</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Cile.jpg"/>
      </figure>
      <p>
        <b>Il Cile non ha voluto prendere parte alla partita contro il Perù per manifestare solidarierà al proprio popolo e alla propria terra in un momento difficile.</b>
      </p>
      <p>Tutto il <b>Sud America</b> in questo momento è attraversato da tensioni sociali e politiche. Dopo il <b><a href="https://www.newnotizie.it/2019/11/12/colpo-stato-bolivia-camacho-destabilizzato-paese/">colpo di stato</a></b> portato a termine in <b>Bolivia</b>, sono emerse tensioni anche in Cile e continuano quelle in <b>Venezuela</b>. Solitamente, anche in un contesto sociale difficile, lo spettacolo e l’incontro calcistico tendono ad essere portati avanti. Nel weekend delle nazionali, invece, abbiamo assistito ad uno schieramento compatto del mondo del calcio cileno nei confronti del proprio popolo. I calciatori della nazionale si era già rifiutati di scendere in campo contro la Bolivia tempo fa, ed hanno fatto lo stesso l’altra sera per la partita contro il <b>Perù</b>.</p>
      <p>Il dissenso contro il periodo difficile che stanno vivendo i conterranei, però, non si è limitato all’annullamento dell’incontro. Il primo a schierarsi apertamente con le istanze dei manifestanti e contro la violenza delle forze dell’ordine è stato <b>Gary Medel</b>, il quale ha dichiarato: “Noi stiamo con il popolo”. Gli ha fatto eco il portiere <b>Claudio Bravo</b> chiedendosi cosa stia facendo la classe politica per migliorare le condizioni di vita dei cittadini. Ha preso parola pure <b>Arturo Vidal</b>, l’ex centrocampista della Juventus si appella alla forza del suo Paese e gli chiede uno sforzo per resistere, quindi aggiunge: “I politici ascoltino la gente, la gente se la passa male e noi diciamo: basta”.</p>
      <h3>La politica ed il calcio in Sudamerica</h3>
      <p>Se pensiamo ai nostri atleti, ai nostri calciatori una simile presa di posizione appare insolita. Questo perché in <b>Italia</b>, ed in <b>Europa</b> in generale, si tende a separare il calcio e lo sport dalle questioni politiche. Chiaramente anche i nostri atleti hanno delle posizioni politiche riguardanti la situazione del Paese, ma tendono a tenerle per la sfera personale. Altrove, penso al caso di <b>Piqué</b> e <b>Guardiola</b> sul referendum indipendentista in <b>Catalogna</b>, c’è una connessione diretta tra lo sport e ciò che si verifica attorno.<br/>In Sudamerica poi c’è un legame particolare dei calciatori con la propria terra e con le sofferenze del popolo. Negli anni <b>Maradona</b> ha espresso più volte la sua posizione politica su diverse questioni nazionali ed internazionali ed anche in questo frangente si è voluto schierare in favore di <b>Evo Morales</b>, il presidente destituito con il colpo di stato in Bolivia. Ma anche un suo grande maestro, <b>Luis Menotti</b> (che lo convocò ancora minorenne al mondiale del ’78) è passato alla storia per la sua opposizione fiera ai generali della Casa Rosada.</p>
    </article>
  </body>
</html>