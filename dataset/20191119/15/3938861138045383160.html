<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_vistoyali-zavdyaki-takim-geroyam-poroshenko-visloviv-spivchuttya-cherez-zagibel-legendarnogo-komandira-zsu/938929"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T15:29:00+00:00"/>
    <meta property="og:title" content="&quot;Вистояли завдяки таким героям!&quot; Порошенко висловив співчуття через загибель легендарного командира ЗСУ"/>
    <meta property="og:description" content="П'ятий президент України, лідер партії &quot;Європейська солідарність&quot; Петро Порошенко висловив співчуття через загибель командира 128-ї гірсько-штурмової бригади Євгена Коростельова. Про це він написав на своїй сторінці у Facebook. Політик зауважив, що з глибоким болем сприйняв звістку про ..."/>
  </head>
  <body>
    <article>
      <h1>"Вистояли завдяки таким героям!" Порошенко висловив співчуття через загибель легендарного командира ЗСУ</h1>
      <address><time datetime="2019-11-19T15:29:00+00:00">19 Nov 2019, 15:29</time> by <a rel="author">Gazeta.ua</a></address>
      <p>П'ятий президент України, лідер партії "Європейська солідарність" Петро Порошенко висловив співчуття через загибель командира 128-ї гірсько-штурмової бригади Євгена Коростельова.</p>
      <p>Про це він написав <a href="https://www.facebook.com/474409562693441/posts/1827257517408632?d=n&amp;sfns=mo">на своїй сторінці у Facebook</a>. Політик зауважив, що з глибоким болем сприйняв звістку про смерть командира.</p>
      <p>"Бойовий комбриг, представник справжньої нової української еліти, яка зросла і загартувалася в полум'ї війни з російським агресором. Саме завдяки таким героям Україна встояла – і, я впевнений, переможе", - написав Порошенко.</p>
      <figure>
        <img src="https://static2.gazeta.ua/img2/cache/gallery/938/938929_2_w_1200.jpg?v=0"/>
      </figure>
      <p>Він додав, що Євген Коростильов назавжди залишиться у нашій пам'яті як воїн, патріот і справжній командир.</p>
      <p>"Висловлюю щирі співчуття рідним, близьким і бойовим побратимам Євгена", - додав п'ятий президент.</p>
      <p>Як писали раніше, у Харківському військово-медичному клінічному центрі Північного регіону рано вранці 19 листопада помер командир 128-ї окремої гірсько-штурмової бригади полковник Євген Коростильов.</p>
    </article>
  </body>
</html>