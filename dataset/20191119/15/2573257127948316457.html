<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/facebook-revenge-porn-segnalazioni-626730"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T15:30:19+00:00"/>
    <meta property="og:title" content="Facebook e il revenge porn: mezzo milioni di segnalazioni ogni mese"/>
    <meta property="og:description" content="Facebook deve fare i conti con un numero massiccio di segnalazioni relative al revenge porn, pratica di condividere foto sensibili di altri"/>
  </head>
  <body>
    <article>
      <h1>Facebook e il revenge porn: mezzo milioni di segnalazioni ogni mese</h1>
      <h2>Facebook deve fare i conti con un numero massiccio di segnalazioni relative al revenge porn, pratica di condividere foto sensibili di altri</h2>
      <address><time datetime="2019-11-19T15:30:19+00:00">19 Nov 2019, 15:30</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/facebook-revenge-porn-segnalazioni.jpg"/>
      </figure>
      <p>Il <b><a href="https://it.wikipedia.org/wiki/Revenge_porn">revenge porn</a></b> è una pratica subdola, disdicevole e che non presenta attenuanti. Per chi non sapesse di cosa si tratta, è l’atto di condividere foto intime di qualcun’altro, di solito si tratta di quelle del proprio ex partner. Purtroppo <b>Internet</b> è pieno di questo genere di contenuti e ovviamente i <b>social network</b> sono uno dei luoghi prediletti per compiere tale gesto. Prendiamo per esempio <b>Facebook</b>, il quale apparentemente riceve mezzo milione di segnalazioni ogni mese.</p>
      <p>A darci questi dati non è il social network stesso, ma una fonte informata dei fatti; in ogni caso, recentemente la compagnia si è esposta su tale argomento. Facebook attua una<b> linea dura</b> per punire questo genere di comportamento e ha messo insieme una serie di protocolli per cercare di evitare una diffusione dei contenuti in questione. Il <b>mezzo milione di segnalazioni</b> che arrivano sono in realtà quelle fatte direttamente dagli utenti. Il numero è più grande in quanto vanno aggiunti i casi trovati automaticamente dagli algoritmi.</p>
      <h3>Facebook e il revenge porn</h3>
      <p>La compagnia ha un <b>team di 25 persone</b> che si occupano solamente di lavorare alla lotta di questa pratica. Affiancato a questo team, troviamo anche una <b>lunga serie di moderator</b>i e di sistemi di <a href="https://www.tecnoandroid.it/2019/11/16/intelligenza-artificiale-surclassera-presto-gli-umani-come-evitarlo-625133"><b>Intelligenza Artificiale</b></a>. Forse un numero troppo basso rispetto agli oltre due miliardi di utenti attivi, ma è comunque un tentativo nella giusta direzione.</p>
      <p>Facebook è vasto e riuscire a controllare tutto è un problema. C’è il solito dilemma dietro, quello che le persone tendono a dimenticarsi. Se lasci troppo spazio agli utenti, si crea l’<b>anarchia</b> e i comportamenti del genere aumentano. Se attui strategie troppo stringenti, gli utenti ti accusano di <b>violare la privacy</b>.</p>
    </article>
  </body>
</html>