<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/autolivs-nya-kudde-hindrar-skallkrock-i-bilen-6979074"/>
    <meta property="og:site_name" content="Ny Teknik"/>
    <meta property="article:published_time" content="2019-11-19T15:04:00+00:00"/>
    <meta property="og:title" content="Autolivs nya kudde hindrar skallkrock i bilen"/>
    <meta property="og:description" content="Vid påkörning från sidan riskerar personerna i bilen att skadas när de träffar inredningen – men även när skallarna slår i varandra. Botemedlet kan vara den nya krockkudden Autoliv Front Center..."/>
  </head>
  <body>
    <article>
      <h1>Autolivs nya kudde hindrar skallkrock i bilen</h1>
      <address><time datetime="2019-11-19T15:04:00+00:00">19 Nov 2019, 15:04</time> by <a rel="author">John Edgren</a></address>
      <h4>Vid påkörning från sidan riskerar personerna i bilen att skadas när de träffar inredningen – men även när skallarna slår i varandra. Botemedlet kan vara den nya krockkudden Autoliv Front Center Airbag.</h4>
      <p>Från och med januari 2020 inför Euro NCAP en ny klassning för sidokollisioner – för även om passagerarna är fastspända så riskerar de att skada huvuden och bröstkorg när de slår i interiören. En annan stor riskfaktor är att skallarna möts.</p>
      <related>
        <a href="https://www.nyteknik.se/fordon/volvos-nya-testrigg-slungar-dockhuvuden-i-cykelhjalmar-6961073"/>
      </related>
      <p>Nu lanserar Autoliv en ny krockkudde som ska hantera problemet. Deras Front Center Airbag blåses upp mellan de främre stolarna, och ska blockera mötet mellan kroppsdelar.</p>
      <p>– Forskning visar att nya Front Center Airbag kan minska skador orsakade av att passagerare kolliderar med varandra med upp till 80 procent. Om ingen sitter i det främre passagerarsätet så kommer krockkudden istället att erbjuda ett ökat förarskydd vid sidokollision. Det här är en teknisk innovation som understryker Autolivs engagemang kring att rädda liv och förebygga skador på vägarna runt om i världen, säger Scott Dershem, vice teknikchef på <a href="https://www.autoliv.com/news-and-media/press-releases?page=/perma/press/1748215">Autoliv i ett uttalande</a>.  </p>
      <p>Kudden premiärvisas i dag den 19 november, under Autolivs Capital Markets Day vid företagets teknikcenter i Ogden, Utah. Lösningen kommer att lanseras 2020 i bilar av modellår -19.</p>
      <related>
        <h4>Relaterade artiklar</h4>
        <a href="https://www.nyteknik.se/fordon/tesla-far-basta-sakerhetsresultatet-6964029"/>
        <a href="https://www.nyteknik.se/fordon/volvos-nya-testrigg-slungar-dockhuvuden-i-cykelhjalmar-6961073"/>
        <a href="https://www.nyteknik.se/fordon/externa-krockkudden-ska-skydda-dig-i-autonoma-bilar-6940687"/>
        <a href="https://www.nyteknik.se/fordon/hyundai-utvecklar-varldens-forsta-multi-kollisions-krockkudde-6945793"/>
      </related>
    </article>
  </body>
</html>