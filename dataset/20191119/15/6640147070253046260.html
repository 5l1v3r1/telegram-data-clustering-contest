<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/black-friday-trovaprezzi-it-fa-il-punto-su-uno-degli-eventi-piu-attesi-dellanno/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T15:01:00+00:00"/>
    <meta property="og:title" content="Black Friday, Trovaprezzi.it fa il punto su uno degli eventi più attesi dell’anno | Tom's Hardware"/>
    <meta property="og:description" content="Trovaprezzi.it ha pubblicato una ricerca in cui ha provato a fare il punto sull'imminente settimana dedicata agli acquisti che si apre col Black Friday e si chiude col Cyber Monday, a partire dalle intenzioni di acquisto espresse dagli utenti nello stesso periodo dello scorso anno."/>
  </head>
  <body>
    <article>
      <h1>Black Friday, Trovaprezzi.it fa il punto su uno degli eventi più attesi dell’anno | Tom's Hardware</h1>
      <address>
        <time datetime="2019-11-19T15:01:00+00:00">19 Nov 2019, 15:01</time>
      </address>
      <p>I giorni della Black Week che vanno dal Black Friday al Cyber Monday rientrano ormai tra gli eventi che gran parte degli italiani annotano con anticipo sul calendario. Una <b>settimana ricca di opportunità e imperdibili occasioni</b> per poter acquistare prodotti di tecnologia a prezzi molto vantaggiosi e magari approfittarne per pensare già ai regali in vista del Natale. Il comparatore di prezzi online <b>Trovaprezzi.it</b>, nella sua ultima <b>ricerca ha analizzato il comportamento degli italiani relativamente alla ricerca online proprio durante i giorni compresi tra il Venerdì Nero e l’altrettanto noto Cyber Monday</b>. Smartphone, televisori, lavatrici ed asciugatrici, neanche a dirlo, sono le principali categorie di interesse, in questo particolare periodo dell’anno.</p>
      <p>Analizzando le intenzioni d’acquisto tra il 23 e il 26 novembre dello scorso anno su Trovaprezzi.it, si sono registrate oltre 4 milioni e mezzo di ricerche. Le 10 categorie del portale che hanno catalizzato l’attenzione degli utenti sono state:</p>
      <figure>
        <img src="https://www.tomshw.it/images/images/2019/11/foto-generiche-63980.768x432.jpg"/>
      </figure>
      <p>Rispetto al 2017 si riscontra un calo di interesse per la categoria Aspirapolvere e Pulitrici (passata dalla 5° alla 9° posizione), Elettrodomestici da Cucina, Profumi e Tablet a vantaggio di Integratori e Coadiuvanti, Frigoriferi e Congelatori e Forni che salgono in classifica posizionandosi rispettivamente alla 6°, 7° e 10° posizione.</p>
      <p>Ma quali sono i momenti di maggior picco delle ricerche durante questi quattro giorni ricchi di offerte? <b>Nonostante la giornata di venerdì sia lavorativa, dalle 9 alle 14 del Black Friday si concentra la maggiore attività degli italiani</b>, che prosegue il sabato pomeriggio con picchi di ricerche tra le 14 e le 18 e la domenica dalle 17 alle 22. Il Cyber Monday, che chiude il periodo delle offerte prenatalizie, attira l’attenzione degli italiani a più riprese: la maggiore concentrazione di ricerche è alle 14, tra le 17 e le 18 e dalle 21 alle 22.</p>
      <p>Le regioni maggiormente attive, con una crescita rilevante rispetto agli stessi giorni della settimana precedente, si dimostrano essere <b>Trentino Alto Adige</b> (+50%), <b>Toscana</b> (+49%), <b>Veneto</b> (+46%) e <b>Umbria</b> e <b>Friuli-Venezia Giulia</b> (+44%).</p>
      <p>Analizzando le intenzioni di acquisto del periodo, <b>è stata stimata una crescita del 18% rispetto allo scorso anno concentrata maggiormente nella giornata di venerdì 29</b>. I quattro giorni di “sconti folli” complessivamente raggiungono il 20% delle ricerche del mese di novembre 2019, così distribuite:</p>
      <figure>
        <img src="https://www.tomshw.it/images/images/2019/11/black-friday-2-63981.768x432.jpg"/>
      </figure>
      <p><b>Queste stime si confermano in linea con i dati delle precedenti edizioni</b>: ad eccezione del 2014 in cui il Cyber Monday aveva riscosso più interesse del Black Friday, il venerdì guadagna terreno anno dopo anno, attirando maggiormente l’attenzione degli utenti interessati all’acquisto.</p>
      <figure>
        <img src="https://www.tomshw.it/images/images/2019/11/black-friday-3-63982.768x432.jpg"/>
      </figure>
      <p>L’identikit del potenziale consumatore digitale ci rivela però alcune novità: per quest’anno si stima una crescita delle ricerche effettuate da desktop con una crescita che varia dal 2% al 6% durante i 4 giorni, con un <b>incremento degli utenti over 55</b>. Non resta, a questo punto, che attendere qualche giorno per scoprire quali offerte ci regalerà questo Black Friday.</p>
    </article>
  </body>
</html>