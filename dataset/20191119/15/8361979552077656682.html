<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/glava-mzs-nimechchini-vistupiv-za-prodovzhennya-tranzitu-rosiyskogo-gazu-cherez-gts-ukrajini-novini-ukrajini-50054439.html"/>
    <meta property="og:site_name" content="НВ"/>
    <meta property="article:published_time" content="2019-11-19T15:03:00+00:00"/>
    <meta property="og:title" content="Транзит російського газу через ГТС України має продовжитися після 2019 року — глава МЗС Німеччини"/>
    <meta property="og:description" content="Німеччина підтримує переговори щодо транзиту російського газу через територію України після завершення чинного контракту між Газпромом і Нафтогазом 31 грудня 2019 року."/>
  </head>
  <body>
    <article>
      <h1>Транзит російського газу через ГТС України має продовжитися після 2019 року — глава МЗС Німеччини</h1>
      <h2>Німеччина підтримує переговори щодо транзиту російського газу через територію України після завершення чинного контракту між Газпромом і Нафтогазом 31 грудня 2019 року.</h2>
      <address>
        <time datetime="2019-11-19T15:03:00+00:00">19 Nov 2019, 15:03</time>
      </address>
      <p>Про це міністр закордонних справ Німеччини <a href="https://nv.ua/ukr/tags/khejko-maas.html">Хайко Маас</a> сказав в Києві на прес-конференції з головою МЗС України Вадимом Пристайко, повідомляє <a href="https://interfax.com.ua/">Інтерфакс-Україна</a>.</p>
      <p>«Ми підтримуємо переговори щодо транзиту газу через Україну. Ми вважаємо, що транзит слід продовжувати і після 2019 року», — зазначив він.</p>
      <p>Хаас також додав, що в останні дні з’являлися «деякі спекуляції» з приводу голосування Бундестагу за<a href="https://nv.ua/biz/markets/severnyy-potok-2-bundestag-prinyal-popravki-k-gazovoy-direktive-es-50053386.html"> внесення правок в газову директиву ЄС</a>.</p>
      <p>«Німецький Бундестаг прийняв європейську газову директиву саме так, як ми це і обіцяли», — сказав він.</p>
      <p>Читайте також:<br/><a href="https://nv.ua/ukr/world/geopolitics/tuman-v-ukrajini-maas-skasuvav-vizit-na-donbas-novini-ukrajini-50054274.html">&amp;nbspМаас скасував візит на Донбас через погодні умови</a></p>
      <p>Як повідомлялося, 18 листопада <a href="https://nv.ua/ukr/biz/markets/gazprom-napraviv-naftogazu-oficiynu-propoziciyu-shchodo-tranzitu-gazu-novini-ukrajini-50054176.html">Газпром направив Нафтогазу офіційну пропозицію продовжити діючий контракт на транзит газу</a> або укласти новий терміном на 1 рік.</p>
      <p>Умовою укладення контракту з Нафтогазом в Газпромі назвали відмову обох сторін від всіх взаємних претензій в міжнародному арбітражі. Серед інших умов росіяни назвали скасування рішення Антимонопольного комітету України про накладення штрафу на Газпром за порушення економічної конкуренції та відкликання клопотання Нафтогазу про ініціювання розслідування Єврокомісії проти російського монополіста.</p>
      <p>Міністр енергетики <a href="https://nv.ua/ukr/biz/markets/propoziciya-gazpromu-shchodo-tranzitu-gazu-ye-nepriynyatnoyu-dlya-ukrajini-novini-ukrajini-50054288.html">Олексій Оржель заявив, що така пропозиція є неприйнятною для України</a>.</p>
      <p>Чинний контракт на транзит російського газу через територію України закінчується 31 грудня 2019 року.</p>
    </article>
  </body>
</html>