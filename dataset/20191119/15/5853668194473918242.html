<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/tuttodilettanti-fvg/dilettanti-in-campo-il-giorno-della-befana-72074"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-19T15:19:15+00:00"/>
    <meta property="og:title" content="Dilettanti in campo il giorno della Befana"/>
    <meta property="og:description" content="Il turno di campionato non disputatosi nell'ultimo week end a causa del maltempo che ha flagellato tutto il nord-est si recupererà il giorno dell'Epifania. Alla befana, quindi, dilettanti tutti in campo, questa la decisione della Figc regionale. A comunicarlo è stato il presidente Ermes Canciani: &quot;C'era la possibilità dello slittamento di tutto il calendario riprendendo dall'ultimo turno sospeso nell'ultimo week end ma abbiamo optato per il suo spostamento a fine andata per evitare che le migliaia di calendari già distribuiti dalle società divenissero inutilizzabil. Così facendo abbiamo evitato a monte anche il problema delle concomitanze sull'utilizzo degli impianti&quot; ha spiegato il numero uno del calcio regionale."/>
  </head>
  <body>
    <article>
      <h1>Dilettanti in campo il giorno della Befana</h1>
      <address><time datetime="2019-11-19T15:19:15+00:00">19 Nov 2019, 15:19</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/5b/5b6ca6fb39bb0d30b33130bdf8eba20f-05415-d41d8cd98f00b204e9800998ecf8427e.jpg"/>
      </figure>
      <p>Il turno di campionato non disputatosi nell'ultimo week end a causa del maltempo che ha flagellato tutto il nord-est si recupererà il giorno dell'Epifania. Alla <i>befana, </i>quindi, dilettanti tutti in campo, questa la decisione della Figc regionale. A comunicarlo è stato il presidente Ermes Canciani:<i> "C'era la possibilità dello slittamento di tutto il calendario riprendendo dall'ultimo turno sospeso nell'ultimo week end ma abbiamo optato per il suo spostamento a fine andata per evitare che le migliaia di calendari già distribuiti dalle società divenissero inutilizzabil. Così facendo abbiamo evitato a monte anche il problema delle concomitanze sull'utilizzo degli impianti"</i> ha spiegato il numero uno del calcio regionale.</p>
      <p>Scongiurati quindi i recuperi serali infrasettimanali, si scenderà In campo il 6 gennaio, con la possibilità, qualora le società lo volessero, di anticipare a domenica 5:<i> "Abbiamo lasciato alle singole società la scelta di un eventuale anticipo nel giorno precedente. Spetta alle squadre scegliere la data migliore per il recupero, in base anche alle disponibilità".</i></p>
    </article>
  </body>
</html>