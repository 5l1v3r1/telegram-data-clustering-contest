<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904365/kluivert-sluit-deur-niet-voor-landgenoot-simons-bij-bar-a-een-klein-kiertje-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T15:40:00+00:00"/>
    <meta property="og:title" content="Kluivert baalt van keuze Xavi Simons: 'Een bittere pil voor mensen La Masía'"/>
    <meta property="og:description" content="Patrick Kluivert baalt dat zijn jonge landgenoot Xavi Simons is vertrokken bij FC Barcelona. De Nederlandse hoofd jeugdopleiding van de Catalanen is namelijk van mening dat er geen betere leerschool is voor talenten dan La Masía. Simons stond te boek als één van de grotere talenten in de jeugdopleiding van Barça, maar zaakwaarnemer Mino Raiola bracht hem afgelopen zomer onder bij Paris Saint-Germain. &quot;Ik denk dat hij hier op zijn plek zat&quot;, vertelt Kluivert aan Diario Sport. &quot;Hij zat op de beste school die er is in het voetbal. Maar hij is naar Parijs vertrokken en we moeten zijn beslissing accepteren.&quot; Simons (16) geeft Nederland hoop: 'Niet bang zijn dat ik voor Spanje kies' Kluivert hoopt op huurdeals met Ajax: 'Voor Aleña en Puig het perfecte team' Kluivert: 'Ik denk dat De Ligt een beetje spijt heeft van zijn keuze'"/>
  </head>
  <body>
    <article>
      <h1>Kluivert baalt van keuze Xavi Simons: 'Een bittere pil voor mensen La Masía'</h1>
      <address>
        <time datetime="2019-11-19T15:40:00+00:00">19 Nov 2019, 15:40</time>
      </address>
      <p>
        <b>Patrick Kluivert baalt dat zijn jonge landgenoot Xavi Simons is vertrokken bij FC Barcelona. De Nederlandse hoofd jeugdopleiding van de Catalanen is namelijk van mening dat er geen betere leerschool is voor talenten dan La Masía.</b>
      </p>
      <p>Simons stond te boek als één van de grotere talenten in de jeugdopleiding van Barça, maar zaakwaarnemer Mino Raiola bracht hem afgelopen zomer onder bij Paris Saint-Germain. "Ik denk dat hij hier op zijn plek zat", vertelt Kluivert aan <i>Diario Sport</i>. "Hij zat op de beste school die er is in het voetbal. Maar hij is naar Parijs vertrokken en we moeten zijn beslissing accepteren."</p>
      <p>De zestienjarige middenvelder is zeker niet het enige grote talent dat in de afgelopen jaren is vertrokken uit Barcelona. Kluivert, die eind juli aantrad bij de Spaanse kampioen, wil dat in de toekomst uit alle macht voorkomen. "Het heeft geen zin om naar het verleden te kijken. Het belangrijkste is dat dit niet nog een keer gebeurt met andere spelers."</p>
      <p>De voormalig international van Oranje weigert de deur te sluiten voor spelers zoals Simons en ook Eric García (Manchester City). "Het is moeilijk. Als een kind ervoor kiest om La Masía te verlaten, is dat een bittere pil voor de mensen die hier werken. Normaal gesproken is de deur dan dicht, maar ik ben iemand die deur altijd op een kier laat. Een klein kiertje."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/898729/simons-16-stelt-nederland-gerust-niet-bang-zijn-dat-ik-voor-spanje-kies-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904355/kluivert-hoopt-op-huurdeals-met-ajax-voor-ale-a-en-puig-het-perfecte-team-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904316/kluivert-ik-denk-dat-de-ligt-een-beetje-spijt-heeft-van-zijn-keuze-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>