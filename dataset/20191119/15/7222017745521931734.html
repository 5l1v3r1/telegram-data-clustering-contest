<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/mpeker-den-perimena-pos-o-nadal-tha-termatisei-sto-no1/"/>
    <meta property="og:site_name" content="Tennis24"/>
    <meta property="article:published_time" content="2019-11-19T15:44:57+00:00"/>
    <meta property="og:title" content="Μπέκερ: “Δεν περίμενα πως ο Ναδάλ θα τερματίσει στο Νο1”"/>
    <meta property="og:description" content="Ο Μπόρις Μπέκερ μίλησε για τα κατορθώματα του Ράφαελ Ναδάλ μέσα στη σεζόν, ενώ εξέφρασε την έκπληξή του, στο γεγονός ότι τερμάτισε στο Νο1 της παγκόσμιας κατάταξης της ΑΤΡ…   Αδιαφιλονίκητο φαβορί για την κατάκτηση του Year-End No1, τον Νόβακ Τζόκοβιτς θεωρούσε ο πρώην Νο1 τενίστας του κόσμου, Μπόρις Μπέκερ, όπως αποκάλυψε σε πρόσφατη συνέντευξη […]"/>
  </head>
  <body>
    <article>
      <h1>Μπέκερ: “Δεν περίμενα πως ο Ναδάλ θα τερματίσει στο Νο1”</h1>
      <address>
        <time datetime="2019-11-19T15:44:57+00:00">19 Nov 2019, 15:44</time>
      </address>
      <h3>Ο Μπόρις Μπέκερ μίλησε για τα κατορθώματα του Ράφαελ Ναδάλ μέσα στη σεζόν, ενώ εξέφρασε την έκπληξή του, στο γεγονός ότι τερμάτισε στο Νο1 της παγκόσμιας κατάταξης της ΑΤΡ…</h3>
      <p>Αδιαφιλονίκητο φαβορί για την κατάκτηση του Year-End No1, τον Νόβακ Τζόκοβιτς θεωρούσε ο πρώην Νο1 τενίστας του κόσμου, Μπόρις Μπέκερ, όπως αποκάλυψε σε πρόσφατη συνέντευξη του.</p>
      <p>Ο Γερμανός, πρώην προπονητής των Ζβέρεφ και Τζόκοβιτς, δεν περίμενε σε καμία των περιπτώσεων, τον Ράφαελ Ναδάλ να τερματίζει στο Νο1 μετά τα ΑΤΡ Finals και φυσικά, δεν κρύφτηκε πίσω από το δάχτυλό του, όταν ρωτήθηκε για το θέμα.</p>
      <p>Αναλυτικά όσα είπε:</p>
      <p>“Δεν περίμενα σε καμία περίπτωση να τερματίσει στο Νο1 της παγκόσμιας κατάταξης φέτος ο Ράφαελ Ναδάλ. Πίστευα ότι ο Τζόκοβιτς θα έχει προβάδισμα από τον Ιούλιο και μετά και θα τερματίσει τη σεζόν εκείνος στην κορυφή.</p>
      <p>Είναι πιο σταθερός γενικότερα στην καριέρα του και δεν περίμενα μέχρι και την ήττα του από τον Τιμ στο Λονδίνο, πως μπορεί να χάσει το Νο1. Έπεσα θύμα έκπληξης, όταν αποκλείστηκε από το τουρνουά και έχασε και το Νο1.</p>
      <p>Όσον αφορά τη σεζόν που μας έρχεται, πιστεύω το ίδιο θα συμβεί. Ο Νόλε θα έχει ένα προβάδισμα από τον Ιούλιο, αλλά είναι δύσκολο να το κρατήσει μέχρι τέλους, γιατί υπάρχουν και οι Ολυμπιακοί Αγώνες. Θα… μπλέξει το πρόγραμμα για τους κορυφαίους”.</p>
      <p>
        <b>Δημήτρης Χαλιάπας</b>
      </p>
    </article>
  </body>
</html>