<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/rosiya-diskvalifikaciya-na-yevro-2020-i-olimpiada-2020-doping-50054457.html"/>
    <meta property="og:site_name" content="НВ"/>
    <meta property="article:published_time" content="2019-11-19T15:50:00+00:00"/>
    <meta property="og:title" content="Росії загрожує відсторонення від Євро-2020 і Олімпіади-2020 через допінг — ЗМІ"/>
    <meta property="og:description" content="Росію можуть відсторонити від Євро-2020 з футболу та Олімпіади-2020 через заявлені невідповідності в даних про допінг, повідомляє Daily Mail."/>
  </head>
  <body>
    <article>
      <h1>Росії загрожує відсторонення від Євро-2020 і Олімпіади-2020 через допінг — ЗМІ</h1>
      <h2>Росію можуть відсторонити від Євро-2020 з футболу та Олімпіади-2020 через заявлені невідповідності в даних про допінг, повідомляє Daily Mail.</h2>
      <address>
        <time datetime="2019-11-19T15:50:00+00:00">19 Nov 2019, 15:50</time>
      </address>
      <p>За інформацією видання, країна не зможе брати участь у футбольній першості та Олімпійських Іграх у Токіо, якщо буде доведено факт підробки інформації московською лабораторією Російського антидопінгового агентства (РУСАДА).</p>
      <p>Виконавчий комітет Всесвітнього антидопінгового агентства (ВАДА) проведе збори 9 грудня для розгляду офіційної рекомендації від незалежного комітету, який, як очікується, закликатиме позбавити РУСАДА ліцензії.</p>
      <p>Читайте також:<br/><a href="https://nv.ua/ukr/sport/other-sport/rosiji-zagrozhuye-vidstoronennya-vid-olimpiadi-2020-novini-sportu-50044092.html">&amp;nbspРосії загрожує відсторонення від Олімпіади-2020 — The Telegraph</a></p>
      <p>Якщо Спортивний арбітражний суд визнає, що Росія не відповідає правилам антидопінгового законодавства і погодиться з рекомендованими санкціями, РФ може зіткнутися з майже повною забороною брати участь у Олімпійських і Паралімпійський іграх у Токіо, а також Євро-2020, на який пробилася Росія.</p>
      <p>Крім того, країна може втратити право прийняти чотири матчі фінальної частини Євро-2020, які повинні відбутися в Санкт-Петербурзі.</p>
      <p>Повідомлялося, що <a href="https://nv.ua/ukr/world/countries/wada-dala-rosiji-tri-tizhni-na-komentar-shchodo-porushen-v-dopingovih-probah-novini-svitu-50044172.html">ВАДА дала Росії три тижні</a> для того, щоб пояснити ситуацію зі зміною проб Московською антидопінговою лабораторією.</p>
    </article>
  </body>
</html>