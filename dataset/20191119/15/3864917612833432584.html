<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2821343-ukrainci-v-madridi-zibrali-ponad-23-tis-evro-dla-ditacogo-blagodijnogo-proektu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:04:00+00:00"/>
    <meta property="og:title" content="Українці в Мадриді зібрали понад 2,3 тис. євро для дитячого благодійного проєкту"/>
    <meta property="og:description" content="На доброчинному вечорі у Мадриді українці зібрали понад 2,3 тис. євро для дитячого благодійного проєкту в Україні."/>
  </head>
  <body>
    <article>
      <h1>Українці в Мадриді зібрали понад 2,3 тис. євро для дитячого благодійного проєкту</h1>
      <h2>На доброчинному вечорі у Мадриді українці зібрали понад 2,3 тис. євро для дитячого благодійного проєкту в Україні.</h2>
      <address>
        <time datetime="2019-11-19T15:04:00+00:00">19 Nov 2019, 15:04</time>
      </address>
      <p>Про це у <a href="https://www.facebook.com/natawkamadrid/posts/2940633389299897">Facebook </a>написала організаторка заходу, засновниця благодійної організації "Ланцюжок добра"/"Cadena de Bondad" в Мадриді Наталія Богацька.</p>
      <p>"У Мадриді відбувся благодійний вечір "Чужих дітей не буває". Благодійна асоціація "Ланцюжок добра" хоче висловити подяку усім небайдужим, хто підтримав цей проєкт", - зазначила Наталія Богацька і додала: «Завдяки вам усім ми зібрали 2326 євро!".</p>
      <p>Засновниця "Ланцюжку добра" подякувала відомим особистостям, які надали лоти для благодійного аукціону, що відбувся у рамках вечора. Це, зокрема, французький футболіст і тренер мадридського футбольного клубу “Реал”, один з найкращих футболістів світу кінця XX — початку XXI століть Зінедін Зідан (лоти - шарф, м’яч і кепка "Реалу" з особистими автографами Зідана), а також український силач, володар титулів "Найсильніша людина України" (2000, 2001, 2002, 2003, 2005) та "Найсильніша людина світу" (2004), заслужений майстер спорту України Василь Вірастюк (лот - календар з автографом).</p>
      <p>Серед лотів аукціону та призів лотереї були також вишита сукня від Ярослави Сенишин Крупнак, розписані бокали від художниці Інни Чумакової, патриотичний набір від Ініціативної групи Спілки української молоді в Іспанії (СУМ), смачні солодощі, сувеніри тощо.</p>
      <p>Наталія Богацька також подякувала спонсорам, команді «Ланцюжку добра» та усім людям, які додатково долучилися коштами.</p>
      <p>Зібрані гроші будуть підуть на благодійний проєкт "Чужих дітей не буває" до Дня святого Миколая.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2821256-u-madridi-pokazali-tradicijnij-odag-guculsini-ta-pokutta.html">У Мадриді показали традиційний одяг Гуцульщини та Покуття</a>
      </blockquote>
      <p>Благодійна організація "Ланцюжок добра" допомагає дітям з малозабезпечених родин, онкохворим, захисникам України та українцям, які опинилися у біді. В організації запрошують до співпраці усіх охочих.</p>
      <p>
        <i>Фото: pokuttya.fund</i>
      </p>
    </article>
  </body>
</html>