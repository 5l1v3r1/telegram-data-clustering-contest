<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/5367/Artykul/2405674,Pracoholizm-Polakow-Na-czym-polega-i-jak-z-nim-walczyc"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T15:50:00+00:00"/>
    <meta property="og:title" content="Pracoholizm Polaków. Na czym polega i jak z nim walczyć?"/>
    <meta property="og:description" content="- Najlepszym sposobem na niezatracenie się jest posiadanie życia osobistego - przekonuje Małgorzata Majewska. - Nikt z zewnątrz nie zadecyduje o tym za nas. To my musimy wyłączyć maila i odłożyć służbowy telefon."/>
  </head>
  <body>
    <article>
      <h1>Pracoholizm Polaków. Na czym polega i jak z nim walczyć?</h1>
      <address>
        <time datetime="2019-11-19T15:50:00+00:00">19 Nov 2019, 15:50</time>
      </address>
      <p>
        <b>- Najlepszym sposobem na niezatracenie się jest posiadanie życia osobistego - przekonuje Małgorzata Majewska. - Nikt z zewnątrz nie zadecyduje o tym za nas. To my musimy wyłączyć maila i odłożyć służbowy telefon.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/8de9de53-4e2e-4749-bd15-c38419920b71.mp3"/>
          </figure>
          <p>Jak nie dać się pracoholizmowi? (Czat Czwórki/Czwórka)</p>
        </li>
      </ul>
      <related>
        <a href="https://www.polskieradio.pl/10/5367/Artykul/2390807,Inzynier-przestrzeni-Sprawia-ze-do-pracy-przychodzisz-z-przyjemnoscia"/>
      </related>
      <p>Z najnowszych badań CEBOS wynika, że prawie co 10. Polak jest uzależniony od pracy. W liczbach bezwzględnych zagrożenie pracoholizmem dotyczy ponad 2,5 mln, a najbardziej narażone są na to osoby w wieku 25–34 lata. - Z moich obserwacji wynika, że część osób, które mówią o sobie "pracoholik", owszem spędzają w biurze dni i noce, ale dlatego, że nie potrafią pracować efektywnie - mówi Małgorzata Majewska. A Sebastian Sala dodaje, że gdybyśmy potrafili pracować efektywnie, wystarczyłoby nam pięć godzin, żeby zrealizować plan.</p>
      <related>
        <a href="https://www.polskieradio.pl/10/4023/Artykul/2389726,Sens-pracy-dwudziestolatka-Jak-nie-wpasc-w-wypalenie-zawodowe"/>
      </related>
      <p>Pracoholizm w podobnym stopniu dotyka kobiet, jak i mężczyzn. I niekoniecznie musi wiązać się z czasem spędzanym w pracy. Pracoholikami nie muszą być ci, którzy pracują po 10 godzin dziennie. Uzależnienie od pracy może natomiast dotykać tych, którzy przy pracy spędzają zaledwie kilka godzin. - Pracoholizm to nie jest długość pracy wyznaczona w godzinach - zaznacza Lidia Krotoszyńska. - To są takie objawy, które powodują, że praca nie jest obecna w życiu prywatnym, tylko życie prywatnie bywa obecne w pracy - wyjaśnia.</p>
      <p>Jakie są wyznaczniki pracoholizmu? Na co wskazuje i czym grozi? Kiedy praca uzależnia? Zapraszamy do wysłuchania całej rozmowy.</p>
      <p>***</p>
      <p><b>Tytuł audycji:</b> <a href="https://www.polskieradio.pl/10/5367,Czat-Czworki">Czat Czwórki</a></p>
      <p><b>Prowadzi:</b> <a href="https://www.polskieradio.pl/Piotr-Firan/Tag172931">Piotr Firan</a> </p>
      <p><b>Goście:</b> Małgorzata Majewska (doradca zawodowy), Lidia Krotoszyńska (psychoterapeutka), Sebastian Sala (head hunter)</p>
      <p><b>Data emisji: </b>18.11.2019</p>
      <p><b>Godzina emisji:</b> 15.09</p>
      <p>kul/ac</p>
      <related>
        <a href="https://www.polskieradio.pl/10/5367/Artykul/1724178,Depresja-a-zycie-zawodowe-Jak-przelamywac-tabu"/>
      </related>
      <related>
        <a href="https://www.polskieradio.pl/10/5367/Artykul/2216801,Czy-jestesmy-chronicznie-zmeczeni"/>
      </related>
      <related>
        <a href="https://www.polskieradio.pl/10/5367/Artykul/2348471,Wakacje-okres-zniw-dla-zlodziei"/>
      </related>
    </article>
  </body>
</html>