<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904360/mogelijke-oranje-opponent-roemeni-moet-op-zoek-naar-nieuwe-bondscoach.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T15:04:00+00:00"/>
    <meta property="og:title" content="Coach Contra stapt op bij mogelijke Oranje-opponent na afstraffing tegen Spanje"/>
    <meta property="og:description" content="Cosmin Contra is opgestapt als bondscoach van Roemenië. Onder zijn leiding wisten de Roemenen zich (nog) niet te kwalificeren voor het EK 2020. Roemenië eindigde in groep F op de vierde plaats, nadat de voorbije twee duels met Zweden (0-2) en Spanje (5-0) werden verloren. Die twee landen kwalificeerden zich wel voor de Europese eindronde. Roemenië krijgt in maart nog wel een herkansing via de play-offs van de Nations League."/>
  </head>
  <body>
    <article>
      <h1>Coach Contra stapt op bij mogelijke Oranje-opponent na afstraffing tegen Spanje</h1>
      <address>
        <time datetime="2019-11-19T15:04:00+00:00">19 Nov 2019, 15:04</time>
      </address>
      <p>
        <b>Cosmin Contra is opgestapt als bondscoach van Roemenië. Onder zijn leiding wisten de Roemenen zich (nog) niet te kwalificeren voor het EK 2020.</b>
      </p>
      <p>Roemenië eindigde in groep F op de vierde plaats, nadat de voorbije twee duels met Zweden (0-2) en Spanje (5-0) werden verloren. Die twee landen kwalificeerden zich wel voor de Europese eindronde. Roemenië krijgt in maart nog wel een herkansing via de play-offs van de Nations League.</p>
      <p>Toch moet Roemenië op zoek naar een nieuwe bondscoach. Contra maakte na de afstraffing in Madrid bekend dat hij vertrekt. "Ik heb mijn doel niet bereikt en verlaat de nationale ploeg", stelt de 43-jarige oud-speler van onder meer Atlético Madrid en AC Milan. "Het spijt me voor de fans dat het niet gelukt is." Als opvolgers zingen de namen van Gheorghe Hagi en Dan Petrescu rond.</p>
      <p><b>Oranje</b><br/>Als Roemenië het EK haalt, dan wordt het Oost-Europese land één van de tegenstanders van het Nederlands elftal. Speelsteden Amsterdam en Boekarest zijn namelijk aan elkaar gekoppeld in groep C. De Roemenen moeten in de play-offs van de Nations League twee rondes overleven om zich te alsnog te plaatsen.</p>
    </article>
  </body>
</html>