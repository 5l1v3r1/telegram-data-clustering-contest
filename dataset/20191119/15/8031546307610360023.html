<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109158-BF-Voleybol-otgovori-na-obvineniyata-kam-Dancho-Lazarov"/>
    <meta property="og:site_name" content="Канал 3"/>
    <meta property="article:published_time" content="2019-11-19T15:07:00+00:00"/>
    <meta property="og:title" content="БФ Волейбол отговори на обвиненията към Данчо Лазаров"/>
    <meta property="og:description" content="Президентът определи като &quot;голословни твърдения&quot; атаките на инициативния комитет"/>
  </head>
  <body>
    <article>
      <h1>БФ Волейбол отговори на обвиненията към Данчо Лазаров</h1>
      <h2>Президентът определи като "голословни твърдения" атаките на инициативния комитет</h2>
      <address>
        <time datetime="2019-11-19T15:07:00+00:00">19 Nov 2019, 15:07</time>
      </address>
      <p>
        <b>Българската федерация по волейбол отговори на обвиненията, че  ръководството оказва натиск върху клубовете преди предстоящото общо събрание, което ще се проведе в края на годината. Управниците определиха твърденията, като голословни и целящи да внесат напрежение.</b>
      </p>
      <p>
        <b>Ето и пълният текст:</b>
      </p>
      <p>В открито писмо до медиите обявилият се за Инициативен комитет за промени в българския волейбол твърди, че върху волейболни клубове се оказва натиск преди Общото събрание, насрочено за 20 декември 2019 година. БФволейбол заявява категорично, че това са голословни твърдения, хвърлени в публичното пространство, без да са подплатени с нито едно доказателство и нито един конкретен пример. Те очевидно целят да нагнетяват напрежение във волейболната общественост.</p>
      <p>Във връзка с това БФволейбол припомня, че в Република България съществуват съответните правоохранителни органи и приканва всеки клуб, върху който е оказван натиск, от каквото и да е естество, да сигнализира прокуратурата, като представи съответните доказателствени материали.</p>
      <p> </p>
    </article>
  </body>
</html>