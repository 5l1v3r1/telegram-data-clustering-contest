<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_sivoho-proponuye-zalikovuvati-rani-na-okupovanomu-donbasi/938920"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T15:00:00+00:00"/>
    <meta property="og:title" content="Сивохо пропонує &quot;заліковувати рани&quot; на окупованому Донбасі"/>
    <meta property="og:description" content="Радник голови РНБО Сергій Сивохо планує &quot;лікувати рани&quot; між Україною та окупованим Донбасом. Для цього має намір змінити риторику щодо російських окупантів та жителів ОРДЛО, пише Укрінформ. &quot;Змінити риторику і перестати використовувати штампи - &quot;свої-чужі&quot;, &quot;сепари-укри&quot;. Навіть на ..."/>
  </head>
  <body>
    <article>
      <h1>Сивохо пропонує "заліковувати рани" на окупованому Донбасі</h1>
      <address><time datetime="2019-11-19T15:00:00+00:00">19 Nov 2019, 15:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938920_w_300.jpg?v=0"/>
        <figcaption>Сергій Сивохо пропонує змінити риторику щодо бойовиків та жителів Донбасу. Фото: МК</figcaption>
      </figure>
      <p>Радник голови РНБО <b>Сергій Сивохо</b> планує "лікувати рани" між Україною та окупованим Донбасом.</p>
      <p>Для цього має намір змінити риторику щодо російських окупантів та жителів ОРДЛО, пише <a href="https://www.ukrinform.ru/rubric-ato/2820415-sergej-sivoho-sovetnik-sekretara-snbo-po-voprosam-reintegracii-i-vosstanovlenia-donbassa.html">Укрінформ.</a></p>
      <p>"Змінити риторику і перестати використовувати штампи - "свої-чужі", "сепари-укри". Навіть на словах ми повинні не розпалювати війну, а заліковувати рани. Ми хочемо і будемо шукати спільні інтереси і точки дотику, а реалізовувати це будемо через інформаційну політику і культурне зближення. Вже скоро ви самі побачите - про які проекти я кажу", - зазначив Сивохо.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-zagovoriv-pro-vibori-v-ordlo/938905"/>
      </related>
      <p>Радник голови РНБО додав, що важливо також спростити процедуру проходження контрольно-пропускних пунктів, виплатити пенсії жителям окупованих територій та гармонізувати роботу з переселенцями.</p>
      <blockquote>Новий проект закону про особливий статус Донбасу розроблятимуть у грудні.<br/>"Президент, коли повернеться з "нормандської зустрічі", разом з парламентом і, головне, разом з суспільством, <a href="https://gazeta.ua/articles/donbas/_razumkov-rozpoviv-koli-pisatimut-zakonoproekt-pro-osoblivij-status-donbasu/938819">будуть створювати законопроект",</a> - заявив спікер Верховної Ради України Дмитро Разумков.</blockquote>
    </article>
  </body>
</html>