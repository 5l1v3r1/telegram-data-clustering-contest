<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109160-Uvolnen-shofyor-obra-depo-v-Stara-Zagora"/>
    <meta property="og:site_name" content="Канал 3"/>
    <meta property="article:published_time" content="2019-11-19T15:39:00+00:00"/>
    <meta property="og:title" content="Уволнен шофьор обра депо в Стара Загора"/>
    <meta property="og:description" content="Само бързата реакция на водачите е предотвратила спирането на обществения транспорт в града за неопределено време"/>
  </head>
  <body>
    <article>
      <h1>Уволнен шофьор обра депо в Стара Загора</h1>
      <h2>Само бързата реакция на водачите е предотвратила спирането на обществения транспорт в града за неопределено време</h2>
      <address>
        <time datetime="2019-11-19T15:39:00+00:00">19 Nov 2019, 15:39</time>
      </address>
      <p>
        <b>Уволнен за несправяне с работата шофьор е бил задържан за кражба на резервни части от тролейбусното депо в Стара Загора. Сигналът за липсващи над 160 графитни вложки от 7 тролейбусни коли е бил подаден във Второ РУ "Полиция" на 18 ноември, в хода на проверката броят на задигнатите части достигнал около 260.</b>
      </p>
      <p>Според специалистите тези вложки не могат да бъдат използвани за друга цел, нямало и как да се продадат на дребно, стойността на кражбата е за около 500 лв.</p>
      <p> <br/> </p>
      <p>Задържан е 24-годишен доскорошен служител, който върнал задигнатите части, при обиска в дома му били намерени и други, откраднати вещи на "Тролейбусни и автобусни превози" ЕООД.</p>
      <p> </p>
      <p>Тепърва ще се изяснява как крадецът е проникнал в охраняваното денонощно от пазачи депо, прегледът на записите от охранителните камери не е установил присъствието му там през нощта. Не било изключено мъжът да е влязъл с някой от тролеите скрит помежду седалките.</p>
      <p> </p>
      <p>Само бързата реакция на водачите е предотвратила спирането на обществения транспорт в Града на липите за неопределено време.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/106505-Nagla-kradzba%2521-Hvanaha-tarikati%252C-iztochili-chudzda-debitna-karta-v-Targovishte"/>
        <a href="http://kanal3.bg/news/world/105556-12-godishen-Spaydarmen-padna-ot-vtoriya-etadz%252C-sled-kradzba-na--chudzd-dom"/>
        <a href="http://kanal3.bg/news/bulgaria/crime/105220-Maskirani-shubeta-se-izpariha-sled-opit-za-kradzba-na-tri-dzeni-v-Pleven"/>
      </related>
    </article>
  </body>
</html>