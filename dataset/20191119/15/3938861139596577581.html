<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_vlada-robit-shou-schob-vidvolikti-vid-provaliv-gerasimov-pro-zvinuvachennya-poroshenka/938933"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T15:49:00+00:00"/>
    <meta property="og:title" content="Влада робить шоу, щоб відволікти від провалів - Герасимов про звинувачення Порошенка"/>
    <meta property="og:description" content="Звинуваченнями на адресу Петра Порошенка намагаються відвернути увагу від катастрофічних провалів майже в усіх напрямах діяльності нової влади. Про це заявив співголова фракції ЄС Артур Герасимов, коментуючи звинувачення на адресу Петра Порошенка. &quot;У п'ятницю в парламенті була ..."/>
  </head>
  <body>
    <article>
      <h1>Влада робить шоу, щоб відволікти від провалів - Герасимов про звинувачення Порошенка</h1>
      <address><time datetime="2019-11-19T15:49:00+00:00">19 Nov 2019, 15:49</time> by <a rel="author">Gazeta.ua</a></address>
      <p>Звинуваченнями на адресу Петра Порошенка намагаються відвернути увагу від катастрофічних провалів майже в усіх напрямах діяльності нової влади.</p>
      <p>Про це заявив співголова фракції ЄС Артур Герасимов, коментуючи звинувачення на адресу Петра Порошенка.</p>
      <p>"У п'ятницю в парламенті була проголосована фактично відставка пана Труби з посади керівника ДБР. І цю конвульсію, на мою думку, треба розглядати, як спробу благання до нової влади залишити керівника ДБР на своїй посаді. Виникає питання: навіщо це потрібно за один місяць до того, як недоторканість буде знята згідно з законом, який ініціював і вніс до парламенту саме Петро Порошенко? Відповідь очевидна: тому що потрібне шоу, щоб відволікти увагу від катастрофічних провалів майже по всім напрямках діяльності нової влади. Щоб відволікти увагу від бюджету розчарування і невиконаних обіцянок. Щоб відволікти увагу від капітуляції, яка може кінцево відбутися під час зустрічі з Путіним. Щоб відволікти увагу від низки численних корупційних скандалів всередині "Слуги народу"", - заявив Герасимов.</p>
      <figure>
        <img src="https://static2.gazeta.ua/img2/cache/gallery/938/938933_1_w_1200_lq.jpg?v=0"/>
      </figure>
      <p>Нагадаємо, 18 листопада стало відомо, що ДБР направило в ГПУ проєкти повідомлення про підозру Порошенку та подання в Раду про зняття недоторканності.<br/><br/>У пресслужбі Порошенка заявили, що так звана "підозра", виставлена в телеграмі заступником глави адміністрації Януковича Андрієм Портновим, а потім скопійована пресслужбою ДБР, є нічим іншим як російським замовленням на заподіяння шкоди репутації п'ятого президента України, а також спробою перешкодити Петру Порошенку провести низку зустрічей з іноземними лідерами на саміті Європейської народної партії в Хорватії і на форумі з питань безпеки в Галіфаксі.</p>
    </article>
  </body>
</html>