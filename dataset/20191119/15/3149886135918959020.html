<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/art/lord-of-the-rings-vlastelinat-na-prastenite-i-potvardeniya-vtori-sezon-ot-amazon.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-19T15:00:48+00:00"/>
    <meta property="og:title" content="Lord of the Rings, &quot;Властелинът на пръстените&quot; и потвърдения втори сезон от Amazon"/>
    <meta property="og:description" content="Кога обаче ще излезе първият"/>
  </head>
  <body>
    <article>
      <h1>Lord of the Rings, "Властелинът на пръстените" и потвърдения втори сезон от Amazon</h1>
      <address><time datetime="2019-11-19T15:00:48+00:00">19 Nov 2019, 15:00</time> by <a rel="author" href="https://lifestyle.bg/author/ines-stoilova" target="_blank">Инес Стоилова</a></address>
      <p>След като <b>Amazon </b>и <b>Netflix</b> се сборичкаха за правата за телевизионната екранизация на <b>"Властелинът на пръстените"</b>, компанията на Джеф Безос победи със сумата от 250 милиона. От тогава спекулациите около предстоящия сериал само се увеличават.</p>
      <figure>
        <img src="https://webnews.bg/uploads/images/25/4025/414025/640x.jpg?_=1553302061"/>
        <figcaption>
          <cite>Източник: EPA/БГНЕС</cite>
        </figcaption>
      </figure>
      <p>Не знаем почти нищо за първия сезон, включително и кога ще стартира, но вече знаем, че <b>Amazon </b><b>са потвърдили, че ще има втори сезон</b>. Идеята е сезоните да са общо пет.</p>
      <p>Другото, което ни е известно за телевизионната адаптация по култовия роман на Дж. Р. Р. Толкин, е, че <b>продукцията не е буквална адаптация на случващото се в романа</b> и представя нови истории, чието време на действие е преди това в "Задругата на пръстена".</p>
      <figure>
        <img src="https://webnews.bg/uploads/images/46/8246/408246/640x.jpg?_=1550838953"/>
        <figcaption>
          <cite>Източник: Amazon Studios</cite>
        </figcaption>
      </figure>
      <p>Сред потвърдените актьори, които ще участват, са австралийката <b>Маркела Кавена</b>,<b> Уил Поултър</b> ("Хрониките на Нарния") и <b>Джоузеф Маул</b>, когото познаваме като Бенджен Старк от Game of Thrones. Очаква се "Властелинът на пръстените" да стане най-скъпия сериал, правен някога - продукцията му ще струва <b>най-малко 1 милиард долара</b>.</p>
      <related>
        <h4>Още по темата</h4>
        <a href="https://lifestyle.bg/stories/lord-of-the-rings-in-concert-s-nova-data.html"/>
        <a href="https://lifestyle.bg/stories/lord-of-the-rings-in-concert-se-zavrashta-s-poslednata-si-nay-zrelishtna-chast.html"/>
        <a href="https://lifestyle.bg/art/drakonovski-merki-za-sigurnost-za-seriala-vlastelinat-na-prastenite.html"/>
        <a href="https://lifestyle.bg/art/netflix-deyvid-beniof-i-d-b-uays-i-sdelkata-za-seriali-i-filmi.html"/>
        <a href="https://lifestyle.bg/art/valnuvasht-treylar-na-noviya-serial-na-amazon-the-romanoffs.html"/>
        <a href="https://lifestyle.bg/art/vsichko-koeto-se-znae-za-seriala-vlastelinat-na-prastenite.html"/>
        <a href="https://lifestyle.bg/art/the-witcher-netflix-henri-kavil-i-shte-ima-li-serialat-i-vtori-sezon.html"/>
        <a href="https://lifestyle.bg/art/game-of-thrones-the-long-night-i-starta-na-snimkite-na-predistoriyata-na-seriala.html"/>
        <a href="https://lifestyle.bg/art/lord-of-the-dance-otnovo-v-balgariya-1.html"/>
      </related>
    </article>
  </body>
</html>