<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/profesorat-ekspert-po-koruptsiya-koyto-beshe-obvinen-za-prane-na-usd2-5-miliona.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T15:00:06+00:00"/>
    <meta property="og:title" content="Професорът експерт по корупция, който беше обвинен за пране на $2,5 милиона"/>
    <meta property="og:description" content="Експертиза под прикритие"/>
  </head>
  <body>
    <article>
      <h1>Професорът експерт по корупция, който беше обвинен за пране на $2,5 милиона</h1>
      <address>
        <time datetime="2019-11-19T15:00:06+00:00">19 Nov 2019, 15:00</time>
      </address>
      <p>Дълги години проф. Брус Бегли е експерт по въпросите на наркотрафика, прането на пари и корупцията в Южна Америка. Той преподава международни изследвания в Университета в Маями.</p>
      <p>През 2016 година Бегли беше попитан относно скандала с двамата племенници на първата дама на Венецуела Силия Флорес. "Племенниците са само върхът на айсберга. Корупцията се разраства в силовите кръгове във Венецуела", каза той пред Univision.</p>
      <p>Сега обаче федералните прокурори в САЩ обвиниха 73-годишния професор. Властите твърдят, че Бегли не е бил само академичен наблюдател в престъпния свят, а повече от това - той прекарал кариерата си в изучаване на различните престъпни практики.</p>
      <p>В понеделник федералните прокурори обявиха, че експертът е арестуван по обвинения в пране на пари, корупция и укриване на произхода на над 2,5 милиона долара приходи от нелегални дейности. Според прокурорите той е задържал като комисионна около 10% от парите, минавали през него.</p>
      <p>Не става ясно дали обвиненията срещу Бегли са свързани с други открити разследвания.</p>
      <p>В хода на производството прокурорите са предоставили малко подробности относно самата схемата за подкуп, по която парите са били добивани. В обвинителния акт се казва само, че корупцията е била "във връзка с проекти за благоустройство във Венецуела".</p>
      <p>Професор Бегли, който не се отзовава за коментар пред изданието, се появи във федералния съд в Маями в понеделник, където срещу задържането му беше определена гаранция от 300 000 долара. По думите на адвоката му Даниел Форман по-късно същия ден той е трябвало да бъде освободен срещу сумата. Той коментира и че е твърде рано за обсъждане на доказателствата, които обвинението има срещу клиента му - защитата все още се запознавала с обвинителния акт.</p>
      <p>Разследващите органи в САЩ все по-често се насочват към венецуелски схеми за пране на пари. Фокусът върху длъжностни лица също се засилва. През последните две години служителите на САЩ наложиха множество санкции срещу венецуелските политици, обвинявайки ги в присвояване, корупция и трафик на наркотици.</p>
      <p>През юли американските служители обвиниха и президента на Венецуела Николас Мадуро, че е замесен в корупционна схема, в която неговите роднини, бизнес партньори и служители присвояват огромни парични суми, част от които от фондове за подпомагане на гладуващите венецуелци.</p>
      <p>Администрацията на Мадуро отдавна отрича всякакви неправомерни действия. Според тях обвиненията от САЩ са част от "икономическа война", която Вашингтон умишлено води за свалянето на правителството във Венецуела.</p>
      <p>
        <b>Експертиза под прикритие</b>
      </p>
      <p>Бегли е изучавал организираната престъпност в Латинска Америка от десетилетия и често прави публикации по темата. Той редактира академична книга, издадена през 2015 година, озаглавена "Трафик на наркотици, организирана престъпност и насилие в Америка днес". Друга книга, която той редактира и която излезе на пазара през месец май, разглежда връзката между държавите и организираната престъпност.</p>
      <p>Скоро той трябваше да преподава у курс по трафик на наркотици в Университета в Маями, но говорител на образователното заведение заяви, че преподавателят е бил пуснат в административен отпуск, след като обвинението срещу него е било публично оповестено.</p>
      <p>През годините Бегли е е цитиран многократно в медийните и академичните среди за неговите приноси в изследването на наркотрафика, включително в статии на New York Times за международната търговия с наркотици, както и истории от NPR за продължаващата политическа криза във Венецуела.</p>
      <p>В допълнение към това предвид експертизата си по темата за наркотрафика, професорът също така е давал консултации на антинаркотичните звена на FBI, ООН и други американски и международни организации.</p>
      <p>
        <b>Престъпление по учебник?</b>
      </p>
      <p>Към момента преподавателят е само обвинен, срещу него няма издадена присъда, следователно е нередно да го наричаме престъпник. Следващите няколко абзаца описват схемата, по която той е прал големи суми пари според прокуратурата. </p>
      <p>През 2005 година Бегли стартира компанията Bagley Consultants. Според прокурорите професорът е отворил банкова сметка във Флорида на името на компанията си през 2016 година. Активността по сметката била слаба до 2017 година, когато той започнал да получава масивни депозити от банкови сметки в Обединените арабски емирства и в Швейцария.</p>
      <p>По документи тези сметки принадлежали на хранителна компания и фирма за управление на богатството. Оказва се обаче, че депозитите са контролирани от колумбийски гражданин, чието състояние идва от подкупи и присвояване - долари, откраднати от гладния венецуелски народ.</p>
      <p>Според обвинителния акт професорът добре знаел за източника на парите и въпреки това е сключил множество измамни договора, за да прикрие парите.</p>
      <p>След всеки депозит Бегли отивал до банката си и изисквал чек за около 90% от парите, които след това превеждал обратно на неназованото лице. Останалата част оставали в сметката на Бегли като комисионна.</p>
      <p>През октомври 2018 година банката затворила сметката на компанията заради подозрителна дейност. Професорът обаче отворил още една сметка на негово име през декември и продължил схемата до април 2019 година, като за посочения период получил поне още 14 незаконни депозита.</p>
      <p>Равносметката - Бегли е обвинен по две преписки за пране на пари и една за конспирация за извършване на нелегални финансови схеми. Ако бъде признат за виновен по обвиненията, той може да получи до 20 години затвор.</p>
      <p>Днешните обвинения за пране на пари и конспирация могат да станат част от уроците на Брус Бегли. Със сегашните си обвинения обаче той неговата аудитория може да се окаже тази във федералния затвор, коментира федералният прокурорът от Манхатън Джефри Берман.</p>
    </article>
  </body>
</html>