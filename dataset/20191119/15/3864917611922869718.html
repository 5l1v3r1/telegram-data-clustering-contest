<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821364-sud-vidpustiv-laska-na-poruki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:33:00+00:00"/>
    <meta property="og:title" content="Суд відпустив Ляшка на поруки"/>
    <meta property="og:description" content="Бориспільській міськрайонний суд Київської області обрав колишньому народному депутату Олегу Ляшку запобіжний захід у вигляді особистої поруки."/>
  </head>
  <body>
    <article>
      <h1>Суд відпустив Ляшка на поруки</h1>
      <h2>Бориспільській міськрайонний суд Київської області обрав колишньому народному депутату Олегу Ляшку запобіжний захід у вигляді особистої поруки.</h2>
      <address>
        <time datetime="2019-11-19T15:33:00+00:00">19 Nov 2019, 15:33</time>
      </address>
      <p>Відповідне рішення суд ухвалив на засіданні 19 листопада, повідомляє кореспондент Укрінформу.</p>
      <p>Раніше троє народних депутатів — Михайло Волинець і Валентин Наливайченко (обидва з фракції “Батьківщина”) та Вікторія Сюмар (“Європейська солідарність”) — заявили в суді про готовність узяти Ляшка на поруки, аналогічні заяви зробили колишні парламентарії Віталій Купрій, Андрій Лозовий і Дмитро Лінько.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821215-lasko-nazvav-diskusieu-stovhaninu-z-gerusom.html">Ляшко назвав "дискусією" штовханину з Герусом</a>
      </blockquote>
      <p>Як повідомлялося, голова Комітету Верховної Ради з питань енергетики та житлово-комунальних послуг Андрій Герус заявив, що 6 листопада в аеропорту "Бориспіль" колишній депутат Олег Ляшко порвав йому сорочку.</p>
      <p>Поліція Київщини відкрила кримінальне провадження за фактом інциденту за участю колишнього і чинного народних депутатів в аеропорту "Бориспіль".</p>
      <p>Бориспільська місцева прокуратура 18 листопада повідомила про підозру <a href="https://www.ukrinform.ua/tag-lasko">Ляшку</a> через бійку з Герусом, і просила суд обрати Ляшку запобіжний захід у вигляді тримання під вартою без альтернативи внесення застави.</p>
      <p>Ляшку інкримінують порушення ч. 2 ст. 346 Кримінального кодексу (погроза або насильство щодо державного чи громадського діяча) Кримінального кодексу.</p>
    </article>
  </body>
</html>