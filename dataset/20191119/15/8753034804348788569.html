<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/utenriks/i/BRe5Rw/to-fengselsvakter-siktet-etter-epsteins-doedsfall"/>
    <meta property="og:site_name" content="Aftenbladet"/>
    <meta property="article:published_time" content="2019-11-19T15:35:32+00:00"/>
    <meta property="og:title" content="To fengselsvakter siktet etter Epsteins dødsfall"/>
    <meta property="og:description" content="To fengselsvakter som var på jobb da Jeffrey Epstein tok livet sitt, er blitt siktet for ikke å ha voktet ham slik de skulle."/>
  </head>
  <body>
    <article>
      <h1>To fengselsvakter siktet etter Epsteins dødsfall</h1>
      <h2>To fengselsvakter som var på jobb da Jeffrey Epstein tok livet sitt, er blitt siktet for ikke å ha voktet ham slik de skulle.</h2>
      <address><time datetime="2019-11-19T15:35:32+00:00">19 Nov 2019, 15:35</time> by <a rel="author">NTB-AP</a></address>
      <p>Siktelsene er de første knyttet til etterforskningen av milliardærens dødsfall i en fengselscelle på Manhattan 10. august.</p>
      <p>De to vaktene havnet i søkelyset kort tid etter dødsfallet, fordi de var ansvarlige for å overvåke høysikkerhetscellen hvor Epstein ble holdt.</p>
      <p>I stedet for å sjekke cellen hver halvtime, slik de skulle etter forskriftene, skal de ha sovet i flere timer og forfalsket logger for å dekke over hva de hadde gjort. Tirsdag ble det kjent at de er siktet for å ha forfalsket loggene.</p>
      <p>Epstein, som hadde flere mektige og berømte venner i USA og Storbritannia, var siktet for menneskehandel og overgrep mot flere unge jenter og kvinner.</p>
    </article>
  </body>
</html>