<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742544"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T15:04:00+00:00"/>
    <meta property="og:title" content="ช็อก!!ครูกวางป่วยเป็นโรคซึมเศร้า รมควันฆ่าตัวตายคารถ"/>
    <meta property="og:description" content="โพสต์เฟซ ลา ครูกวาง ผู้บริหารสถาบันดัง รมควันฆ่าตัวตายคา'ฟอจูนเนอรฺ์' ที่เชียงใหม่ ญาติเผยป่วยเป็นโรคซึมเศร้า"/>
  </head>
  <body>
    <article>
      <h1>ช็อก!!ครูกวางป่วยเป็นโรคซึมเศร้า รมควันฆ่าตัวตายคารถ</h1>
      <address>
        <time datetime="2019-11-19T15:04:00+00:00">19 Nov 2019, 15:04</time>
      </address>
      <p>
        <b>โพสต์เฟซ ลา ครูกวาง ผู้บริหารสถาบันดัง รมควันฆ่าตัวตายคา"ฟอจูนเนอรฺ์" ที่เชียงใหม่ ญาติเผยป่วยเป็นโรคซึมเศร้า</b>
      </p>
      <p>เมื่อเวลา 20.00 น.วันที่ 19 พ.ย. พล.ต.ต.พิเชษฐ จิระนันตสิน ผบก.ภ.จว.เชียงใหม่ ได้รับรายงานจากพ.ต.อ.สกุลรัชช์ คงทอง ผกก.สภ.แม่ออน จ.เชียงใหม่ ถึงกรณีคนดังระดับประเทศ ฆ่าตัวตายในพื้นที่สภ.แม่ออน จ.เชียงใหม่ โดยเหตุการณ์นี้เกิดขึ้นเมื่อช่วงค่ำวันที่ 18 พ.ย. ที่ผ่านมาทางพนักงานสอบสวนสภ.แม่ออน ได้รับแจ้งจากน.ส.นวรัฐ โกษากุล ว่า น้องชายคือนายอนุรัฐ โกษากุล อายุ 44 ปี หรือครูกวาง ผู้บริหาร CenterStage AcademyThailand หายตัวไปในพื้นที่สภ.แม่ออน และมีการโพสต์คำว่ากู๊ดบาย ในเฟซบุ๊ก สร้างความกังวลให้ญาติพี่น้อง หลังรับแจ้งทางตำรวจได้ติดตามหา เมื่อไปถึงบริเวณถนนเบื้อง ศาลาแฝด หมู่ 3 ต.ออนกลาง อ.แม่ออน ก็พบรถโตโยต้า ฟอจูนเนอร์ สีน้ำตาล หมายเลขทะเบียน สต 496 กรุงเทพมหานคร จอดอยู่ เมื่อเจ้าหน้าที่และญาติเปิดประตูรถไปก็มีกลุ่มควันโซยออกมาจากในรถ บริเวณที่นั่งคนขับพบร่างของนายอนุรัฐ หมดสติอยู่ทางเจ้าหน้าที่รีบนำตัวส่งโรงพยาบาลแต่ก็เสียชีวิตในเวลาต่อมา โดยในรถพบเตาอังโล่  1 ใบ</p>
      <figure>
        <img src="https://www.dailynews.co.th/admin/upload/20191119/news_QkiIBLMHZg220011_533.jpg?v=201911200810?v=6707"/>
      </figure>
      <p>จากการสอบสวนญาติทราบว่านาย อนุรัฐ มีอาการป่วยเป็นโรคซึมเศร้า อาจมีการวางแผนฆ่าตัวตายด้วยวิธีรมควัน จึงเตรียมอุปกรณ์ขับรถออกจากบ้านพักในตัวเมืองเชียงใหม่ มารมควันในรถบริเวณจุดเกิดเหตุ ซึ่งทางญาติไม่ติดในการตาย ทางพนักงานสอบสวนได้ส่งศพไปให้แพทย์ภาควิชานิติเวช ร.พ.มหาราชนครเชียงใหม่ ผ่าพิสูจน์หาสาเหตุการตายก่อนจะมอบศพให้ญาติไปประกอบพิธีทางศาสนาต่อไป สำหรับนายอนุรัฐ ผู้ตายนั้นถือเป็นบุคคลมีชื่อเสียงระดับประเทศคนหนึ่ง โดยเป็นผุ้บริหารสถาบันสอนการเต้นและบุคลิคภาพ  และมีการจัดส่งคนเข้าประกวดในระดับประเทศและระดับโลกมากมาย โดยในเฟซบุ๊กของนายอนุรัฐ เองมีเพื่อนฝูงในวงการและลูกศิษย์ลูกหามาแสดงความไว้อาลัยจำนวนมาก <br/> </p>
      <figure>
        <img src="https://www.dailynews.co.th/admin/upload/20191119/news_TjkrbaSzTc220128_533.jpg?v=201911200810?v=7222"/>
      </figure>
      <p>
        <b>ขอบคุณภาพจากเฟสซบุ๊ก Khun Guang </b>
      </p>
    </article>
  </body>
</html>