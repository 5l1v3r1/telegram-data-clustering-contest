<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259847/fylakisi-10-minon-me-anastoli-ston-foititi-poy-epitethike-seksoyalika-sti-vivliothiki-toy-apth"/>
    <meta property="og:site_name" content="LiFO"/>
    <meta property="article:published_time" content="2019-11-19T15:33:00+00:00"/>
    <meta property="og:title" content="Φυλάκιση 10 μηνών με αναστολή στον άνδρα που επιτέθηκε σεξουαλικά σε φοιτήτρια στη βιβλιοθήκη του ΑΠΘ"/>
    <meta property="og:description" content="Σε φυλάκιση 10 μηνών με τριετή αναστολή καταδικάστηκε ο νεαρός που επιτέθηκε σεξουαλικά σε βάρος φοιτήτριας, στη βιβλιοθήκη του Αριστοτέλειου Πανεπιστήμιου Θεσσαλονίκης."/>
  </head>
  <body>
    <article>
      <h1>Φυλάκιση 10 μηνών με αναστολή στον άνδρα που επιτέθηκε σεξουαλικά σε φοιτήτρια στη βιβλιοθήκη του ΑΠΘ</h1>
      <h2>Σε φυλάκιση 10 μηνών με τριετή αναστολή καταδικάστηκε ο νεαρός που επιτέθηκε σεξουαλικά σε βάρος φοιτήτριας, στη βιβλιοθήκη του Αριστοτέλειου Πανεπιστήμιου Θεσσαλονίκης.</h2>
      <address><time datetime="2019-11-19T15:33:00+00:00">19 Nov 2019, 15:33</time> by <a rel="author">NEWSROOM</a></address>
      <p>
        <b>Σε φυλάκιση 10 μηνών με τριετή αναστολή καταδικάστηκε ο νεαρός που <a href="https://www.lifo.gr/now/greece/258310/kataggelia-pos-nearos-ekspermatise-stin-plati-foititrias-poy-meletoyse-sti-vivliothiki-toy-apth">επιτέθηκε σεξουαλικά σε φοιτήτρια, στη βιβλιοθήκη του Αριστοτελείου Πανεπιστήμιου Θεσσαλονίκης</a>.</b>
      </p>
      <p>Το δικαστήριο δεν αναγνώρισε κανένα ελαφρυντικό στον 20χρονο φοιτητή, που το απόγευμα της 6ης Νοεμβρίου εκσπερμάτωσε στην πλάτη της συνομήλικης του φοιτήτριας. Κατά την έναρξη της δίκης, η πλευρά του κατηγορουμένου ζήτησε αναβολή αλλά το αίτημα δεν έγινε δεκτό από την έδρα.</p>
      <p>Όπως μετέδωσε το τοπικό thestival.gr, ο 20χρονος απουσίαζε από το δικαστήριο και εκπροσωπήθηκε από τον συνήγορό του, όπως μετέδωσε thestival.gr. Η φοιτήτρια βρέθηκε στο Μονομελές και κατέθεσε όσα συνέβησαν: «Ένιωσα κάτι να με ακουμπάει την πλάτη. Τρόμαξα και γύρισα και τον είδα να με κοιτάει στα μάτια. Ήταν ντυμένος. Είδα την μπλούζα μου βρεγμένη. Έτρεξα να τον πιάσω μαζί άλλους. Μαζί με άλλα παιδιά τον πιάσαμε σε αμφιθέατρο του Πανεπιστημίου. Τον ρώτησα αν έχει καταλάβει ότι έχει κάνει κάτι άρρωστο και μου είπε όχι», είπε η νεαρή κοπέλα.</p>
      <p>Σύμφωνα με την ίδια, ο νεαρός παραδέχτηκε πως «ό,τι και να πει η κοπέλα, έχει δίκιο. Εκσπερμάτωσα πάνω της». Η μητέρα του φοιτητή ζήτησε συγγνώμη από τους γονείς του κοριτσιού για την πράξη του γιου της. «Ήταν μια ανοησία μου. Μια απερισκεψία της στιγμής», φέρεται να είπε ο 20χρονος στη μητέρα του. Η ίδια, σε μία προσπάθεια να εξηγήσει την αποτρόπαια πράξη, υποστήριξε πως ο νέος ήταν «πιεσμένος από τη σχολή του και δεν είχε καμία σεξουαλική σχέση».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259667/tromaksa-poly-ti-katethese-i-foititria-poy-dexthike-seksoyaliki-epithesi-sti-vivliothiki-toy-apth"/>
      </related>
    </article>
  </body>
</html>