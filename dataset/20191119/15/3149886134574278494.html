<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/art/v-senkite-glutnitsa-na-tamno-hrana-za-lyubovta-hbo-i-evropeyskite-seriali-do-kraya-na-godinata.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-19T15:31:00+00:00"/>
    <meta property="og:title" content="„В сенките“, „Глутница“, „На тъмно“, &quot;Храна за любовта&quot;, HBO и европейските сериали до края на годината"/>
    <meta property="og:description" content="Цели две нови предложения ни очакват в идните седмици"/>
  </head>
  <body>
    <article>
      <h1>„В сенките“, „Глутница“, „На тъмно“, "Храна за любовта", HBO и европейските сериали до края на годината</h1>
      <address><time datetime="2019-11-19T15:31:00+00:00">19 Nov 2019, 15:31</time> by <a rel="author" href="https://lifestyle.bg/author/georgi-borisov" target="_blank">Георги Борисов</a></address>
      <p>Миналата година HBO GO добави изцяло нова секция, посветена на <a href="https://hbogo.bg/seriali/produktsii-na-hbo-evropa">европейските сериали</a>. С този ход показа, че европейските продукции не бива да бъдат отписвани или подценявани, защото и те могат да бъдат качествени.</p>
      <related>
        <a href="https://lifestyle.bg/art/hbo-go-s-nova-sektsiya-za-evropeyski-seriali.html"/>
      </related>
      <p>До края на годината остават още няколко седмици, но това не означава, че няма какво да гледаме. <b>"В сенките"</b> и <b>"Глутница"</b> се завръщат с трети сезон, а <b>"На тъмно"</b> и <b>"Храна за любовта" </b>пък<b> </b>са новите предложения до края тази година.</p>
      <p>
        <b>"В сенките"</b>
      </p>
      <p>В първите два сезона на румънската драма с елементи на комедия видяхме как Релу беше разкъсван от двойнствения живот, който живее. Официално всички знаят, че изкарва прехраната си като шофьор на такси, но всъщност малцина са запознати с това, че работи като събирач на дългове за влиятелен гангстер.</p>
      <p>Във втори сезон видяхме колко сложни могат да станат нещата, когато дъщеря му се омъжи за сина на шефа му. В новия сезон както свободата му, така и цялостта на семейството му ще бъдат заложени на карта.</p>
      <figure>
        <iframe src="https://www.youtube.com/embed/lw-z8DE23Jk" width="640" height="360" data-service="Youtube" scrolling="no"/>
      </figure>
      <p>Трети сезон на "В сенките" ще бъде в HBO GO от 20 ноември</p>
      <p>
        <b>"Глутница"</b>
      </p>
      <p>От първите два сезона на полския сериал разбрахме, че на границата между Полша и Украйна могат да се случат много неща, които са крайно интересни и мистериозни.</p>
      <p>И в двата изминали сезона убийства разбуниха духовете и бяха в центъра на събитията. В третия ще видим как пограничният патрул е задържал двама мигранти, които се опитват да избягат от Полша в Украйна.</p>
      <p>Големият въпрос е какви са мотивите им и дали не крият нещо, а капитан Ребров отново ще стане център на събитията. Заради разследването ще му се наложи да изостави комфорта на офиса си и да се отправи към границата.</p>
      <figure>
        <iframe src="https://www.youtube.com/embed/G0dEgCnycOA" width="640" height="360" data-service="Youtube" scrolling="no"/>
      </figure>
      <p>Трети сезон на "Глутница" ще бъде в HBO GO от 6 декември</p>
      <p>
        <b>"На тъмно"</b>
      </p>
      <p>Действието в новия чешки сериал се развива през повратната 1989 г. Съветският съюз се разпада, което кара цигуларката Мари и съпругът ѝ Виктор да се завърнат в Чехия след като 12 години по принуда са живели в Лондон.</p>
      <figure>
        <img src="https://webnews.bg/uploads/images/90/3490/453490/640x.jpg?_=1574166559"/>
        <figcaption>
          <cite>Източник: HBO Europe</cite>
        </figcaption>
      </figure>
      <p>Завръщането им е обвързано с надеждата, че започналата промяна ще достигне и до страната. Много бързо обаче Мари разбира, че са допуснали голяма грешка. Скоро след завръщането им в Прага Виктор изчезва при неясни обстоятелства.</p>
      <p>Мари, разбира се, няма никаква представа какво се е случило с него и дали изобщо е жив. Неизвестността я кара да започне собствено разследване. Оказва се, че тя не е единствената, която издирва Виктор - същото правят секретните служи на още няколко държави.</p>
      <figure>
        <iframe src="https://www.youtube.com/embed/HD4HXYCvS2o" width="640" height="360" data-service="Youtube" scrolling="no"/>
      </figure>
      <p>И шестте епизода на "На тъмно" са налични в HBO GO</p>
      <p>
        <b>"Храна за любовта"</b>
      </p>
      <p>Испанският сериал ще ни докаже, че храната и любовта вървят ръка за ръка. Лайа Коста и Гийермо Пфенинг влизат в главните роли на на абсолютно непознати мъж и жена, които откриват любовта на най-неочакваното място.</p>
      <figure>
        <img src="https://webnews.bg/uploads/images/89/3489/453489/640x.jpg?_=1574166558"/>
        <figcaption>
          <cite>Източник: HBO Europe</cite>
        </figcaption>
      </figure>
      <p>Двамата се запознават съвсем случайно в приложение за храна и решават да се срещнат на живо. Бързо сверяват вкусовете си и разбират, че между тях има много повече общи неща, отколкото са предполагали.</p>
      <p>От осемте епизода, режисирани от Изабел Койшет, трябва да разберем дали храната е добра основа да бъде започната нова любов.</p>
      <figure>
        <iframe src="https://www.youtube.com/embed/7iwWqUDN8zc" width="640" height="360" data-service="Youtube" scrolling="no"/>
      </figure>
      <p>"Храна за любовта" ще бъде в HBO GO от 25 декември</p>
      <related>
        <h4>Още по темата</h4>
        <a href="https://lifestyle.bg/art/hbo-go-s-nova-sektsiya-za-evropeyski-seriali.html"/>
        <a href="https://lifestyle.bg/art/novite-filmi-i-seriali-po-hbo-prez-oktomvri.html"/>
        <a href="https://lifestyle.bg/art/novite-filmite-i-seriali-po-hbo-prez-septemvri.html"/>
        <a href="https://lifestyle.bg/art/novite-filmi-i-seriali-po-hbo-prez-avgust.html"/>
        <a href="https://lifestyle.bg/art/novite-filmi-i-seriali-po-hbo-prez-dekemvri.html"/>
        <a href="https://lifestyle.bg/art/foodie-love-hbo-i-kak-da-sreshtnem-polovinkata-v-prilozhenie-za-hrana.html"/>
        <a href="https://lifestyle.bg/art/novite-filmi-i-seriali-po-hbo-prez-noemvri.html"/>
        <a href="https://lifestyle.bg/art/novite-seriali-i-filmi-po-hbo-prez-oktomvri.html"/>
        <a href="https://lifestyle.bg/art/novite-zaglaviya-po-hbo-prez-yuli.html"/>
      </related>
    </article>
  </body>
</html>