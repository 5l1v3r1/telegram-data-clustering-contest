<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/dvi-tretini-amerikanciv-vvazhayut-scho-nova-informaciya-pro-impichment-trampa-ne-zminit-yih-dumku-pro-nogo-opituvannya-330199_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T15:27:00+00:00"/>
    <meta property="og:title" content="Дві третини американців вважають, що нова інформація про імпічмент Трампа не змінить їх думку про нього – опитування"/>
    <meta property="og:description" content="Варто відзначити, що половина опитаних американців, тобто 50% схвалюють розслідування про імпічмент, 43% висловилося проти і 30 % респондентів категорично не схвалюють цю справу."/>
  </head>
  <body>
    <article>
      <h1>Дві третини американців вважають, що нова інформація про імпічмент Трампа не змінить їх думку про нього – опитування</h1>
      <h2>Варто відзначити, що половина опитаних американців, тобто 50% схвалюють розслідування про імпічмент, 43% висловилося проти і 30 % респондентів категорично не схвалюють цю справу.</h2>
      <address>
        <time datetime="2019-11-19T15:27:00+00:00">19 Nov 2019, 15:27</time>
      </address>
      <p><b><a href="https://dt.ua/POLITICS/perevazhna-bilshist-amerikanciv-vvazhayut-tisk-na-ukrayinu-pomilkoyu-trampa-opituvannya-330034_.html">Згідно з новими даними опитування</a></b> від компанії NPR / PBS NewsHour / Marist опублікованих у вівторок, 19 листопада, майже дві третини американських громадян говорять, що ніяка нова інформація не змінить їх думку про імпічмент проти глави Білого дому Дональда Трампа, повідомляє <a href="https://www.newsweek.com/nearly-two-thirds-americans-say-no-information-will-change-their-position-trump-impeachment-says-1472555">Newsweek</a>.</p>
      <p>Так само, свіже соціологічне дослідження показало, що четверо з десяти американців кажуть, що можуть переглянути свою думку.</p>
      <p>"Відверто кажучи, по суті того, що було представлено, люди вважають, що президент не має права втручатися іноземного лідера у виборчу політику США", - говорить М. Мирингофф, директор Інституту громадської думки Інституту коледжу Мариста.</p>
      <p>Для 49 % опитаних процес імпічменту є відповідальним моментом для країни, але 47 % вважають, що всі слухання "просто марна трата часу".</p>
      <p>Згідно даним, при одному запитанні відповіді респонденти розділилися, а саме: чи слід "висилити" Трампа з його кабінету. В цьому випадку майже половина, а саме 45% відсотків вважають, що президента слід піддати імпічменту та відсторонити від посади, а 44% американських громадян відповіли, що не згодні з обвинуваченнями в його бік.</p>
      <p>Половина опитаних американців схвалюють розслідування про імпічмент, а саме 50 %. Кількість проти становить 43 % і 30 % опитаних категорично не схвалюють.</p>
      <p>Зазначимо, соціологічне дослідження серед молоді показало, що більшість американців у віці до 30 років хочуть, щоб президенту США Дональду <a href="https://dt.ua/WORLD/iniciatorka-impichmentu-porivnyala-trampa-z-niksonom-330006_.html"><b>Трампу ооголосили імпічмент</b></a> і виселили з Білого дому.</p>
      <p>Нове опитування Гарвардського інституту політики виявило, що 52% молодих американців і 58% потенційних виборців до 30 років хочуть імпічменту Трампа.</p>
      <p>Тільки 28% ймовірних виборців вважають інакше.</p>
      <p>24 вересня, <b><a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html">спікер Палати Представників Ненсі Пелосі</a> </b>повідомила про початок процедури імпічменту.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>