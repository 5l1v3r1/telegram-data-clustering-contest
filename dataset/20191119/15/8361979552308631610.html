<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/vstup-do-yes-franciya-zaproponuvala-vvesti-novi-pravila-novini-svitu-50054463.html"/>
    <meta property="og:site_name" content="НВ"/>
    <meta property="article:published_time" content="2019-11-19T15:57:00+00:00"/>
    <meta property="og:title" content="Франція запропонувала ввести нові правила для вступу в Євросоюз"/>
    <meta property="og:description" content="Франція запропонувала ввести нову модель вступу до Євросоюзу, згідно з якою країни будуть приєднуватися до ЄС шляхом поступової асоціації."/>
  </head>
  <body>
    <article>
      <h1>Франція запропонувала ввести нові правила для вступу в Євросоюз</h1>
      <h2>Франція запропонувала ввести нову модель вступу до Євросоюзу, згідно з якою країни будуть приєднуватися до ЄС шляхом поступової асоціації.</h2>
      <address>
        <time datetime="2019-11-19T15:57:00+00:00">19 Nov 2019, 15:57</time>
      </address>
      <p>Про це йдеться в документі, який був розісланий Францією дипломатам ЄС, повідомляє <a href="https://www.neweurope.eu/article/france-wants-to-change-the-rules-on-enlargement/">New Europe</a>.</p>
      <p>Зараз початком для розширення є відкриття переговорів про приєднання з країнами-кандидатами, які охоплюють 35 окремих галузей європейського права. Після того, як кандидати погоджуються провести необхідні реформи, їх приймають як повноправних членів, і вони отримують доступ до програм ЄС.</p>
      <p>Однак, згідно з новою французькою моделлю, здійснення реформ передбачається покроковим процесом з семи стадій, протягом якого країна-кандидат буде отримувати доступ до обраних програм і фондів ЄС, перш ніж дійти до "повного" членства на фінальній стадії.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/018/original/a6507fa94783c110a0c9d57a9bb37127.png?stamp=1&amp;q=85&amp;w=115"/>
      </figure>
      <p>Білл Еммотт<br/>Головний ворог Євросоюзу. Про дивний поворот у справі Brexit</p>
      <p>Пропозицію Франції називають результатом консультацій з Німеччиною, Нідерландами та Данією.</p>
      <p>Раніше <a href="https://nv.ua/ukr/world/geopolitics/vstup-do-yes-franciya-blokuye-peregovori-z-albaniyeyu-i-pivnichnoji-makedoniyeyu-50048020.html">Північній Македонії та Албанії не вдалося почати переговори про вступ до ЄС</a>, оскільки Франція заблокувала рішення про початок переговорів.</p>
    </article>
  </body>
</html>