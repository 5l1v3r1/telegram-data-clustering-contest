<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/bec3377a4b6718ef/firat-ramane-selectioner-pe-cat-timp-va-semna.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T15:40:02+00:00"/>
    <meta property="og:title" content="Firat rămâne selecționer: Pe cât timp va semna"/>
    <meta property="og:description" content="Federația Moldovenească de Fotbal a ajuns la un consens cu antrenorul Engin Firat. Selecționerul, care a condus Naționala Moldovei în ultimele 2 meciuri din preliminariile Euro 2020 își va prelungi contractul cu FMF până la finalul participării Echipei Țării în Liga Națiunilor, adică cel puțin până la sfârșitul anului 2020."/>
  </head>
  <body>
    <article>
      <h1>Firat rămâne selecționer: Pe cât timp va semna</h1>
      <address><time datetime="2019-11-19T15:40:02+00:00">19 Nov 2019, 15:40</time> by <a rel="author">Jurnal.md</a></address>
      <p>
        <b>Federația Moldovenească de Fotbal a ajuns la un consens cu antrenorul Engin Firat. Selecționerul, care a condus Naționala Moldovei în ultimele 2 meciuri din preliminariile Euro 2020 își va prelungi contractul cu FMF până la finalul participării Echipei Țării în Liga Națiunilor, adică cel puțin până la sfârșitul anului 2020.</b>
      </p>
      <p>”Vreau să rămân în Moldova pentru că am încredere în jucători, pentru că am văzut că au potențial și că putem face performanță. În același timp am primit asigurări din partea conducerii Federației că echipa Națională a Moldovei va beneficia de toate condițiile necesare pentru a face performanță. Acum voi merge acasă, la familie și urmează să revin în Moldova pentru a semna contractul.”, a declarat Engin Firat pentru site-ul FMF.</p>
      <p>Contractul dintre FMF și antrenorul german de origine turcă urmează să fie semnat după ce candidatura acestuia la postul de selecționer pentru perioada paticipării în Nation League va fi aprobată de Comitetul Executiv FMF. Ședința Comitetului Executiv este programată pentru începutul lunii decembrie.</p>
    </article>
  </body>
</html>