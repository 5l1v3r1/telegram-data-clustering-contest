<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/accident-grav-in-sectorul-buiucani-din-capitala-un-sofer-transportat-la-spital-video_3059597.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T15:39:12+00:00"/>
    <meta property="og:title" content="Accident grav în sectorul Buiucani din Capitală. Un șofer, transportat la spital (VIDEO)"/>
    <meta property="og:description" content="Un accident grav s-a produs în această seară la intersecţia străzilor Alba Iulia cu Suceviţa din Capitală. Imaginile video de la faţa locului au fost postate pe Facebook.Potrivit martorilor oculari, şoferul automobilului a fost transportat la spitalul de"/>
  </head>
  <body>
    <article>
      <h1>Accident grav în sectorul Buiucani din Capitală. Un șofer, transportat la spital (VIDEO)</h1>
      <address><time datetime="2019-11-19T15:39:12+00:00">19 Nov 2019, 15:39</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/photo_2019-11-19_17-16-03_77006700.jpg"/>
          <figcaption>captura video</figcaption>
        </figure>
        <figure>
          <img src="https://media.publika.md/md/image/201911/w720/descarcare-17_57299400.jpg"/>
          <figcaption>foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/descarcare-18_91074700.jpg"/>
          <figcaption>foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/01e4e6c5-6497-44ac-8704-b134245b0138_08582000.jpg"/>
          <figcaption>foto: publika  </figcaption>
        </figure>
      </slideshow>
      <p><b>Un accident grav s-a produs în această seară la intersecţia străzilor Alba Iulia cu Suceviţa din Capitală.</b> Imaginile video de la faţa locului au fost postate pe Facebook.</p>
      <p>Potrivit martorilor oculari, şoferul automobilului a fost transportat la spitalul de Urgenţă. </p>
      <p>Potrivit poliţiei, accidentul s-a produs la ora 16:55. Un automobil de model Nissan s-a tamponat cu un tractor. În urma impactului, şoferul automobilului a fost transportat la spital și s-a ales cu răni ușoare.</p>
      <p><b>Purtătorul de cuvânt al Poliției Capitalei, Natalia Stati, a declarat pentru PUBLIKA.MD că persoana vinovată de producerea accidentului se face șoferul tractorului în vârstă de 30 de ani care nu a cedat trecerea mașinii de model Nissan. </b>Șoferul vinovat riscă șase puncte de penalizare sau amendă în valoare de 1500 de lei.</p>
      <p>Totodată, salvatorii au intervenit la faţa locului pentru a spăla carosabilul. </p>
      <p>La faţa locului a ajuns şi un echipaj al Inspectoratului Naţional de Patrulare, care dirijează traficul în zonă pentru a evita ambuteiajele. </p>
    </article>
  </body>
</html>