<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_smertelne-zitknennya-marshrutki-z-legkovikom-pershi-podrobici/938930"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T15:26:00+00:00"/>
    <meta property="og:title" content="Смертельне зіткнення маршрутки з легковиком: перші подробиці"/>
    <meta property="og:description" content="19 листопада о 07:50 на автодорозі сполученням &quot;Житомир &amp;mdash; Чернівці&quot; сталася смертельна аварія. Поблизу с. Ганнівка Дунаєвецького району на Хмельниччині зіткнулися легковий автомобіль КІА Сеrato та маршрутний пасажирський мікроавтобус Mercedes Sprinter сполученням &quot;Панасівка &amp;mdash; ..."/>
  </head>
  <body>
    <article>
      <h1>Смертельне зіткнення маршрутки з легковиком: перші подробиці</h1>
      <address><time datetime="2019-11-19T15:26:00+00:00">19 Nov 2019, 15:26</time> by <a rel="author">Gazeta.ua</a></address>
      <p>19 листопада о 07:50 на автодорозі сполученням "Житомир — Чернівці" сталася смертельна аварія.</p>
      <p>Поблизу с. Ганнівка Дунаєвецького району на Хмельниччині зіткнулися легковий автомобіль КІА Сеrato та маршрутний пасажирський мікроавтобус Mercedes Sprinter сполученням "Панасівка — Дунаївці — Хмельницький". Двоє людей загинули, ще 12 - у лікарні , повідомили у відділі комунікації обласної поліції.</p>
      <figure>
        <img src="https://static2.gazeta.ua/img2/cache/gallery/938/938930_1_w_1200_lq.jpg?v=0"/>
        <figcaption>На Хмельниччині у смертельному зіткненні зійшлися маршрутка і легковик. Двоє людей загинули, кількість травмованих - уточнюється<cite>Автор: hm.npu.gov.ua</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_pid-kiyevom-marshrutka-pislya-udaru-vletila-u-dvir-pokazali-video/937695"/>
      </related>
      <p>"Унаслідок ДТП водій та пасажир легковика, дані яких наразі встановлюються, загинули на місці події. Ще одна пасажирка КІА Сеrato у важкому стані доставлена до обласної лікарні. 11 людей, які їхали у маршрутному мікроавтобусі, в тому числі і водій, були доставлені до медичних закладів для обстеження. Попередньо відомо, що п'ятеро з них отримали різні тілесні ушкодження, у однієї з пасажирок зламана рука", - розповіли в поліції.</p>
      <p>На місці події продовжує працювати слідчо-оперативна група. Відкрили кримінальне провадження. Інформація щодо постраждалих уточнюється.</p>
      <blockquote>У Києві <a href="https://gazeta.ua/articles/kiev-life/_v-dtp-marshrutka-protaranila-legkovik/935090">зіткнулися маршрутний автобус "Богдан" та легковий автомобіль Daewoo Matiz.</a> Аварія сталася на перехресті Русанівської набережної та вулиці Ентузіастів.</blockquote>
    </article>
  </body>
</html>