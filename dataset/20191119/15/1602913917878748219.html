<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/lucian-bode-despre-calea-ferata-spre-otopeni-am-semnat-autorizatia-de-construire-pentru-3-tronsoane-18595467"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T15:51:29+00:00"/>
    <meta property="og:title" content="Lucian Bode despre calea ferată spre Otopeni: Am semnat autorizaţia de construire pentru 3 tronsoane"/>
    <meta property="og:description" content="Ministrul Transporturilor, Infrastructurii şi Comunicaţiilor a declarat marţi, la conferinţa de presă susţinută cu ocazia Aniversării de 40 de ani a Metrorex, că a semnat luni, autorizaţia de construire pentru încă trei tronsoane neafectate de procesul împotriva CFR SA."/>
  </head>
  <body>
    <article>
      <h1>Lucian Bode despre calea ferată spre Otopeni: Am semnat autorizaţia de construire pentru 3 tronsoane</h1>
      <address><time datetime="2019-11-19T15:51:29+00:00">19 Nov 2019, 15:51</time> by <a rel="author">Laura Albu, Mediafax</a></address>
      <p>Ministrul Transporturilor, Infrastructurii şi Comunicaţiilor a declarat marţi, la conferinţa de presă susţinută cu ocazia Aniversării de 40 de ani a Metrorex, că a semnat luni, autorizaţia de construire pentru încă trei tronsoane neafectate de procesul împotriva CFR SA.</p>
      <p>"În momentul de faţă, pe respectivul obiectiv (linia de cale ferată Gara de Nord - Aeroport Otopeni n.r.), se lucrează. Ieri, pe data de 18 (noiembrie n.r.), am semnat ordinul de începere a lucrărilor, mai exact autorizaţia de construire pe încă două sau trei tronsoane, transoane care nu sunt afectate de acel proces care este intentat împotriva CFR SA", a spus ministrul.</p>
      <p>Acesta a adăugat că aşteapă decizia instanţei pentru paşii următori şi speră ca linia de cale ferată Gara de Nord - Aeroport Otopeni să fie finalizată anul viitor.</p>
      <p>"Eu îmi doresc ca acest obiectiv să fie finalizat anul viitor. În acest moment antreprenorul are front de lucru. Lucrează în zona aeroportului Otopeni. Aceasta a fost preocuparea noastră ca antreprenorul să nu fie blocat. Finalizează în instanţă contestaţia, când se pronunţă instanţa, vom spune ce facem cu pasul următor", a declarat Lucian Bode.</p>
    </article>
  </body>
</html>