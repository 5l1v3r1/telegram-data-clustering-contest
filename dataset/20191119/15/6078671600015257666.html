<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/dzhak-royz-dion-1618355.html"/>
    <meta property="og:site_name" content="Cross"/>
    <meta property="article:published_time" content="2019-11-19T15:04:00+00:00"/>
    <meta property="og:title" content="Селин Дион отговори на въпросa, който 20 г. не дава мира на феновете на &quot;Титаник&quot; (Видео)"/>
    <meta property="og:description" content="/КРОСС/ Изминаха повече от 2 десетилетия, откакто на големия екран излезе любимият на няколко поколения филм - &quot;Титаник&quot;. И до днес обаче фактът, че историята можеше да има щастлив край, само ако Роуз беше решила да направи място на Джак върху &quot;плаващата врата&quot;, не дава мира на феновете."/>
  </head>
  <body>
    <article>
      <h1>Селин Дион отговори на въпросa, който 20 г. не дава мира на феновете на "Титаник" (Видео)</h1>
      <address>
        <time datetime="2019-11-19T15:04:00+00:00">19 Nov 2019, 15:04</time>
      </address>
      <p>/КРОСС/ Изминаха повече от 2 десетилетия, откакто на големия екран излезе любимият на няколко поколения филм - "Титаник". И до днес обаче фактът, че историята можеше да има щастлив край, само ако Роуз беше решила да направи място на Джак върху "плаващата врата", не дава мира на феновете.</p>
      <p>Защо тя не го стори? - това е въпросът, който периодично се появява дори и сега. Именно с него се сблъска и изпълнителката на основния саундтрак на продукцията - Селин Дион, която гостува на водещия Джими Фалън, за да промотира новия си албум "Courage".</p>
      <p>Водещият на шоуто реши да върне лентата обратно към 1997 г. и да я попита какво е нейното мнение по този въпрос, макар Леонардо ди Каприо, Кейт Уинслет и дори Джеймс Камерън да са давали отговор на същото запитване... поне стотици пъти вече.</p>
      <p>"... запита я Фалън, докато показваше снимка на сцената, заснета отгоре.</p>
      <figure>
        <img src="http://www.cross.bg/../../../photo_new_gallery/2019/11/19/de3fd98945269d38da397376c32c411b.jpg"/>
      </figure>
      <p>"<i>Не ме вкарвай в беля. Ами ако решат да направят "Титаник" 2?</i>", пошегува се певицата.</p>
      <p>"<i>Добре, ако се вгледаш, ще видиш, че Роуз може би е мъртва или замръзнала и определено не е изцяло там. Второ, Джак няма нужда от специална покана. Какво? Хайде, скъпи, скочи тук и се настани удобно, така ли?</i>", каза закачливо Дион.</p>
      <figure>
        <iframe src="https://www.youtube.com/embed/xgigtyZQ6co" width="640" height="360" data-service="Youtube" scrolling="no"/>
      </figure>
      <p>Звездата също така отбеляза, че вероятно Джак е бил прекалено измръзнал и не е имал силите да се качи до любимата си.</p>
      <p>Преди години режисьорът на филма беше предизвикан да обясни решението за сцената. Тогава той каза, че желаната от почитателите развръзка е невъзможна и това става ясно в сценария, в който е обяснено, че Джак слиза от плаващата повърхност, за да направи място на Роуз, спасявайки я.</p>
      <figure>
        <img src="http://www.cross.bg/../../../photo_new_gallery/2019/11/19/3799136d206db5e7875e4f779beef263.jpg"/>
      </figure>
      <p>"<i>Неговото най-добро решение е да направи място за цялото ѝ тяло над водата, надявайки се да им помогнат, преди да загинат</i>", каза той.</p>
      <figure>
        <iframe src="https://www.youtube.com/embed/rPOEjOOTyCw" width="640" height="360" data-service="Youtube" scrolling="no"/>
      </figure>
    </article>
  </body>
</html>