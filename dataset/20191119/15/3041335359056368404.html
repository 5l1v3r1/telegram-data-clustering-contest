<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/politics/syriza-kata-nd-kinal-gia-apallagi-tsoukatou-poios-tsepose-to-1-ekat/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T15:51:03+00:00"/>
    <meta property="og:title" content="ΣΥΡΙΖΑ κατά ΝΔ-ΚΙΝΑΛ για απαλλαγή Τσουκάτου: «Ποιος τσέπωσε το 1 εκατ.;»"/>
    <meta property="og:description" content="Ο ΣΥΡΙΖΑ επαναφέρει με αυτή την αφορμή το ζήτημα της ερμηνευτικής δήλωσης για το άρθρο 86, που πρότεινε στην πρώτη αναθεωρητική Βουλή και την οποία ζητά από την κυβέρνηση να την υπερψηφίσει."/>
  </head>
  <body>
    <article>
      <h6 class="kicker">Σφοδρή επίθεση</h6>
      <h1>ΣΥΡΙΖΑ κατά ΝΔ-ΚΙΝΑΛ για απαλλαγή Τσουκάτου: «Ποιος τσέπωσε το 1 εκατ.;»</h1>
      <h2>Ο ΣΥΡΙΖΑ επαναφέρει με αυτή την αφορμή το ζήτημα της ερμηνευτικής δήλωσης για το άρθρο 86, που πρότεινε στην πρώτη αναθεωρητική Βουλή και την οποία ζητά από την κυβέρνηση να την υπερψηφίσει.</h2>
      <address><time datetime="2019-11-19T15:51:03+00:00">19 Nov 2019, 15:51</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>«Ο Τσουκάτος απηλλάγη λόγω παραγραφής και ΝΔ και ΚΙΝΑΛ αρνούνται να αλλάξει ο νόμος περί ευθύνης υπουργών», σχολιάζει ο ΣΥΡΙΖΑ με αφορμή τη σημερινή δικαστική απόφαση για την υπόθεση Siemens.</p>
      <p>Το κόμμα της αξιωματικής αντιπολίτευσης επαναφέρει με αυτή την αφορμή το ζήτημα της ερμηνευτικής δήλωσης για το άρθρο 86, που πρότεινε στην πρώτη αναθεωρητική Βουλή και την οποία ζητά από την κυβέρνηση να την υπερψηφίσει.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>ΝΔ-ΚΙΝΑΛ αρνούνται την πρόταση ΣΥΡΙΖΑ</p>
      <p>Στο σχόλιο του, ο ΣΥΡΙΖΑ αναφέρει ειδικότερα πως «την ώρα που ο κ. Τσουκάτος, που ομολόγησε ότι πήγε ένα εκατ. μάρκα από μίζα της Siemens στα ταμεία του ΠΑΣΟΚ – ενώ άλλοι έπαιρναν ως δωρεές τηλεφωνικά κέντρα από τον καταδικασθέντα κ. Χριστοφοράκο – απηλλάγη λόγω παραγραφής, ΝΔ και ΚΙΝΑΛ αρνούνται να ψηφίσουν την πρόταση του ΣΥΡΙΖΑ με την οποία κλείνει κάθε ερμηνευτικό παράθυρο για παραγραφή του αδικήματος της δωροδοκίας για υπουργούς. Οι πολίτες ας βγάλουν τα συμπεράσματά τους…».</p>
      <p>Εν είδει «υστερόγραφου» ο ΣΥΡΙΖΑ θέτει το ερώτημα: «Αλήθεια, θα μάθουμε ποτέ σε ποια τελικά τσέπη κατέληξε το ένα εκατ. που ομολόγησε πως πήγε στα ταμεία του ΠΑΣΟΚ ο κ. Τσουκάτος;».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>