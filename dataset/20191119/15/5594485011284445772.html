<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/intervyu/inzh-vasko-pavlov-energien-ekspert-edna-ot-nay-golemite-lzhi-na-psevdozelenite-e-atakata-sreshchu-izpolzvaneto-na-rdf_news710231.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T15:41:00+00:00"/>
    <meta property="og:title" content="Инж. Васко Павлов, енергиен експерт : Една от най-големите лъжи на „псевдозелените“ е атаката срещу използването на РДФ "/>
    <meta property="og:description" content="Инж. Васко Павлов е независим енергиен експерт. Бил е главен инженер на Топлофикация София, а преди това заместник-председател на Борда на директорите. Потъ"/>
  </head>
  <body>
    <article>
      <h1>Инж. Васко Павлов, енергиен експерт : Една от най-големите лъжи на „псевдозелените“ е атаката срещу използването на РДФ </h1>
      <address>
        <time datetime="2019-11-19T15:41:00+00:00">19 Nov 2019, 15:41</time>
      </address>
      <p>https://blitz.bg/obshtestvo/intervyu/inzh-vasko-pavlov-energien-ekspert-edna-ot-nay-golemite-lzhi-na-psevdozelenite-e-atakata-sreshchu-izpolzvaneto-na-rdf_news710231.html Blitz.bg</p>
      <figure>
        <img src="https://static.blitz.bg/documents/thumbnails/730/201201/20120112.hqelfmoywn.jpg"/>
        <figcaption>Снимката е илюстративна</figcaption>
      </figure>
      <p><b>Инж. Васко Павлов е независим енергиен експерт. Бил е главен инженер на Топлофикация София, а преди това заместник-председател на Борда на директорите. </b><br/><br/>Потърсихме инж. Павлов, за да разберем неговото мнение относно плановете на доста топлофикационни дружества в страната включително и Топлофикация София, да оползотворяват РДФ гориво от отпадъци в производствената си дейности.<br/><br/><b>- Здравейте, инж. Павлов, в едно свое интервю казвате ,че ако в България има истински, а не „псевдозелени“ екперти те щяха най-много да искат оползотворяването на РДФ гориво в българските ТЕЦ-ове? В какво обвинявате така наречените „зелени“?</b><br/>- Здравейте. Аз не обвинявам никого. Аз само констатирам фактите.<br/><br/>У нас има много истински и честни природозащитници, но използвайки каузите им много „измислени еколози“ просто усвояват пари от разни програми и програмки и рекeтират бизнеса за всичко.<br/><br/>У нас един комин не може да се построи без да е изрекетиран от някой така наречените уж „зелени екперти“. Има НПО-та, които действат по брутално и от мутренските групи през 90-те.<br/><br/>Вижте какво се случи с опита на някой топлофикации да използват РДФ гориво от отпадъци, какви лъжи се изсипаха, а всъщност таково гориво се използва в цяла Европа и това е много екологична технология. Хем се пази природата от вредни емисии, хем се унищожават отпадъците.<br/><br/><b>- Къде в Европа се използва РДФ гориво?</b><br/>- Сигурно хората не знаят, а и са заблудени от всякакви писания и тендeнциозни телевизионни репортажи, но такава централа на РДФ-гориво има в центъра на Виена, и даже на брега на прекрасното Женевско езеро в Швейцария, едно от най-чистите места в света въобще.<br/><br/>Мислите ли, че хора с манталитета на швейцарците и австрийците биха използвали подобно гориво, ако то не е екологично чисто?<br/><br/>Искам някой от нашите „зелени“ да отговори, защо на брега на Женевското езеро може да се използва такова гориво, а у нас не може!?<br/><br/>Съвременните пречиствателни инсталации на димните газове след изгаряне на РДФ не допускат замърсяване на околната среда. Смятам, че ако инсталациите за изгаряне на РДФ са с изградени пречиствателни инсталации, няма да има никакъв риск за околната среда.<br/><br/>Нещо повече в Швейцария сто процента от битовите отпадъци се използват за добив на електричество и топлинна енергия. Швейцария е чиста и прекрасна, защото си унищожава отпадъци, не ги депонира в сметища.<br/><br/><b>- Защо тогава някои от топлофикациите у нас се отказват от намеренията си да използват РДФ?</b><br/> - Еми защото определени среди „промиха“ мозъците на хората, заблудиха общественото мнение, и в тази ситуация ръководствата на топлофикационните дружества, гледат да не създават обществено напрежение.<br/><br/>Но лично според мен това е грешка. Пак казвам атаката срещу използването на РДФ е една от най-големите измами в публичното пространство. Моят съвет е този вид технолия да започне да се използва повече.<br/><br/>В България имаме огромен проблем с огромното количество отпадъци, които се депонират. Този проблем става все по-голям и страшен и представлява риск за здравето на хората и околната среда.<br/><br/>В общи линии скоро ще сме затънали в сметища, не само в големите градове, този проблем съществува и при по-малките общини. Оползотворяването на част от отпадъците при производството на енергия е отличен способ за намаляването на количествата, които се съхраняват в депа.<br/><br/><b>- Всъщност „що за чудо“ е РДФ-а ?</b><br/>- Обществото наистина знае малко, още повече че се изговориха тонове лъжи. РДФ е специално обработен нерециклируем отпадъчен материал, който се използва за производството на енергия.<br/><br/>Това не е „горене на боклук”, както го определят хора, които нямат никакви познания в енергетиката. За да може от отпадъците да се получи РДФ, има дълъг и сложен технологичен процес. Това е световна технология, не е някаква „нашенска“ приумица.<br/><br/><b>- Къде другаде освен в Европа се използва тази технология?</b><br/>- Например в страни като САЩ и Япония, и разбира се пак бих посочил Европа, защото ние сме членове на ЕС. В тези страни внедряване на технологиите за производство на енергия от отпадъци е още от 70-години на миналия век.<br/><br/>Тогава започва масово използване на инсталации за изгаряне на твърди битови отпадъци. Ние в България сме много закъсняли.<br/><br/><b>- Има ли някое друго гориво, което да се използва масово в развитите страни, а ние да го пренебрегваме?</b><br/>- Например, биомасата. Това е едно изключително екологично гориво, което у нас тепърва започва да се употребява и надявам се, ще се използва все повече. То е чисто и евтино, и най-важното България е богата на него, заради сравнително развитото си селско стопанство.<br/><br/>Другите страни правят от това гориво „топло и светло“, а ние го оставяме, а дори се изгаря на полето. Не е случайно, че през лятото имаме толкова много пожари. Надявам се това да се промени, нека не разчитаме само на внос на енергийни ресурси, нека използваме и това което имаме.</p>
    </article>
  </body>
</html>