<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2821355-povernuti-rosieu-korabli-vidpravlat-na-ekspertizu-stab-vms.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:16:00+00:00"/>
    <meta property="og:title" content="Повернуті Росією кораблі відправлять на експертизу - штаб ВМС"/>
    <meta property="og:description" content="Українські бронекатери &quot;Бердянськ&quot;, &quot;Нікополь&quot; і буксир буксиру &quot;Яни Капу» після повернення на базу національного військового флоту будуть піддані експертизі."/>
  </head>
  <body>
    <article>
      <h1>Повернуті Росією кораблі відправлять на експертизу - штаб ВМС</h1>
      <h2>Українські бронекатери "Бердянськ", "Нікополь" і буксир буксиру "Яни Капу» після повернення на базу національного військового флоту будуть піддані експертизі.</h2>
      <address>
        <time datetime="2019-11-19T15:16:00+00:00">19 Nov 2019, 15:16</time>
      </address>
      <p>Про це 19 листопада повідомили кореспонденту Укрінформу в штабі ВМС ЗС України.</p>
      <p>"Малі бронекатери "Бердянськ", "Нікополь" і буксир "Яни Капу", повернуті Україні після обстрілу з боку прикордонних кораблів ФСБ РФ і незаконного арешту рік тому в районі Керченської протоки, будуть направлені на технічну експертизу фахівців спеціалізованих організацій. Поки що проведено попередній огляд суден, які переміщують на базу національного військового флоту екіпажі буксирів "Гайдамаки", "Тітан" і пошуково-рятувальне судно "Сапфір", - зазначили в штабі ВМС.</p>
      <p>Коли саме бронекатери й буксири прибудуть до Практичної гавані Одеського порту, військові моряки не уточнили.</p>
      <p>"Зустрічі екіпажів суден з журналістами не планується", - підсумували в штабі ВМС ЗС України.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2821153-stali-vidomi-lideri-rejtingu-prozorosti-najbilsih-mist-ukraini.html">Стали відомі лідери рейтингу прозорості найбільших міст України</a>
      </blockquote>
      <p>Як повідомляв Укрінформ, 18 листопада Росія в акваторії Чорного моря передала Україні катери “Нікополь” і “Бердянськ” та буксир “Яни Капу”, які російські силовики обстріляли й захопили 25 листопада 2018 року під час планового переходу з Одеси до порту Маріуполь в Азовському морі. Після атаки 24 українських моряків заарештували в Криму, а потім перемістили до російських <a href="https://www.ukrinform.ua/tag-sizo">СІЗО</a> в Москві.</p>
      <p>7 вересня до Києва повернулися 35 заручників, у тому числі 24 моряки - в межах обміну між Україною і РФ.</p>
    </article>
  </body>
</html>