<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/piero-barone-il-volo-eta-fidanzata-curiosita/657553/"/>
    <meta property="og:site_name" content="DiLei"/>
    <meta property="article:published_time" content="2019-11-19T15:15:02+00:00"/>
    <meta property="og:title" content="Piero Barone de Il Volo: età, fidanzata, curiosità"/>
    <meta property="og:description" content="Curiosità, amori famosi e segreti di Piero Barone, cantante de Il Volo insieme a Ignazio Boschetto e Gianluca Ginoble."/>
  </head>
  <body>
    <article>
      <h1>Piero Barone de Il Volo: età, fidanzata, curiosità</h1>
      <h2>Amori famosi e segreti di Piero Barone, star de Il Volo insieme a Ignazio Boschetto e Gianluca Ginoble.</h2>
      <address>
        <time datetime="2019-11-19T15:15:02+00:00">19 Nov 2019, 15:15</time>
      </address>
      <p><b>Piero Barone</b> è uno dei componenti de <b>Il Volo</b> insieme a <b>Ignazio Boschetto</b> e <b>Gianluca Ginoble</b>. Classe 1993, è originario di Naro, un paesino in provincia di Agrigento, e ha due fratelli. Piero arriva da una<b> famiglia molto unita</b> che l’ha sempre spronato a coltivare i suoi sogni. In particolare il cantante ha svelato di essere molto riconoscente a suo<b> nonno Pietro</b> che gli ha pagato le lezioni di canto quando era ancora uno sconosciuto.</p>
      <p>La sua grande occasione è arrivata nel 2009 quando ha preso parte a <i><b>Ti lascio una canzone</b></i>, programma condotto da Antonella Clerici in onda su Rai Uno. L’intesa con <b>Gianluca</b> e <a href="https://dilei.it/vip/ignazio-boschetto-il-volo-eta-fidanzata-curiosita/657498/">Ignazio</a> è stata immediata e da allora i ragazzi ne hanno fatta di strada. Nel 2015 hanno vinto <a href="https://dilei.it/vip/sanremo-amadeus-cancella-dopofestival/657391/">Sanremo</a> con il singolo <i>Grande Amore</i>, in seguito hanno realizzato diversi tour mondiali. Nel 2019, con l’uscita dell’album 10 Years, hanno festeggiato dieci anni de Il Volo.</p>
      <p>Mentre<b> Gianluca Ginoble</b> ha vissuto storie, alcune molto lunghe, con ragazze lontane dal mondo dello spettacolo, e Ignazio è molto riservato riguardo le sue relazioni, <b>Piero</b> ha avuto diverse love story con donne conosciute. In passato è stato legato a <a href="https://dilei.it/vip/video/veronica-ruggeri-conduttrice-iene/641812/">Veronica Ruggeri</a>, inviata delle Iene oggi legata a <a href="https://dilei.it/vip/nicolo-de-devitiis-dopo-elonora-pedron-nuovo-amore-iena-veronica-ruggeri/624311/">Nicolò De Devitiis</a>, collega ed ex fidanzato di <b>Eleonora Pedron.</b></p>
      <p>Non solo: nel suo curriculum sentimentale c’è anche una storia d’amore con <a href="https://dilei.it/vip/piero-barone-volo-valentina-allegri-massimiliano/565086/">Valentina Allegri</a>, figlia del celebre <b>allenatore Massimiliano</b>. Il legame, iniziato lontano dai riflettori, era stato ufficializzato su Instagram e Piero Barone aveva conosciuto anche <b>la famiglia della studentessa</b>. Poco dopo però l’amore era naufragato e Barone non aveva rilasciato dichiarazioni al riguardo.</p>
      <p>Oggi Piero risulta single, così come <b>Ignazio Boschetto</b>, da sempre il più riservato e schivo del gruppo, mentre Gianluca Ginoble a <i>Verissimo</i> ha svelato di essere ancora <b>legato a Francesca</b>, storica fidanzata che spesso segue Il Volo in giro per il mondo.</p>
      <figure>
        <img src="https://dileidemosite.files.wordpress.com/2019/11/piero-barone.jpeg?w=2560&amp;strip=all&amp;quality=100"/>
        <figcaption>Piero Barone – Fonte: Ansa</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/ignazio-boschetto-il-volo-eta-fidanzata-curiosita/657498/"/>
        <a href="https://dilei.it/vip/piero-barone-il-volo/543984/"/>
        <a href="https://dilei.it/vip/ignazio-boschetto-il-volo/543990/"/>
        <a href="https://dilei.it/vip/gianluca-ginoble-il-volo-eta-fidanzata-curiosita/657580/"/>
        <a href="https://dilei.it/vip/gianluca-ginoble-il-volo/543978/"/>
      </related>
    </article>
  </body>
</html>