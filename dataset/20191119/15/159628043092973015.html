<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/merkezefendi/ogrenciler-aeee-topluyor-kampanyasi-basladi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T15:40:00+00:00"/>
    <meta property="og:title" content="Öğrenciler AEEE topluyor kampanyası başladı"/>
    <meta property="og:description" content="Merkezefendi Belediyesi ile Türkiye Bilişim Sanayicileri Derneği işbirliğiyle atıkların geri kazanımı kapsamında Atık Elektrikli ve Elektronik Eşya toplama kampanyası başlatıldı. Kampanya sonunda okullar ve öğrenciler atık miktarına göre değerlendirilecek ve ödüllendirilecek."/>
  </head>
  <body>
    <article>
      <h1>Öğrenciler AEEE topluyor kampanyası başladı</h1>
      <h2>Merkezefendi Belediyesi ile Türkiye Bilişim Sanayicileri Derneği işbirliğiyle atıkların geri kazanımı kapsamında Atık Elektrikli ve Elektronik Eşya toplama kampanyası başlatıldı. Kampanya sonunda okullar ve öğrenciler atık miktarına göre değerlendirilecek ve ödüllendirilecek.</h2>
      <address><time datetime="2019-11-19T15:40:00+00:00">19 Nov 2019, 15:40</time> by <a rel="author">Haber Merkezi</a></address>
      <p>Merkezefendi Belediyesi ile Türkiye Bilişim Sanayicileri Derneği (TÜBİSAD) işbirliğinde düzenlenen farkındalık çalışmaları kapsamında “Öğrenciler AEEE Topluyor!” kampanyası başladı.</p>
      <figure>
        <img src="https://www.denizlihaber.com/medya/2019/11/denizli-merkezefendi-atik-haber.jpg"/>
      </figure>
      <p>Merkezefendi Belediyesi ve TÜBİSAD yetkilileri kampanyaya ilişkin belediye meclis salonunda sunum gerçekleştirdi.</p>
      <p>2019-2020 Eğitim Öğretim yılı süresince yürütülecek olan kampanyaya anaokulu, ilkokul, ortaokul ve lise seviyesindeki devlet okulları ve özel okullar katılabilecekler.</p>
      <p>Kampanya başvurusunu tamamlayan okullar, kampanya bitiş tarihi olan 2 Mart 2020 Pazartesi gününe kadar “Atık Elektrikli ve Elektronik Eşya”larını (AEEE) okullarında biriktirecek. Kampanya sonunda okullar, topladıkları atık miktarlarına göre değerlendirilecek ve başarılı olan okullara ve öğrencilere hediyeler verilecek.</p>
      <p>Merkezefendi Belediye Başkanı Şeniz Doğan, “Projenin amacı farkındalık yaratarak, çevre bilincinin oluşmasını ve değerlendirilebilir atıkların ekonomiye kazandırılmasını sağlamak. Bu bağlamda ilçemizdeki okulların duyarlılığı ve kampanyaya olan hassasiyetleri çalışmalarımızın başarıya ulaşması noktasında oldukça önem taşıyor. Çocuklarımıza ve gençlerimize çevre bilincini aşılamak için gerekli çalışmaları her zaman gerçekleştireceğiz. Projeye katılım sağlayan okullarımıza teşekkür ediyorum” dedi.</p>
      <figure>
        <img src="https://www.denizlihaber.com/medya/2019/11/denizli-merkezefendi-atik-haber3.jpg"/>
      </figure>
      <p>‘Öğrenciler AEEE Topluyor’ kampanyasına katılmak isteyen okullar, Merkezefendi Belediyesi Çevre Koruma ve Kontrol Müdürlüğü’ne 0258 265 38 88, dahili 413 numarasından ulaşarak başvuru sürecini tamamlayabilecekler.</p>
    </article>
  </body>
</html>