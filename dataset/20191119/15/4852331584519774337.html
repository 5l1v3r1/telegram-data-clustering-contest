<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/samsung-galaxy-a-2020-produzione-cina/"/>
    <meta property="og:site_name" content="Webnews"/>
    <meta property="article:published_time" content="2019-11-19T15:22:00+00:00"/>
    <meta property="og:title" content="Samsung Galaxy A (2020), produzione in Cina?"/>
    <meta property="og:description" content="Secondo Reuters, Samsung avrebbe affidato la produzione di alcuni smartphone della serie Galaxy A (2020) alla cinese Wingtech per ridurre i costi."/>
  </head>
  <body>
    <article>
      <h1>Samsung Galaxy A (2020), produzione in Cina?</h1>
      <h2>Secondo Reuters, Samsung avrebbe affidato la produzione di alcuni smartphone della serie Galaxy A (2020) alla cinese Wingtech per ridurre i costi.</h2>
      <address><time datetime="2019-11-19T15:22:00+00:00">19 Nov 2019, 15:22</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><b>Samsung</b> avrebbe pianificato di affidare <b>un quinto</b> della produzione dei futuri smartphone ad un’azienda cinese. Secondo le fonti di Reuters, l’obiettivo di <a href="https://www.webnews.it/recensioni/produttore/samsung/">Samsung</a> è ridurre i costi per ostacolare l’ascesa di Xiaomi e Huawei nella fascia bassa e media del mercato. Questa scelta ha tuttavia anche dei rischi, in quanto l’outsourcing potrebbe avere conseguenze sulla qualità dei dispositivi.</p>
      <p>Il produttore coreano ha chiuso ad ottobre l’ultima fabbrica presente in Cina e affidato la realizzazione di alcuni modelli Galaxy A a <b>Wingtech</b>, un ODM (Original Design Manufacturer) cinese. Samsung dovrebbe distribuire al di fuori della Cina circa <b>60 milioni</b> di smartphone, ovvero il 20% dei 300 milioni previsti nel corso del 2020. Wingtech e altri ODM riescono a mantenere bassi i costi produttivi, garantendo ai loro clienti margini di profitto più elevati. Wingtech, che ha già prodotto il <a href="https://www.webnews.it/2018/10/25/galaxy-a6s-primo-smartphone-samsung-outsourcing/">Galaxy A6s</a>, dovrebbe occuparsi anche dei modelli Galaxy A (2020) più economici.</p>
      <p>Esiste però il rischio che Samsung possa perdere il controllo sulla qualità dei dispositivi. Certamente nessun dirigente vuole ripetere il fallimentare lancio del <a href="https://www.webnews.it/recensioni/samsung-galaxy-note-7/">Galaxy Note 7</a>. Samsung ha dichiarato che supervisionerà le varie fasi della produzione per garantire elevati standard di qualità. Del resto, quasi tutti gli smartphone Galaxy sono prodotti in Vietnam e in India, dato che il costo del lavoro in Corea è più alto.</p>
      <p>Purtroppo la concorrenza è spietata e questa sembra l’unica soluzione per contrastare Huawei, Xiaomi e altri produttori cinesi. Tra l’altro Samsung potrebbe approfittare dello <a href="https://www.webnews.it/2019/11/18/huawei-nuova-licenza-temporanea-14-giorni/">scontro</a> tra Huawei e il governo statunitense per sottrarre quote di mercato all’azienda di Shenzhen. Secondo uno studio di Counterpoint, gli ODM possono risparmiare fino al 15% sui costi dei componenti. Wingtech riesce a pagare per alcuni componenti <b>fino al 30% in meno</b> rispetto a quanto spende Samsung in Vietnam.</p>
      <p>L’azienda cinese realizza dispositivi per conto di Samsung dal 2017. La maggioranza degli smartphone viene distribuita nel Sudest asiatico e in Sud America. Il loro numero dovrebbe superare le 24 milioni di unità nel 2020.</p>
      <p>Se vuoi aggiornamenti su <i>Samsung Galaxy A (2020), produzione in Cina?</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>