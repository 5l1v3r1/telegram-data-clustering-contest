<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/megan-otgovori-na-napadkite-407121.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T15:00:00+00:00"/>
    <meta property="og:title" content="Меган отговори на нападките"/>
    <meta property="og:description" content="Кралската снаха отрече, че разхищава парите на данъкоплатците"/>
  </head>
  <body>
    <article>
      <h1>Меган отговори на нападките</h1>
      <address><time datetime="2019-11-19T15:00:00+00:00">19 Nov 2019, 15:00</time> by <a rel="author">Агенция Стандарт</a></address>
      <p>Меган Маркъл се зае да опровергае твърденията на британските таблоди относно начина й на живот. Според „BBC“, херцогинята на Съсекс и нейните адвокати обвиняват „Daily Mail“ и „Mail on Sunday“, че разпространяват лъжи в опит да създадат негативен облик на бившата актриса. Пресата тиражира, че Хари и Меган са похарчили 5 хиляди паунда за медена вана, 500 хиляди за шумоизолацията на дома им, че са посторили студио за йога, оранжерия и тенис корт и са добавили цяло ново крило към къщата си и че всичко това на гърба на данъкоплатците. Маркъл и отборът й категорично заявиха, че подобни неща не са се случвали и са абсолютно фалшифицирани. Херцогинята обърна внимание и на обвиненията, че е похарчила 300 хиляди за организирането на празненство по случай раждането на сина си Арчи, в което е поканила знаменити познати, но не и майка си Дория Радлан. „Събитието, което струва едва частица от неправомерно обявената сума, беше организирано и водено от една от най-добрите приятелки на Меган от университета. Поканени бяха само 15 близки на херцогинята, някои които познава от над 20 години“, коментират адвокатите на Маркъл. Междувременно от „Lyst Index" провъзгласиха Меган за звездата, обличаща се в най-вдъхновяващ стил за 2019-а. Така херцогинята измести Кайли Дженър от челната позиция. Според изследването на изданието, кралската снаха е причинила скок от 216% на потребителския интерес на дрехите и аксесоарите, които тя носи. Миналата година Маркъл се класира на трето място. Челната десетка се състои само от знаменитости от музикалния бизнес и съпругата на принц Хари е единствената кралска особа. </p>
    </article>
  </body>
</html>