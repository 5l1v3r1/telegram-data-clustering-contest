<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/19/nuove-scuole-alle-ex-casermette-lavori-per-lallaccio-del-gas-e-corsa-contro-il-tempo/1326795/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-19T15:32:06+00:00"/>
    <meta property="og:title" content="Nuove scuole alle ex Casermette, lavori per l’allaccio del gas: è corsa contro il tempo"/>
    <meta property="og:description" content="MACERATA - L'obiettivo dell'amministrazione è l'inaugurazione a dicembre e l'ingresso degli alunni di &quot;Mestica&quot; e &quot;Dante Alighieri&quot; nella aule dopo le vacanze di Natale. La prossima fase è quella dei collaudi"/>
  </head>
  <body>
    <article>
      <h1>Nuove scuole alle ex Casermette, lavori per l’allaccio del gas: è corsa contro il tempo</h1>
      <h2>MACERATA - L'obiettivo dell'amministrazione è l'inaugurazione a dicembre e l'ingresso degli alunni di "Mestica" e "Dante Alighieri" nella aule dopo le vacanze di Natale. La prossima fase è quella dei collaudi</h2>
      <address><time datetime="2019-11-19T15:32:06+00:00">19 Nov 2019, 15:32</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F19%2Fnuove-scuole-alle-ex-casermette-lavori-per-lallaccio-del-gas-e-corsa-contro-il-tempo%2F1326795%2F">Condividi28</a><a href="https://twitter.com/intent/tweet?text=Nuove+scuole+alle+ex+Casermette%2C++lavori+per+l%27allaccio+del+gas%3A++%C3%A8+corsa+contro+il+tempo&amp;url=https%3A%2F%2Fwww.cronachemaceratesi.it%2F2019%2F11%2F19%2Fnuove-scuole-alle-ex-casermette-lavori-per-lallaccio-del-gas-e-corsa-contro-il-tempo%2F1326795%2F">Tweet</a>Email28 Condivisioni</p>
      <p> </p>
      <p>(Foto <b>Fabio Falcioni</b>)</p>
      <figure>
        <img src="https://cdn.cronachemaceratesi.it/wp-content/uploads/2019/11/lavori_via_mattei_ex_casermette-macerata-2-325x183.jpeg"/>
      </figure>
      <p>
        <b>Corsa contro il tempo a Macerata per portare gli alunni della “Mestica” e della “Dante Alighieri” a scuola alle ex Casermette subito dopo le vacanze di Natale.Questa mattina sono iniziati i lavori per l’allaccio del gas col posizionamento di tubi e condutture. Per consentire l’intervento, è stato necessario il restringimento ad una corsia di via Roma fino all’altezza della rotatoria. Disagi alla circolazione, soprattutto nell’ora di punta, tra le 12 e le 13. Presente una pattuglia dei vigili urbani per regolamentare il traffico.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/lavori_via_mattei_ex_casermette-macerata-1-325x183.jpeg"/>
      </figure>
      <p>L’obiettivo dell’amministrazione – che a inizio anno aveva annunciato il completamento dei lavori per settembre – è tagliare il nastro entro Natale per poi utilizzare le scuole subito dopo le vacanze, sin dai primi di gennaio. In questi giorni si sta lavorando agli impianti e alla realizzazione della strada interna. Dopodiché arriverà la fase dei collaudi. Il tutto, se avverrà senza intoppi, consentirà di rispettare a pelo, i tempi indicati.<b>Per le scuole è previsto un investimento di 16 milioni di euro finanziati con ordinanza 14 del Commissario alla ricostruzione e con un consistente contributo del Qatar (5,4 milioni), che si estende su un lotto di 24.000 mq per una volumetria di 60.324 mc, in grado di accogliere circa mille studenti. Nell’area, lungo una delle principali arterie di accesso al capoluogo, sorgerà in seguito anche la nuova Questura.</b></p>
      <p>(redazione CM)</p>
      <figure>
        <img src="https://cdn.cronachemaceratesi.it/wp-content/uploads/2019/11/lavori_via_mattei_ex_casermette-macerata-6-650x366.jpeg"/>
      </figure>
      <p> </p>
      <p> </p>
    </article>
  </body>
</html>