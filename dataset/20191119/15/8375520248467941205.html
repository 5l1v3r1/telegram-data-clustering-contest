<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/na-rivnenshchini-z-pochatku-roku-zafiksovano-ponad-14-tis-vitokiv-gazu-640980.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T15:00:00+00:00"/>
    <meta property="og:title" content="На Рівненщині з початку року зафіксовано понад 14 тис. витоків газу"/>
    <meta property="og:description" content="Впродовж 10 місяців рівненські спеціалісти обстежили понад 10 тис. км газових мереж"/>
  </head>
  <body>
    <article>
      <h1>На Рівненщині з початку року зафіксовано понад 14 тис. витоків газу</h1>
      <address>
        <time datetime="2019-11-19T15:00:00+00:00">19 Nov 2019, 15:00</time>
      </address>
      <h4>Впродовж 10 місяців рівненські спеціалісти обстежили понад 10 тис. км газових мереж</h4>
      <p>З початку року спеціалісти «Рівнегазу» здійснили обстеження 8 тисяч кілометрів підземних і майже 2 тисяч кілометрів надземних газопроводів, якими газ транспортується до осель споживачів по всій Рівненській області.</p>
      <p>Під час обстежень було виявлено і ліквідовано 131 витік на підземних трубах і майже 14 тис. витоків на надземних газопроводах та їх з’єднаннях. Крім того працівники служби комплексного приладового обстеження (КПО) знайшли і відновили 93 пошкодження ізоляційного покриття.</p>
      <p>«Обстеження, діагностика та усунення пошкоджень газорозподільної системи здійснюються фахівцями служби КПО. Причому у будь-яку погоду незалежно від пори року. Загалом, це дуже складна праця», - говорить директор технічний АТ «Рівнегаз» Олександр Ганжа.</p>
      <p>Для забезпечення газом у цілодобовому режимі понад 263 тисяч абонентів Рівненської області, фахівці АТ «Рівнегаз» щоденно проводять профілактику та діагностику газової системи, щоб попереджати виникнення аварійних ситуацій.</p>
      <p>Так з початку року  проведено 21300 регламентних робіт на 1620 газорегуляторних пунктах шафового типу (ШРП) і понад 2 тис. регламентних робіт на 173 звичайних газорегуляторних пунктах (ГРП). Проведено майже11 тис. перевірок  905 станцій катодного захисту та понад 55 тисяч  будинкових регуляторів тиску.</p>
      <related>
        <a href="https://glavcom.ua/economics/finances/u-chernigivskiy-oblasti-za-ostanni-dva-misyaci-viyavili-353-vipadkiv-kradizhok-gazu-640978.html"/>
        <a href="https://glavcom.ua/columns/kyrylosazonov/tranzit-rosiyskogo-gazu-teritorijeyu-ukrajini-kreml-pereyshov-do-planu-b-640877.html"/>
        <a href="https://glavcom.ua/economics/finances/kozhen-chetvertiy-spozhivach-gazu-sumshchini-splachuje-za-gaz-online-640905.html"/>
      </related>
    </article>
  </body>
</html>