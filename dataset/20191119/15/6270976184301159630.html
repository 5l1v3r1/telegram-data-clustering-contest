<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/shhe-odnomu-eksnardepu-ogolosyly-pro-pidozru/"/>
    <meta property="og:site_name" content="Рубрика"/>
    <meta property="article:published_time" content="2019-11-19T15:42:41+00:00"/>
    <meta property="og:title" content="Ще одному екснардепу оголосили про підозру"/>
    <meta property="og:description" content="Колишньому народному депутату Денису Дзензерському оголосили про підозру у недекларуванні фінансових зобов’язань. Про це повідомляє Спеціалізована антикорупційна прокуратура. Зокрема, джерело РБК-Україна підтвердило, що мова йде про Дениса Дзензерського. Повідомляється, що народному депутату 8 скликання оголосили підозру в декларуванні недостовірної інформації за 2015-2018 роки. За даними слідства, він з метою приховування інформації про свій реальний майновий […]"/>
  </head>
  <body>
    <article>
      <h1>Ще одному екснардепу оголосили про підозру</h1>
      <address><time datetime="2019-11-19T15:42:41+00:00">19 Nov 2019, 15:42</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Denys-Dzenzerskyj-860x580-c-1.jpg"/>
      </figure>
      <p>
        <b>
          <b>Колишньому народному депутату Денису Дзензерському оголосили про підозру у недекларуванні фінансових зобов’язань.</b>
        </b>
      </p>
      <p>Про це повідомляє Спеціалізована антикорупційна прокуратура.</p>
      <p>Зокрема, джерело <a href="https://www.rbc.ua/ukr/news/eks-nardepu-dzenzerskomu-obyavili-podozrenii-1574172977.html">РБК-Україна</a> підтвердило, що мова йде про Дениса Дзензерського.</p>
      <p>Повідомляється, що народному депутату 8 скликання оголосили підозру в декларуванні недостовірної інформації за 2015-2018 роки. За даними слідства, він з метою приховування інформації про свій реальний майновий стан не задекларував невиконані фінансові зобов’язання перед банками на суму понад 4,7 млрд гривень.</p>
      <p>“Дії колишнього народного обранця кваліфіковані за ст. 366-1 КК України. Незважаючи на те, що зараз зазначена особа не знаходиться за місцем проживання, вручення письмового повідомлення про підозру було здійснено в порядку, визначеному статтями 278, 111, 135 КПК України (відправлено засобами поштового та електронного зв’язку)”, – йдеться в повідомленні.</p>
    </article>
  </body>
</html>