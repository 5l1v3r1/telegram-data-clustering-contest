<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140784/%D9%85%D9%88%D8%A7%D8%B6%D8%B9-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%8C-%D8%B3%D9%84%D8%B7%D8%A7%D9%86-%D9%81%D9%88%D9%84%D8%A7%D8%AF-%D8%8C-%D8%A8%D8%B1%D8%AF%D8%A7%D8%B1-%D8%B1%D9%88%D8%AD%D8%A7%D9%86%DB%8C-%D8%AA%DA%A9%D8%B0%DB%8C%D8%A8-%D9%81%D8%B1%D8%A7%D8%B1-%D9%85%D8%B4%D8%A7%DB%8C%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-19T15:42:00+00:00"/>
    <meta property="og:title" content="مواضع قوه قضائیه درباره اعتراضات ، سلطان فولاد ، بردار روحانی تکذیب فرار مشایی"/>
    <meta property="og:description" content="سخنگوی قوه قضائیه درباره اعتراضات اخیر ، برج سعادت آباد، پرونده سلطان فولاد ، بردار رئیس جمهور و خصوصی سازی توضیح داد و فرار مشایی از کشور را تکذیب کرد."/>
  </head>
  <body>
    <article>
      <h1>مواضع قوه قضائیه درباره اعتراضات ، سلطان فولاد ، بردار روحانی تکذیب فرار مشایی</h1>
      <h2>سخنگو اعلام کرد:</h2>
      <address>
        <time datetime="2019-11-19T15:42:00+00:00">19 Nov 2019, 15:42</time>
      </address>
      <p>
        <i>سخنگوی قوه قضائیه درباره اعتراضات اخیر ، برج سعادت آباد، پرونده سلطان فولاد ، بردار رئیس جمهور و خصوصی سازی توضیح داد و فرار مشایی از کشور را تکذیب کرد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، غلامحسین اسماعیلی در نشست خبری امروز ، درباره اعتراضات اخیر ، برج سعادت آباد، پرونده سلطان فولاد ، بردار رئیس جمهور و  خصوصی سازی توضیح داد و فرار مشایی از کشور را تکذیب کرد.</p>
      <p>
        <b>نگاه قوه قضائیه به اعتراضات اخیر و قطعی اینترنت</b>
      </p>
      <p>سیاست قوه قضائیه در مورد حوادث بعد از سهمیه بندی بنزین ، تلاش در جهت تأمین امنیت عمومی مردم و حفط منافع شهروندان و مقابله با خشونت و تخریب اموال عمومی و غارت اموال مردم است . برخوردهای قاطع در برابر خشونت و برای اعمال قانون در پیش گرفته و سیاستی در پیش می گیریم که هرکس به سزای عمل برسد. البته به وضعیت آن دسته افرادی که از روی ناآگاهی هم اقدامی کرده‌اند رسیدگی خواهد شد .</p>
      <p>ممکن است مردم با اجرای طرح سهمیه بندی نگران آینده باشند اما ضمن احترام به آنها تاکید می‌ شود هرچه زودتر صف خود را از افراد خشونت طلب جدا کنند.</p>
      <p>جمع زیادی از اغتشاش گران و کسانی که مبادرت به آتش زدن اماکن عمومی و برای شبکه‌های بیگانه فیلم تهیه می کردند ، شناسایی و دستگیر شدند. در این میان فعلا" از میزان خسارت و تعداد خسارت دیدگان آمار دقیقی نیست.</p>
      <p>تصمیم مراجع امنیت ملی این بود که اینترنت قطع شود. دیرهنگام هم اجرا شد و اگر زودتر رخ می‌داد آسیب‌های اخیر کمتر می‌شد. تدابیر بعدی در خصوص وصل اینترنت یا ادامه این شرایط هم با این مراجع خواهد بود.</p>
      <p>تصمیم رئیس قوه قضائیه در بحث سهمیه بندی بنزین همان بیانیه ۵ بندی است . اصل طرح اجرا شده بعد از طرح الگوهای مختلف به تصویب سران سه قوه می رسد اما رییس قوه قضائیه معتقد بود فرایند اجرا نیازمند تمهید مقدماتی است که اگر اجرا می‌شد حوادث اخیر رخ نمی داد .</p>
      <p><b>برج سعادت آباد بزودی تخریب می شود</b> در اجرای حکم قلع و قمع برج سعادت‌آباد ؛ ابتدا تخصیص زمین برای ساخت حسینیه و مرتبط با یکی از نمایندگان سابق مجلس بود که زمین را تغییر کاربری داده و به برج تبدیل کردند. حکم مبنی بر قلع و قمع آن صادر و قطعی شده و در آستانه اجرا است اما به دلیل اینکه برخی خریداران برج اعلام کرده‌اند با اجرای رأی متضرر می‌شوند نسبت به حکم اعتراض کردند و پرونده به تجدیدنظر داده شده و تا زمان رسیدگی به آن اجرای حکم به تعویق افتاد.</p>
      <p>
        <b>پرونده سلطان فولاد ، بردار رئیس جمهور و  خصوصی سازی + <b>تکذیب فرار مشایی</b></b>
      </p>
      <p>آنچه اتفاق افتاد ، تدبیر قضایی اطلاعاتی و امنیتی برای بازگشت دانیال‌زاده بود که جواب داد و وی بازگشت و اقدامات خوبی انجام شد. تا کنون در فرآیند بازگشت و تحقیقات با دانیال‌زاده بر محور اعتماد رفتار شده و این فرد توانسته از ارفاقات قانونی نظیر مرخصی بهره‌مند شود. قرار بر این است که به وعده‌هایی که می‌دهیم عمل کنیم و تا امروز در این پرونده بر همین صراط هستیم و دیگران نیز اگر در همین خصوص اقدام کنند متضرر نمی‌شوند.</p>
      <p>درخصوص هم فریدون رأی قطعی صادره شده و بحثی درخصوص تغییر آن مطرح نیست. اگر در فرایند تحقیقات اطلاعات جدیدی مطرح شود پرونده جدیدی مفتوح می‌شود و مورد رسیدگی قرار می‌گیرد نه اینکه پرونده قبلی دستخوش تغییر شود.</p>
      <p>بخش عمده تحقیقات پرونده خصوصی سازی انجام شده و در گام اول که واگذاری های کلان بوده ، بخش‌هایی از مباحث کارشناسی انجام شده اما به تصمیم‌ نهایی در دادسرا نرسیده و با تجزیه پرونده به بخش‌های مختلف می خواهیم سریعتر این بخش به پایان برسد.</p>
      <p>فرار رحیم مشایی است و این فرد در کشور حضور دارد.</p>
      <p>انتهای پیام</p>
    </article>
  </body>
</html>