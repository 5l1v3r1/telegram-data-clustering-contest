<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/edu-and-science/_hlopci-chi-divchata-viznachili-hto-ye-bilsh-zdibnim-v-matematici/938925"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T15:15:00+00:00"/>
    <meta property="og:title" content="Хлопці чи дівчата: визначили, хто є більш здібним в математиці"/>
    <meta property="og:description" content="Нове дослідження виявило, що в мозку немає гендерних відмінностей, коли йде мова про сприйняття математики. Науковці показували 104 дітям різної статі віком від 3 до 10 років відео за основними математичним темам та вивчили результати МРТ-сканування їхнього мозку під час цього заняття. ..."/>
  </head>
  <body>
    <article>
      <h1>Хлопці чи дівчата: визначили, хто є більш здібним в математиці</h1>
      <address><time datetime="2019-11-19T15:15:00+00:00">19 Nov 2019, 15:15</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938925_w_300.jpg?v=0"/>
        <figcaption>Дівчата і хлопці однаково здібні в математиці Фото: Scince Alert</figcaption>
      </figure>
      <p>Нове дослідження виявило, що в мозку немає гендерних відмінностей, коли йде мова про сприйняття математики.</p>
      <p>Науковці показували 104 дітям різної статі віком від 3 до 10 років відео за основними математичним темам та вивчили результати МРТ-сканування їхнього мозку під час цього заняття. Суттєвих відмінностей між активністю мозку дослідники не помітили, повідомляє <a href="https://www.sciencealert.com/there-s-no-difference-between-boys-and-girls-brains-when-it-comes-to-maths">Scince Alert</a>.</p>
      <p>Також не було статистичної різниці між зацікавленістю дітей у математичних темах.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_v-mon-rozpovili-pro-osnovni-zmini-v-reformah-osviti/938728"/>
      </related>
      <p>"Наука не збігається з народними віруваннями. Ми бачимо, що дитячий мозок функціонує однаково незалежно від статі, тому, сподіваюся, ми зможемо змінити очікування від того, чого діти можуть досягти в математиці", - говорить нейробіологиня Джессіка Кантлон з Університету Карнегі-Меллона.</p>
      <p>Вчені використовували математичний тест для оцінки 97 дітей різної статі у віці від 3 до 8 років. Розбіжностей в здібностях між дівчатками та хлопчиками до математики та зрілості мозку - не виявили.</p>
      <p>"Справа не лише в тому, що хлопчики і дівчатка використовують одну і ту саму "математичну мережу" мозку однаково, але і в тому, що схожість була очевидно в ньому усьому", - сказала психологиня Алісса Керсі із Чиказького університету.</p>
      <blockquote>Цьогоріч 17% учнів не змогли скласти ЗНО з математики.</blockquote>
    </article>
  </body>
</html>