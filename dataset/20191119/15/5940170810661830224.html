<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/to-kefalaio-magklitsa"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T15:19:00+00:00"/>
    <meta property="og:title" content="Το κεφάλαιο Μάγκλιτσα"/>
    <meta property="og:description" content="Η ποδοσφαιρική αξία του Άντον Μάγκλιτσα εκτιμάτε αρκετά από το φίλαθλο κοινό της Κύπρου, ακόμα και από τους «εχθρούς». Ο Κροάτης ολοκλήρωσε τις υποχρεώσεις του στην Κίνα και αυτή την στιγμή είναι περίοδος διακοπών και ξεκούρασης."/>
  </head>
  <body>
    <article>
      <h1>Το κεφάλαιο Μάγκλιτσα</h1>
      <h2>Ξεκουράζεται και περιμένει ο Κροάτης</h2>
      <address><time datetime="2019-11-19T15:19:00+00:00">19 Nov 2019, 15:19</time> by <a rel="author">Ονησίφορος Σταύρου</a></address>
      <p>Η ποδοσφαιρική αξία του Άντον Μάγκλιτσα εκτιμάτε αρκετά από το φίλαθλο κοινό της Κύπρου, ακόμα και από τους «εχθρούς». Ο Κροάτης ολοκλήρωσε τις υποχρεώσεις του στην Κίνα και αυτή την στιγμή είναι περίοδος διακοπών και ξεκούρασης.</p>
      <p>Η ομάδα του ως γνωστό έχασε την άνοδο στην μεγάλη κατηγορία την τελευταία αγωνιστική, μετά από ένα συναρπαστικό φινάλε.</p>
      <p>Ο «Μάγκλα» ωστόσο έκανε πολύ καλή χρονιά, καθώς σκόραρε 16 γκολ σε 21 εμφανίσεις και παρά τις διαφωνίες που υπήρχαν, οι Κινέζοι έμειναν ικανοποιημένοι από την παρουσία του Κροάτη επιθετικού.</p>
      <p>Είναι γνωστά τα προβλήματα που είχε με την Κινέζικη ομάδα, επειδή ήταν απλήρωτος, ωστόσο ξεπεράστηκαν όταν του πλήρωσαν τα δεδουλευμένα και γι’ αυτό επέστρεψε πίσω.</p>
      <p>Ο 28χρονος επιθετικός έχει ακόμα δύο χρόνια συμβόλαιο με την Guizhou Zhicheng και παίρνει περίπου 700 000 ευρώ τον χρόνο. Η λογική λέει ότι θα επιστρέψει στην ομάδα, διότι κανείς δεν αφήνει ένα τέτοιο συμβόλαιο.</p>
      <p>Αυτή την στιγμή δεν υπάρχει κάτι ξεκάθαρο. Για να πάει κάπου αλλού ωστόσο, απαραίτητη προϋπόθεση είναι να μην τον θέλει η Guizhou Zhicheng και να τον δώσει σε κάποια άλλη ομάδα δανεικό.</p>
      <p>Ή να υπάρχουν οφειλόμενα και ο Μάγκλιτσα να προσφύγει στην ΦΙΦΑ για να πάρει την ελευθέρα του. Κάτι που έκανε και πριν μερικούς μήνες, αλλά πληρώθηκε εμπρόθεσμα από την Κινέζικη ομάδα και η παγκόσμια ομοσπονδία άναψε «κόκκινο».</p>
      <p>Αν η ομάδα του εξασφάλιζε την άνοδο, οι απαιτήσεις θα ήταν πιο μεγάλες και η λογική έλεγε ότι η Κινέζικη ομάδα θα προσπαθούσε να έφερνε τρεις καλύτερους ξένους από αυτούς που έχει, για να μπορεί να ανταποκριθεί στις απαιτήσεις της α’ κατηγορίας. Και έτσι θα ήταν πιο εύκολο να πάει κάπου δανεικός ο Μάγκλιτσα.</p>
      <p>Τώρα, δεν υπάρχει κάτι ξεκάθαρο. Μόνο αναμονή για τους ενδιαφερόμενους.</p>
    </article>
  </body>
</html>