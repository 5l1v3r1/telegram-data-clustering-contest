<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/filanthropiki-synaylia-kata-tis-ftoxeias-apo-tin-i-m-peiraia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T15:33:45+00:00"/>
    <meta property="og:title" content="Φιλανθρωπική συναυλία κατά της φτώχειας από την Ι.Μ. Πειραιά"/>
    <meta property="og:description" content="Στη μεγάλη συναυλία θα τραγουδήσουν η Μελίνα Ασλανίδου και ο Κώστας Καραφώτης"/>
  </head>
  <body>
    <article>
      <h6 class="kicker">Η Εκκλησία δίπλα στον άνθρωπο</h6>
      <h1>Φιλανθρωπική συναυλία κατά της φτώχειας από την Ι.Μ. Πειραιά</h1>
      <h2>Στη μεγάλη συναυλία θα τραγουδήσουν η Μελίνα Ασλανίδου και ο Κώστας Καραφώτης</h2>
      <address><time datetime="2019-11-19T15:33:45+00:00">19 Nov 2019, 15:33</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Για τρίτη συνεχόμενη χρονιά η Ιερά Μητρόπολη Πειραιώς διοργανώνει μεγάλη φιλανθρωπική Εκδήλωση – Συναυλία, στις 4 Δεκεμβρίου 2019, ημέρα Τετάρτη, στις 18:30 στο Δημοτικό Θέατρο Πειραιά, με την Μελίνα Ασλανίδου και τον Κώστα Καραφώτη, για να αφυπνίσει τους πολίτες της ευρύτερης περιοχής της περιφέρειάς μας, σχετικά με το δράμα που βιώνουν πολλοί συνάνθρωποί μας.</p>
      <p>Η τοπική μας Εκκλησία δεν παραμένει αδιάφορη μπροστά στις αυξανόμενες δυσκολίες και τον καθημερινό αγώνα για επιβίωση των αδελφών μας, που με αξιοπρέπεια παλεύουν να σταθούν στα πόδια τους.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <figure>
        <img src="https://www.in.gr/wp-content/uploads/2019/11/%CF%83%CF%85%CE%BD%CE%B1%CF%85%CE%BB%CE%B9%CE%B1-440x600.jpg"/>
      </figure>
      <p>Το φιλανθρωπικό έργο της Ιεράς Μητροπόλεως Πειραιώς δεν περιορίζεται στην διανομή χιλιάδων μερίδων φαγητού, μέσα από το ενοριακό δίκτυο της Τράπεζας Αγάπης, το οποίο καλύπτει ανάγκες των συνανθρώπων μας χωρίς διακρίσεις σε χρώμα, φύλο, καταγωγή ή θρήσκευμα, ως δημιουργήματα του Τριαδικού μας Θεού, αλλά ανακουφίζει και κάθε είδους σωματικό και ψυχικό πόνο.</p>
      <p>Στην προσπάθεια αυτή σας καλούμε να σταθείτε αρωγοί και ενεργοί συμπαραστάτες, προσκαλώντας σας να παρευρεθείτε, ενισχύοντας τη φιλανθρωπική αυτή εκδήλωση.</p>
      <p>Η πρωτοβουλία μας αυτή έχει ως στόχο να στείλουμε μήνυμα ενότητας και να υποστηρίξουμε την προσπάθεια εκατοντάδων εθελοντών της Ιεράς Μητροπόλεως Πειραιώς, οι οποίοι αναλώνονται καθημερινά για την προσφορά χιλιάδων μερίδων φαγητού, αδιακρίτως φυλής, θρησκείας, εθνότητας.</p>
      <p>Την εκδήλωση θα παρουσιάσουν η Νόνη Δούνια και ο Δημήτρης Αλφιέρης.</p>
      <p>Για περισσότερες πληροφορίες μπορείτε να απευθύνεστε στον Ραδιοφωνικό Σταθμό «Πειραϊκή Εκκλησία» (210 41 18 602 και 210 41 18 640) και στο Βιβλιοπωλείο της Ιεράς Μητροπόλεως Πειραιώς (210 41 22 625).</p>
      <p><b>Προπώληση Εισιτηρίων:</b> Από το Βιβλιοπωλείο της Ιεράς Μητροπόλεως Πειραιώς, από τον Ραδιοφωνικό Σταθμό «Πειραϊκή Εκκλησία», από τα Εκπαιδευτήρια της Μητροπό-λεώς μας, από τους Ιερούς Ναούς της Μητροπολιτικής μας περιφέρειας και από το ticketservices.gr</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>