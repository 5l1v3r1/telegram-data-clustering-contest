<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/ziletka-motorola-razr-se-vraci-a-hleda-se-novy-freddie-mnews-39477"/>
    <meta property="og:site_name" content="mobilenet.cz"/>
    <meta property="article:published_time" content="2019-11-19T15:00:00+00:00"/>
    <meta property="og:title" content="Žiletka Motorola Razr se vrací a hledá se nový Freddie"/>
    <meta property="og:description" content="Motorola nás oslnila novou inkarnací legendárního véčka Razr, nabídne velký ohebný displej HTC představilo novinku v nižší střední třídě a Call of Duty pro nás má zajímavá čísla mNews přináší výběr toho nejlepšího z uplynulého týdne"/>
  </head>
  <body>
    <article>
      <h1>Žiletka Motorola Razr se vrací a hledá se nový Freddie</h1>
      <address><time datetime="2019-11-19T15:00:00+00:00">19 Nov 2019, 15:00</time> by <a rel="author" href="https://mobilenet.cz/uzivatele/bedikk" target="_blank">Petr Vojtěch</a></address>
      <p>
        <b>   •  Motorola nás oslnila novou inkarnací legendárního véčka Razr, nabídne velký ohebný displej <br/>   •  HTC představilo novinku v nižší střední třídě a Call of Duty pro nás má zajímavá čísla <br/>   •  mNews přináší výběr toho nejlepšího z uplynulého týdne</b>
      </p>
      <p>Veškerou pozornost ve světě mobilních telefonů na sebe strhla Motorola. I tak se ale podíváme třeba na HTC a další novinky. Vítejte u mNews.</p>
      <h3>Žiletka Motorola Razr se vrací a hledá se nový Freddie – mNews</h3>
      <h3>Motorola Razr je moderní véčko</h3>
      <p><a href="https://mobilenet.cz/katalog/motorola-razr-v3">Motorola Razr</a>, neboli „žiletka“, byla před nějakými 15 lety hitem. Na tento úspěch se snaží navázat novodobá Motorola, dnes vlastněná Lenovem, novou inkarnací, která také vzbuzuje nadšení. Stále se jedná o véčko, ačkoliv po otevření na vás čeká dlouhý nepřerušený displej. Zachována byla tloušťka i ikonická brada. Výbava však odpovídá spíše vyšší střední třídě a neoslní ani fotoaparát nebo baterie. Cena by se měla lehce přehoupnout nad 40 tisíc a je velká šance, že se telefonu dočkáme i u nás.</p>
      <related>
        <h4>Přečtěte si také</h4>
        <a href="https://mobilenet.cz/clanky/ostre-sledovana-motorola-razr-poprve-nazivo-tady-jsou-nase-dojmy-z-londyna-39460"/>
      </related>
      <h3>HTC představilo levný Desire 19s</h3>
      <p>HTC se stále nedaří a nově představený <a href="https://mobilenet.cz/katalog/htc-desire-19s">Desire 19s</a> ho z finančních problémů asi nevytáhne. Ten nabídne velký displej a průměrné specifikace spadající do nižší střední třídy. A ačkoliv třeba zadní strana nevypadá špatně, ze šedi průměru také nevystupuje. Potěší ale ultraširokoúhlý snímač a cena okolo pěti tisíc. Dostupnost u nás však jistá není.</p>
      <related>
        <h4>Přečtěte si také</h4>
        <a href="https://mobilenet.cz/clanky/htc-desire-19s-ma-62palcovy-displej-a-tri-zadni-fotoaparaty-39437"/>
      </related>
      <h3>Call of Duty trhá rekordy</h3>
      <p>Že mělo nové <a href="https://mobilenet.cz/clanky/recenze-call-of-duty-mobile-fanouskuv-splneny-sen-39107">Call of Duty</a> nejvíce stažení týden po vydání jsme si již říkali. Nyní se k tomu přidávají i statistiky měsíc po vydání a populární střílečka stále kraluje žebříčkům. Za měsíc si 148 milionů uživatelů hru stáhlo, což je násobně více než v případě PUBG či Fortnite. Hře se daří i finančně, a je tak jisté, že nový obsah bude rychle přibývat.</p>
      <related>
        <h4>Přečtěte si také</h4>
        <a href="https://mobilenet.cz/clanky/call-of-duty-mobile-je-novym-kralem-mobilnich-strilecek-39461"/>
      </related>
      <h3>Máte hlas jako Freddie?</h3>
      <p>Nakonec pro vás mám jeden test. Myslíte si, že máte hlas jako Freddie Mercury? Google ve spolupráci s Queen připravil aplikaci FreddieMeter, která je takovým malým karaoke. Výsledné skóre odráží, jak jste se trefili do not, melodie nebo jak moc se váš hlas podobá Freddieho. Vše je spojeno i s charitou na boj proti AIDS.</p>
      <related>
        <h4>Přečtěte si také</h4>
        <a href="https://mobilenet.cz/clanky/posluchaci-queen-pozor-porovnejte-vas-hlas-v-aplikaci-freddiemeter-s-hudebni-legendou-39447"/>
      </related>
      <hr/>
      <slideshow>
        <figure>
          <a href="https://mobilenet.cz/serialy/mnews">
            <img src="https://cdn.24net.cz/1/obrazek/ikonka-285280/768w"/>
          </a>
        </figure>
        <figure>
          <a href="https://mobilenet.cz/serialy/mnews">
            <img src="https://cdn.24net.cz/1/obrazek/ikonka-285281/110w"/>
          </a>
        </figure>
        <figcaption>
          <a href="https://mobilenet.cz/serialy/mnews">
            <b>mNews<br/></b>
          </a>
          <a href="https://mobilenet.cz/serialy/mnews">Zobrazit všechny díly seriálu</a>
        </figcaption>
      </slideshow>
      <ol>
        <li data-num="54">
          <a href="https://mobilenet.cz/clanky/google-pixel-4-konecne-prisel-a-4-operator-se-blizi-mnews-39233">Google Pixel 4 konečně přišel a 4. operátor se blíží</a>
        </li>
        <li data-num="55">
          <a href="https://mobilenet.cz/clanky/sluchatka-od-applu-a-prvni-zlom-v-kauze-huawei-mnews-39295">Sluchátka od Applu a první zlom v kauze Huawei</a>
        </li>
        <li data-num="56">
          <a href="https://mobilenet.cz/clanky/google-kupuje-fitbit-a-start-apple-tv-mnews-39352">Google kupuje Fitbit a start Apple TV+</a>
        </li>
        <li data-num="57">
          <a href="https://mobilenet.cz/clanky/zpravy-ze-zahrobi-petioke-xiaomi-a-dalsi-zpravy-tydne-mnews-39422">Zprávy ze záhrobí, pětioké Xiaomi a další zprávy týdne</a>
        </li>
        <li data-num="58">Žiletka Motorola Razr se vrací a hledá se nový Freddie</li>
      </ol>
      <related>
        <h4>Související články</h4>
        <a href="https://mobilenet.cz/clanky/ostre-sledovana-motorola-razr-poprve-nazivo-tady-jsou-nase-dojmy-z-londyna-39460"/>
        <a href="https://mobilenet.cz/clanky/htc-desire-19s-ma-62palcovy-displej-a-tri-zadni-fotoaparaty-39437"/>
        <a href="https://mobilenet.cz/clanky/motorola-razr-ma-evropskou-cenu-zrejme-preleze-40-tisic-korun-39466"/>
        <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433"/>
        <a href="https://mobilenet.cz/clanky/mobilecast-174-vyzkouseli-jsme-motorolu-razr-zive-od-1700-39471"/>
        <a href="https://mobilenet.cz/clanky/novinka-od-htc-a-budoucnost-galaxy-a-mnews-38681"/>
      </related>
    </article>
  </body>
</html>