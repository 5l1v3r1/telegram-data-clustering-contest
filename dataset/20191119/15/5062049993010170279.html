<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10721--davis-cup-turnaj-zahajuji-silni-francouzi-tahakem-souboj-domaciho-vyberu-s-ruskem"/>
    <meta property="og:site_name" content="Tenisový svět"/>
    <meta property="article:published_time" content="2019-11-19T15:17:00+00:00"/>
    <meta property="og:title" content="Davis Cup: Turnaj zahajují silní Francouzi, tahákem souboj domácího výběru s Ruskem"/>
    <meta property="og:description" content="Premiérový ročník finálového turnaje Davisova poháru má na programu druhý hrací den. V Madridu odstartovaly v jedenáct hodin hned tři duely. Na centrálním dvorci se hrálo jihoamerické derby, ve kterém Argentina porazila Chile. Turnaj začíná také pro silný francouzský výběr, který vyšle do singlových duelů Tsongu a Monfilse. V deblu se pak představí úřadující šampioni z Turnaje mistrů Hertbert s Mahutem. Na dalším kurtu je na programu souboj Kazachstánu s Nizozemskem. Večer půjde do akce pořadatelské Španělsko."/>
  </head>
  <body>
    <article>
      <h1>Davis Cup: Turnaj zahajují silní Francouzi, tahákem souboj domácího výběru s Ruskem</h1>
      <address>
        <time datetime="2019-11-19T15:17:00+00:00">19 Nov 2019, 15:17</time>
      </address>
      <p>
        <b>Premiérový ročník finálového turnaje Davisova poháru má na programu druhý hrací den. V Madridu odstartovaly v jedenáct hodin hned tři duely. Na centrálním dvorci se hrálo jihoamerické derby, ve kterém Argentina porazila Chile. Turnaj začíná také pro silný francouzský výběr, který vyšle do singlových duelů Tsongu a Monfilse. V deblu se pak představí úřadující šampioni z Turnaje mistrů Hertbert s Mahutem. Na dalším kurtu je na programu souboj Kazachstánu s Nizozemskem. Večer půjde do akce pořadatelské Španělsko.</b>
      </p>
      <p><b>Argentina – Chile 2:0*<br/></b><u>Pella přehrál Jarryho<b><br/></b></u>Argentina se dostala v jihoamerickém derby proti Chile do vedení. První bod získal Guido Pella (25.), který porazil v úvodním singlovém duelu Nicolase Jarryho (77.) za 77 minut po setech 6:4 a 6:3.</p>
      <p><u>Schwartzman zajistil Argentině vítězství</u><br/>Argentina uspěla v souboji s Chile a slaví první výhru ve skupině C. Klíčový druhý bod získal pro svou zemi Diego Schwartzman (14.), který uspěl v odpoledním duelu nad Christianem Garinem (33.) po setech dvakrát 6:2.</p>
      <p><b>Francie – Japonsko 1:1*<br/></b>Tsonga vybojoval bleskově první bod<br/>Jo-Wilfried Tsonga (29.) vybojoval pro Francii první bod v souboji s Japonskem. Čtyřiatřicetiletý tenista si v úvodním singlovém duelu hladce poradil s Jasutakou Učijamou (81.) za pouhých 58 minut po setech 6:2, 6:1. Tsonga odvrátil obě brejkbolové hrozby soupeře a o v obou setech sebral japonskému tenistovi vždy dvakrát servis.</p>
      <p><u>Nišioka porazil Monfilse</u><br/>Duel mezi Francií a Japonskem rozhodne až závěrečná čtyřhra. O premiérový bod Japonska na závěrečném turnaji v Madridu se postaral Jošihito Nišioka (73.), který si vyšlápl na světovou desítku Gaela Monfilse a uspěl po výsledku 7:5, 6:2. Francie vyšle do závěrečné čtyřhry úřadující šampiony z Turnaje mistrů Herberta s Mahutem.</p>
      <p><b>Kazachstán – Nizozemsko 1:1*</b><br/><u>Kukuškin uspěl ve dvou setech</u><b><br/></b>Michail Kukuškin (67.) dostal Kazachstán do vedení v souboji s Nizozemskem. Kazašský tenista si hladce poradil s Boticem Van De Zandschulpem (200.), kterého porazil za 65 minut po setech dvakrát 6:2.</p>
      <p><u>Haase proti Kazachstánu po boji vyrovnal</u><br/>Zkušený nizozemský tenista Robin Haase (163.) přehrál favorizovaného Alexandera Bublika (57.) za dvě a čtvrt hodiny 7:5, 3:6, 7:6(5) a zajistil svému týmu vyrovnání na 1:1 na zápasy. V napínavém klání bylo k vidění pouze jedno prolomené podání na každé straně. Duel Nizozemska s Kazachstánem rozhodne až závěrečná čtyřhra.</p>
      <p><i><b>Úterní program (od 11:00)</b></i><br/><u>Argentina – Chile 2:0*</u><br/><b>Guido Pella (25.)</b> – Nicolas Jarry (77.) 6:4, 6:3<br/><b>Diego Schwartzman (14.)</b> – Christian Garin (33.) 6:2, 6:2<br/>15:00 Gonzalez, Mayer – Garin, Jarry</p>
      <p><u>Francie – Japonsko 1:1*</u><br/><b>Jo-Wilfried Tsonga (29.)</b> – Jasutaka Učijama (81.) 6:2, 6:1<br/>Gael Monfils (10.) – <b>Jošihito Nišioka (73.)</b> 5:7, 2:6<br/>14:30 Herbert, Mahut – McLachlan, Učijama </p>
      <p><u>Kazachstán – Nizozemsko 1:1*</u><br/><b>Michail Kukuškin (67.)</b> – Botic Van De Zandschulp (NED, 200.) 6:2, 6:2<br/>Alexander Bublik (57.) – <b>Robin Haase (163.)</b> 5:7, 6:3, 6:7(5)<br/>15:00 Golubjov, Nedovjesov – Koolhof, Rojer</p>
      <p><i>Večerní program (18:00)</i><br/>Španělsko – Rusko<br/>USA – Kanada <br/>Austrálie – Kolumbie</p>
      <footer>Jan Havlovic, Marek Bartošík, foto: Twitter – ESPN Tennis</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10716--davis-cup-rusko-porazilo-obhajce-titulu-goffin-se-vyhnul-senzaci-prekvapeni-nechybelo"/>
      </related>
    </article>
  </body>
</html>