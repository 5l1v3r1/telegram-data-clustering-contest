<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/kent-genel/genc-denizli-projesi-10-yasina-girdi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T08:38:00+00:00"/>
    <meta property="og:title" content="Genç Denizli Projesi 10 yaşına girdi"/>
    <meta property="og:description" content="Denizli Büyükşehir Belediyesi’nin gençlerin sosyal hayatlarını zenginleştirip, verimli zaman geçirmelerini sağlamak amacıyla hayata geçirdiği “Genç Denizli” projesi 10 yaşında."/>
  </head>
  <body>
    <article>
      <h1>Genç Denizli Projesi 10 yaşına girdi</h1>
      <h2>Denizli Büyükşehir Belediyesi’nin gençlerin sosyal hayatlarını zenginleştirip, verimli zaman geçirmelerini sağlamak amacıyla hayata geçirdiği “Genç Denizli” projesi 10 yaşında.</h2>
      <address><time datetime="2019-11-19T08:38:00+00:00">19 Nov 2019, 08:38</time> by <a rel="author">Haber Merkezi</a></address>
      <p>Denizli Büyükşehir Belediyesi, 2009 yılında Genç Denizli projesini hayata geçirdi. Gençleri kötü alışkanlıklardan uzak tutarak onları sosyal faaliyet ve kulüplere yönlendirmek, yaşadıkları kentin tarihi ve doğal güzelliklerini keşfetmelerini sağlamak, Denizlili olma bilincini kazandırmak amacıyla faaliyetlerine başlayan Genç Denizli, kısa sürede amacına ulaştı. Büyükşehir Belediyesi’nin restore ettiği tarihi Merzeci Un Fabrikası’nda hizmet veren Genç Denizli ile gençlerin ilgi duyabileceği çeşitli kulüpler de kuruldu.</p>
      <p><b>CUMHURBAŞKANI ERDOĞAN’DAN ÖDÜL</b><br/>Genç Denizli bünyesinde kurulan tiyatro, resim, karikatür, hat sanatı ve geleneksel türk sanatları gibi kulüpler eterli ilgiyigördü.<br/>Kulüplerle gençlerin yetenekleri keşfedilerek gelecekte daha verimli olmaları hedeflenirken, ücretsiz etkinlikler ve kurslarla da gençlerin sosyal hayata, kültürel ve sanatsal faaliyetlere entegre olmaları amaçlandı. Proje, Cumhurbaşkanı Recep Tayyip Erdoğan tarafından “Türkiye’nin En İyi Sosyal Sorumluluk Projesi” ödülü ile taçlandırıldı.</p>
      <figure>
        <img src="https://www.denizlihaber.com/medya/2019/11/denizli-buyuksehir-genc-denizli-10-yasinda-1.jpg"/>
      </figure>
      <p><b>GENÇ DENİZLİ KULÜPLERİ KAZANDIRIYOR</b><br/>Ödüllü proje bünyesinde kurulan Genç Denizli Tiyatro Kulübü, sergilediği oyunlarla kentin tiyatro ihtiyacına cevap vermeye çalışırken çok sayıda sanat ödülena layık görüldü. Genç Denizli Tiyatro Kulübü ayrıca her yıl geleneksel olarak düzenlediği “Liseler Arası Tiyatro Şenliği” ile tiyatro sevgisini liselilere aşılamaya çalışıyor. Tiyatronun yanında Genç Denizli Resim, Karikatür, Hat Sanatı ve Geleneksel Türk El Sanatları kulüpleri de gençlere phizmet veriyor.</p>
      <p><b>SPORDAN SANATA, EĞİTİMDEN KÜLTÜRE</b><br/>Denizli Büyükşehir Belediyesi, ödüllü Genç Denizli’nin yanında spordan sanata, eğitimden kültüre birçok alanda gençlere hizmet etmeye çalışıyor.</p>
      <figure>
        <img src="https://www.denizlihaber.com/medya/2019/11/denizli-buyuksehir-genc-denizli-10-yasinda-4.jpg"/>
      </figure>
      <p>Büyükşehir Belediyesi Kent Konseyi Gençlik Meclisi’nin 12 yıl önce hayata geçirdiği “Eğitim İçin El Ele Projesi” ile verilen ücretsiz üniversiteye hazırlık kursları gençlere üniversite sınavına hazırlıyor. Denizli Büyükşehir Belediyesinin yaz ve kış olmak üzere yıl boyu Denizlililere ücretsiz olarak sunduğu spor okullarına katılan gençler ise atletizm, basketbol, buz pateni, jimnastik, judo, masa tenisi, okçuluk, pilates, satranç, taekwondo, tenis, voleybol, yüzme ve zumba gibi onlarca branşta ücretsiz eğitim alıyor.</p>
      <figure>
        <img src="https://www.denizlihaber.com/medya/2019/11/denizli-buyuksehir-genc-denizli-10-yasinda-2.jpg"/>
      </figure>
      <p><b>HER YIL 3 BİN GENCE ÖĞRENİM YARDIMI</b><br/>Denizli Büyükşehir Belediyesi öte yandan, her yıl olduğu gibi bu yıl da 3 bin lise ve dengi okul öğrencisine öğrenim yardımında bulunuyor. Büyükşehir Belediyesi bu kapsamda 2019-2020 eğitim-öğretim yılında 3 bin öğrenciye toplamda 3 milyon TL’lik öğrenim yardımı yapıyor. Denizli Büyükşehir Belediyesi, bunun yanında bağlamadan kemana, piyanodan uda kadar 12 farklı dalda gençlere ücretsiz kurs veriyor. Denizli Büyükşehir Belediyesi Konservatuarı’nda ayrıca Gençlik Korosu da bulunuyor.</p>
      <figure>
        <img src="https://www.denizlihaber.com/medya/2019/11/denizli-buyuksehir-genc-denizli-10-yasinda-3.jpg"/>
      </figure>
      <p><b>“GENÇLİK BİZİM GELECEĞİMİZ”</b><br/>Denizli Büyükşehir Belediye Başkanı Osman Zolan, Genç Denizli’nin bugüne kadar hayata geçirdikleri en güzel projelerden biri olduğunu belirterek, “Gençlik bizim geleceğimiz, onlar bizim göz bebeğimiz. Bu projeyi, gençlerimizi geleceğe hazırlamak, onları daha donanımlı hale getirmek, milli ve manevi değerlerle donatmak, sanatla bilimle bir araya getirmek için başlattık. Bugün bu projeyi iyi ki de başlatmışız diyorum. Çünkü gençlik demek, hazine demektir, gelecek demektir. Gençlerimizin donanımları ne kadar fazla olursa, geleceğimiz de o kadar güçlü olur” dedi. Türkiye’nin örnek gençlik projesinin uzun yıllardır faaliyetlerini sürdürdüğünü anlatan Başkan Osman Zolan, şunları söyledi:<br/>“Gençler bu ülkenin geleceği ve biz de Büyükşehir Belediyesi olarak geleceğimize sahip çıkıyoruz. Donanımlı ve geleceğe hazır gençler yetiştirmek için var gücümüzle çalışıyoruz. Biz gençlerimizi ne kadar bilgi ve özgüven ile donatırsak geleceğimiz de o kadar iyi olacaktır.”</p>
    </article>
  </body>
</html>