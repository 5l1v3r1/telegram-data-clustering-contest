<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/honkong-zayavi-podcherta-1618309.html"/>
    <meta property="og:site_name" content="Cross"/>
    <meta property="article:published_time" content="2019-11-19T08:41:00+00:00"/>
    <meta property="og:title" content="Обсадата на университета в Хонконг продължава, 100 души са блокирани (Видео)"/>
    <meta property="og:description" content="/КРОСС/ Обсадата на Политехническия университет в Хонконг от неделя до сега продължава. Над 100 души, блокирани са блокирани в кампуса на университета в хонконгския квартал Коулун и отказват да го напуснат, съобщава Асошиейтед прес."/>
  </head>
  <body>
    <article>
      <h1>Обсадата на университета в Хонконг продължава, 100 души са блокирани (Видео)</h1>
      <address>
        <time datetime="2019-11-19T08:41:00+00:00">19 Nov 2019, 08:41</time>
      </address>
      <p>/КРОСС/ Обсадата на Политехническия университет в Хонконг от неделя до сега продължава. Над 100 души, блокирани са блокирани в кампуса на университета в хонконгския квартал Коулун и отказват да го напуснат, съобщава Асошиейтед прес.</p>
      <figure>
        <img src="http://www.cross.bg/../../../photo_new_gallery/2019/11/19/e57c41c8e247b04d2819fa1fa35b5481.jpg"/>
      </figure>
      <p>600 души вече са излезли от университетските сгради. 200 от тях не са били навършили 18 години. Останалите 400 са арестувани.</p>
      <p>Главната администраторка на Хонконг призова протестиращите, блокирани в кампуса на университета да се предадат ако искат мирно решение, предаде Франс прес.</p>
      <figure>
        <img src="http://www.cross.bg/../../../photo_new_gallery/2019/11/19/8a23766bfe2bf5f68273b7fc4b620090.jpg"/>
      </figure>
      <p>"Тази цел може да бъде постигната само с пълното сътрудничество на протестиращите и особено, разбира се, на бунтуващите се, които трябва да прекратят насилието, да сложат оръжие и да излязат мирно, следвайки инструкциите на полицията", заяви Кари Лам на първата пресконференция от началото на обсадата на Политехническия университет в неделя.</p>
      <p>Непълнолетните няма да бъдат арестувани веднага, но може по-късно да им бъдат повдигнати обвинения, уточни главната администраторка.</p>
      <p>По предложение на Лам китайското правителство назначи днес нов началник на полицията на специалния административен регион, предаде ТАСС. Крис Тан встъпи в длъжност днес, заменяйки на поста Лу Вейцун.</p>
      <p>В интервю за в. "Саут Чайна морнинг пост" Тан заяви, че силите на реда не могат да сложат край на протестите без активната подкрепа на населението и призова всички да осъдят протестите. Мълчанието и търпимостта "само подбуждат радикалите да продължават да създават хаос", подчерта той.</p>
      <figure>
        <img src="http://www.cross.bg/../../../photo_new_gallery/2019/11/19/a5c27fe9612df234cfbb6abd1f095f6b.jpeg"/>
      </figure>
      <p>Тан добави, че полицията в Хонконг не използва неоправдана сила. Много нейни служители се подлагат на жестоки нападения и използват служебното си оръжие за самозащита, а не за да разпръсват протестиращите, подчерта новият началник на полицията.</p>
      <p>САЩ изрази сериозно притеснени за задълбочаващите се политически вълнения и насилие в Хонконг, заяви на пресконференция днес държавният секретар Майк Помпейо, цитиран от Ройтерс и Франс прес.</p>
      <p>Помпейо призова градските власти да предприемат ясни мерки, с които да отговорят на притесненията на обществото. Проблемите с вълненията и насилието не могат да бъдат решени само с усилията на силите на реда, добави той.</p>
      <p>Държавният секретар подчерта също, че Китайската комунистическа партия трябва да спази обещанията си към жителите на Хонконг, отнасящи се до техните права и свободи.</p>
      <p>Управляващите в Пекин са категорични, че няма да сдадат властта. Китайският парламент е единствената институция, която може да взема тълкувателни решения по хонконгската конституция, заяви говорител на парламентарната комисия по юридически въпроси на Общокитайското събрание на народните представители, цитиран от Франс прес.</p>
      <figure>
        <img src="http://www.cross.bg/../../../photo_new_gallery/2019/11/19/80ecb8fc6ddc50cfad0b9cefe3628c1e.jpg"/>
      </figure>
      <p>"Решението на Висшия съд на Хонконг отслабва сериозно управлението на главния администратор и на правителството на Специалния административен регион", според говорителя Цзан Тевей, цитиран от държавни медии. Вчера Висшият съд отмени забраната за носене на маски по време на протестите, наложена миналия месец от хонконгските власти, обявявайки я за противоречаща на конституцията на града.</p>
      <p>В отговор Цзан заяви, че само Общокитайското събрание на народните представители може да взема решения дали разпоредбите на хонконгските власти противоречат на основния закон или не. "Никоя друга институция няма правото да дава оценки или да взема решения", подчерта той. </p>
      <figure>
        <iframe src="https://www.youtube.com/embed/5ukgpgAJUnM" width="640" height="360" data-service="Youtube" scrolling="no"/>
      </figure>
    </article>
  </body>
</html>