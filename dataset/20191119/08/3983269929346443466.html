<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/els-telenoticies-el-foraster-i-lesta-passant-els-mes-vistos-un-dilluns-que-tv3-va-liderar-amb-un-18-3-de-quota/nota-de-premsa/2964408/"/>
    <meta property="og:site_name" content="CCMA"/>
    <meta property="article:published_time" content="2019-11-19T08:42:04+00:00"/>
    <meta property="og:title" content="Els telenotícies, &quot;El foraster&quot; i l'&quot;Està passant&quot;, els més vistos, un dilluns que TV3 va liderar amb un 18,3% de quota"/>
    <meta property="og:description" content="TV3 va liderar l'audiència d'ahir, amb una quota del 18,3%, a més de 5 punts de la segona classificada. Els cinc programes més vistos van ser de TV3, amb els telenotícies, &quot;El foraster&quot; i l'&quot;Està passant&quot;, tots líders de la seva franja"/>
  </head>
  <body>
    <article>
      <h1>Els telenotícies, "El foraster" i l'"Està passant", els més vistos, un dilluns que TV3 va liderar amb un 18,3% de quota</h1>
      <h2>TV3 va liderar l'audiència d'ahir, amb una quota del 18,3%, a més de 5 punts de la segona classificada. Els cinc programes més vistos van ser de TV3, amb els telenotícies, "El foraster" i l'"Està passant", tots líders de la seva franja</h2>
      <address><time datetime="2019-11-19T08:42:04+00:00">19 Nov 2019, 08:42</time> by <a rel="author">CCMA</a></address>
      <figure>
        <img src="https://statics.ccma.cat/multimedia/jpg/9/7/1574156109679.jpg"/>
      </figure>
      <p>Ahir, TV3 va tornar a ser la cadena més vista a Catalunya, amb una quota del 18,3%, a 5,3 punts de la segona classificada. Els cinc espais més vistos del rànquing van ser de la cadena i líders de la franja, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 773.000 espectadors i un 29,9% de quota.</p>
      <p>El va seguir el segon capítol de la temporada d'<a href="https://www.ccma.cat/tv3/el-foraster/">"El foraster"</a>, en què Quim Masferrer va visitar Rodonyà. El van veure 615.000 espectadors i van fer una quota del 22,8%. L'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 445.000 espectadors i un 21,1% de quota, va ser el tercer.</p>
      <p>El <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, va ser quart, amb una quota del 25,8% i 411.000 espectadors. Tot seguit es va posicionar el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, amb 338.000 espectadors i un 23,8% de quota.</p>
      <p>També en el rànquing dels més vistos, en desè lloc hi ha el <a href="https://www.ccma.cat/tv3/cuines/">"Cuines"</a>, en què Marc Ribas va fer uns calamars estofats, amb 291.000 espectadors i una quota del 19,6%. I el dotzè va ser <a href="https://www.ccma.cat/tv3/al-cotxe/">"Al cotxe"</a>, amb una quota del 13,6% i 258.000 espectadors.</p>
      <p>
        <i> (Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>