<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/son-dakika-bakan-cavusoglundan-abdnin-bati-seria-kararina-sert-tepki"/>
    <meta property="og:site_name" content="CNN Türk"/>
    <meta property="article:published_time" content="2019-11-19T08:42:22+00:00"/>
    <meta property="og:title" content="Son dakika... Bakan Çavuşoğlu'ndan ABD'nin Batı Şeria kararına sert tepki"/>
    <meta property="og:description" content="Dışişleri Bakanı Mevlüt Çavuşoğlu, ABD'nin yasa..."/>
  </head>
  <body>
    <article>
      <h1>Son dakika... Bakan Çavuşoğlu'ndan ABD'nin Batı Şeria kararına sert tepki</h1>
      <h2>Dışişleri Bakanı Mevlüt Çavuşoğlu, ABD'nin yasa dışı Yahudi yerleşimleri kararına ilişkin, "Hiçbir ülke uluslararası hukukun üstünde değildir." ifadesini kullandı.</h2>
      <address>
        <time datetime="2019-11-19T08:42:22+00:00">19 Nov 2019, 08:42</time>
      </address>
      <p>Bakan Çavuşoğlu, <a href="https://www.cnnturk.com/haberleri/sosyal-medya">sosyal medya</a> hesabı <a href="https://www.cnnturk.com/haberleri/twitter">Twitter</a>'dan yaptığı paylaşımda, "Hiçbir ülke uluslararası hukukun üstünde değildir. Ben yaptım oldu anlayışıyla yapılan açıklamaların da uluslararası hukuk bakımından hiçbir geçerliliği olmayacaktır." değerlendirmesinde bulundu. </p>
      <p><a href="https://www.cnnturk.com/haberleri/abd">ABD</a> Dışişleri Bakanı Mike Pompeo, dün gece, işgal altındaki <a href="https://www.cnnturk.com/haberleri/bati-seria">Batı Şeria</a>'da yer alan Yahudi yerleşim birimlerini artık yasa dışı olarak görmediklerini duyurmuştu.</p>
      <p>Donald Trump yönetimi olarak, Batı Şeria'da yer alan Yahudi yerleşim birimlerine yönelik Barack Obama dönemindeki politikayı değiştirdiklerini belirten Pompeo, ABD'nin Batı Şeria'daki gelişmelerle ilgili uzun yıllardır sürdürdüğü yaklaşımın, barışın sağlanmasında işe yaramadığını savunmuştu.</p>
      <p>Pompeo, 39. ABD Başkanı Jimmy Carter yönetiminin, 1978'de, İsrail'in sivil yerleşim girişimlerinin uluslararası hukuka uygun olmadığını savunduğunu ancak 40. ABD Başkanı Ronald Reagan yönetiminin ise buna karşı çıktığını hatırlatmıştı.</p>
      <figure>
        <iframe data-src="https://twitter.com/MevlutCavusoglu/status/1196700679328403457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ilgili haberler</h4>
        <a href="https://www.cnnturk.com/video/dunya/abdde-mucize-kurtulus"/>
        <a href="https://www.cnnturk.com/dunya/disislerinden-abdye-israil-tepkisi"/>
        <a href="https://www.cnnturk.com/dunya/eski-modelin-roportaji-johnsoni-zora-soktu-bana-tek-gecelik-kadinmisim-gibi-davraniyor"/>
      </related>
    </article>
  </body>
</html>