<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1059610239_Idealniyat_otbor_na_Manchestar_Yunayted_za_izminaloto_desetiletie"/>
    <meta property="og:site_name" content="webcafé"/>
    <meta property="article:published_time" content="2019-11-19T08:58:00+00:00"/>
    <meta property="og:title" content="Идеалният отбор на Манчестър Юнайтед за изминалото десетилетие"/>
    <meta property="og:description" content="Погба е тук, но Златан - не"/>
  </head>
  <body>
    <article>
      <h1>Идеалният отбор на Манчестър Юнайтед за изминалото десетилетие</h1>
      <address><time datetime="2019-11-19T08:58:00+00:00">19 Nov 2019, 08:58</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2013/04/23/wrwrrr/618x396.jpg"/>
        <figcaption>Вижте в галерията кои избраха от Manchester Evening News за най-добрите на Юнайтед през последните 10 години.</figcaption>
      </figure>
      <figure>
        <img src="https://images.webcafe.bg/2017/08/18/colage1/1170x814.jpg"/>
        <figcaption><b>Давид де Хеа - вратар</b><br/><br/>Единственият възможен избор за вратарския пост. През следващата година испанецът ще запише своя мач номер 400 за Юнайтед. Доминацията на Де Хеа за наградата "Сър Мат Бъзби" през годините е показателна за ролята му в състава на "червените дяволи".</figcaption>
      </figure>
      <figure>
        <img src="https://images.webcafe.bg/2017/09/18/united-everton2/1170x725.jpg"/>
        <figcaption><b>Антонио Валенсия - десен бек</b><br/><br/>Кариерата му в Юнайтед може и да продължи година или две по-дълго, отколкото трябваше, но в пиковите си моменти след трансфера от Уигън през 2009-а, еквадорецът бе наистина неотразим в дясната зона на "червените дяволи". Валенсия печели мястото в този идеален отбор заради склонността си към атаката и опасността, която представляваше за съперниците, докато краката му все още му позволяваха да лети по десния фланг.</figcaption>
      </figure>
      <figure>
        <img src="https://images.webcafe.bg/2017/12/12/rio-ferdinand/1170x803.jpg"/>
        <figcaption><b>Рио Фърдинанд - централен защитник</b><br/><br/>Едва ли има фен на Юнайтед, който да подложи на съмнение този избор. Рио Фърдинанд означаваше стабилност и перфектност в сърцето на отбраната на Юнайтед.</figcaption>
      </figure>
      <figure>
        <img src="https://images.webcafe.bg/2017/06/17/vidferd01/1170x782.jpg"/>
        <figcaption><b>Неманя Видич - централен защитник</b><br/><br/>Същото важи и за Видич, който си партнираше страхотно с Рио. Двойката централни бранители в този идеален отбор не подлежи на никакво съмнение.</figcaption>
      </figure>
      <figure>
        <img src="https://images.webcafe.bg/2019/08/08/patrice-evra3/1170x780.jpg"/>
        <figcaption><b>Патрис Евра - ляв бек</b><br/><br/>Много сърцат и интелигентен бранител, който разбираше напълно какво означава да играеш за Манчестър Юнайтед. Люк Шоу също може да претендира за това място, но приносът на Евра през годините бе значително по-голям от този на английския национал.</figcaption>
      </figure>
      <figure>
        <img src="https://images.webcafe.bg/2017/03/02/q3ysdg/618x377.jpg"/>
        <figcaption><b>Майкъл Карик - полузащитник</b><br/><br/>Боец в средата на терена, който изигра важна роля за спечелването на не един и два трофея от Юнайтед през годините. Карик пристигна в клуба от Тотнъм през 2006-а и остана 12 години като футболист, а сега е асистент на Оле Гунар Солскяер.</figcaption>
      </figure>
      <figure>
        <img src="https://images.webcafe.bg/2016/09/24/353453535/618x427.jpg"/>
        <figcaption><b>Пол Погба - полузащитник</b><br/><br/>Този избор може и да ви изглежда странен, но проблемите на Погба след като се завърна в Англия през 2016-а, по никакъв начин не променят факта, че е полузащитник от световна класа.</figcaption>
      </figure>
      <figure>
        <img src="https://images.webcafe.bg/2017/02/16/24hsf/1170x658.jpg"/>
        <figcaption><b>Андер Ерера - полузащитник</b><br/><br/>Проблемите на Юнайтед в полузащитата през този сезон само още повече илюстрират колко липсва Андер Ерера на отбора. Той носеше страст, сила и желание в халфовата линия и бе сред най-постоянните играчи на Юнайтед през последните години.</figcaption>
      </figure>
      <figure>
        <img src="https://images.webcafe.bg/2016/11/27/567657658679679/618x390.jpg"/>
        <figcaption><b>Уейн Рууни - нападател</b><br/><br/>Голмайстор номер 1 в историята на Манчестър Юнайтед. Необходимо ли е да се обяснява още за</figcaption>
      </figure>
      <figure>
        <img src="https://images.webcafe.bg/2015/05/03/3727289223455/618x411.jpg"/>
        <figcaption><b>Робин ван Перси - нападател</b><br/><br/>Не игра дълго при "червените дяволи", но привличането му от сър Алекс беше трансфер-шедьовър. Холандецът пристигна на "Олд Трафорд" на 29 и с головете си помогна на тима да спечели титлата, ставайки и голмайстор на шампионата.</figcaption>
      </figure>
      <figure>
        <img src="https://images.webcafe.bg/2016/05/27/56745675467456745/618x345.jpg"/>
        <figcaption><b>Райън Гигс - нападател</b><br/><br/>Естествено, мястото на Райън в тази имагинерна 11-орка е на лявото крило. С почти 1000 мача за клуба да бъде наречен легенда, е твърде малко. Игра до преклонна футболна възраст, но до последно бе гениален на терена.</figcaption>
      </figure>
      <p>
        <b>По-малко от месец и половина преди края на годината от вестник Manchester Evening News изготвиха класация на най-добрите футболисти на Манчестър Юнайтед през изминалото десетилетие.</b>
      </p>
      <p>Периодът обхваща от 2010-а до настоящата 2019-а включително, а идеалният отбор на "червените дяволи" е доста любопитен.</p>
      <p>В него присъстват само двама англичани, а кои са те - вероятно лесно ще отгатнете.</p>
      <p>За споменатото десетилетия Манчестър Юнайтед спечели две титли на Англия, ФА къп и Лига Европа.</p>
      <p>Много световни звезди дадоха своя принос за успехите, но в символичния идеален отбор има място само за 11.</p>
      <p>Вижте в <b><a href="https://www.webcafe.bg/sportcafe/klasatzia/id_1059610239/slide_2_Idealniyat_otbor_na_Manchestar_Yunayted_za_izminaloto_desetiletie">галерията</a></b> кои избраха от манчестърското издание.</p>
      <related>
        <a href="https://www.webcafe.bg/sportcafe/retro/id_701402511_Kade_sa_te_sega_Nay-slabiyat_tim_na_Barselona_prez_noviya_vek"/>
      </related>
    </article>
  </body>
</html>