<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2820951-jovanovic-bula-ne-proti-zalisitisa-poslom-v-ukraini-zastupnik-pompeo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T08:38:00+00:00"/>
    <meta property="og:title" content="Йованович була не проти залишитися послом в Україні - заступник Помпео"/>
    <meta property="og:description" content="Експосол США в Україні Марі Йованович добре виконувала свої обов'язки та була не проти продовжити свою дипломатичну місію в Україні."/>
  </head>
  <body>
    <article>
      <h1>Йованович була не проти залишитися послом в Україні - заступник Помпео</h1>
      <h2>Експосол США в Україні Марі Йованович добре виконувала свої обов'язки та була не проти продовжити свою дипломатичну місію в Україні.</h2>
      <address>
        <time datetime="2019-11-19T08:38:00+00:00">19 Nov 2019, 08:38</time>
      </address>
      <p>Про це заявив заступник державного секретаря США з політичних питань Девід Гейл під час дачі <a href="https://intelligence.house.gov/uploadedfiles/hale_transcript_excerpts.pdf">свідчень</a> комітетам Конгресу США в межах розслідування справи про імпічмент Трампа.</p>
      <p>"Я відчував, що вона робить дуже гарно свою роботу, тому я запитав її, чи не хоче вона затриматися на посаді довше. Вона сказала, що має подумати про це. Вона звернулася до мене згодом та сказала, що готова залишитися на довше", - сказав Гейл.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820713-pompeo-zadovolenij-robotou-jovanovic-i-tejlora-v-ukraini.html">Помпео задоволений роботою Йованович і Тейлора в Україні</a>
      </blockquote>
      <p>Він також зазначив, що передав слова Йованович голові Європейського бюро адміністрації Білого дому, щоб там прийняли рішення щодо цього питання.</p>
      <p>Як повідомлялося, Йованович була відкликана з Києва у травні цього року – на 2 місяці раніше запланованого терміну. На слуханнях в Палаті представників вона повідомила, що президент США <a href="https://www.ukrinform.ua/tag-tramp">Дональд Трамп</a> особисто вимагав від Держдепу США її звільнення та "розгорнув кампанію" проти неї.</p>
    </article>
  </body>
</html>