<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/yenimalatyaspor/2019/11/19/yeni-malatyasporda-fenerbahce-maci-oncesi-sakatlardan-iyi-haber"/>
    <meta property="og:site_name" content="Aspor"/>
    <meta property="article:published_time" content="2019-11-19T08:09:01+00:00"/>
    <meta property="og:title" content="Yeni Malatyaspor'da Fenerbahçe maçı öncesi sakatlardan iyi haber"/>
    <meta property="og:description" content="Süper Lig'de oynadığı son maçta İzmir deplasmanında Göztepe ile 1-1 berabere kalarak puanını 18 yapan Yeni Malatyaspor, 1 günlük aranın ardından 17 Kasım Pazar günü saat 19.00'da konuk edeceği Fenerbahçe maçının mesaisine yeniden başladı."/>
  </head>
  <body>
    <article>
      <h1>Yeni Malatyaspor'da Fenerbahçe maçı öncesi sakatlardan iyi haber</h1>
      <address>
        <time datetime="2019-11-19T08:09:01+00:00">19 Nov 2019, 08:09</time>
      </address>
      <p>
        <b><a href="https://www.aspor.com.tr/index/super-lig">Süper Lig</a>'de oynadığı son maçta <a href="https://www.aspor.com.tr/index/izmir">İzmir</a> deplasmanında <a href="https://www.aspor.com.tr/index/goztepe">Göztepe</a> ile 1-1 berabere kalarak puanını 18 yapan <a href="https://www.aspor.com.tr/index/yeni-malatyaspor">Yeni Malatyaspor</a>, 1 günlük aranın ardından 17 Kasım Pazar günü saat 19.00'da konuk edeceği <a href="https://www.aspor.com.tr/index/fenerbahce">Fenerbahçe</a> maçının mesaisine yeniden başladı.</b>
      </p>
      <p><a href="https://www.aspor.com.tr/index/super-lig">Süper Lig</a>'in 12. haftasında <a href="https://www.aspor.com.tr/index/fenerbahce">Fenerbahçe</a> ile karşı karşıya gelecek olan <a href="https://www.aspor.com.tr/index/yeni-malatyaspor">Yeni Malatyaspor</a>, bu maçın hazırlıklarına 1 günlük iznin ardından devam etti. Sarı-kırmızılılarda kart cezalısı Eren Tozlu dışında eksik bulunmazken sakatlıkları düzelen Chaalali, Bifouma, Fofana ve Rahman'ın görev verilmesi halinde Fenerbahçe'ye karşı oynayabilecekleri belirtildi.<br/><br/>Futbolcularıyla haftalık değerlendirme toplantısı yapan Teknik Direktör <a href="https://www.aspor.com.tr/index/sergen-yalcin">Sergen Yalçın</a>, son iki deplasman maçında sergilenen performanstan memnun kalırken, Fenerbahçe ile oynayacakları zorlu maça iyi hazırlanmaları gerektiğini futbolcularına iletti. Son haftalardaki kart cezaları ve sakatlıklardan dolayı zorunlu olarak kadroda değişikliğe giden Sergen Yalçın'ın Fenerbahçe maçında Robin Yalçın, Bifouma ve <a href="https://www.aspor.com.tr/index/gokhan-tore">Gökhan Töre</a>'ye şans vermeyi düşündüğü öğrenildi.<br/>Yeni Malatyaspor yarın yapacağı antrenmanla Fenerbahçe maçı hazırlıklarına devam edecek.</p>
    </article>
  </body>
</html>