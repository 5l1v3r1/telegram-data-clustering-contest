<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/polizia-croata-spara-su-migranti/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T08:28:23+00:00"/>
    <meta property="og:title" content="Migranti, la Polizia spara per impedire il varco della frontiera : una persona è ferita gravemente"/>
    <meta property="og:description" content="Polizia croata spara a dei migranti al confine: è successo tra Slovenia e Croazia. Un uomo è rimasto ferito gravemente ed è in pericolo di vita"/>
  </head>
  <body>
    <article>
      <h1>Migranti, la Polizia spara per impedire il varco della frontiera : una persona è ferita gravemente</h1>
      <address><time datetime="2019-11-19T08:28:23+00:00">19 Nov 2019, 08:28</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2018/08/Migranti-aria-condizionata-e-Sky-la-Procura-di-Vicenza-apre-un-fascicolo-contro-i-richiedenti-asilo-.jpg"/>
        <figcaption>Foto d’archivio</figcaption>
      </figure>
      <p>
        <b>Spari conto i migranti alla frontiera tra la Slovenia e la Croazia: la polizia croata ha aperto il fuoco per impedire il passaggio dei migranti, diretti in Europa. C’è un ferito</b>
      </p>
      <p><b>Rijeka</b>, <b>città dell’Adriatico settentrionale posta al confine tra Croazia e Slovenia</b>. Sabato 16 novembre 2019, in <b>una zona montuosa</b> non molto distante, la <b>Polizia di frontiera croata ha sparato a un gruppo di migranti che stava cercando di entrare in territorio sloveno e lasciarsi alle spalle quello croato</b>. È un <b>viaggio della speranza</b> che segue una rotta diversa rispetto ai migranti che si avventurano sui barconi che solcano il Mediterraneo, il più delle volte rimettendoci la vita, ma<b> la sostanza è sempre la stessa</b>: <b>persone in fuga che cercano di raggiungere determinati Paesi europei  per sperare di cominciare una nuova vita</b>. Sabato, questo drappello di migranti (di cui non si conosce l’esatta entità) ha incontrato l’opposizione armata della Polizia. <b>Uno dei migranti è rimasto ferito nel conflitto a fuoco</b>.</p>
      <h3>Polizia croata spara a dei migranti al confine, ferito gravemente un uomo</h3>
      <p><b>Un gruppo di migranti</b>, del quale si conosce la composizione etnica e il numero esatto di componenti (si parla di diciassette persone ma le fonti governative non hanno confermato), <b>sabato sera</b> ha incontrato <b>la resistenza della Polizia croata</b> al momento di varcare l<b>a frontiere tra Croazia e Slovenia</b> e continuare a viaggiare per raggiungere il cuore dell’Europa. La zona interessata è quella del <b>bosco Gorski Kotar</b>, che si trova ne pressi della città adriatica di <b>Rjeka</b>: qui i migranti sono stati sorpresi dagli agenti che <b>hanno aperto il fuoco contro di loro</b>. Dalle agenzie stampa estere si apprende che <b>un migrante sarebbe stato gravemente ferito perché raggiunto al torace da una pallottola</b>. Questa zona di conflitto, cioè il confine tra Slovenia e Croazia, è un punto sensibile per la lotta tra i migranti e i poliziotti, che non di rado si scontrano con chi tenta di <b>superare la linea di confine tra i due Paesi</b>. Ma <b>il ferimento del migrante</b>, come raccontano i media croati, non sarebbe stato <b>volontario</b> da parte dell’agente che ha sparato.</p>
      <h3>Polizia croata spara a dei migranti al confine, la dinamica dei fatti e le dichiarazioni del Ministro dell’Interno croato</h3>
      <p>Le agenzie stampa di Zagabria, come riporta <b><i>Il Messaggero</i></b>, hanno parlato di <b>diciassette migranti</b>. Questi, dopo essere stati sorpresi a vagare illegalmente nei boschi, <b>avrebbero opposto resistenza</b> <b>lanciando pietre e oggetti vari</b> all’indirizzo degli agenti. Per cercare di calmare il caos, uno di loro avrebbe cercato di sparare <b>un colpo di avvertimento in aria</b>: l’agente <b>sarebbe però inciampato</b> e così <b>il proiettile, anziché finire in aria, avrebbe cambiato traiettoria e avrebbe colpito il migrante</b>. Come vedremo adesso, però, pare che si tratti no di uno ma di più proiettili, almeno stando alle dichiarazioni rilasciate da un medico.</p>
      <p><b>Davor Bozinovic</b>, <b>il Ministro dell’Interno della Croazia</b>, <b>ha dichiarato che i migranti in questione stavano cercando di attraversare la Slovenia</b>. Nessuna informazione è stata data sulla loro provenienza né sul loro numero. <b>Il Ministro ha promesso che si indagherà sulla vicenda</b>. La persona ferita è stata trasportata al <b>Centro Ospedaliero clinico di Rijeka</b>. Un medico ha spiegato a <b>Reuters</b> che “<i>Il paziente ha subito un intervento chirurgico urgente, ferito dai proiettili di un’arma da fuoco nella zona del torace e dello stomaco</i>”. <b>L’uomo sarebbe in pericolo di vita</b>.</p>
      <p>
        <i>Maria Mento</i>
      </p>
    </article>
  </body>
</html>