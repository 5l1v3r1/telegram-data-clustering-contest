<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/echase-11-ek-evro-ke-doulevi-se-orichio"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="ΑΠΙΣΤΕΥΤΟ: Ξόδεψε 11 εκ. ευρώ και δουλεύει σε ορυχείο"/>
    <meta property="og:description" content="Ο Μάικλ Κάρολ"/>
  </head>
  <body>
    <article>
      <h1>ΑΠΙΣΤΕΥΤΟ: Ξόδεψε 11 εκ. ευρώ και δουλεύει σε ορυχείο</h1>
      <h2>Ο Μάικλ Κάρολ "εξαφάνισε" μέσα σε 10 χρόνια πάνω από 11 εκατ. ευρώ</h2>
      <address><time datetime="2019-11-19T08:00:00+00:00">19 Nov 2019, 08:00</time> by <a rel="author">Metrosport.gr Team</a></address>
      <p>Μπορεί να στάθηκε πολύ τυχερός, αλλά αυτό δεν ήταν αρκετό για να του εξασφαλίσει μία άνετη ζωή. Ο Μάικλ Κάρολ "εξαφάνισε" μέσα σε 10 χρόνια πάνω από 11 εκατ. ευρώ που κέρδισε στο λαχείο και, πλέον, δουλεύει σε ορυχείο επτά μέρες την εβδομάδα. Ορκίζεται, πάντως, ότι τώρα είναι "πιο ευτυχισμένος τώρα που έχει τη ζωή του πίσω"! Ο Μάικλ αγόρασε έναν λαχνό αξίας 1 λίρας το 2002 όταν ήταν 19 ετών. "Ήταν τα καλύτερα 10 χρόνια της ζωής μου, δεν πήγε κάτι λάθος" δηλώνει στη Mirror. "Δεν θα γύριζα τον χρόνο πίσω. Είμαι πιο ευτυχισμένος που έχω τη ζωή μου πίσω" προσθέτει.</p>
      <p>Σε αυτά τα δέκα χρόνια ξόδεψε όλα του τα λεφτά σε ποτά, ναρκωτικά και σεξ και εμφανίστηκε πάνω από 30 φορές στο δικαστήριο μέσα σε πολυτελή αυτοκίνητα και κρατώντας ένα κουτάκι μπύρας. Επίσης πήρε διαζύγιο όταν η γυναίκα του, Σάντρα Άιτκεν ήταν επτά μηνών έγκυος, αφού πήγε διακοπές με τους φίλους του σε οίκους ανοχής στο Πουέρτο Μπάνους. Με το που κέρδισε το τζάκποτ, έδωσε αμέσως σχεδόν 5 εκατομμύρια, από ένα στη μητέρα του, τη θεία του, την πρώην γυναίκα του και την πρώην πεθερά του. Το 2012 είχε χάσει όλα του τα λεφτά και του είχε απαγορευτεί η είσοδος σε κάθε παμπ κοντά στο σπίτι του.</p>
      <p>Μετακόμισε στη Σκωτία για να κάνει μια νέα αρχή και τώρα είναι εργένης, νοικιάζει ένα μικρό σπίτι και πάει στη δουλειά του με τα πόδια. Αρχικά δούλεψε σε ένα εργοστάσιο μπισκότων, έπειτα σε ένα σφαγείο μέχρι που έκλεισε και τώρα εργάζεται σε ανθρακωρυχείο επτά ημέρες την εβδομάδα. "Οι άνθρωποι με ρωτάνε συχνά πώς αισθάνομαι που έχασα όλα αυτά τα χρήματα. Τους απαντώ ότι δεν τα έχασα, τα ξόδεψα", δήλωσε στη Sun.</p>
      <p><b>Πηγή:</b> Reader.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/simera-kidia-tis-17chronis-ke-tis-mitera-tis-stin-katerini"/>
        <a href="http://www.metrosport.gr/article/thessaloniki-diamartiria-astinomikon-logo-metanasteftikou"/>
        <a href="http://www.metrosport.gr/article/thessaloniki-aftoforo-gia-osous-odigoun-epikindina-ston-periferiako"/>
        <a href="http://www.metrosport.gr/article/keros-pou-tha-epikratisi-stin-thessaloniki-simera-1911"/>
        <a href="http://www.metrosport.gr/article/pini-sok-an-se-piasoun-na-odigis-ipo-tin-epiria-alkool"/>
        <a href="http://www.metrosport.gr/article/thermo-ellinotourkiko-episodio-sto-kastelorizo-vid"/>
      </related>
    </article>
  </body>
</html>