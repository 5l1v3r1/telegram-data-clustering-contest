<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2577457/u-lvovi-vodij-avtobusa-zbiv-59-ricnogo-pisohoda"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T08:15:00+00:00"/>
    <meta property="og:title" content="У Львові водій автобуса збив 59-річного пішохода"/>
    <meta property="og:description" content="ДТП у Львові на вулиці Хуторівка трапилася 18 листопада."/>
  </head>
  <body>
    <article>
      <h1>У Львові водій автобуса збив 59-річного пішохода</h1>
      <address><time datetime="2019-11-19T08:15:00+00:00">19 Nov 2019, 08:15</time> by <a rel="author">Катерина Тополюк</a></address>
      <p>
        <i>У понеділок, 18 листопада, у Львові на вулиці Хуторівка трапилася ДТП. Внаслідок пригоди постраждав пішохід. </i>
      </p>
      <p>Про це повідомили у пресслужбі ГУ Нацполіції Львівщини. </p>
      <p>Як встановили правоохоронці, дорожньо-транспортна пригода сталася близько 20:05. Водій маршрутного автобуса, 57-річний львів’янин, скоїв наїзд на 59-річного пішохода, жителя одного з сіл Пустомитівського району. Внаслідок події пішохід отримав тілесні ушкодження. Відтак, він був госпіталізований у лікарню. </p>
      <p>Наразі поліцейські встановлюють обставини події. А також вирішують питання про відкриття кримінального провадження.</p>
      <p>Нагадаємо, як повідомив кореспондент 032.ua, сьогодні, 19 листопада, на території військової частини на Львівщині у Яворівському районі сталася пожежа. Внаслідок пожежі помер офіцер та є постраждалий. Деталі та фото <a href="https://www.032.ua/news/2577410/vnaslidok-pozezi-u-vijskovij-castini-na-lvivsini-zaginuv-oficer-foto">ТУТ</a>. </p>
      <p>Джерело: <a href="https://lv.npu.gov.ua/news/dtp/najizd-marshrutnogo-avtobusa-na-pishoxoda-u-lvovi-policzejski-vstanovlyuyut-obstavini-podiji/">пресслужба ГУ Нацполіції Львівщини</a></p>
    </article>
  </body>
</html>