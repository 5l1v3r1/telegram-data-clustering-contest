<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/days-of-wonder-annuncia-una-alexa-skill-pensata-per-il-gioco-ticket-to-ride/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="Days of Wonder annuncia una Alexa Skill pensata per il gioco Ticket to Ride | Cultura Pop"/>
    <meta property="og:description" content="Days of Wonder, editore di Ticket to ride, annuncia che a breve verrà rilasciato un pacchetto Alexa Skill pensato appositamente per il gioco campione di incassi nel mondo."/>
  </head>
  <body>
    <article>
      <h1>Days of Wonder annuncia una Alexa Skill pensata per il gioco Ticket to Ride | Cultura Pop</h1>
      <address>
        <time datetime="2019-11-19T08:00:00+00:00">19 Nov 2019, 08:00</time>
      </address>
      <p>Se c’è un metro oggettivo per stabilire il <b>successo di un prodotto</b> questo è sicuramente la sua capacità di <b>trascendere</b> il suo <b>ambiente originale</b> e riversarsi in luoghi e mezzi completamente nuovi o persino impensabili al momento della sua progettazione.</p>
      <p>Non stupisce quindi la notizia che questo destino sia toccato ad uno dei giochi che più ha venduto in assoluto nel mondo: Ticket to Ride. <b>Days of Wonder</b>, editore del prodotto ludico campione di incassi, ha infatti <b>annunciato</b> che a breve Amazon implementerà nel panorama di <b><a href="https://www.tomshw.it/?s=alexa">Alexa</a> Skill</b> dei pacchetti appositamente pensati per permettere all’automa di insegnare e giocare due versioni del famoso gioco: <b><a href="https://toms.it/9ShZV">Ticket To Ride</a> e <a href="https://toms.it/NY8ht">Ticket To Ride Europe</a></b>.</p>
      <figure>
        <img src="https://www.tomshw.it/images/images/2019/11/alexa-ticket-to-ride-63875.768x432.jpg"/>
      </figure>
      <p>Ai giocatori basterà dare il comando ”Alexa, launch Ticket to Ride” (o la variante “Alexa, launch Ticket to Ride Europe”) per essere <b>guidati </b>in un’<b>intera sessione</b> di gioco, partendo dalla fase di set-up fino al termine di una partita.<br/>Non solo: verranno <b>implementati</b> anche una serie di <b>regole passo passo</b> che aiuteranno i neofiti a prendere mano con Ticket to Ride.<br/>Ai giocatori più esperti invece sarà reso possibile <b>personalizzare</b> i <b>parametri</b> delle diverse partite andando ad incidere sul numero di partecipanti, tenere conto dei punti, indicare i percorsi più lunghi e altro ancora.<br/>Questa Alexa Skill avrà anche una funzione di <b>accompagnamento</b> esterno: saranno infatti implementati <b>brani musicali</b> ed <b>effetti sonori</b> pensate appositamente per accompagnarci nel corso della partita.<br/>Ma le <b>novità</b> non finiscono qui: è stato reso noto che con questa new entry, Al<b>e</b>xa potrà anche diventare un<b> giocatore a tutti gli effetti</b> tanto in partite di gruppo quanto in sfide uno contro uno tra macchina ed essere umano.</p>
      <figure>
        <img src="https://www.tomshw.it/images/images/2019/11/alexa-ticket-to-ride-63876.768x432.jpg"/>
      </figure>
      <p>Al momento in cui scriviamo è stato annunciato che questo nuovo pacchetto Alexa Skill verrà localizzato in due lingue, <b>inglese e francese</b>, e verrà commercializzato in<b> USA, Inghilterra e Francia</b>.<br/>Considerando che è solo di pochi giorni fa l’annuncio del rilascio di la <b>Ticket to Ride Map Collection</b>: Italia (+ Giappone), possiamo ragionevolmente sperare che anche il nostro idioma si possa presto aggiungere alle due opzioni attualmente disponibili.</p>
      <blockquote>Non avete ancora giocato a questo nuovo classico dei giochi da tavolo? La scatola base è a <a href="https://toms.it/F9XSS">portata di un click</a> e vi assicurerà mesi e mesi di lungo divertimento.</blockquote>
    </article>
  </body>
</html>