<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/pagosmios-telikos-redbull-bc-one-2019/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T08:00:14+00:00"/>
    <meta property="og:title" content="Παγκόσμιος Τελικός Red Bull BC One 2019"/>
    <meta property="og:description" content="Η 16η διοργάνωση του Red Bull BC One World Final έγινε στην πιο ζωντανή πόλη της Ινδίας. Η Βομβάη αποδείχθηκε ιδανική οικοδέσποινα μιας αξέχαστης 3ημερης γιορτής του Hip Hop με αποκορύφωμα τον εντυπωσιακό Παγκόσμιο Τελικό το περασμένο Σάββατο στο Νational Sports Club της Ινδίας. Πάνω από 70 από τους καλύτερους breakers από 30 χώρες έδωσαν τον καλύτερό τους εαυτό, δημιουργώντας μοναδική ατμόσφαιρα στο dancefloor. Την ημέρα του τελικού στη μάχη των B-Boys ρίχτηκε ο δικός μας Χρήστος Ντέντης a.k.a. B-Boy “Onel”. Ο Έλληνας breaker επικράτησε του Κορεάτη “Heady” στο γύρο των top 16 και πήρε την πρόκριση φτάνοντας στους top 8 καλύτερους breakers του κόσμου."/>
  </head>
  <body>
    <article>
      <h1>Παγκόσμιος Τελικός Red Bull BC One 2019</h1>
      <h2>O Menno &amp; η Kastet κατέκτησαν την πολυπόθητη ζώνη των breakers &amp; o Onel έγραψε ιστορία ως o πρώτος Έλληνας B-Boy που έφτασε στη τελική 8άδα του Παγκόσμιου Τελικού, στη Βομβάη της Ινδίας!</h2>
      <address><time datetime="2019-11-19T08:00:14+00:00">19 Nov 2019, 08:00</time> by <a rel="author">neolaia.gr Team</a></address>
      <p>Η 16η διοργάνωση του Red Bull BC One World Final έγινε στην πιο ζωντανή πόλη της Ινδίας. Η Βομβάη αποδείχθηκε ιδανική οικοδέσποινα μιας αξέχαστης 3ημερης γιορτής του Hip Hop με αποκορύφωμα τον εντυπωσιακό Παγκόσμιο Τελικό το περασμένο Σάββατο στο Νational Sports Club της Ινδίας. Πάνω από 70 από τους καλύτερους breakers από 30 χώρες έδωσαν τον καλύτερό τους εαυτό, δημιουργώντας μοναδική ατμόσφαιρα στο dancefloor. Την ημέρα του τελικού στη μάχη των B-Boys ρίχτηκε ο δικός μας <b>Χρήστος Ντέντης a.k.a. B-Boy “Onel”</b>. Ο Έλληνας breaker επικράτησε του Κορεάτη <b>“Heady”</b> στο γύρο των top 16 και πήρε την πρόκριση φτάνοντας στους top 8 καλύτερους breakers του κόσμου.</p>
      <p>Ο <b>“Menno”</b> από την Ολλανδία κατέκτησε τον τίτλο του παγκόσμιου πρωταθλητή Red Bull BC One, με νίκη επί του Killa Kolya από το Καζακστάν σε έναν συναρπαστικό τελικό. Αυτή είναι η τρίτη φορά που κερδίζει τον τίτλο του πρωταθλητή μετά το 2004 και το 2017. <i>“ Τα battles δεν ήταν εύκολα, παλέψαμε για 3 γύρους και ο αντίπαλός μου Killa Kolya δεν σταμάτησε μόνο εκεί. Είμαι πολύ χαρούμενος και αφιερώνω τη νίκη μου στο παιδί που περιμένω”.</i></p>
      <p>Στον Παγκόσμιο Τελικό του Red Bull BC One B-Girl, η<b> “Kastet”</b> από τη Ρωσία πήρε τον πολυπόθητο τίτλο επικρατώντας της Ayumi από την Ιαπωνία. “Δεν μπορώ να το πιστέψω, είμαι εδώ τώρα, αλλά δεν έχω καταλάβει ακόμα τι έχει γίνει”.</p>
      <p>Παράλληλα, η <b>Σίντι Τάσχος a.k.a. B-Girl “Sidi”</b> -η 20χρονη breaker που αναδείχθηκε νικήτρια στα B-Girl Battles του ελληνικού Last Chance Cypher- έφτασε στις top 16 καλύτερες B-Girls του Last Chance Cypher της Ινδίας, ενώ ο <b>Δημήτρης Γρηγορίου a.k.a. B-Boy “Mighty Jim”</b>, αναμετρήθηκε με άλλα 29 B-Boys καταφέρνοντας να κατακτήσει μια θέση στην 16άδα του Last Chance Cypher.</p>
      <p>Δείτε σε REPLAY τον Παγκόσμιο Τελικό του Red Bull BC One στο <b>Red Bull TV.</b></p>
      <p>
        <b>Σχετικά με το Red Bull BC One</b>
      </p>
      <p>Το Red Bull BC One θεωρείται ο σημαντικότερος one-on-one B-Boy διαγωνισμός στον κόσμο. Κάθε χρόνο χιλιάδες χορευτές διαγωνίζονται σε εθνικούς προκριματικούς (cyphers) για μια πολυπόθητη θέση στο Last Chance Cypher! Εκεί πρέπει να αποδείξουν το ταλέντο και τις ικανότητές τους και να διεκδικήσουν τη μια θέση στον Παγκόσμιο Τελικό του Red Bull BC One. Στο Red Bull BC One World Final διαγωνίζονται 14 προσκεκλημένοι χορευτές που έχουν εξασφαλίσει τη θέση τους βάσει των προηγούμενων εμφανίσεών τους.</p>
      <p>
        <b>Σχετικά με τα B-Boys</b>
      </p>
      <p>To B-Boying ή αλλιώς Break Dance είναι ένα είδος του χορού που περιέχεται στο Street Dance και δημιουργήθηκε στη Νέα Υόρκη από νέους Αφροαμερικανούς και Λατίνους την δεκαετία του 1970. Σύντομα κέρδισε την προσοχή των ΜΜΕ με τη ραγδαία εξάπλωσή του στη Νότια Κορέα, στην Αγγλία, στη Γερμανία, στη Γαλλία, στη Ρωσία και την Ιαπωνία. Το Break dance αποτελείται από τέσσερα βασικά στοιχεία: το toprock, downrock, τα power moves και τα freezes. O χορός αυτός συνήθως συνδέεται με ακούσματα Hip Hop και breakbeats, αλλά οι σύγχρονες τάσεις επιτρέπουν μια ευρεία ποικιλία μουσικής.</p>
      <p>Ένας επαγγελματίας χορευτής ονομάζεται B-Boy ή B-Girl ή breaker.</p>
      <p>To B-Boying έχει διανύσει πολύ δρόμο από τη γέννησή του στο Νότιο Μπρόνξ στα τέλη της δεκαετίας του 1970 μέχρι σήμερα. Πλέον, το πραγματικό νόημα της κουλτούρας του Hip Hop βρίσκεται στη μοναδικότητα της συλλογικής συνείδησης που τη χαρακτηρίζει και σε αυτό που υποστηρίζουν οι περισσότεροι χορευτές: το Hip Hop δεν είναι κάτι που απλά κάνει κάποιος, αλλά κάτι με το οποίο ζει.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/gntm-2-auti-i-kopela-apohorise-apo-to-pexnidi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/19/pagosmios-telikos-redbull-bc-one-2019/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/the-crown-antidraseis-gia-tin-anaparastasi0tis-vasilissas-elissavet/"/>
        <a href="https://neolaia.gr/2019/11/18/bad-things-deite-to-neo-video-clio-ton-the-sexy-christians/"/>
        <a href="https://neolaia.gr/2019/11/18/the-butterfly-effect-ena-triimero-afieromeno-ston-ethelodismo-ke-tin-koinoniki-prosfora/"/>
      </related>
    </article>
  </body>
</html>