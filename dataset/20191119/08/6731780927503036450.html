<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/mose-alitalia-ilva-periodo-nero-italia/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T08:53:03+00:00"/>
    <meta property="og:title" content="Mose, Alitalia e Ilva, periodo nero per l’Italia: “Dovremmo vergognarci”"/>
    <meta property="og:description" content="I danni causati dalla marea a Venezia sottolineano l’assurdità di un progetto pendente da 30 anni, il Mose. In Italia perà pesano anche Ilva e Alitalia. La scorsa settimana Venezia ha rischiato il collasso. L’innalzamento della marea sino a 1987 cm ha causato l’allagamento di gran parte degli edifici storici (specialmente della Basilica di San …"/>
  </head>
  <body>
    <article>
      <h1>Mose, Alitalia e Ilva, periodo nero per l’Italia: “Dovremmo vergognarci”</h1>
      <address><time datetime="2019-11-19T08:53:03+00:00">19 Nov 2019, 08:53</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Screenshot-709.jpg"/>
        <figcaption>Screenshot video</figcaption>
      </figure>
      <p>
        <b>I danni causati dalla marea a Venezia sottolineano l’assurdità di un progetto pendente da 30 anni, il Mose. In Italia perà pesano anche Ilva e Alitalia.</b>
      </p>
      <p>La scorsa settimana <b>Venezia</b> ha rischiato il collasso. L’innalzamento della marea sino a 1987 cm ha causato l’allagamento di gran parte degli edifici storici (specialmente della <b><a href="https://www.viagginews.com/2019/11/13/venezia-danni-basilica-san-marco-video/">Basilica di San Marco</a></b>), tra cui anche il palazzo del consiglio regionale, ma anche e soprattutto la <b><a href="https://www.viagginews.com/2019/11/13/venezia-allarme-acqua-alta-morta-persona/">morte di due persone</a></b>. Dopo l’accaduto si è alzato un grido di dolore e indignazione dalla città veneta, dove si chiede giustamente il completamento del <b><a href="https://www.viagginews.com/2019/11/13/mose-che-cos-e-come-funziona/">Mose</a></b>. Il progetto è stato varato nel 1994 e doveva essere completato entro il 1997, ma nel 2019 ancora non si intravede la fine dei lavori.</p>
      <p>Il drammatico scenario di Venezia emerge in un periodo già sufficientemente complicato. Da un lato ci sono i problemi finanziari di <a href="https://www.viagginews.com/2019/05/16/ryanair-alitalia-aiuto-salvataggio/"><b>Alitalia</b></a>, compagnia di bandiera che fatica a tornare competitiva nel mercato nonostante gli interventi del governo. Dall’altro c’è la grana <b><a href="https://www.viagginews.com/2019/11/05/ilva-taranto-che-cos-e/">Ilva</a></b>: l’impianto era stato ceduto lo scorso anno al colosso <a href="https://www.viagginews.com/2019/11/13/arcelormittal-che-cos-e/"><b>Arcelor</b> Mittal</a>, il quale ha deciso di rescindere il contratto a causa della mancanza di uno scudo sui danni ambientali.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Mose, Alitalia, Ilva, il Bel Paese dovrebbe vergognarsi?</h3>
      <figure>
        <img src="https://www.viagginews.com/wp-content/uploads/2018/02/GettyImages-905104334-iloveimg-compressed.jpg"/>
        <figcaption>(FILIPPO MONTEFORTE/AFP/Getty Images)</figcaption>
      </figure>
      <p>Sebbene si tratti di tre questioni totalmente differenti tra loro, insieme compongono uno specchio delle difficoltà italiane nella gestione del Paese. Su un pezzo pubblicato nel sito di notizie online ‘<b>Affari Italian</b>i’, il redattore evidenzia le colpe della politica in queste tre situazioni. Sul Mose scrive ad esempio: “Ma in quale altro paese al mondo può’ succedere che un’opera di ingegneria idraulica unica al mondo come il Mose iniziato nel 1992…dopo quasi 40 anni,con quasi 6 miliardi di euro spesi, non lire, tra lavori e tangenti, ancora non sia finita?”.</p>
      <p>Secondo il redattore il problema di <b>Alitalia</b> sarebbe l’ingente numero di dipendenti, fattore che impedisce ad altre aziende private di aiutare la compagnia di bandiera. Infine sull’<b>Ilva</b> la colpa ricadrebbe sullo scorso governo e sulla decisione di togliere lo scudo. Tutte e tre le situazione sarebbero dunque lo specchio di un’incapacità gestionale conclamata all’estero. Ma la colpa sarebbe anche di tutti gli <b>italiani</b>: “l’unica cosa che serve dire è che tutti, noi italiani per svariati motivi, siamo tutti colpevoli e dovremmo vergognarci per avere nel tempo : posto il nostro futuro nelle mani di politici interessati solo a se stessi, di amministratori a dir poco incapaci, di sindacati che non sono stati in grado di fare pienamente il proprio lavoro, che sarebbe quello di tutelare i propri tesserati”.</p>
      <figure>
        <img src="https://www.viagginews.com/wp-content/uploads/2019/11/Ilva.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/luis-enrique-spagna-ct-morte-della-figlia-rivolta/"/>
        <a href="https://www.viagginews.com/2019/11/19/serena-grandi-volto-insanguinato-cosa-successo-video/"/>
        <a href="https://www.viagginews.com/2019/11/19/polmoni-carbonizzati-immagine-spot-contro-fumo/"/>
      </related>
    </article>
  </body>
</html>