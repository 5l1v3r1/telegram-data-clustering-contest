<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/nepotul-lui-gigi-becali-vasile-geambazi-a-ajuns-la-dna-unde-va-fi-audiat-in-calitate-de-suspect.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T08:02:22+00:00"/>
    <meta property="og:title" content="Nepotul lui Gigi Becali, Vasile Geambazi, a ajuns la DNA unde va fi audiat în calitate de suspect într-o afacere imobiliară cu un teren supraevaluat"/>
    <meta property="og:description" content="Nepotul lui Gigi Becali, Vasile Geambazi, a ajuns, marți dimineață, la DNA pentru a fi audiat în calitate de suspect, într-un dosar referitor la o afacere"/>
  </head>
  <body>
    <article>
      <h1> Nepotul lui Gigi Becali, Vasile Geambazi, a ajuns la DNA unde va fi audiat în calitate de suspect într-o afacere imobiliară cu un teren supraevaluat </h1>
      <address><time datetime="2019-11-19T08:02:22+00:00">19 Nov 2019, 08:02</time> by <a rel="author">Ana Popescu, Alin Ionescu</a></address>
      <p>Nepotul lui Gigi Becali, Vasile Geambazi, a ajuns, marți dimineață, la DNA pentru a fi audiat în calitate de suspect, într-un dosar referitor la o afacere imobiliară. În acest dosar, corpul de control al premierului a făcut o plângere penală, miza fiind un teren din Voluntari. Statul a ajuns sa plateasca 60 mil. euro pentru un teren vandut cu un milion.</p>
      <p>
        <b>Context</b>
      </p>
      <p>Gigi Becali a cumparat un teren de 21 de hectare in comuna Voluntari, in anul 2006. Nu l-a pastrat mult si l-a vandut nepotului sau, Vasile Geambazi, cu un milion de euro. Intre cei doi a avut loc un schimb de cesionari si imputerniciri care, la final, s-a incheiat cu Geambazi proprietar al terenului si cu Gigi Becali imputernicit sa ceara de la ANRP despagubiri pentru acel teren, pe motiv ca nu il putea folosi, transmite site-ul știrileprotv.ro</p>
      <p>S-a facut o evaluare conform careia terenul valora 20 de milioane de euro. ANRP nu a vrut sa plateasca, pentru ca activitatea sa era blocata. Asa ca proprietarul Vasile Geambazi a dat in judecata statul. Ba mai mult, a adus o noua evaluare din care reiesea ca parcela valora de acum 60 de milioane de euro.</p>
      <p>El a depus plangerea la Curtea de Apel Bucuresti. Magistratii au fost foarte prompti si in doar doua luni au stabilit termen de judecata, iar intr-o singura infatisare au si luat decizia: Geambazi sa primeasca 60 de milioane de euro. Insa Comisia Centrala pentru Stabilirea Despagubirilor a contestat decizia la Inalta Curte de Casatie si Justitie. Le-a fost respinsa cererea, asa ca decizia Curtii de Apel a ramas in picioare. Definitiv.</p>
    </article>
  </body>
</html>