<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/zelenskyj-rozpoviv-shho-naspravdi-proponuvala-tymoshenko/"/>
    <meta property="og:site_name" content="Рубрика"/>
    <meta property="article:published_time" content="2019-11-19T08:55:06+00:00"/>
    <meta property="og:title" content="&quot;Зараз їй просто не дають &quot;солоденького&quot;: Зеленський розповів, що насправді пропонувала Тимошенко"/>
    <meta property="og:description" content="Є дуже давня українська традиція. Раз на 5 років Юлія Володимирівна Тимошенко йде в опозицію до чинного Президента, імітуючи турботу про народ. Про це пише президент України Володимир Зеленський у своєму Телеграм-каналі. “Вчора подивився “Свободу слова” на ICTV. Там Юлія Володимирівна розповідала, що пропонувала нам нових людей на різні посади. Людей, які “принесуть інвестиції”. Хотів […]"/>
  </head>
  <body>
    <article>
      <h1>"Зараз їй просто не дають "солоденького": Зеленський розповів, що насправді пропонувала Тимошенко</h1>
      <address><time datetime="2019-11-19T08:55:06+00:00">19 Nov 2019, 08:55</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/2019-10-16T102620Z_1663368724_RC1B28841D30_RTRMADP_3_LATVIA-UKRAINE-860x580-c-1.jpg"/>
      </figure>
      <p>Фото Reuters<br/><b><b>Є дуже давня українська традиція. Раз на 5 років Юлія Володимирівна Тимошенко йде в опозицію до чинного Президента, імітуючи турботу про народ.</b></b></p>
      <p>Про це пише президент України Володимир Зеленський у своєму <a href="https://t.me/V_Zelenskiy_official/129">Телеграм-каналі</a>.</p>
      <p>“Вчора подивився “Свободу слова” на ICTV. Там Юлія Володимирівна розповідала, що пропонувала нам нових людей на різні посади. Людей, які “принесуть інвестиції”.</p>
      <p>Хотів би, щоб усі ми були чесними до кінця. Так, Юлія Володимирівна справді пропонувала. Вона принесла список своїх людей для призначення на “солодкі” місця. А натомість обіцяла протягом року голосувати за всі закони разом зі “Слугою Народу” у Верховній Раді. Звісно, ми відмовили. Адже епоха договірняків скінчилася назавжди.</p>
      <p>Але подивіться, який гарний вигляд має зараз “опозиція”. Така фігура! А знаєте, чому? Тому що зараз їй просто не дають “солоденького”, – написав Зеленський.</p>
      <p>Раніше повідомлялося, що <a href="https://rubryka.com/2019/11/13/batkivshhyna-perejshla-v-opozytsiyu-tomu-shho-zelenskyj-perejshov-vsi-chervoni-liniyi/">“Батьківщина” перейшла в опозицію, тому що “Зеленський перейшов всі червоні лінії”.</a></p>
    </article>
  </body>
</html>