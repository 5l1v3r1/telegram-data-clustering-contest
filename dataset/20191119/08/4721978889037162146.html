<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718709/evento-speciale-apple-2-dicembre"/>
    <meta property="og:site_name" content="iPhone Italia"/>
    <meta property="article:published_time" content="2019-11-19T08:02:51+00:00"/>
    <meta property="og:title" content="Apple terrà un evento speciale il prossimo 2 dicembre!"/>
    <meta property="og:description" content="Apple ha annunciato un evento speciale per il prossimo 2 dicembre a New York che metterà in mostra le migliori app e giochi del 2019."/>
  </head>
  <body>
    <article>
      <h1>Apple terrà un evento speciale il prossimo 2 dicembre!</h1>
      <address>
        <time datetime="2019-11-19T08:02:51+00:00">19 Nov 2019, 08:02</time>
      </address>
      <p>Apple ha annunciato uno speciale evento per il prossimo 2 dicembre a New York che metterà in mostra le migliori app e giochi del 2019. Non è chiaro se Apple annuncerà anche altro, oltre ai premi per gli sviluppatori.</p>
      <p>L’evento a sorpresa si terrà tra sole due settimane a New York. Curiosamente, sembra che l’evento sarà solo dedicato alla <b>premiazione delle migliori app e giochi dell’App Store nel 2019</b>. Nell’invito all’evento, Apple ha utilizzato lo slogan: “<i>Amato da milioni di persone. Creato dai migliori.</i>”</p>
      <p>Apple normalmente trasmette in streaming i suoi eventi, ma al momento non è noto se anche questo evento verrà trasmesso in diretta. <a href="https://www.apple.com/apple-events/">La pagina</a> riguardante gli Eventi speciali di Apple, infatti, non include alcuna informazione sull’evento di dicembre al momento.</p>
      <p>La parte più interessante di tutto ciò è che <b>è la prima volta</b> che Apple terrà un evento dal vivo dedicato solo ad app e giochi, e diventa ancora più interessante visto che invece ha deciso di saltare l’evento di ottobre e ha lanciato <a href="https://www.iphoneitalia.com/716815/airpods-pro">AirPods Pro</a> e il <a href="https://mac.iphoneitalia.com/107673/caratteristiche-macbook-pro-16">MacBook Pro</a> da 16 pollici con semplici comunicati stampa.</p>
      <p>Sembra molto improbabile, ma Apple potrebbe anche stupire tutti con la “<i>One more thing…</i>” all’evento come sorpresa per le vacanze natalizie, magari <a href="https://www.iphoneitalia.com/706645/apple-tag-accessorio-tile-ios-13">annunciando AirTag</a>?</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>