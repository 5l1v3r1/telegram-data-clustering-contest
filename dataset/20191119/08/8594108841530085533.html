<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/microsoft-oznamuje-personalne-zmeny-vo-vedeni-spolocnosti/264297"/>
    <meta property="og:site_name" content="touchIT"/>
    <meta property="article:published_time" content="2019-11-19T08:22:06+00:00"/>
    <meta property="og:title" content="Microsoft oznamuje personálne zmeny vo vedení spoločnosti"/>
    <meta property="og:description" content="V Microsofte nastali viaceré personálne zmeny, prinášame ich prehľad Lenka Axlerová, riaditeľka pre sektor verejnej správy v spoločnosti Microsoft Česká republika a Slovensko Novou riaditeľkou"/>
  </head>
  <body>
    <article>
      <h1>Microsoft oznamuje personálne zmeny vo vedení spoločnosti</h1>
      <address><time datetime="2019-11-19T08:22:06+00:00">19 Nov 2019, 08:22</time> by <a rel="author">redakcia touchIT</a></address>
      <p>
        <b>V Microsofte nastali viaceré personálne zmeny, prinášame ich prehľad</b>
      </p>
      <p>
        <b>Lenka Axlerová, riaditeľka pre sektor verejnej správy v spoločnosti Microsoft Česká republika a Slovensko</b>
      </p>
      <figure>
        <img src="https://touchit.sk/wp-content/uploads/2019/11/Lenka-Axlerova_nowat-200x300.jpg"/>
      </figure>
      <p>Novou riaditeľkou Microsoftu pre sektor verejnej správy sa s platnosťou od septembra 2019 stala Lenka Axlerová. V novej úlohe sa zameria na rozvoj spolupráce a obchodných príležitostí v sektore štátnej správy, samosprávy, zdravotníctva a školstva.</p>
      <p>Lenka Axlerová má dlhoročné skúsenosti s prácou pre verejný sektor v regióne strednej a východnej Európy. Predtým pôsobila v spoločnosti PricewaterhouseCoopers a pomáhala zákazníkom s vytváraním stratégií, nastavovaním a zlepšovaním interných procesov, s finančnými kalkuláciami a so zaistením súladu s legislatívnymi požiadavkami.</p>
      <p>Lenka Axlerová vyštudovala Vysokú školu ekonomickú v Prahe, získala titul Master in International Management v európskom programe CEMS a je držiteľkou Advanced Diploma in Management Accounting z Chartered Institute of Management Accountants. Svoj voľný čas venuje rodine, rada cvičí jogu a športuje.</p>
      <p>
        <b>Klára Žižková, riaditeľka ľudských zdrojov v spoločnosti Microsoft Česká republika a Slovensko</b>
      </p>
      <figure>
        <img src="https://touchit.sk/wp-content/uploads/2019/11/Klara_Zizkova_nowat-200x300.jpg"/>
      </figure>
      <p>Riaditeľkou ľudských zdrojov sa od septembra 2019 stala Klára Žižková. Zo svojej pozície je zodpovedná za všetky personálne aktivity spoločnosti.</p>
      <p>Do Microsoftu prišla zo spoločnosti Danone, kde pôsobila v úlohe riaditeľky pre rozvoj talentov v rámci európskeho regiónu. Ešte predtým, ako vedúca HR pre oblasť východnej Európy, pomohla etablovať a stabilizovať zdieľané služby HR pre Danone v tomto regióne. Pred Danone Klára pracovala v spoločnosti British American Tobacco. Svoju kariéru začínala v oblasti komunikácie a korporátnych záležitostí, avšak potom našla svoju vášeň v HR.</p>
      <p>Klára Žižková vyštudovala Karlovu univerzitu v Prahe, odbor anglický a dánsky jazyk a literatúra. Vo voľnom čase sa venuje rodine, rada lyžuje a trávi čas v prírode.</p>
      <p>
        <b>Dalibor Kačmář, riaditeľ pre technické štandardy v spoločnosti Microsoft Česká republika a Slovensko</b>
      </p>
      <figure>
        <img src="https://touchit.sk/wp-content/uploads/2019/11/Dalibor_Kacmar_nowat.jpg"/>
      </figure>
      <p>Od novembra 2019 sa novým riaditeľom pre technické štandardy stáva Dalibor Kačmář. Vo svojej úlohe bude zodpovedný za vytváranie technologickej vízie Microsoftu na českom a slovenskom trhu, najmä v oblasti cloudu, digitálnej transformácie, kybernetickej bezpečnosti a otvorených dát.</p>
      <p>Dalibor pracuje v spoločnosti Microsoft už od roku 2003, naposledy pôsobil v úlohe riaditeľa partnerskej siete a predtým v úlohe manažéra divízie Cloud + Enterprise. Je zakladateľom iniciatívy Partneri vo vzdelávaní, pôsobil v divízii vývoja ako akademický evanjelista a potom ako špecialista na platformové stratégie. Predtým, než prišiel do spoločnosti Microsoft, vyučoval informatiku na mnohých univerzitách v Českej republike, USA a vo Fínsku a tiež externe pracoval ako regionálny riaditeľ programu Microsoft Developer Network.</p>
      <p>Vo svojom voľnom čase sa venuje rodine, jazde na bicykli, lyžovanie a skialpinizmu, CrossFitu, ale aj klasickej gitare.</p>
      <p>
        <b>Ladislav Možný, obchodný a marketingový riaditeľ v spoločnosti Microsoft Česká republika a Slovensko</b>
      </p>
      <figure>
        <img src="https://touchit.sk/wp-content/uploads/2019/11/Ladislav-Mozny_nowat-200x300.jpg"/>
      </figure>
      <p>Novým obchodným a marketingovým riaditeľom českej a slovenskej pobočky spoločnosti Microsoft sa s platnosťou od 1. novembra 2019 stáva Ladislav Možný. Vo svojej úlohe bude zodpovedný za riadenie krátkodobej i dlhodobej marketingovej a obchodnej stratégie spoločnosti s cieľom maximálne podporiť a rozšíriť partnerskú a zákaznícku sieť naprieč oboma trhmi. Bude pomáhať aj s realizáciou stratégie Microsoftu v oblasti digitálnej transformácie, a to tak smerom dovnútra firmy, ako i k trhu ako takému.</p>
      <p>Do Microsoftu Ladislav prichádza zo spoločnosti Vodafone, kde bol zodpovedný za obchod a marketing pre segment menších a stredných firiem. Ešte predtým pracoval v spoločnostiach T-Mobile a AXA Insurance Company. Viedol tiež celofiremné projekty, ako sú frekvencie aukcií, akvizície spoločností alebo implementácia</p>
      <related>
        <h4>Súvisiace články</h4>
        <a href="https://touchit.sk/stedre-rozmery-vykonne-funkcie-mmd-predstavuje-novy-super-siroky-monitor-philips-439p9h/264324"/>
        <a href="https://touchit.sk/nie-je-vo-vasej-obci-bezplatna-wifi-otvorili-sme-sieste-kolo-dopytovej-vyzvy-k-dispozicii-je-este-53-miliona-eur/264317"/>
        <a href="https://touchit.sk/financne-rozhodnutia-slovakov-riadi-rodina-a-priatelia/264302"/>
      </related>
    </article>
  </body>
</html>