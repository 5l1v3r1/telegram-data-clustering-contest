<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/rinok-zemli-chi-zmozhut-rosiyani-kupiti-ukrajinsku-zemlyu-novini-ukrajini-50054325.html"/>
    <meta property="og:site_name" content="НВ"/>
    <meta property="article:published_time" content="2019-11-19T08:30:00+00:00"/>
    <meta property="og:title" content="У Зеленського розповіли, чи зможуть росіяни купувати українську землю"/>
    <meta property="og:description" content="Уповноважений з земельних питань Роман Лещенко розповів про правила допуску іноземців до ринку землі та механізм спецконфіскаціі на користь держави."/>
  </head>
  <body>
    <article>
      <h1>У Зеленського розповіли, чи зможуть росіяни купувати українську землю</h1>
      <h2>Уповноважений з земельних питань Роман Лещенко розповів про правила допуску іноземців до ринку землі та механізм спецконфіскаціі на користь держави.</h2>
      <address>
        <time datetime="2019-11-19T08:30:00+00:00">19 Nov 2019, 08:30</time>
      </address>
      <p>Росіяни не будуть мати право на покупку українських сільськогосподарських земель після зняття земельного мораторію, розповів уповноважений Зеленського із земельних питань Роман Лещенко в інтерв'ю Інтерфакс-Україна.</p>
      <p>«У законі буде чітко прописано, в перехідних положеннях, що питання про допуск іноземців (до ринку землі - НВ Бізнес) тільки через всеукраїнський референдум. До цього моменту - ніяких іноземців. Росіяни в принципі не обговорюються. Це країна-агресор, вони ні в якому разі не будуть купувати землю», - заявив Лещенко.</p>
      <p>Також він додав, що якщо серед засновників українських компаній, що купують сільгосп землю, будуть виявлені громадяни РФ, буде застосований механізм спецконфіскаціі на користь держави.</p>
      <p>Читайте також:<br/><a href="https://nv.ua/ukr/biz/economics/referendum-rinok-zemli-ne-ranishe-2024-novini-ukrajini-50053652.html">&amp;nbspРеферендум щодо ринку землі та продажу іноземцям відбудеться не раніше 2024 року — Разумков</a></p>
      <p>«У законі ця санкційна норма буде чітко прописана», - запевнив уповноважений Зеленського.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/economics/chorniy-rinok-zemli-shcho-ce-novini-ukrajini-50053873.html">Мораторій на продаж землі породжує «чорний» ринок — уповноважений президента</a>
        </li>
        <li>
          <a href="https://nv.ua/ukr/ukraine/politics/rinok-zemli-timoshenko-blokuye-zakon-novini-ukrajini-50054184.html">Тимошенко через КСУ хоче заблокувати запуск ринку землі</a>
        </li>
      </ul>
      <p>Засновниками компаній, що мають право на купівлю української землі, можуть бути тільки мешканці та країни громадяни України, які не мають подвійного громадянства.</p>
      <p>«У нас будуть прямі корпоративні відносини. Тобто не офшор на Кіпрі, потім ще один офшор, а потім якась особа буде засновником. Ми це робимо для того, щоб була прозора структура власності юридичних осіб», - додав Лещенко.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/180/original/36f26ea4f071e18eb7d6c85486e6d0d1.png?stamp=1&amp;q=85&amp;w=115"/>
      </figure>
      <p>Іван Компан<br/>Як заробити на земельній реформі</p>
      <p>Нагадаємо, що Верховна Рада на засіданні 13 листопада підтримала в першому читанні законопроект № 2178-10 про <a href="https://nv.ua/ukr/biz/economics/rinok-zemli-z-1-zhovtnya-rada-priynyala-zakonoproekt-pro-zemelnu-reformu-v-pershomu-chitanni-novini-ukrajini-50053274.htmlhttp:/w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10">введення ринку землі</a> .</p>
      <p>Набувати права власності на земельні ділянки сільськогосподарського призначення зможуть громадяни України, юридичні особи України, створені відповідно до українського законодавства, територіальні громади та держава. Іноземці та особи без громадянства можуть набувати права власності на земельні ділянки сільськогосподарського призначення в порядку спадкування за законом, але зобов'язані здійснити їх відчуження протягом одного року з дня набуття права власності.</p>
    </article>
  </body>
</html>