<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/ken-block-vyrazil-do-ciny-hoonitruckem-ted-pokreslil-i-99-zatacek-brany-do-nebes"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-19T08:30:00+00:00"/>
    <meta property="og:title" content="Ken Block vyrazil do Číny. Hoonitruckem teď pokreslil i 99 zatáček Brány do nebes"/>
    <meta property="og:description" content="Po Volkswagenu vyrazil na klikatou horskou cestu v Číně i Ken Block. Jízdu ale samozřejmě pojal svým specifickým stylem."/>
  </head>
  <body>
    <article>
      <h1>Ken Block vyrazil do Číny. Hoonitruckem teď pokreslil i 99 zatáček Brány do nebes</h1>
      <h2>Po Volkswagenu vyrazil na klikatou horskou cestu v Číně i Ken Block. Jízdu ale samozřejmě pojal svým specifickým stylem.</h2>
      <address><time datetime="2019-11-19T08:30:00+00:00">19 Nov 2019, 08:30</time> by <a rel="author">Daniel Fuglevič</a></address>
      <p>Takzvaná „Brána do nebes“, neboli čínská silnice Tianmen Shan Big Gate Road na úpatí hory Tianmen, se v poslední době těší pořádnému mezinárodnímu zájmu. Poté, co na místě <a href="https://www.autorevue.cz/vw-zverejnil-zabery-z-jizdy-idr-v-cine-takovou-rychlost-si-predstavite-jen-stezi">stanovil rekordní čas</a> Volkswagen se svým placatým elektrickým speciálem ID.R, se na místo vydal i populární „palič pneumatik“ Ken Block, aby ukázal své řemeslo.</p>
      <p>Zatímco VW ID.R ujel 10,906 km dlouhý úsek s 99 zatáčkami za 7 minut a 38,585 vteřiny, v případě jízdy amerického showmana samozřejmě nikdo čas neměřil. Hlavním úkolem bylo silnici klasicky pomalovat v Blockově stylu, tím myslíme čárami od pneumatik jeho speciálního „Hoonitrucku“.</p>
      <related>
        <a href="https://www.autorevue.cz/vw-zverejnil-zabery-z-jizdy-idr-v-cine-takovou-rychlost-si-predstavite-jen-stezi"/>
      </related>
      <p>Rozsáhle upravený Ford F-150 z roku 1977 se nám již představil v desátém dílu známé série Gymkhana. Svých 914 koní (672 kW) řádně využil také na čínské silnici, kde snad jediná zatáčka nepřišla nazmar Blockovu „bokování“.</p>
      <p>Střih je klasicky perfektní, nešetřilo se opět GoPro kamerami pro netradiční záběry, drony zajistily epická panoráma a ozvěnu vytočeného 3,5litrového twin-turbo šestiválce, který byste našli v závodním Fordu GT, asi netřeba více rozebírat. Prostě standardně skvělá produkce od Hoonigan Media Machine.</p>
      <figure>
        <iframe src="https://www.youtube.com/embed/ZX2uXBMkO8U" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/hyundai-i30-1-4i-a-i20-1-25i-kdyz-mate-limit-tri-sta-132150"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
      </related>
    </article>
  </body>
</html>