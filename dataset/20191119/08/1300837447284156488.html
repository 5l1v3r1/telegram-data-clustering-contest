<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/software_app/2019/11/19/facebook-piu-foto-nel-flusso-di-notizie_2dd82cb3-8a57-4c6f-84a2-becc80e2feb4.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T08:39:40+00:00"/>
    <meta property="og:title" content="Facebook come Instagram, più foto nel flusso di notizie"/>
    <meta property="og:description" content="Esperimento condotto a ottobre, confermato dal social (ANSA)"/>
  </head>
  <body>
    <article>
      <h1>Facebook come Instagram, più foto nel flusso di notizie</h1>
      <h2>Esperimento a ottobre, confermato dal social</h2>
      <address><time datetime="2019-11-19T08:39:40+00:00">19 Nov 2019, 08:39</time> by <a rel="author">Redazione ANSA</a></address>
      <p>Facebook vuole avvicinarci sempre di più a Instagram: sta testando una nuova funzione che renderebbe il suo flusso di notizie molto più concentrato sulle foto degli utenti. L'opzione, che si chiama Foto Popolari, è stata individuata dal sito TechCrunch che ha chiesto e ricevuto conferma dell'esperimento da un portavoce della società di Mark Zuckerberg.</p>
      <p>Con l'opzione Foto popolari, invece di visualizzare il classico flusso di notizie, si vedrebbero soltanto foto e didascalie. La funzione si attiverebbe automaticamente quando si tocca una immagine per visualizzarla a schermo intero.</p>
      <p>La novità dovrebbe essere accessibile da un'apposita sezione su Facebook. Il social network ha confermato a TechCrunch che ha eseguito un piccolo test a ottobre, che ora si è concluso, e porterà avanti altri esperimenti in futuro. Al momento la piattaforma ha una funzione simile per i video: se si clicca su un filmato di sport, ad esempio, Facebook mostra altri video attinenti.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>