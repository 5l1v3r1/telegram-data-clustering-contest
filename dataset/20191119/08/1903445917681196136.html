<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53182/uj-half-life-jatekon-dolgozik-a-valve"/>
    <meta property="og:site_name" content="PlayDome"/>
    <meta property="article:published_time" content="2019-11-19T08:49:00+00:00"/>
    <meta property="og:title" content="Új Half-Life játékon dolgozik a Valve"/>
    <meta property="og:description" content="De nem a várva várt Half-Life 3 az, hanem az Alyx VR-játék."/>
  </head>
  <body>
    <article>
      <h1>Új Half-Life játékon dolgozik a Valve</h1>
      <h2>De nem a várva várt Half-Life 3 az, hanem az Alyx VR-játék.</h2>
      <address><time datetime="2019-11-19T08:49:00+00:00">19 Nov 2019, 08:49</time> by <a rel="author">Dino</a></address>
      <p>A Valve <a href="https://twitter.com/valvesoftware">hivatalos Twitter-oldalának</a> pár órája felkerült első - és jelenleg egyetlen - bejegyzése egy vadonatúj <i>Half-Life</i> játékot takar - azonban nem a sokak által hosszú évek óta várt Half-Life 3-ról van szó.</p>
      <p>Mindössze annyi derül ki a postból, hogy csütörtökön, itthoni idő szerint este 7 órakor fogják felfedni a készülő VR játékukat, a <b>Half-Life: Alyx</b>ot, amely a kép tanúsága szerint SteamVR platformra fog megjelenni.</p>
      <p>A "Half-Life 3 confirmed" pillanat tehát ezúttal se jött el, helyette a VR-ra nyitott rajongók kaphatnak majd egy újabb fejezetet - trilógiára mondjuk jobb, ha nem számítanak ők sem... ■</p>
    </article>
  </body>
</html>