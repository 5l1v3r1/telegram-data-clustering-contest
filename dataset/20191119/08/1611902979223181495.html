<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/znowu-iskrzy-na-linii-kaczynski-rydzyk-czlowiek-ojca-dyrektora-zaatakowal-protegowana-prezesa/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T08:20:05+00:00"/>
    <meta property="og:title" content="Znowu iskrzy na linii Kaczyński – Rydzyk. Człowiek ojca dyrektora zaatakował protegowaną prezesa"/>
    <meta property="og:description" content="Środowiska kościelno-prawicowe są zawiedzione, że PiS rządzący od kilku lat, unika wprowadzenia zakazu przerywania ciąży w przypadku wad płodu. Głos w tej sprawie zabrał były europoseł PiS, związany ze środowiskiem Radia Maryja, który skrytykował postawę rządzącej partii."/>
  </head>
  <body>
    <article>
      <h1>Znowu iskrzy na linii Kaczyński – Rydzyk. Człowiek ojca dyrektora zaatakował protegowaną prezesa</h1>
      <address><time datetime="2019-11-19T08:20:05+00:00">19 Nov 2019, 08:20</time> by <a rel="author" href="https://nczas.com/author/wt/" target="_blank">WT</a></address>
      <p>
        <b>Środowiska kościelno-prawicowe są zawiedzione, że PiS rządzący od kilku lat, unika wprowadzenia zakazu przerywania ciąży w przypadku wad płodu. Głos w tej sprawie zabrał były europoseł PiS, związany ze środowiskiem Radia Maryja, który skrytykował postawę rządzącej partii.</b>
      </p>
      <p>Prof. Mirosław Piotrowicz skrytykował także panią prezes Trybunału Konstytucyjnego Julię Przyłębską, którą Jarosław Kaczyński nazwał jakiś czas temu „towarzyskim odkryciem”.</p>
      <p>Profesor zabrał w tej sprawie głos w Radio Maryja:</p>
      <p>
        <i>„A miało być lepiej. Przecież od czterech lat w Polsce rządzi PiS, który właśnie rozpoczął kolejną czterolatkę. W miniony wtorek, po zaprzysiężeniu nowego Sejmu, automatycznie upadł wniosek poselski, który od dwóch lat leżał w TK (…) TK miał rozstrzygnąć, czy obowiązujące dzisiaj prawo aborcyjne pozwalające przerywanie ciąży, gdy płód jest poważnie uszkodzony (…) jest zgodne z konstytucją (…) Namaszczona przez tzw. dobrą zmianę prezes TK Julia Przyłębska – zdaniem wielu – celowo kluczyła i odciągała w czasie rozpatrzenie wniosków w sprawie życia. Musiała wiedzieć, chociażby z mediów, że wszystkie wnioski poselskie tracą swoją ważność wraz z końcem kadencji Sejmu. I tak się stało. Wniosek upadł”.</i>
      </p>
      <p>Następnie ostro zaatakował prezes i prezesa.</p>
      <p>
        <i>„Dość przypomnieć, że liczba wydawanych przez TK orzeczeń za prezesury Julii Przyłębskiej znacząco spadła. .. Z jednej strony to pewnie nieudolność, z drugiej nie możemy wykluczyć celowej obstrukcji jak w przypadku wspomnianego wniosku posłów w sprawie aborcji eugenicznej. Pani prezes zablokowała de facto procedowanie w sprawie życia dzieci nienarodzonych, gdyż – jak argumentowano w jednym z artykułów prasowych – tak miała odczytywać intencje kierownictwa PiS (…) Kilka miesięcy temu prezes PiS Jarosław Kaczyński wyjawił, że Julia Przyłębska, prezes TK, jest jego odkryciem towarzyskim ostatnich lat, i że bardzo lubi u niej bywać. W trakcie takich spotkań można przecież odczytać intencje kierownictwa PiS”.</i>
      </p>
      <p>Gwoli sprawiedliwości trzeba przypomnieć, że była już próba zmiany ustawy w kierunku zgodnym ze stanowiskiem środowiska Radia Maryja, ale protest przeciwników tych zmian był tak silny, że PiS wolał odstąpić od procedowania tego projektu w Sejmie ze względu na możliwość utraty części poparcia społecznego.</p>
      <p>Źródło: Super Express</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/ile-donald-tusk-zarobil-podczas-swojej-kadencji-w-ue-te-kwoty-powalaja-na-kolana/"/>
        <a href="https://nczas.com/2019/11/19/to-prawdziwy-obled-niemcy-oszaleli-na-punkcie-grety-thunberg/"/>
        <a href="https://nczas.com/2019/11/19/ryszard-czarnecki-przyznaje-to-wprost-pis-jest-partia-prounijna-przyprawiaja-nam-gebe-ze-jakoby-jestesmy-formacja-ktora-jest-przeciwna-ue/"/>
        <a href="https://nczas.com/2019/11/19/kolejny-skandal-amerykanska-zwolenniczka-zabijania-dzieci-dziekuje-bogu-za-aborcje/"/>
        <a href="https://nczas.com/2019/11/19/zaskakujacy-sojusz-kapitalu-ze-zwiazkowcami-zniesienie-limitu-30-krotnosci-skladek-zus-podwaza-zaufanie-do-panstwa/"/>
        <a href="https://nczas.com/2019/11/19/korwin-mikke-znow-szokuje-chodzi-o-paraolimpiade-i-expose-premiera-mateusza-morawieckiego-video/"/>
        <a href="https://nczas.com/2019/11/19/jaroslaw-gowin-cieszy-sie-z-przeplywu-elektoratu-z-pis-do-konfederacji-szykuje-sie-skandal-w-obozie-rzadzacym-foto/"/>
        <a href="https://nczas.com/2019/11/19/to-sie-nazywa-gest-afrykanski-krol-kupil-kilkanascie-rolls-royceow-dla-swoich-15-zon-i-rodziny/"/>
        <a href="https://nczas.com/2019/11/19/nczastv-dobromir-sosnierz-porownuje-morawieckiego-do-fidela-castro-wideo/"/>
      </related>
    </article>
  </body>
</html>