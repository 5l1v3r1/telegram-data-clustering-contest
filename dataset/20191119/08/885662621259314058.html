<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/insidertrading/125543/h-ethniki-trapeza-den-thelei-tis-katatheseis-mas"/>
    <meta property="og:site_name" content="Insider"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="H Εθνική Τράπεζα δεν θέλει τις καταθέσεις μας"/>
    <meta property="og:description" content="Τι αποκάλυψε ο CEO της τράπεζας κ. Παύλος Μυλωνάς"/>
  </head>
  <body>
    <article>
      <h1>H Εθνική Τράπεζα δεν θέλει τις καταθέσεις μας</h1>
      <h2>Τι αποκάλυψε ο CEO της τράπεζας κ. Παύλος Μυλωνάς</h2>
      <address>
        <time datetime="2019-11-19T08:00:00+00:00">19 Nov 2019, 08:00</time>
      </address>
      <p>Μια πολύ αμφιλεγόμενη παραδοχή έκανε ο CEO της Εθνικής Τράπεζας κ. <b>Παύλος Μυλωνάς </b>από το βήμα του Thessaloniki Summit.</p>
      <p>Όταν ρωτήθηκε, τι θα κάνει η τράπεζα προκειμένου να προσελκύσει τα χρήματα που βρίσκονται «κάτω από το στρώμα» ή στο εξωτερικό, είπε ευθαρσώς ότι η τράπεζα δεν θέλει και δεν έχει ανάγκη τις καταθέσεις μας.</p>
      <p>Μια φράση που προκάλεσε άμεσα σιωπηρές αντιδράσεις στο ακροατήριο, στο οποίο βρίσκονταν μεταξύ άλλων και κορυφαίοι παράγοντες του χρηματοπιστωτικού συστήματος της χώρας.</p>
      <p>Και αυτό γιατί, τη στιγμή που γίνονται προσπάθειες από την πολιτική ηγεσία για να επιστρέψουν τα χρήματα από τα στρώματα και το εξωτερικό στο τραπεζικό σύστημα και αίρονται τα capital controls, ο επικεφαλής της μεγαλύτερης τράπεζας στη χώρα δηλώνει δημοσίως ότι δεν τον ενδιαφέρουν.</p>
      <p>Μετά από αυτό βέβαια, λογικό είναι να δίνει και ουσιαστικά μηδενικά επιτόκια στις καταθέσεις, που υπό κανονικές συνθήκες είναι και η βασική πηγή ρευστότητας των τραπεζών.</p>
      <p>Όπως φαίνεται, η Εθνική έχει άλλα πλάνα, όπως την αύξηση των προμηθειών που ανακοίνωσε πρόσφατα, φέρνοντας την παρέμβαση της Επιτροπής Ανταγωνισμού.</p>
      <p>The Insider</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/trapezes/125596/ethniki-trapeza-ta-apotelesmata-toy-programmatos-metashimatismoy-einai"/>
        <a href="https://www.insider.gr/epiheiriseis/trapezes/124520/aytes-tis-hreoseis-meiosan-oi-trapezes"/>
        <a href="https://www.insider.gr/epiheiriseis/trapezes/124518/ethniki-trapeza-anaprosarmozei-tis-promitheies-ton-trapezikon-ergasion"/>
      </related>
    </article>
  </body>
</html>