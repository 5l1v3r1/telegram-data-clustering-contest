<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/whatsapp-guvenlik-acigi-kesfedildi_85106.html"/>
    <meta property="og:site_name" content="CHIP Online"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="WhatsApp'ta Güvenlik Açığı Keşfedildi"/>
    <meta property="og:description" content="WhatsApp'ta keşfedilen ve onarılan bir güvenlik açığı, tehlike saçmadan durduruldu. Ama son görev, yine size düşüyor!"/>
  </head>
  <body>
    <article>
      <h1>WhatsApp'ta Güvenlik Açığı Keşfedildi</h1>
      <h2>WhatsApp'ta keşfedilen ve onarılan bir güvenlik açığı, tehlike saçmadan durduruldu. Ama son görev, yine size düşüyor!</h2>
      <address><time datetime="2019-11-19T08:00:00+00:00">19 Nov 2019, 08:00</time> by <a rel="author">CHIP Online</a></address>
      <p>Telefonunuzdaki <b>WhatsApp uygulaması</b> bir süredir güncellenmediyse, bunu yapmanızda fayda var. Facebook'un yayınladığı yeni sürüm, uzaktan mesajlara ve dosyalara ulaşmaya olanak tanıyan bir güvenlik açığını kapattı.</p>
      <p>Güvenlik açığı, özel hazırlanmış MP4 dosyalarıyla Android, iOS ve Windows Phone'daki dosyalara ve klasörlere uzaktan ulaşmaya izin veriyordu. Sorunun WhatsApp'ın <b>standart sürümünde</b> ve WhatsApp for Business'te bulunduğu belirtiliyor. Facebook'un yayınladığı güncelleme ile <a href="https://www.chip.com.tr/redir/?url=https%3A%2F%2Fcve.mitre.org%2Fcgi-bin%2Fcvename.cgi%3Fname%3DCVE-2019-11931">CVE-2019-11931</a> adlı tampon taşması açığı kapatılmış durumda.</p>
      <p>Açığın kullanıldığına dair bir kanıt bulunmuyor, ancak yine de sorunu ciddiye almanızda ve WhatsApp'ı güncellemenizde büyük fayda var.</p>
      <p>Açık, Android'de 2.19.274 sürümünden öncesinde, iOS'ta 2.19.100 öncesinde bulunuyor.</p>
    </article>
  </body>
</html>