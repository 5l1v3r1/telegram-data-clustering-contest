<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/robbery-case-accused-is-in-critical-condition-after-police-arrest258.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T08:06:00+00:00"/>
    <meta property="og:title" content="മോഷണക്കേസില്‍ അറസ്റ്റിലായ യുവാവ് ഗുരുതരാവസ്ഥയില്‍ അശുപത്രിയില്‍; കസ്റ്റഡി മര്‍ദ്ദനമെന്ന് ബന്ധുക്കള്‍"/>
    <meta property="og:description" content="KERALA NEWS Kerala Police Kerala മീനങ്ങാടി: മോഷണക്കേസില്‍ അറസ്റ്റിലായ യുവാവിനെ ഗുരുതാരാവസ്ഥയില്‍ ആശുപത്രിയില്‍ പ്രവേശിപ്പിച്ചു. വയനാട് മീനങ്ങാടി സ്വദേശിയായ അജേഷിനെയാണ് ഗു"/>
  </head>
  <body>
    <article>
      <h1>മോഷണക്കേസില്‍ അറസ്റ്റിലായ യുവാവ് ഗുരുതരാവസ്ഥയില്‍ അശുപത്രിയില്‍; കസ്റ്റഡി മര്‍ദ്ദനമെന്ന് ബന്ധുക്കള്‍</h1>
      <address><time datetime="2019-11-19T08:06:00+00:00">19 Nov 2019, 08:06</time> by <a rel="author">ന്യൂസ് ഡെസ്‌ക്</a></address>
      <p>മീനങ്ങാടി: മോഷണക്കേസില്‍ അറസ്റ്റിലായ യുവാവിനെ ഗുരുതാരാവസ്ഥയില്‍ ആശുപത്രിയില്‍ പ്രവേശിപ്പിച്ചു. വയനാട് മീനങ്ങാടി സ്വദേശിയായ അജേഷിനെയാണ് ഗുരുതരാവസ്ഥയില്‍ കോഴിക്കോട് മെഡിക്കല്‍ കോളെജില്‍ പ്രവേശിപ്പിച്ചിരിക്കുന്നത്.</p>
      <p>മൊബൈല്‍ ടവറില്‍ നിന്ന് ബാറ്ററി മോഷ്ടിച്ച കേസിലാണ് അജേഷിനെ അറസ്റ്റ് ചെയ്തത്. നവംബര്‍ എട്ടാം തിയ്യതിയാണ് ഇയാളെ പൊലീസ് അറസ്റ്റ് ചെയ്യുന്നത്. മൊബൈല്‍ ടവറുകള്‍ക്ക് സമീപത്തെ ബാറ്ററി മോഷ്ടിക്കുന്ന സംഘത്തിനെ കഴിഞ്ഞ ആഴ്ച പിടികൂടിയിരുന്നു. ഇവരുടെ മൊഴിയുടെ അടിസ്ഥാനത്തില്‍ ആണ് അജേഷിനെയും അറസ്റ്റ് ചെയ്തത്.</p>
      <related>
        <a href="https://www.doolnews.com/kerala-excise-minister-tp-ramakrishanan-about-pubs.html?utm_source=doolnews&amp;utm_medium=related"/>
      </related>
      <p>തുടര്‍ന്ന് ബത്തേരി ജുഡീഷ്യല്‍ ഫസ്റ്റ് ക്‌ളാസ് മജിസ്‌ട്രേട്ട് കോടതി റിമാന്‍ഡ് ചെയ്ത് വൈത്തിരി സബ് ജയിലിലേക്കയച്ചു. എന്നാല്‍ തൊട്ടടുത്ത ദിവസം തന്നെ അവശനിലയിലായ അജേഷിനെ വൈത്തിരി താലൂക്ക് ആശുപത്രിയില്‍ പ്രവേശിപ്പിച്ചു. സ്ഥിതി ഗുരുതരമായതിനെത്തുടര്‍ന്ന് കോഴിക്കോട് മെഡിക്കല്‍ കോളജിലേക്ക് മാറ്റി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>നിലവില്‍ കോഴിക്കോട് മെഡിക്കല്‍ കോളെജ് ഐ.സി.യുവില്‍ ഗുരുതരവാസ്ഥയില്‍ കഴിയുകയാണ് അജേഷ്. കസ്റ്റഡി മര്‍ദ്ദനത്തെ തുടര്‍ന്നാണ് അജേഷിന്റെ നില ഗുരുതരമായതെന്നാണ് ബന്ധുക്കള്‍ പറയുന്നത്.</p>
      <related>
        <a href="https://www.doolnews.com/jignesh-mevani-supports-jnu-strike-and-tweets-against-central-government902.html?utm_source=doolnews&amp;utm_medium=related"/>
      </related>
      <p>സംഭവത്തില്‍ ഉന്നത പൊലീസ് ഉദ്യോഗസ്ഥര്‍ക്ക് പരാതി നല്‍കാന്‍ ഒരുങ്ങുകയാണ് യുവാവിന്റെ കുടുംബം. എന്നാല്‍ കസ്റ്റഡി മരണം നടന്നിട്ടില്ലെന്നും ലഹരിപദാര്‍ത്ഥങ്ങള്‍ ഉപയോഗിച്ചിരുന്ന അജേഷ് ജയിലില്‍ എത്തിയ ഉടന്‍ ലഹരി കിട്ടാത്തതിനെത്തുടര്‍ന്ന് വിഭ്രാന്തി കാട്ടിയിരുന്നെന്നുമാണ് ജയില്‍ അധികൃതര്‍ പറയുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഇതിനെ തുടര്‍ന്നാണ് അജേഷിനെ ആദ്യം താലൂക്ക് ആശുപത്രിയിലേക്കും പിന്നീട് മെഡിക്കല്‍ കോളെജിലേക്കും മാറ്റിയതെന്നും ജയില്‍ അധികൃതര്‍ പറഞ്ഞു.</p>
      <p>DoolNews Video</p>
      <figure>
        <iframe src="https://www.youtube.com/embed/Rxcs88k8rr4" width="527" height="309" data-service="Youtube" scrolling="no"/>
      </figure>
    </article>
  </body>
</html>