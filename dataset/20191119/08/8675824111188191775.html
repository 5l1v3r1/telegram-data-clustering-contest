<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/experts-corner/gavaskar-hopes-mayank-will-continue-to-do-better-in-test-cricket-143399"/>
    <meta property="og:site_name" content="Wah Cricket"/>
    <meta property="article:published_time" content="2019-11-19T08:22:30+00:00"/>
    <meta property="og:title" content="गावस्कर को उम्मीद, अच्छा प्रदर्शन जारी रखेंगे अग्रवाल"/>
    <meta property="og:description" content="मयंक अग्रवाल पिछले चार टेस्ट में दो दोहरे शतक लगा चुके हैं."/>
  </head>
  <body>
    <article>
      <h1>गावस्कर को उम्मीद, अच्छा प्रदर्शन जारी रखेंगे अग्रवाल</h1>
      <h2>मयंक अग्रवाल पिछले चार टेस्ट में दो दोहरे शतक लगा चुके हैं.</h2>
      <address>
        <time datetime="2019-11-19T08:22:30+00:00">19 Nov 2019, 08:22</time>
      </address>
      <p><b>नई दिल्ली:</b> टीम इंडिया के ओपनर मयंक अग्रवाल पहले टेस्ट में 243 रन की पारी खेलकर चर्चा का विषय बन गए हैं. 12 पारियों में दो दोहरे शतक लगाकर मयंक अग्रवाल ने ब्रैडमैन का भी बेहद खास रिकॉर्ड तोड़ा है. भारत के दिग्गज ओपनर रहे सुनील गावस्कर ने उम्मीद जताई है कि मयंक अग्रवाल आने वाले समय में भी शानदार प्रदर्शन करेंगे.</p>
      <p>गावस्कर का मानना है अग्रवाल के लिए अपने बेहतरीन प्रदर्शन को जारी रखना एक बड़ी चुनौती होगी, क्योंकि अब विपक्षी टीमों को उनके बारे में काफी कुछ पता चल चुका है. गावस्कर ने कहा, "वह टेस्ट क्रिकेट का आनंद ले रहे हैं. यह उनके करियर का पहला साल है और उम्मीद है कि वह दूसरे साल भी अपने दमदार प्रदर्शन का जारी रखेंगे, क्योंकि दूसरे सीजन में विपक्षी टीम के पास आपके बारे में बहुत जानकारी मौजूद होगी. हालांकि, मयंक दमदार बल्लेबाजी कर रहे हैं."</p>
      <p>गावस्कर ने कहा, "वह ऑफ साइड की ओर गिरे बिना बेहतरीन संतुलन बनाए रखते हैं और स्ट्रेट खेलते हैं. फ्रंट और बैकफुट पर उनका मूवमेंट भी शानदार है, जिसके कारण वह बेहतरीन फॉर्म में चल रहे हैं और उनका आत्मविश्वास भी बढ़ा हुआ है."</p>
      <p>बता दें कि मुरली विजय पिछले साल मुरली विजय और धवन के टीम से बाहर होने के बाद मयंक अग्रवाल को टीम में मौका मिला था. अब तक टेस्ट क्रिकेट में खेली गई 12 पारियों में अग्रवाल दो दोहरे शतकों समेत तीन शतक लगा चुके हैं.</p>
      <p>
        <a href="https://www.wahcricket.com/news/mayank-agarwal-tell-reason-behind-his-success-143352">
          <b>IND Vs BAN: दोहरा शतक लगाने के बाद मयंक बोले- असफलता का डर निकाल दिया था</b>
        </a>
      </p>
    </article>
  </body>
</html>