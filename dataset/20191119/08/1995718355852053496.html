<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152505-u-likarni-pomer-poranenyj-v-zoni-oos-ukrainskyj-vijskovyj"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="У лікарні помер поранений в зоні ООС український військовий"/>
    <meta property="og:description" content="Сьогодні, 19 листопада, пішов із життя командир 128-ї окремої гірсько-штурмової Закарпатської бригади полковник Євгеній Коростельов."/>
  </head>
  <body>
    <article>
      <h1>У лікарні помер поранений в зоні ООС український військовий</h1>
      <address>
        <time datetime="2019-11-19T08:00:00+00:00">19 Nov 2019, 08:00</time>
      </address>
      <p>Сьогодні, 19 листопада, близько 4 години ранку, пішов із життя командир 128-ї окремої гірсько-штурмової Закарпатської бригади полковник <b>Євгеній Коростельов.</b> <br/><br/>Офіцер помер у Харківському військово-медичному клінічному центрі Північного регіону, так і не прийшовши до свідомості після важкого поранення, - повідомляють у <a href="https://www.facebook.com/pressjfo.news/photos/a.364697644022858/715907128901906/?type=3">штабі ОСС</a>.<br/><br/>Мінно-вибухові травми полковник Коростельов отримав 12 листопада під час виконання завдань у районі проведення операції Об’єднаних сил. На превеликий жаль, врятувати бойового офіцера медикам не вдалося.<br/><br/>Полковник Євгеній Коростельов командування бригади прийняв близько трьох тижнів тому, але вже за такий короткий час встиг продемонструвати професіоналізм, завоювати повагу та авторитет.<br/><br/>"Командування та особовий склад Об’єднаних сил висловлює глибокі співчуття рідним, близьким та побратимам загиблого офіцера.<br/>Світла пам'ять та вічна слава Герою!", - йдеться у повідомленні.</p>
    </article>
  </body>
</html>