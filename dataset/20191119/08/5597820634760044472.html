<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/krievija-atdevusi-ukrainai-tris-sagustitos-kugus.a338865/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T08:46:00+00:00"/>
    <meta property="og:title" content="Krievija atdevusi Ukrainai trīs sagūstītos kuģus"/>
    <meta property="og:description" content="Krievija atdevusi Ukrainai trīs okupētās Krimas piekrastē sagrābtos karakuģus. Šo ziņu apstiprinājušas abu valstu varas iestādes."/>
  </head>
  <body>
    <article>
      <h1>Krievija atdevusi Ukrainai trīs sagūstītos kuģus</h1>
      <address><time datetime="2019-11-19T08:46:00+00:00">19 Nov 2019, 08:46</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Krievija atdevusi Ukrainai trīs okupētās Krimas piekrastē sagrābtos karakuģus. Šo ziņu apstiprinājušas abu valstu varas iestādes.</b>
      </p>
      <p>Krievijas Ārlietu ministrijas paziņojumā. norādīts, ka 18. novembrī Ukrainai nodoti trīs kuģi, kas 2018. gada novembrī esot nelegāli šķērsojuši Krievijas robežu. Savukārt oficiālās Kijevas pārstāvji informēja, ka sākusies kuģu pārvietošanās Ukrainas kontinentālās daļas virzienā un tie tiks nogādāti Odesā. Tikmēr politikas eksperti šo jaunumu saista ar gatavošanos tā dēvētā Normandijas formāta samitam.</p>
      <p>Krievijas, Ukrainas, Francijas un Vācijas līderi tiksies šā gada 9. decembrī Francijas galvaspilsētrā Parīzē, un sarunas varētu dot jaunu impulsu konflikta noregulēšanai Austrumukrainā. Mediji arī atgādina, ka trīs Ukrainas kuģus un 24 jūrniekus Krievija sagūstīja 2018. gada 25. novembrī Kerčas šaurumā. 25. maijā Starptautiskais jūras tiesību tribunāls atzina, ka Krievijas rīcība bija prettiesiska, un 7. septembrī Krievijas un Ukrainas gūstekņu apmaiņas gaitā jūrnieki tika atbrīvoti.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/krievija-nodevusi-ukrainai-sagrabtos-karakugus.a338805/"/>
        <a href="https://www.lsm.lv/raksts/zinas/arzemes/krievija-varetu-atdot-ukrainai-kercas-sauruma-aizturetos-kugus.a338735/"/>
        <a href="https://www.lsm.lv/raksts/zinas/arzemes/asv-robezsargs-ievainojis-krievijas-pilsoni-uz-meksikas-robezas.a338640/"/>
        <a href="https://www.lsm.lv/raksts/zinas/arzemes/lietuvas-prezidents-apzelo-divus-krievijas-spiegus-vilna-un-maskava-isteno-spiegu-apmainu.a338550/"/>
        <a href="https://www.lsm.lv/raksts/zinas/ekonomika/polija-pec-tris-gadiem-partrauks-importet-gazprom-gazi.a338581/"/>
        <a href="https://www.lsm.lv/raksts/zinas/arzemes/trampa-impicmenta-izmeklesana-liecinas-bijusi-asv-vestniece-ukraina.a338486/"/>
        <a href="https://www.lsm.lv/raksts/zinas/arzemes/mh17-katastrofas-izmekletaji-separatistu-saistiba-ar-krievu-amatpersonam--ciesaka-neka-uzskatits-ieprieks.a338469/"/>
        <a href="https://www.lsm.lv/raksts/zinas/arzemes/krievijas-politieslodzito-simbols-sencovs-vilna-ukrainai-nevajadzetu-klauvet-pie-es-durvim-ka-ubagiem.a338232/"/>
      </related>
    </article>
  </body>
</html>