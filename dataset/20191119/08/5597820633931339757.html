<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/es-un-edso-kritize-baltkrievijas-parlamenta-velesanu-norisi.a338862/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T08:25:00+00:00"/>
    <meta property="og:title" content="ES un EDSO kritizē Baltkrievijas parlamenta vēlēšanu norisi"/>
    <meta property="og:description" content="Eiropas Savienības (ES) amatpersonas uzskata, ka Baltkrievijas parlamenta vēlēšanas nav notikušas saskaņā ar starptautiskajiem standartiem. Brisele arī aicina Minsku īstenot valstī vēlēšanu sistēmas reformu."/>
  </head>
  <body>
    <article>
      <h1>ES un EDSO kritizē Baltkrievijas parlamenta vēlēšanu norisi</h1>
      <address><time datetime="2019-11-19T08:25:00+00:00">19 Nov 2019, 08:25</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Eiropas Savienības (ES) amatpersonas uzskata, ka Baltkrievijas parlamenta vēlēšanas nav notikušas saskaņā ar starptautiskajiem standartiem. Brisele arī aicina Minsku īstenot valstī vēlēšanu sistēmas reformu.</b>
      </p>
      <p>ES ārlietu un drošības dienesta pārstāvji atsaucas uz Eiropas Drošības un sadarbības organizācijas (EDSO) novērotājiem, kuri norādīja uz būtiskiem trūkumiem vēlēšanu procesā. Eksperti uzsver, ka Baltkrievijā nav ievērotas pulcēšanās un biedrošanās brīvības. Bija ierobežota politiskā aģitācija, un cīņā par deputātu vietām nepastāvēja godīga konkurence.</p>
      <p>Jau 2020. gadā Baltkrievijā notiks prezidenta vēlēšanas, un ir svarīgi, lai šīs valsts varas iestādes nekavējoties atsāktu darbu pie visaptverošas vēlēšanu reformas. Tas būs viens no galvenajiem priekšnoteikumiem savstarpējo attiecību uzlabošanai.</p>
      <p>Svētdien notikušajās vēlēšanās visi 110 ievēlētie deputāti pārstāv prezidentam Aleksandram Lukašenko lojālās partijas. Šis rezultāts nepārsteidz, jo redzamākajiem opozīcijas līderiem un diviem līdzšinējiem opozīcijas deputātiem startēt vēlēšanās bija liegts.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/edso-par-baltkrievijas-velesanam-ir-bazas-ka-tas-klus-par-fomalitati.a338926/"/>
        <a href="https://www.lsm.lv/raksts/zinas/arzemes/es-un-asv-atskirigi-viedokli-par-ebreju-apmetnem-izraelas-okupetajas-palestiniesu-teritorijas.a338883/"/>
        <a href="https://www.lsm.lv/raksts/zinas/arzemes/pasaules-panorama-prognoze-top-notikumi-arzemes.a338848/"/>
        <a href="https://www.lsm.lv/raksts/zinas/arzemes/baltkrievijas-parlamenta-nav-ievelets-neviens-opozicijas-parstavis.a338772/"/>
        <a href="https://www.lsm.lv/raksts/zinas/arzemes/baltkrievija-notiek-parlamenta-velesanas-opozicijai-bazas-par-parkapumiem.a338712/"/>
        <a href="https://www.lsm.lv/raksts/zinas/ekonomika/es-dalibvalstis-un-eiropas-parlaments-nespej-vienoties-par-2020gada-budzetu.a338650/"/>
        <a href="https://www.lsm.lv/raksts/zinas/arzemes/es-eksperte-iespejams-eiropas-parlaments-jaievel-no-parnacionaliem-deputatu-kandidatu-sarakstiem.a338487/"/>
        <a href="https://www.lsm.lv/raksts/zinas/arzemes/briti-nevirzis-savu-kandidatu-ek-komisara-amatam.a338414/"/>
      </related>
    </article>
  </body>
</html>