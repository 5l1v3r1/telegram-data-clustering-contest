<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/ekonomi/kuveyt-turkten-isletmelere-uygun-oranli-esnek-odemeli-ve-hizli-h103920.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-19T08:56:00+00:00"/>
    <meta property="og:title" content="Kuveyt Türk’ten işletmelere uygun oranlı, esnek ödemeli ve hızlı finansman!"/>
    <meta property="og:description" content="Türkiye’nin öncü finansal kuruluşlarından Kuveyt Türk, işletme finansmanında cazip oranlar ve işletmelerin nakit döngüsüne göre esnek vadeli ödeme planları sunuyor. Finansman başvurularına aynı gün içinde dönüş yapan Kuveyt Türk, bu sayede üreticiden çiftçiye, esnaftan turizmciye kadar tüm müşterilerinin yol haritalarını hızla belirlemelerine olanak tanıyor. Üstelik emtia ve hizmetler kâr ilavesiyle vadeli bir şekilde sağlandığı için Kuveyt Türk’ün fiyatlaması, piyasa oranları hangi yöne giderse gitsin hiçbir koşulda değişmiyor ve bu sayede işletme sahipleri planlamalarını daha net şekilde yapabiliyor."/>
  </head>
  <body>
    <article>
      <h1>Kuveyt Türk’ten işletmelere uygun oranlı, esnek ödemeli ve hızlı finansman!</h1>
      <h2>Türkiye’nin öncü finansal kuruluşlarından Kuveyt Türk, işletme finansmanında cazip oranlar ve işletmelerin nakit döngüsüne göre esnek vadeli ödeme planları sunuyor. Finansman başvurularına aynı gün içinde dönüş yapan Kuveyt Türk, bu sayede üreticiden çiftçiye, esnaftan turizmciye kadar tüm müşterilerinin yol haritalarını hızla belirlemelerine olanak tanıyor. Üstelik emtia ve hizmetler kâr ilavesiyle vadeli bir şekilde sağlandığı için Kuveyt Türk’ün fiyatlaması, piyasa oranları hangi yöne giderse gitsin hiçbir koşulda değişmiyor ve bu sayede işletme sahipleri planlamalarını daha net şekilde yapabiliyor.</h2>
      <address>
        <time datetime="2019-11-19T08:56:00+00:00">19 Nov 2019, 08:56</time>
      </address>
      <p>Türkiye’nin öncü finansal kuruluşlarından Kuveyt Türk, işletmelerin finansman erişimlerini kolaylaştırarak faaliyetlerine destek olmak ve ülke ekonomisine katkıda bulunmak amacıyla yenilikçi ürün ve hizmetler geliştiriyor. Üretimden perakendeye, turizmden tarıma kadar farklı sektörlerde faaliyet gösteren işletmelerin yanında olan Kuveyt Türk, uygun oran ve esnek vade seçenekleriyle sunduğu finansman başvurularına aynı gün dönüş yaparak işletme sahiplerinin ve esnafların yol haritalarını hızla belirlemelerine katkı sağlıyor.</p>
      <p>
        <b>“İşletmelerin ihtiyaçlarını dikkate alarak özel çözümler sunuyoruz”</b>
      </p>
      <p>Türkiye’deki işletmelerin sayısal bakımdan yüzde 99,9’unu küçük ve orta ölçekli işletmelerin oluşturduğunu hatırlatan Kuveyt Türk KOBİ’lerden Sorumlu Genel Müdür Yardımcısı Abdurrahman Delipoyraz, “İşletmelerin desteklenmesinin toplumun tüm kesimleri ve ülke ekonomisi için büyük önem arz ettiğine inanıy<anchor name="m_7409496080198417027__GoBack"/>oruz. Bu doğrultuda işletme sahiplerinin ihtiyaçlarını göz önünde bulundurarak mala dayalı nakdi finansmandan gayri nakdi finansmana, leasingden dış ticarete kadar birçok noktada özel çözümler üretiyoruz. Finansman başvurusu yapan işletme sahiplerini hiçbir şekilde bekletmiyor, uygun oranlarla sunduğumuz finansmanın vadelerini ise firmanın nakit döngüsüne göre belirliyor, ödemeleri kendileri için en uygun zamana bırakıyoruz” dedi.</p>
      <figure>
        <img src="http://www.kpsscafe.com.tr/images/upload/Screenshot_4_230.png"/>
      </figure>
      <p>
        <b>Kuveyt Türk’te fiyatlama hiçbir koşulda değişmiyor</b>
      </p>
      <p><b>İşletme Finansmanı </b>ile işletme sahipleri, ihtiyaç duydukları emtia veya hizmet alımını Kuveyt Türk aracılığıyla finanse edebiliyor. Bu hizmetle satın alınan emtia veya hizmetin bedeli Kuveyt Türk tarafından peşin olarak yurt içi veya yurt dışındaki satıcıya ödeniyor. Emtia ve hizmetler, kâr ilavesiyle vadeli bir şekilde sağlandığı için Kuveyt Türk’ün fiyatlaması, piyasa oranları hangi yöne giderse gitsin hiçbir koşulda değişmiyor. Bu sayede işletme sahipleri ve esnaflar, geleceğe yönelik planlamalarını daha net şekilde yapabiliyor.</p>
      <p>Kuveyt Türk, işletmelerin yatırım planları doğrultusunda edineceği araç, iş yeri, makine, teçhizat ve ekipman için duydukları nakit döngüsüne <b>Taksitli Ticaret Finansmanı</b> ile destek oluyor. <b>Tedarikçi Finansmanı </b>ise<b> </b>tedarikçiye alacağını daha erken alma avantajı, alıcıya da ödemelerini daha uzun vadede yapma imkânı sunuyor. <b>Online Finansman</b> da şubeye gitmeden internet veya mobil şube aracılığıyla müşterilere zaman kazandırırken daha avantajlı komisyon oranlarıyla dikkat çekiyor.</p>
      <p>
        <b>Leasingde uygun oranlarla kolay kullandırım</b>
      </p>
      <p>Leasing hizmetiyle Türkiye’nin her yerinde sağlam projelere destek olan Kuveyt Türk, başvurulara hızlı dönüş sağlaması, uygun oranları ve kolay kullandırımıyla dikkat çekiyor.</p>
      <figure>
        <img src="http://www.kpsscafe.com.tr/images/upload/Screenshot_3_288.png"/>
      </figure>
      <p>
        <b>İhracata sağlam destek</b>
      </p>
      <p>2019 yılı içerisinde iki fazda toplam 800 milyon dolarlık İhracat Destek Paketi açıklayan Kuveyt Türk, bu paketlerin yanı sıra özel çözümleriyle ihracat işlemlerini uygun koşullarda ve güvenle yapmaya olanak tanıyor. Kuveyt Türk ayrıca teminat sıkıntısı yaşayan mal mukabili ihracat yapan tüm müşterilerine destek olmak amacıyla Eximbank’ın Kısa Vadeli Alacak Sigortası’na entegre olan ilk katılım finans kuruluşu olma özelliğini de taşıyor.</p>
      <p>
        <b>Çiftçiden turizmciye özel paketler</b>
      </p>
      <p>Sektörlere özel çözümler üreten Kuveyt Türk, tarım ve hayvancılıkla uğraşan çiftçi ve işletmelere nakit akışlarına uygun esnek vadeli finansman desteği sunarken, turizmcilere sağladığı finansmanlarda da sezon dönemine uygun geri ödeme planı oluşturuyor. Profesyonel meslek grupları için de destek paketleri hazırlayan Kuveyt Türk’ün 2019 yılında bu kapsamda hayata geçirdiği ürünler arasında Eczane Destek Paketi ve Mali Müşavir Destek Paketi yer alıyor.</p>
      <p>
        <b>İhtiyaçları tam karşılayan çözümler</b>
      </p>
      <p>Kuveyt Türk, finansmanın yanı sıra müşteri memnuniyetini odağına alarak yenilikçi projeler de geliştiriyor. Sektörde bir ilk olan Cebim POS ürünüyle akıllı cep telefonlarını POS’a dönüştüren Kuveyt Türk, esnaf ve işletmelerinin kolay ve masrafsız bir şekilde tahsilât yapabilmelerine imkân tanıyor. CebimPOS’un sektörde yine bir ilk olan çoklu kullanıcı özelliğiyle de işletme sahipleri diledikleri sayıda çalışanın veya plasiyerin cep telefonunu POS cihazına dönüştürebiliyor. Her işletmenin nakit döngüsünün farklı olduğu dikkate alınarak hazırlanan şirket kartları ise esnek ve ihtiyaçları tam olarak karşılayan çözümler sağlıyor.</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>