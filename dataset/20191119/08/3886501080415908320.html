<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119500-lekar-kaze-da-je-pregled-trampa-bio-rutinski?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-19T08:30:04+00:00"/>
    <meta property="og:title" content="Lekar kaže da je pregled Trampa bio 'rutinski'"/>
    <meta property="og:description" content="Lekar Donalda Trampa je rekao da je nenajavljena poseta predsednika SAD tokom vikenda Nacionalnom vojno-medicinskom centru &quot;Volter Rid&quot; bila &quot;rutinska, planirana medju-kontrola&quot;.Trampov nenajavljeni odlazak u bolnicu je izazvao sumnju u njegovo zdravstveno stanje, uprkos insistiranju zvaničnika Bele kuće da je on samo ranije nego obično počeo godišnje zdravstvene kontrole.Šon Konli, mornarički oficir i lekar predsednika, rekao je da Tramp &quot;nije imao bola u grudima, niti je bio pregledan ili lečen zbog bilo kakvih hitnih ili akutnih tegoba&quot;.Dodao je da Tramp &quot;nije bio podvrgnut nikakvim specijalističkim kardiološkim ili neurološkim pregledima&quot;.Lekar nije govorio o pojedinostima, sem što je izneo da je Trampov ukupni holesterol bio 165 miligrama po decilitru što se smatra poželjnim nivoom."/>
  </head>
  <body>
    <article>
      <h1>Lekar kaže da je pregled Trampa bio 'rutinski'</h1>
      <address>
        <time datetime="2019-11-19T08:30:04+00:00">19 Nov 2019, 08:30</time>
      </address>
      <p>Lekar Donalda Trampa je rekao da je nenajavljena poseta predsednika SAD tokom vikenda Nacionalnom vojno-medicinskom centru "Volter Rid" bila "rutinska, planirana medju-kontrola".<br/><br/>Trampov nenajavljeni odlazak u bolnicu je izazvao sumnju u njegovo zdravstveno stanje, uprkos insistiranju zvaničnika Bele kuće da je on samo ranije nego obično počeo godišnje zdravstvene kontrole.<br/><br/>Šon Konli, mornarički oficir i lekar predsednika, rekao je da Tramp "nije imao bola u grudima, niti je bio pregledan ili lečen zbog bilo kakvih hitnih ili akutnih tegoba".<br/><br/>Dodao je da Tramp "nije bio podvrgnut nikakvim specijalističkim kardiološkim ili neurološkim pregledima".<br/><br/>Lekar nije govorio o pojedinostima, sem što je izneo da je Trampov ukupni holesterol bio 165 miligrama po decilitru što se smatra poželjnim nivoom.</p>
    </article>
  </body>
</html>