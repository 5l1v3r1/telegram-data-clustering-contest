<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/markedsforing/2019/11/vy-kundene-er-blitt-mer-misfornoyde/"/>
    <meta property="og:site_name" content="Kampanje"/>
    <meta property="article:published_time" content="2019-11-19T08:22:26+00:00"/>
    <meta property="og:title" content="Vy-kundene er blitt mer misfornøyde"/>
    <meta property="og:description" content="Kundetilfredsheten har ikke vært dårligere de siste ni årene."/>
  </head>
  <body>
    <article>
      <h1>Vy-kundene er blitt mer misfornøyde</h1>
      <address><time datetime="2019-11-19T08:22:26+00:00">19 Nov 2019, 08:22</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>Kundetilfredsheten har ikke vært dårligere de siste ni årene.</b>
      </p>
      <p>Vy utfører to kundeundersøkelser årlig, og høstens undersøkelse viser et kraftig fall i kundetilfredsheten fra 74 til 67 poeng på et halvt år. Det skriver <b><a href="https://www.aftenposten.no/norge/i/GGXEE4/passasjerene-slakter-vy-etter-hoestens-togtroebbel">Aftenposten</a></b>. </p>
      <p>- Det er ikke noe lystig lesing for oss. Vi er lei oss på kundenes vegne og frustrert over situasjonen, sier konserndirektør Arne Fosen i Vy Tog til avisen.</p>
      <p>2000 tog ble innstilt og hundrevis ble forsinket da togtrafikken startet igjen etter seks uker med buss for bane, ifølge Aftenposten. Det ga den laveste punktligheten i august siden 2010.</p>
      <p>- Med tanke på de mange togstansene i august er det ikke veldig overraskende at flere kunder er misfornøyde. Undersøkelsen ble gjort i september, altså kort tid etter alle problemene vi hadde i august, sier Fosen.</p>
      <p> </p>
    </article>
  </body>
</html>