<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2405986,Puls-Biznesu-Polacy-cyfryzuja-Arabie-Saudyjska-Jest-szansa-na-nowe-kontrakty"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T08:15:00+00:00"/>
    <meta property="og:title" content="&quot;Puls Biznesu&quot; Polacy cyfryzują Arabię Saudyjską. Jest szansa na nowe kontrakty"/>
    <meta property="og:description" content="Informatycy, którzy w kraju wdrażali m.in. system rejestracji działalności gospodarczej, pomagają w budowie e-administracji w Rijadzie - informuje wtorkowy &quot;Puls Biznesu&quot;. Przekonuje, że są szanse na kontrakty dla polskich firm."/>
  </head>
  <body>
    <article>
      <h1>"Puls Biznesu" Polacy cyfryzują Arabię Saudyjską. Jest szansa na nowe kontrakty</h1>
      <address>
        <time datetime="2019-11-19T08:15:00+00:00">19 Nov 2019, 08:15</time>
      </address>
      <p>
        <b>Informatycy, którzy w kraju wdrażali m.in. system rejestracji działalności gospodarczej, pomagają w budowie e-administracji w Rijadzie - informuje wtorkowy "Puls Biznesu". Przekonuje, że są szanse na kontrakty dla polskich firm.</b>
      </p>
      <ul>
        <li>
          <b>Polscy informatycy pomagają w budowie e-administracji w Arabii Saudyjskiej</b>
        </li>
        <li>
          <b>Saudowie realizują plan cyfryzacji sektora publicznego</b>
        </li>
        <li>
          <b>"PB": jest szansa na kontrakty dla polskich firm</b>
        </li>
      </ul>
      <p>Gazeta wskazuje, że Yesser, to kompleksowy plan cyfryzacji sektora publicznego w Arabii Saudyjskiej.</p>
      <p>- Wkład w realizację gigaprojektu, którego budżet jest mierzony w dziesiątkach miliardów dolarów, będą mieli Polacy. W tworzeniu koncepcji e-państwa pomagają informatycy, którzy wdrożyli nad Wisłą m.in. elektroniczny system Centralnej Ewidencji i Informacji o Działalności Gospodarczej oraz przekonali banki, żeby zintegrowały się z rządową platformą - informuje "PB".</p>
      <p>
        <b>Polscy informatycy się sprawdzili</b>
      </p>
      <p>Dziennik przypomina, że obecnie CEIDG pozwala w kilku krokach zarejestrować firmę, a później dokonywać zmian w profilu firmy.</p>
      <p>- Przedsięwzięcie zostało zauważone i docenione. Dlatego Sebastian Christow, wcześniej dyrektor departamentu gospodarki elektronicznej w MIiR oraz jego wieloletni współpracownicy, Michał Pierzchalski i Marcin Szokalski, wspierają Saudyjczyków w cyfryzacji ich państwa - czytamy.</p>
      <p>Więcej - w "Pulsie Biznesu".</p>
      <p>PolskieRadio24.pl, PAP, Puls Biznesu, md</p>
      <related>
        <a href="https://www.polskieradio.pl/42/273/Artykul/2374202,Polska-bedzie-miala-pierwsza-w-regionie-globalna-chmure-obliczeniowa-Pomoze-w-tym-Google"/>
      </related>
      <related>
        <a href="https://www.polskieradio.pl/5/1222/Artykul/2378918,Cyfryzacja-gminnych-osrodkow-kultury-Podpisane-umowy-na-dostep-do-internetu-i-szkolenia"/>
      </related>
      <related>
        <a href="https://www.polskieradio.pl/42/273/Artykul/2385548,Powstanie-rejestr-danych-kontaktowych-obywateli-To-ma-usprawnic-kontakty-z-urzednikami"/>
      </related>
      <related>
        <a href="https://www.polskieradio.pl/7/129/Artykul/2394833,Marek-Zagorski-pierwsza-siec-5G-powstanie-w-jednym-z-duzych-miast"/>
      </related>
    </article>
  </body>
</html>