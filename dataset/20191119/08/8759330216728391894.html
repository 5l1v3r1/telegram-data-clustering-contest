<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904311/krc-genk-verwacht-uitzonderlijk-jaar-na-verlies-van-1-7-miljoen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T08:15:00+00:00"/>
    <meta property="og:title" content="KRC Genk verwacht 'uitzonderlijk jaar' na verlies van 1,7 miljoen"/>
    <meta property="og:description" content="Het Laatste Nieuws"/>
  </head>
  <body>
    <article>
      <h1>KRC Genk verwacht 'uitzonderlijk jaar' na verlies van 1,7 miljoen</h1>
      <address>
        <time datetime="2019-11-19T08:15:00+00:00">19 Nov 2019, 08:15</time>
      </address>
      <p>
        <b><a href="https://www.hln.be/sport/voetbal/belgisch-voetbal/racing-genk/genk-boekte-1-7-miljoen-euro-verlies-maar-verwacht-nu-uitzonderlijk-jaar~a97953de/">Het Laatste Nieuws</a> meldt dat KRC Genk in het seizoen 2018/2019 een boekhoudkundig verlies van 1,7 miljoen euro maakte. De Belgische landskampioen verwacht voor het lopende boekjaar een ‘uitzonderlijk jaar’.</b>
      </p>
      <p>KRC Genk kreeg afgelopen seizoen meer geld binnen dan het seizoen ervoor (+3 miljoen euro in de competitie en +12 miljoen euro in de Europa League). De goede resultaten op het veld zorgden er ook voor dat er meer werd uitgegeven aan salarissen en premies (+8,3 miljoen euro). KRC Genk haalde 8,5 miljoen euro minder binnen aan uitzonderlijke opbrengsten (uitgaande transfers).</p>
      <p>Dat zal dit boekjaar aldus anders zijn met de uitgaande transfers van onder andere Leandro Trossard en Ruslan Malinovskyi. KRC Genk verwacht een ‘uitzonderlijk jaar’. ‘De beschikbare middelen zullen op korte termijn geïnvesteerd worden in de verdere sportieve uitbouw van de ploeg en in een gloednieuw trainingscomplex’, klinkt het.</p>
      <p>KRC Genk blijft ambitieus. ‘Dat laatste is noodzakelijk om ook in de toekomst toptalenten optimaal te begeleiden en verder te ontwikkelen, overeenkomstig de filosofie van de club. KRC Genk bereidt zich ook voor om op middellange termijn in een nieuw of vernieuwd stadion te voetballen’</p>
      <aside>Lees meer<br/><a href="https://www.voetbalprimeur.be/nieuws/904286/-wolf-wordt-niet-de-enige-nieuweling-bij-krc-genk-.html?itm_source=www.voetbalprimeur.be&amp;itm_medium=highlighted-content">'Wolf wordt niet de enige nieuweling bij KRC Genk'</a></aside>
    </article>
  </body>
</html>