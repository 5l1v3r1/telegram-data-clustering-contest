<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Krasimira-se-snimala-chisto-gola-rodata-na-muzha-i-shokirana-ot-pikantnite-kadri-navruh-Budni-vecher-914912"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T08:09:00+00:00"/>
    <meta property="og:title" content="Красимира се снимала чисто гола, родата на мъжа й шокирана от пикантните кадри навръх Бъдни вечер!"/>
    <meta property="og:description" content="Пореден интересен момент в шоуто &quot;Фермата&quot;. Домакинята Красимира разказа как в началото на връзката ..."/>
  </head>
  <body>
    <article>
      <h1>Красимира се снимала чисто гола, родата на мъжа й шокирана от пикантните кадри навръх Бъдни вечер!</h1>
      <address>
        <time datetime="2019-11-19T08:09:00+00:00">19 Nov 2019, 08:09</time>
      </address>
      <p>Пореден интересен момент в шоуто "Фермата". Домакинята Красимира разказа как в началото на връзката с бащата на сина си решила да изненада приятно любимия си, щракнала се гола в разнообразни пози и му изпратила пикантните кадри.</p>
      <p>Възхитен, той ги запазил на DVD. В онзи момент не подозирал, че еротоманията ще му изиграе лоша шега. Месеци по-късно Краси била поканена да празнува за първи път Бъдни вечер с родата на половинката си, близо трийсет души.</p>
      <p>В един момент един от гостите предложил да послушат музика. По злощастно стечение на обстоятелствата някой посегнал към еротичното DVD, без да подозира какво се крие в него. Когато дискът се завъртял, компанията замръзнала шокирана.</p>
      <p>На плазмения телевизор в хола греела Красимира, както я е майка родила. За да замаже конфузната ситуация, мъжът на засрамената Краси грабнал дистанционното и се опитал да спаси достойнството й.</p>
      <p>В притеснението си обаче вместо да извади диска, той извъртял всички голи снимки пред погледа на възмутените роднини. "Така завърши първата ми Бъдни вечер с неговото семейство. Много тиха и свята нощ беше", обобщи Красимира на фона на бурния смях на останалите фермери.</p>
    </article>
  </body>
</html>