<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/lifearts/culture/mantona-tou-mpotitseli-o-pinakas-antigrafo-pou-apodeixthike-aythentikos/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T08:32:23+00:00"/>
    <meta property="og:title" content="Μαντόνα του Μποτιτσέλι: Ο πίνακας «αντίγραφο» που αποδείχθηκε αυθεντικός"/>
    <meta property="og:description" content="Από την υποβάθμιση στην…. αναγνώριση!"/>
  </head>
  <body>
    <article>
      <h6 class="kicker">Αναγνώριση</h6>
      <h1>Μαντόνα του Μποτιτσέλι: Ο πίνακας «αντίγραφο» που αποδείχθηκε αυθεντικός</h1>
      <h2>Από την υποβάθμιση στην…. αναγνώριση!</h2>
      <address><time datetime="2019-11-19T08:32:23+00:00">19 Nov 2019, 08:32</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ως ένα απλό πίνακα- αντίγραφο «αντιμετώπιζαν» οι άνθρωποι της τέχνης, τον πίνακα του Σάντρο Μποτιτσέλι με το πρόσωπο της Μαντόνα που κοσμούσε το ουαλικό μουσείο.</p>
      <p>Ωστόσο  δεν ήταν το αντίγραφο, αλλά ο αυθεντικός πίνακας, καθώς περιελάμβανε όλα τα χαρακτηριστικά του καλλιτέχνη και της Αναγέννησης.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Συγκεκριμένα, η συλλέκτρια Gwendoline Davies που δώρισε το έργο στην Πινακοθήκη πίστευε ότι πρόκειται για αυθεντικό έργο του Μποτιτσέλι.</p>
      <h3>Οι αμφιβολίες και η υποβάθμιση του έργου</h3>
      <p>Μετά την δωρεά της συλλέκτριας, οι ερευνητές διατύπωσαν τις αμφιβολίες για το έργο και η αξία του έργου υποβαθμίστηκε.</p>
      <p>Ωστόσο,  ο ιστορικός τέχνης ονόματι Μπέντορ Γκροσβένορ μαζί με την ομάδα του BBC 4 της τηλεοπτικής σειράς Lost Masterpieces έκαναν τα αδύνατα – δυνατά για να επιβεβαιώσουν την γνησιότητα του πίνακα.</p>
      <figure>
        <img src="https://www.in.gr/wp-content/uploads/2019/11/madona1-383x600.jpg"/>
      </figure>
      <p>Η «εξαιρετική ομορφιά» του προσώπου της Μαντόνα που στον πίνακα απεικονίζεται να κρατά το Θείο βρέφος και οι ομοιότητες του διάσημου ζωγραφικού έργου του Μποτιτσέλι</p>
      <p>«Η γέννηση της Αφροδίτης» έπεισαν τους ειδικούς για την αξιοσημείωτη ποιότητα του έργου.</p>
      <h4>Η αλήθεια για τον πίνακα-αριστούργημα</h4>
      <p>Ο πίνακας καθαρίστηκε αφού απομακρύνθηκε η βρωμιά και τα στρώματα του βερνικιού που υπήρχαν και αποκαλύφθηκε η αληθινή ομορφιά των χαρακτηριστικών της Μαντόνα καθώς και η αναγέννηση ενός αριστουργηματικού έργου.</p>
      <p>Εξαιτίας της ευθραυστότητας του πίνακα, οι συντηρητές κάνοντας πολύ προσεκτικές κινήσεις αποκάλυψαν με υπέρυθρες ακτίνες και άλλα σχέδια κάτω από τον πίνακα, μια σειρά μελέτες του Μποτιτσέλι μαζί και πολλές αλλαγές σε διάφορα σημεία όπως στα χέρια.</p>
      <p>Οι εμπειρογνώμονες έχουν πλέον βεβαιωθεί ότι το έργο προέρχεται από το στούντιο του Μποτιτσέλι και πως πιθανώς, ο ίδιος έχει συμβάλλει κατά πολύ στη δημιουργία του έργου.</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>