<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246935/romania-singura-tara-din-ue-unde-peste-un-sfert-din-populatie-are-toaleta-in-afara-casei.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T08:24:05+00:00"/>
    <meta property="og:title" content="Romania, singura tara din UE unde peste un sfert din populatie are toaleta in afara casei"/>
    <meta property="og:description" content="Peste un sfert (27,7%) din populatia Romaniei traia, in 2018, intr-o locuinta care nu avea toaleta in interiorul casei, in scadere fata de procentul de 29,7% inregistrat in 2017, insa de peste zece ori mai mare decat media de 2,1% inregistrata in 2018 la nivelul Uniunii Europene, arata datele publicate marti de Eurostat, cu ocazia Zilei mondiale a toaletei (World Toilet Day)."/>
  </head>
  <body>
    <article>
      <h1>Romania, singura tara din UE unde peste un sfert din populatie are toaleta in afara casei</h1>
      <address>
        <time datetime="2019-11-19T08:24:05+00:00">19 Nov 2019, 08:24</time>
      </address>
      <p>
        <b>Peste un sfert (27,7%) din populatia Romaniei traia, in 2018, intr-o locuinta care nu avea toaleta in interiorul casei, in scadere fata de procentul de 29,7% inregistrat in 2017, insa de peste zece ori mai mare decat media de 2,1% inregistrata in 2018 la nivelul Uniunii Europene, arata datele publicate marti de Eurostat, cu ocazia Zilei mondiale a toaletei (World Toilet Day).</b>
      </p>
      <blockquote>In nu mai putin de 19 state membre UE, ponderea populatiei care traia in 2018 intr-o locuinta care nu avea toaleta in interiorul casei era mai mica de 1%, in cazul Germaniei, Luxemburgului, Olandei si Suediei procentul fiind chiar apropiat de zero, scrie Agerpres.</blockquote>
      <p>La polul opus 27,7% din populatia Romaniei locuia in 2018 intr-o locuinta care nu avea toaleta in interiorul casei, acesta fiind de departe cel mai ridicat procent din UE. Romania este urmata la distanta de Bulgaria unde 15,3% din populatie are toaleta in afara casei, Lituania (10,6%), Letonia (9,9%) si Estonia (5,3%).</p>
      <p>Totusi, daca se compara situatia din 2010 cu cea din 2018, ponderea populatiei care traieste intr-o locuinta care nu are toaleta in interiorul casei a scazut la nivelul UE cu 1,2 puncte procentuale, de la 3,3% pana la 2,1%, in timp ce in Romania a scazut cu 13,2 puncte procentuale, de la 40,9% pana la 27,7%.</p>
      <p>In fiecare an, la 19 noiembrie, se marcheaza Ziua mondiala a toaletei (World Toilet Day), cu scopul de a atrage atentia asupra faptului ca circa 4,5 miliarde de oameni de pe glob traiesc fara acces la conditii sigure de salubritate (WC-uri), in ciuda dreptului recunoscut la apa si igiena.</p>
      <p>
        <a href="https://www.wall-street.ro/articol/Social/242225/ce-fac-orasele-europene-pentru-a-contracara-canicula-si-bucurestiul.html">Citeste si:<br/>Ce fac orasele europene pentru a contracara canicula? Si...</a>
      </p>
      <figure>
        <img src="https://img.wall-street.ro/image_thumbs/thumbs/fb5/fb58b8232ccdb3d83053d201bb905fa7-400x250-00-65.jpg?v=1561627001"/>
      </figure>
      <p>Organizatia Natiunilor Unite isi propune, prin Obiectivul de dezvoltare durabila numarul 6 (ODD 6), sa garanteze ca pana in 2030 toti oamenii vor avea acces la toalete si canalizare. Daca acest obiectiv nu este atins, intreaga Agenda 2030 pentru dezvoltare durabila este compromis.</p>
      <p>Ziua de 19 noiembrie a fost desemnata de ONU ca Ziua mondiala a toaletei, in iulie 2013, prin Rezolutia "Igiena pentru toti".</p>
      <footer>Sursa foto: By Mircea Moira / Shutterstock</footer>
    </article>
  </body>
</html>