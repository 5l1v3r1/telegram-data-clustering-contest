<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-chernivcyah-pracivniki-shveynoyi-firmi-zalishilisya-bez-zarplati-za-dva-misyaci-380508"/>
    <meta property="og:site_name" content="Погляд"/>
    <meta property="article:published_time" content="2019-11-19T08:49:00+00:00"/>
    <meta property="og:title" content="У Чернівцях працівники швейної фірми залишилися без зарплати за два місяці"/>
    <meta property="og:description" content="Понад 80 працівників швейної фірми у Чернівцях скаржаться на затримку заробітної плати"/>
  </head>
  <body>
    <article>
      <h1>У Чернівцях працівники швейної фірми залишилися без зарплати за два місяці</h1>
      <h2>Понад 80 робітників скаржаться на затримку двомісячної зарплати</h2>
      <address>
        <time datetime="2019-11-19T08:49:00+00:00">19 Nov 2019, 08:49</time>
      </address>
      <p>Праця на чесному слові у недобросовісного керівництва. У Чернівцях підприємство з боргами та навіть санкціями опинилося в центрі скандалу. Понад 80 працівників швейної фірми скаржаться на двомісячну затримку заробітної плати, хоча, за документами, підприємці дивним чином із робітниками нібито розрахувалися. Про це йдеться у сюжеті телеканалу "ТВА".</p>
      <p>Пані Валентина працює вже на швейній фірмі вже третій рік поспіль. Жінка каже, з самого початку роботою була більш-менш задоволена.</p>
      <p>- Майже весь цех був повний. Люди навіть з зацікавленістю йшли на роботу. Було нібито все добре. Зарплату давали кожного місяця. Але у нас перший господар, який знаходився в Англії помер, каже <b>працівниця Валентина Вікован.</b></p>
      <p>Та згодом робота мрії перетворилася для всіх працівників на пекло. За даними з відкритих реєстрів проблеми почалися ще наприкінці минулого року. Тоді підприємство заборгувало понад 50 тисяч гривень, а у травнці цьогоріч уже удвічі більше. Цікаво і те, що керівники неодноразово обмінювалися посадами, а фірма перебуває у санкційних списках семи країн. Якщо б раніше людим чи не щодня обіцяли розрахуватися лише частинами, то тепер повідомили, що фірму закривають. Тож змусили всіх написати заяву на звільнення, кажуть працівники. </p>
      <p>- Тепер сказали, що фірма закривається. Сказали нам написати заяву за власним бажанням. Люди написаля заяву за взаємною згодою сторін. Сьогодні ці язаяви забрали, просто розірвали. Тому що, якщо ми звідси підемо, ми не отримуємо заробітну плату. Вони просто це все вивезуть. Люди залишаться без зарплати, розповідає <b>працівниця Л</b><b>юдимила Попадюк.</b></p>
      <p>- Тканини вивозили, бухгалтерію. Навіть самих бухгалтерів звільнили, каже <b>працівниця Анжеліка Українець.</b></p>
      <p>Пояснили, що підприємство нібито збиткове. Натомість працівниці кажуть, що цех і досі працює наповну і виконуючи замовлення на експорт. </p>
      <p>- Ми від учора добре попрацювали, думали, що зарплату дадуть. Прошов понеділок, п'ятниця...Сьогодні побачили, а вже нікого нема, розповідає<b> працівниця Наталія Федюк.</b></p>
      <p>В Управлінні Держпраці Чернівецької області кажуть, за документами, які вони отримують під час інспекції, з працівниками начебто розрахувалися, проте зафіксували інші порушення.</p>
      <p>- Згідно наданих нам документів заробітна плата за вересень була працівникам була виплачена в середині жовтня і на момент інспекційного відвідування заборгованості по інспекційним документам не було. Але крім заборгованості були виявлені працівники без належного оформлення трудових відносин, розповідає <b>Юрій Пуріч, начальник відділу з питань додержання законодавстіва Управління Держпраці у Чернівецькій області. </b></p>
      <p>Та робітники обурені, мовляв насправді ніхто з них не отримав а ні копійки, а їхні підписи збирали хитрощами.</p>
      <p>- Я особисто заробітну плату за вересень місяць не отримувала, - <b>працівниця Людимила Попадюк.</b></p>
      <p>- Приносили документ за серпень місяць, казали, що там неправильно щось було записано, нам треба було за серпень місяць розписатися. Мені навіть показали - за серпень місяць. Ми підписалися, але звідки ми знаємо, що це було за серпень Вони, мабуть, поміняли, - <b>працівниця Анжеліка Українець.</b></p>
      <p>В Управлінні Держпраці застерігають за затримки зарплати, нелегальне працевлаштування, підприємці можуть отримати чималий штраф.</p>
      <p>Наразі працівники поліції встановлюють всі обставини ситуації і проводять перевірки згідно з чинним законодавством. </p>
      <figure>
        <iframe src="https://www.youtube.com/embed/2QARogTwdQ4" width="700" height="462" data-service="Youtube" scrolling="no"/>
      </figure>
      <footer>Джерело: <a href="https://tva.ua/">ТВА</a></footer>
      <related>
        <h4>Схожі записи</h4>
        <a href="https://pogliad.ua/news/money/firma-splatit-ponad-9-mln-grn-shtrafu-za-nelegalnih-pracivnikiv-u-chernivcyah-368734"/>
        <a href="https://pogliad.ua/news/chernivtsi/u-chernivcyah-govorili-pro-legalizaciyu-robochoyi-sili-ta-zbitki-cherez-zarplatu-v-konvertah-356183"/>
        <a href="https://pogliad.ua/news/bukovina/pracivnikiv-harchovoyi-promislovosti-vidznachili-u-chernivcyah-z-nagodi-profesiynogo-svyata-379166"/>
        <a href="https://pogliad.ua/news/chernivtsi/pracivniki-sbu-proveli-navchannya-u-meriyi-chernivciv-377904"/>
      </related>
    </article>
  </body>
</html>