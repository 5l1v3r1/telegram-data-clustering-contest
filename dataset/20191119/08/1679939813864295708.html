<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-barbat-in-varsta-de-28-de-ani-cercetat-pentru-transportarea-ilegala-a-unui-lot-de-tutun-pentru-narghilea_3059562.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T08:48:39+00:00"/>
    <meta property="og:title" content="Un bărbat în vârstă de 28 de ani, cercetat pentru transportarea ilegală a unui lot de tutun pentru narghilea"/>
    <meta property="og:description" content="Un bărbat în vârstă de 28 de ani este cercetat pentru transportarea ilegală a unui lot de tutun pentru narghilea, tăinuit în locuri special amenajate ale unui autoturism.Cazul a fost semnalat în apropiere de frontiera moldo-română, în oraşul Cahul, atunci"/>
  </head>
  <body>
    <article>
      <h1>Un bărbat în vârstă de 28 de ani, cercetat pentru transportarea ilegală a unui lot de tutun pentru narghilea</h1>
      <address><time datetime="2019-11-19T08:48:39+00:00">19 Nov 2019, 08:48</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/t2_23786600.jpg"/>
          <figcaption>procuratura.md</figcaption>
        </figure>
        <figure>
          <img src="https://media.publika.md/md/image/201911/w720/t4_65870200.jpg"/>
          <figcaption>procuratura.md</figcaption>
        </figure>
        <figure>
          <img src="https://media.publika.md/md/image/201911/w720/t1_95242400.jpg"/>
          <figcaption>procuratura.md</figcaption>
        </figure>
        <figure>
          <img src="https://media.publika.md/md/image/201911/w720/t5_62905100.jpg"/>
          <figcaption>procuratura.md</figcaption>
        </figure>
      </slideshow>
      <p>
        <b>Un bărbat în vârstă de 28 de ani este cercetat pentru transportarea ilegală a unui lot de tutun pentru narghilea, tăinuit în locuri special amenajate ale unui autoturism.</b>
      </p>
      <p>Cazul a fost semnalat în apropiere de frontiera moldo-română, în oraşul Cahul, atunci când echipele mobile au stopat pentru verificări un mijloc de transport de marca Hyundai Trajet, despre care aveau suspiciuni că ar fi folosit în transportarea ilegală a mărfurilor peste frontiera vamală.</p>
      <p>Ca urmare a controlului, ofițerii echipelor mobile, asistați de câinele specializat al Serviciului Vamal, au descoperit 461 pachete de tutun pentru narghilea, fără timbre de acciz, proveniența cărora nu a fost dovedită documentar. Acestea erau repartizate în aripile din spate și barele din față și din spate ale autoturismului.</p>
      <p>Produsele din tutun fac parte din categoria de produse accizabile, pasibile marcării obligatorii cu timbre de acciz, lipsa acestora semnalând despre faptul că mărfurile sunt susceptibile a fi contrafăcute, totodată, fiind prejudiciat bugetul de stat prin neachitarea accizelor și a altor plăți.</p>
      <p>Cazul este cercetat în continuare de către subdiviziunile specializate ale Serviciului Vamal în vederea atragerii la răspundere a persoanelor implicate, în conformitate cu prevederile legale. </p>
    </article>
  </body>
</html>