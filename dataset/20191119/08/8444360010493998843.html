<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/lamia-tin-eklepsan-kai-tous-afise-afonous-me-tin-antidrasi-tis-i-erotisi-pagida-ton-draston/2918722/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T08:27:44+00:00"/>
    <meta property="og:title" content="Λαμία: Την έκλεψαν και τους άφησε άφωνους με την αντίδρασή της – Η ερώτηση παγίδα των δραστών!"/>
    <meta property="og:description" content="Θύμα μια ηλικιωμένη γυναίκα. Οι ανήλικοι δράστες την πλησίασαν και λειτούργησαν ταχύτατα..."/>
  </head>
  <body>
    <article>
      <h1>Λαμία: Την έκλεψαν και τους άφησε άφωνους με την αντίδρασή της – Η ερώτηση παγίδα των δραστών!</h1>
      <h2>Θύμα μια ηλικιωμένη γυναίκα. Οι ανήλικοι δράστες την πλησίασαν και λειτούργησαν ταχύτατα...</h2>
      <address><time datetime="2019-11-19T08:27:44+00:00">19 Nov 2019, 08:27</time> by <a rel="author">Newsit Newsroom</a></address>
      <p>Το 50ευρω που είχε στην τσέπη της για τα ψώνια, κατάφεραν να αποσπάσουν δύο ανήλικοι Ρομά από ηλικιωμένη, που ετοιμαζόταν να εισέλθει σε σούπερ μάρκετ στην οδό Παλαιολόγου λίγα μέτρα μακριά από την κεντρική πλατεία Πάρκου το πρωί της Τρίτης (19/11).</p>
      <p>Σύμφωνα με το θύμα της κλοπής, δύο νεαροί Ρομά 14-15 ετών την πλησίασαν και τη ρώτησαν αν θα τους «φιλέψει κάτι». Πριν προλάβει να απαντήσει η γιαγιά, ο ένας εξ αυτών έβαλε το χέρι στη δεξιά τσέπη και της απέσπασε ένα 50ευρω που είχε για τα ψώνια της.</p>
      <p>Η ηλικιωμένη, που να σημειωθεί ότι περπατάει υποβασταζομένη από «Π», διατήρησε την ψυχραιμία της και κάλεσε από παρακείμενη καφετέρια βοήθεια. Πράγματι ειδοποιήθηκε η αστυνομία με τα πληρώματα της ΔΙ.ΑΣ να ξεκινούν άμεσα αναζητήσεις για την παρέα των ανήλικων Ρομά.</p>
      <p>«Αν τα πήραν γιατί τα έχουν ανάγκη δε με πειράζει», είπε με ψυχραιμία και καλή καρδιά η ηλικιωμένη γυναίκα.</p>
      <p>«Δεν είναι η πρώτη φορά που με κλέβουν. Με ενοχλεί το γιατί κάνουν τέτοια πράγματα. Δεν αρνήθηκα ποτέ να βοηθήσω άνθρωπο και δε θα με πείραζε να βοηθήσω κι αυτά τα παιδιά αν έχουν ανάγκη. Αλλά όχι έτσι…», πρόσθεσε και συνέχισε την πορεία της για τα ψώνια της ημέρας.</p>
      <p>Πηγή: <a href="http://www.lamiareport.gr/index.php/topika/item/140445-lamia-arpaksan-ta-lefta-apo-tin-tsepi-ilikiomenis">lamiareport.gr</a></p>
    </article>
  </body>
</html>