<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742462"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T08:27:00+00:00"/>
    <meta property="og:title" content="ล่าจากขอนแก่นจับได้ที่เมืองคอนหนุ่มหื่นข่มขืนแม่ยาย"/>
    <meta property="og:description" content="กองปราบตามไม่ลดละ ตามรวบได้ยังปากแข็งหนุ่มขอนแก่น ปล้ำ'แม่ยาย'ทำเมียคาขนำปลายนา ก่อนหนีไปเมืองคอน"/>
  </head>
  <body>
    <article>
      <h1>ล่าจากขอนแก่นจับได้ที่เมืองคอนหนุ่มหื่นข่มขืนแม่ยาย</h1>
      <address>
        <time datetime="2019-11-19T08:27:00+00:00">19 Nov 2019, 08:27</time>
      </address>
      <p>
        <b>กองปราบตามไม่ลดละ ตามรวบได้ยังปากแข็งหนุ่มขอนแก่น ปล้ำ"แม่ยาย"ทำเมียคาขนำปลายนา ก่อนหนีไปเมืองคอน</b>
      </p>
      <p>                <br/>เมื่อวันที่ 19 พ.ย. ที่ กองบังคับการปราบปราม (บก.ป.) พล.ต.ต.จิรภพ ภูริเดช ผบก.ป. สั่งการให้ พ.ต.อ.เนติ วงษ์กุหลาบ ผกก.5 บก.ป. พ.ต.ท.ฤทธิชัย ชุมช่วย สว.กก.5 บก.ป. นำกำลังจับกุมนายพงค์พิพัฒน์ หรือเขียด สุดไพ อายุ 34 ปี อยู่บ้านเลขที่ 540 ม.6 ต.โนนสมบูรณ์ อ.บ้านแฮด จ.ขอนแก่น ตามหมายจับศาลจังหวัดขอนแก่น ที่ จ.6/2562 ลง 7 ม.ค. 2562 ข้อหา “ข่มขืนกระทำชำเราผู้อื่นโดยขู่​เข็นด้วยประการใดๆ โดยใช้กำลังประทุษร้าย โดยผู้อื่นนั้นอยู่ในภาวะที่ไม่​สามารถขัดขืนได้” โดยจับกุมได้ที่บริเวณริม ถนนหมายเลข 408 สายนครศรีธรรมราช-สงขลา ม.15 ต.ท่าเรือ อ.เมือง จ.นครศรีธรรมราช<br/>       <br/>        </p>
      <figure>
        <img src="https://www.dailynews.co.th/admin/upload/20191119/news_FTtXkuLrFU152019_533.jpg?v=20191119195?v=5653"/>
      </figure>
      <p> <br/><br/>สืบเนื่องจากเมื่อเช้ามืดเดือน พ.ย.2561 นายพงค์พิพัฒน์  ได้รับโทรศัพท์จาก นางเอ (นามสมมุติ) ซึ่งเป็นแม่ยาย ที่พักอาศัยอยู่ที่ขนำในทุ่งนาห่​างจากตัวบ้านประมาณ 500 เมตร เพื่อให้มารับไปที่ของผู้ต้องหา เพื่อจะเตรียมตัวไปทำบุญที่วั​ดในตอนเช้า ในพื้นที่ ต.โนนสมบูรณ์ อ.บ้านแฮด จ.ขอนแก่น นายพงค์พิพัฒน์ จึงได้ขับรถจักรยายนต์ไปที่​ขนำดังกล่าว แต่เมื่อไปถึงนายพงศ์พิพัฒน์ เห็​นว่านางเอ นอนอยู่คนเดียว จึงเกิดอารมณ์เปลี่ยวอย่างรุนแรง ใช้​กำลังบังคับขืนใจแม่ยายจนสำเหร็จความใคร่ แล้วหลบหนีไป หลังเกิดเหตุนางเอ ได้เข้​าแจ้งความไว้ที่ สภ.บ้านแฮด จนมีการออกหมายจับ ต่อมาเจ้าหน้าที่ชุดจับกุมสื​บทราบว่าผู้ต้องหาได้หลบหนีมาซ่​อนตัวอยู่ในพื้นที่ จ.นครศรีธรรมราช จึงนำกำลังไปจับกุมตัวได้ดังกล่​าวสอบสวนนายพงศ์พิพัฒน์ ให้การปฏิเสธว่าไม่ไดด้ข่มขืนแม่ยายแต่อย่างใด แต่ทางเจ้าหน้​าที่ไม่ปักใจเชื่อ จึงได้แจ้งข้อกล่าวหาตามหมายจั​บ ก่อนนำตัวส่ง สภ.บ้านแฮด ดำเนินการตามกฎหมายต่อไป.<br/> <br/><br/> </p>
    </article>
  </body>
</html>