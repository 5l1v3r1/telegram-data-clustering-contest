<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/kongresat-v-sasht-razsledva-za-eventualno-lazhesvidetelstvane-na-donald-tramp.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T08:25:00+00:00"/>
    <meta property="og:title" content="Конгресът в САЩ разследва за евентуално лъжесвидетелстване на Доналд Тръмп"/>
    <meta property="og:description" content="Камарата на представителите търси нови доказателства за връзката на президента с Русия"/>
  </head>
  <body>
    <article>
      <h1>Конгресът в САЩ разследва за евентуално лъжесвидетелстване на Доналд Тръмп</h1>
      <h2>Камарата на представителите търси нови доказателства за връзката на президента с Русия</h2>
      <address><time datetime="2019-11-19T08:25:00+00:00">19 Nov 2019, 08:25</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Камарата на представителите към американския Конгрес разследва дали президентът Доналд Тръмп е излъгал пред специалния прокурор Робърт Мълър в разследването на евентуалната руска намеса в американските президентски избори през 2016 г.</p>
      <p>Адвокат на камарата е информирал федерален съд за новата линия на разследване по време на изслушване по повод изискване на документи, свързани с разследването на импийчмънт на Тръмп.</p>
      <p>По-рано президентът заяви, че обмисля да даде показания пред Конгреса.</p>
      <p>Воденото от демократите разследване досега се фокусираше върху предполагаемата злоупотреба с власт от страна на Тръмп по повод американско-украинските отношения.</p>
      <p>Конгресът е виждал по-голямата част от доклада на Мълър, включително някои редактирани части.</p>
      <p>Някои материали обаче засега остават засекретени.</p>
    </article>
  </body>
</html>