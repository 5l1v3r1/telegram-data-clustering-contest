<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/orgia-apo-ntonsits-dielyse-ta-konter-kontra-stous-spers-video/2918699/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T08:11:36+00:00"/>
    <meta property="og:title" content="“Όργια” από Ντόνσιτς! “Διέλυσε” τα κοντέρ κόντρα στους Σπερς – video"/>
    <meta property="og:description" content="Ο Λούκα Ντόνσιτς συνεχίζει να &quot;τρελαίνει&quot; τον κόσμο στο NBA και κόντρα στους Σαν Αντόνιο Σπερς έκανε το ματς της καριέρας του μέχρι στιγμής, έχοντας triple double με 42 πόντους και το καθοριστικό τρίποντο για τη νίκη της ομάδας του με 117-111."/>
  </head>
  <body>
    <article>
      <h1>“Όργια” από Ντόνσιτς! “Διέλυσε” τα κοντέρ κόντρα στους Σπερς – video</h1>
      <h2>Ο Λούκα Ντόνσιτς συνεχίζει να "τρελαίνει" τον κόσμο στο NBA και κόντρα στους Σαν Αντόνιο Σπερς έκανε το ματς της καριέρας του μέχρι στιγμής, έχοντας triple double με 42 πόντους και το καθοριστικό τρίποντο για τη νίκη της ομάδας του με 117-111.</h2>
      <address><time datetime="2019-11-19T08:11:36+00:00">19 Nov 2019, 08:11</time> by <a rel="author">Newsit Newsroom</a></address>
      <p>Το φαινόμενο Λούκα Ντόνσιτς έχει βαλθεί να… σαρώσει τα πάντα στο NBA και κόντρα στους Σαν Αντόνιο Σπερς, έκανε “όργια” για να οδηγήσει την ομάδα του στη νίκη και να “διαλύσει” όλα τα ρεκόρ.</p>
      <p>Ο εκπληκτικός Σλοβένος γκαρντ έγινε ο δεύτερος νεότερος παίκτης στην ιστορία (με πρώτο τον Λεμπρόν Τζέιμς) που κάνει triple double με πάνω από 40 πόντους, τελειώνοντας την αναμέτρηση με 42 πόντους (ρεκόρ καριέρας), 12 ασίστ και 11 ριμπάουντ.</p>
      <p>Και σαν να μην έφθαναν όλα αυτά, πέτυχε και το τρίποντο που “καθάρισε” το ματς 27 δευτερόλεπτα πριν τη λήξη, χαρίζοντας τη νίκη στους Ντάλας Μάβερικς, οι οποίοι ανέβηκαν στο 8-5 στην κατάταξη.</p>
      <h3>Τα “όργια” του Ντόνσιτς επί των Σαν Αντόνιο Σπερς</h3>
      <figure>
        <iframe src="https://www.youtube.com/embed/zdWzk4V3I0s" width="640" height="360" data-service="Youtube" scrolling="no"/>
      </figure>
    </article>
  </body>
</html>