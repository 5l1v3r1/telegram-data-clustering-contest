<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/career/gerb-se-otkaza-ot-predlozhenieto-za-bolnichnite.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T08:50:50+00:00"/>
    <meta property="og:title" content="ГЕРБ се отказа от предложението за болничните"/>
    <meta property="og:description" content="Разпореждането дойде от премиера"/>
  </head>
  <body>
    <article>
      <h1>ГЕРБ се отказа от предложението за болничните</h1>
      <address>
        <time datetime="2019-11-19T08:50:50+00:00">19 Nov 2019, 08:50</time>
      </address>
      <p>Първият ден от болничния остава платен от работодателя. Предложението той да не бъде плащан нито от държавата, нито от бизнеса няма да бъде внесено за разглеждане в Народното събрание, съобщи пред журналисти премиерът Бойко Борисов, цитиран от БНР.</p>
      <p><i>"Абсолютно са прави хората и аз затова не се съгласих. Затова няма да го входирам"</i>, каза премиерът. И допълни: <i>"Да накажем истински болен да си плати той първия ден заради тарикатите. Хайде като сме нация, ако толкова искаме - демокрацията е хубаво нещо, но всички ние трябва да се борим за нея, да я подпомогнем. И медиите с разследвания и това (безпричинните болнични) да стане изключение, а не правило. Нетърпимостта в хората искам да я видя. Защото като се вземе такъм болничен, вземат от вашите пари, от нашите пари".</i></p>
      <p>Предложението бе представено от депутати от ГЕРБ и "Патриотичния фронт" миналата седмица след коалиционен съвет и предизвика остра реакция от синдикатите.</p>
    </article>
  </body>
</html>