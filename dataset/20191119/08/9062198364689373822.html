<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379023/abden-abdye-karsi-cevap-israil-yerlesim-birimleri-yasa-disidir"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T08:13:00+00:00"/>
    <meta property="og:title" content="AB'den ABD'ye karşı cevap: İsrail yerleşim birimleri yasa dışıdır"/>
    <meta property="og:description" content="Avrupa Birliği tarafından yapılan açıklamada Siyonist İsrail Rejimi'nin Filistin yerleşim yerlerini işgal etmesine ilişkin “İsrail'in yerleşim birimleri yasa dışıdır” açıklaması yaptı."/>
  </head>
  <body>
    <article>
      <h1>AB'den ABD'ye karşı cevap: İsrail yerleşim birimleri yasa dışıdır</h1>
      <h2>Avrupa Birliği tarafından yapılan açıklamada Siyonist İsrail Rejimi'nin Filistin yerleşim yerlerini işgal etmesine ilişkin “İsrail'in yerleşim birimleri yasa dışıdır” açıklaması yaptı.</h2>
      <address>
        <time datetime="2019-11-19T08:13:00+00:00">19 Nov 2019, 08:13</time>
      </address>
      <p>ABD'nin 40 yllık Filistin yerleşim yerlerinin Siyonist İsrail Rejimi tarafından işgal edilmesinin yasa dışı olarak görülmesine ilişkin kararını değiştirdiğini açıklamasının ardından Avrupa Birliği'nden tersi bir açıklama geldi.</p>
      <p>Avrupa Birliği (AB), Siyonist İsrail Rejimi'nin yerleşim birimleri faaliyetlerine ilişkin politikasının değişmediğini, tüm yerleşim birimlerinin yasa dışı olduğunu kaydetti.</p>
      <p>AB Dış İlişkiler ve Güvenlik Politikaları Yüksek Temsilcisi Federica Mogherini, Amerika Birleşik Devletleri'nin (ABD) işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurmasının ardından yazılı açıklama yaptı.</p>
      <p>AB'nin İsrail'in işgalci güç yükümlülükleri çerçevesinde tüm yerleşim birimleri faaliyetlerini sonlandırması için çağrıda bulunduğunu belirten Mogherini, <b>"AB'nin, işgal altındaki Filistin topraklarında İsrail'in yerleşim birimleri politikasına ilişkin tutumu değişmedi ve çok açık. Tüm yerleşim birimleri faaliyetleri uluslararası hukuk uyarınca yasa dışıdır ve iki devletli çözüme zarar vermektedir"</b> ifadesini kullandı.</p>
      <p>AB'nin iki devletli çözümü desteklemeye devam edeceğinin altını çizen Mogherini, bunun iki tarafın da meşru taleplerini karşılayacak tek gerçekçi çözüm olduğunu vurguladı.</p>
    </article>
  </body>
</html>