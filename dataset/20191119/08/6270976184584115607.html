<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/na-lvivshhyni-pid-chas-pozhezhi-u-vijskovij-chastyni-zagynuv-ofitser/"/>
    <meta property="og:site_name" content="Рубрика"/>
    <meta property="article:published_time" content="2019-11-19T08:48:45+00:00"/>
    <meta property="og:title" content="На Львівщині під час пожежі у військовій частині загинув офіцер"/>
    <meta property="og:description" content="У селищі Старичах Яворівського району Львівської області на території військової частини сталася пожежа, внаслідок якої загинув офіцер і ще один був травмований. Як повідомляє пресслужба командування Сухопутних військ Збройних сил України, займання сталося близько 5:00. “Внаслідок загоряння будівлі загинув офіцер, ще один дістав травм і з опіками був оперативно доставлений до Центральної районної лікарні міста […]"/>
  </head>
  <body>
    <article>
      <h1>На Львівщині під час пожежі у військовій частині загинув офіцер</h1>
      <address><time datetime="2019-11-19T08:48:45+00:00">19 Nov 2019, 08:48</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/04/11-6-860x580-c-1.jpg"/>
      </figure>
      <p>
        <b>
          <b>У селищі Старичах Яворівського району Львівської області на території військової частини сталася пожежа, внаслідок якої загинув офіцер і ще один був травмований.</b>
        </b>
      </p>
      <p>Як повідомляє <a href="https://www.facebook.com/UkrainianLandForces/">пресслужба</a> командування Сухопутних військ Збройних сил України, займання сталося близько 5:00.</p>
      <p>“Внаслідок загоряння будівлі загинув офіцер, ще один дістав травм і з опіками був оперативно доставлений до Центральної районної лікарні міста Новояворівська”, – зазначено в повідомленні.</p>
      <p>За даними прес-служби головного управління ДСНС у Львівській області, постраждалого військовослужбовця госпіталізовано в стані середньої тяжкості.</p>
      <p>“Унаслідок пожежі отримав термічний опік спини і верхніх кінцівок 41-річний чоловік. У стані середньої тяжкості його госпіталізували до лікарні Новояворівська”, – зазначено в повідомленні.</p>
      <p>Станом на 8:08 пожежу було ліквідовано. Для гасіння залучили шість одиниць техніки й 35 пожежників.</p>
      <p>Співробітники служби правопорядку ЗСУ та Національної поліції України встановлюють причини й обставини події.</p>
    </article>
  </body>
</html>