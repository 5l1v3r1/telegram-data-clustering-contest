<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/society/diafthora-stin-elas-kataggelies-gia-paranomes-synennoiseis-aksiomatikon-me-meli-egklimatikon-kyklomaton/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T08:33:32+00:00"/>
    <meta property="og:title" content="Ερωτηματικά για ύποπτες μεθοδεύσεις σε υπηρεσίες ασφαλείας"/>
    <meta property="og:description" content="Καταγγελίες για συνεννοήσεις αξιωματικών με μέλη κυκλωμάτων! Κρατικοί λειτουργοί ζητούν ενδελεχή έρευνα"/>
  </head>
  <body>
    <article>
      <h1>Ερωτηματικά για ύποπτες μεθοδεύσεις σε υπηρεσίες ασφαλείας</h1>
      <h2>Καταγγελίες για συνεννοήσεις αξιωματικών με μέλη κυκλωμάτων! Κρατικοί λειτουργοί ζητούν ενδελεχή έρευνα</h2>
      <address><time datetime="2019-11-19T08:33:32+00:00">19 Nov 2019, 08:33</time> by <a rel="author">Λαμπρόπουλος Βασίλης Γ</a></address>
      <blockquote>Σημαντικά ερωτηματικά για τη λειτουργία ορισμένων κρατικών υπηρεσιών ασφαλείας δημιουργούνται μετά από καταγγελίες που τέθηκαν υπόψιν του «Βήματος» τα τελευταία 24ωρα, ότι   ύστερα από τις εξαρθρώσεις εγκληματικών οργανώσεων υπάρχουν παράνομες συνεννοήσεις  μεταξύ των μελών των  κυκλωμάτων κι αξιωματικών!<br/>Σύμφωνα με αυτές τις αναφορές  λίγες ώρες αφού παρουσιασθούν οι συγκεκριμένες επιτυχίες των διωκτικών αρχών για κυκλώματα ναρκωτικών, λαθρεμπορίου πλαστογραφιών κλπ ακολουθεί ένα έντονο παρασκήνιο. Με πρωταγωνιστές ορισμένα στελέχη υπηρεσιών που συμμετείχαν στις εξαρθρώσεις των συμμοριών και μελών των κυκλωμάτων.<br/><a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ <br/></a>Οπως ανέφεραν   υπηρεσιακοί παράγοντες, αξιωματούχοι «φροντίζουν»   ώστε οι κατηγορούμενοι να έχουν ευνοϊκή μεταχείριση  και μάλιστα υποδεικνύουν ως δικηγόρους, τους ίδιους νομικούς που υπερασπίζονται και τους ίδιους σε διάφορες πειθαρχικές ή ποινικές εκκρεμότητες  που έχουν !<br/>Ακολουθούν -όπως υποστηρίζουν τα ίδια πρόσωπα- συναντήσεις  με «κλειστές πόρτες»  αξιωματικών και των κατηγορουμένων με τους δικηγόρους –«φίλους»  των πρώτων όπου αρχίζουν   αμφιλεγόμενες συνεννοήσεις για την εξέλιξη  της υπόθεσης.<br/>Σύμφωνα με τις ίδιες  μαρτυρίες οι αξιωματικοί επιτρέπουν (σσ. λόγω και της παρουσίας των εν λόγω δικηγόρων με τους οποίους διατηρούν προσωπική γνωριμία) στους κατηγορουμένους να χρησιμοποιούν παρατύπως τα κινητά τους,  να τηλεφωνούν σε όποιους θέλουν, να έχουν πλήρη  άνεση κινήσεων κι ίσως να εξαϋλώνουν ίχνη των πράξεών τους. Με κρατικούς λειτουργούς να μιλούν για μία «συμπαιγνία» που  ίσως αλλοιώνει τα δεδομένα πολλών υποθέσεων και μιλούν για μια κατάσταση που πρέπει να ερευνηθεί   διεξοδικά για να διαπιστωθεί τι ακριβώς μπορεί να συμβαίνει.<br/>Τα ερωτήματα πληθαίνουν  με το δεδομένο ότι πολλοί από τους πρωταγωνιστές της υπόθεσης έχουν απασχολήσει τα τελευταία χρόνια την επικαιρότητα. Με καταγγελίες για συμμετοχή σε υπηρεσιακές  μεθοδεύσεις που εξυπηρετούν διάφορα συμφέροντα ή για σειρά λαθών σε ενέργειές  τους.</blockquote>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>