<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/adventure/268345.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-19T08:57:00+00:00"/>
    <meta property="og:title" content="У Чернігові чоловік з підробленим посвідченням СБУ і автоматом збирав «пожертвування»"/>
    <meta property="og:description" content="У Чернігівській області Служба безпеки України затримала киянина, який користувався підробленим посвідченням співробітника спецслужби для збору коштів нібито для учасників бойових дій."/>
  </head>
  <body>
    <article>
      <h1>У Чернігові чоловік з підробленим посвідченням СБУ і автоматом збирав «пожертвування»</h1>
      <address>
        <time datetime="2019-11-19T08:57:00+00:00">19 Nov 2019, 08:57</time>
      </address>
      <p>
        <b>У Чернігівській області Служба безпеки України затримала киянина, який користувався підробленим посвідченням співробітника спецслужби для збору коштів нібито для учасників бойових дій.</b>
      </p>
      <p>Про це повідомляє прес-центр СБУ.</p>
      <p>«Житель Києва використовував документ схожий на службове посвідчення СБУ при контактах з комерсантами, зокрема в Чернігівській області. Він просив бізнесменів надати кошти нібито на потреби учасників бойових дій, в тому числі з правоохоронних органів. За попередньою інформацією слідства, сума "пожертвувань" досягала 100 тисячі гривень», - йдеться у повідомленні.<br/>За даними спецслужби, затриманий також пропонував сприяння у вирішенні питань з перевезенням товарів через митний кордон.</p>
      <p>«Правоохоронці затримали зловмисника під час його перебування в Чернігові. У чоловіка було вилучено документ з ознаками підробки та вогнепальну зброю, схожу на автомат Калашникова російського виробництва», - уточнює прес-центр СБУ. </p>
    </article>
  </body>
</html>