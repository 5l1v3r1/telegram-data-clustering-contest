<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/welke-sinterklaascadeaus-zal-dit-apple-event-brengen-33170"/>
    <meta property="og:site_name" content="Apparata"/>
    <meta property="article:published_time" content="2019-11-19T08:07:00+00:00"/>
    <meta property="og:title" content="Welke Sinterklaascadeaus zal dit Apple-event brengen?"/>
    <meta property="og:description" content="Tim Cook en consorten kondigen officieel evenement aan voor 2 december."/>
  </head>
  <body>
    <article>
      <h1>Welke Sinterklaascadeaus zal dit Apple-event brengen?</h1>
      <h2>Tim Cook en consorten kondigen officieel evenement aan voor 2 december.</h2>
      <address><time datetime="2019-11-19T08:07:00+00:00">19 Nov 2019, 08:07</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Apple kondigde gisteravond aan dat zij op 2 december een evenement organiseert. Volgens de officiële aankondiging is het event bedoeld om ‘de favoriete apps en games van 2019 te eren’. Nu geeft Apple jaarlijks dergelijke lijstjes uit, maar dit ging eerder niet gepaard met een evenement of persmoment.</p>
      <figure>
        <iframe data-src="https://twitter.com/LanceUlanoff/status/1196541112992829440?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Veel analisten denken dat er tijdens de show geen nieuwe producten worden gelanceerd. Wel verwacht men dat men wellicht een link maakt naar de nieuwe gamingstream Apple Arcade.</p>
      <p>Zelf heb ik een ander idee. Sinds het opduiken van de <a href="https://www.apparata.nl/nieuws/de-apple-mac-pro-2019-is-per-ongeluk-gespot-33083">Apple Mac Pro 2019</a> is er veel speculatie over de lancering. Aangezien er dus al werkende (proto)types zijn zou een presentatie dit jaar in de lijn der verwachtingen liggen. Zeker nu het apparaat tijdens de presentatie van de <a href="https://www.apparata.nl/nieuws/officieel-apple-kondigt-16-inch-macbook-pro-aan-33119">16″ MacBook</a> niet is gelanceerd. Het is daarnaast onwaarschijnlijk dat Apple later in de decembermaand een tweede event of presentatie zal lanceren.</p>
      <p>Ik sluit dan ook niet uit dat men dit event aangrijpt om te laten zien hoe de Apple Mac Pro 2019 geschikt is voor zwaardere games (en wellicht Apps). In ieder geval hebben we zelfs vóór Sinterklaas al een cadeautje te verwachten. Vol verwachting klopt ons hart.</p>
      <p>Afbeelding: (c) Apple</p>
    </article>
  </body>
</html>