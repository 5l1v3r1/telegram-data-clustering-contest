<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/lucknow/story-cabinet-meeting-honorarium-of-contract-doctors-increased-yogi-government-approved-these-10-proposals-2857509.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T08:21:58+00:00"/>
    <meta property="og:title" content="UP Cabinet meeting : जानें कितना बढ़ा संविदा डॉक्टरों का मानदेय, इन 10 अहम प्रस्तावों पर योगी सरकार ने लगाई मुहर"/>
    <meta property="og:description" content="UP Cabinet meeting : लोकभवन में मंगलवार को मुख्यमंत्री योगी आदित्यनाथ की अध्यक्षता में कैबिनेट की बैठक हुई। कैबिनेट बैठक में प्रदेश के सरकारी मेडिकल कालेजों में संविदा पर रखे जाने वाले डॉक्टरों..."/>
  </head>
  <body>
    <article>
      <h1>UP Cabinet meeting : जानें कितना बढ़ा संविदा डॉक्टरों का मानदेय, इन 10 अहम प्रस्तावों पर योगी सरकार ने लगाई मुहर</h1>
      <address><time datetime="2019-11-19T08:21:58+00:00">19 Nov 2019, 08:21</time> by <a rel="author">हिन्दुस्तान टीम,लखनऊ।</a></address>
      <p>UP Cabinet meeting : लोकभवन में मंगलवार को मुख्यमंत्री योगी आदित्यनाथ की अध्यक्षता में कैबिनेट की बैठक हुई। कैबिनेट बैठक में प्रदेश के सरकारी मेडिकल कालेजों में संविदा पर रखे जाने वाले डॉक्टरों के मानदेय बढ़ाने का फैसला लिया गया। इसके साथ ही कुल 10 प्रस्तावों पर कैबिनेट की मुहर लगी। </p>
      <p>
        <b> इन फैसलों पर लगी मुहर</b>
      </p>
      <p>1-सोनभद्र के उभभा गांव के 37 परिवारों को मुख्यमंत्री जन आरोग्य अभियान का लाभ मिलेगा। सरकार ने प्रधानमंत्री आयुष्मान योजना से छूटे लोगों को मुख्यमंत्री जन आरोग्य योजना में लाभ देने का फैसला किया था। इसमें 1.68 लाख नए परिवार भी जोड़े जाएंगे। </p>
      <p>2- सीएम साहब रक्षा कोष में संशोधनों को मंजूरी दे दी गई है। पहले 24000 तक लोगों को मदद दी जाती थी। अब ग्रामीण क्षेत्र में बीपीएल की सीमा 46000 तक और शहरी क्षेत्र में बीपीएल सीमा 56500 तक मदद दी जा सकेगी।</p>
      <p>3- कैबिनेट ने राजकीय मेडिकल कॉलेजों के संविदा शिक्षकों के मानदेय में डेढ़ गुना वृद्धि के प्रस्ताव को मंजूरी दे दी है। अब आचार्य का मानदेय 90000 से बढ़ाकर 1.35 लाख, सह आचार्य का मानदेय 80000 से बढ़ाकर 1.20 लाख, सहायक आचार्य का मानदेय 7000 से बढ़ाकर 90000 व प्रवक्ता का मानदेय 50000 से बढ़ाकर 75000 कर दिया गया है।</p>
      <p>4- औद्योगिक निवेश प्रोत्साहन इसके अंतर्गत कंपनियों को यात्रा कम पर जारी कर दिया गया है। गौतमबुद्धनगर, अलीगढ़, मुजफ्फरनगर, बाराबंकी, शाहजहांपुर, हरदोई व शामली की इन कंपनियों ने 2862.70 करोड़ का निवेश किया है। इन कंपनियों के निवेश से 7592 रोजगार के अवसर सृजित होंगे। लेटर आफ कंफर्ट जारी होने से इन कंपनियों को प्रोत्साहन मिलने का रास्ता साफ हो गया है।</p>
      <p>5- राज्य संपति विभाग को 16 पुराने चार पहिया वाहनों के स्थान पर नए वाहन खरीदने की अनुमति दी गई है। इनमें 15 फॉर्च्यूनर व एक इनोवा क्रिस्टा गाड़ी होगी। इन गाड़ियों की खरीद पर 4.75 खर्च होंगे। पुरानी गाड़ियों की नीलामी से सरकार को 7700000 मिले थे।</p>
      <p>6- बुंदेलखंड एक्सप्रेसवे परियोजना के निर्माण के लिए सरकार ने बैंक ऑफ बड़ौदा कंसोर्सियम से 7000 ऋण लेने के प्रस्ताव को मंजूरी दे दी है। चरणबद्ध तरीके से 3 वर्ष में यह लोन लिया जाएगा।सरकार इसके लिए शासकीय गारंटी देगी।</p>
      <p>7- प्रदेश सरकार ने सूचना विभाग के नवनियुक्त सलाहकार शलभ मणि त्रिपाठी व रहीस सिंह के लिए वेतन व भत्तों में वृद्धि के प्रस्ताव को मंजूरी दे दी है। सलाहकारों को 40000 के स्थान पर 100000 वेतन मिलेगा। आवास भत्ता 10000 से बढ़ाकर 25 हजार कर दिया गया है।</p>
      <p>8- राजकीय मेडिकल कॉलेज आगरा में नवीन पुस्तकालय फोन बढ़ाने को मंजूरी दी गई है। इसके लिए पुराने भवनों को पुष्टिकरण के प्रस्ताव पर कैबिनेट ने मुहर लगा दी।</p>
      <p>9- वाराणसी में काशी विश्वनाथ मंदिर कॉरिडोर के विस्तारीकरण व सौंदर्यीकरण प्रोजेक्ट को आगे बढ़ाने पर सहमति दे दी है। दिसंबर 2019 तक इससे संबंधित बिडिंग की कार्रवाई पूरी की जाएगी। जनवरी 2020 से इसका निर्माण कार्य शुरू हो जाएगा। </p>
      <p>10- एनएचआई के दिल्ली- मेरठ एक्सप्रेस वे में अनियमितताओं की जांच सीबीआई करेगी। कैबिनेट ने तत्कालीन मंडलायुक्त प्रभात कुमार की जांच रिपोर्ट पर कार्रवाई की मंजूरी दे दी है । इस मामले में दो तत्कालीन जिलाधिकारी विमल कुमार शर्मा व निधि केसरवानी सीधे जिम्मेदार माने जा रहे हैं। इनके खिलाफ कार्रवाई करने के निर्देश दे दिए गए हैं। जो अन्य अधिकारी इस प्रकरण में दोषी पाए गए हैं उनके खिलाफ भी कार्रवाई के निर्देश दिए गए हैं।</p>
    </article>
  </body>
</html>