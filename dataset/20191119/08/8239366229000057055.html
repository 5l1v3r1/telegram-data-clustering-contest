<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_poraneno_odnogo_ukrainskogo_viyskovogo_331068.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T08:17:00+00:00"/>
    <meta property="og:title" content="ООС: поранено одного українського військового"/>
    <meta property="og:description" content="Як інформують у прес-центрі ООС, вчора, 18 листопада, на Приазов'ї, поранення внаслідок обстрілів отримав один військовослужбовець Об'єднаних сил."/>
  </head>
  <body>
    <article>
      <h1>ООС: поранено одного українського військового</h1>
      <h2>Як інформують у прес-центрі ООС, вчора, 18 листопада, на Приазов'ї, поранення внаслідок обстрілів отримав один військовослужбовець Об'єднаних сил.</h2>
      <address>
        <time datetime="2019-11-19T08:17:00+00:00">19 Nov 2019, 08:17</time>
      </address>
      <figure>
        <img src="https://galinfo.com.ua/media/gallery/intxt/r/a/rankovezvedennja.jpg"/>
        <figcaption>Ранкове зведення із зони ООС</figcaption>
      </figure>
      <p>18 листопада збройні формування Російської Федерації 14 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Окрім того, ворог вів вогонь з гармат БМП.<br/>В районі відповідальності оперативно-тактичного угруповання "СХІД" російські окупаційні війська здійснили 7 обстрілів:</p>
      <ul>
        <li>двічі біля Новомихайлівки – з мінометів калібру 82 мм, гранатометів різних систем, великокаліберних кулеметів та іншої стрілецької зброї;</li>
        <li>неподалік Лебединського – з автоматичних гранатометів і стрілецької зброї;</li>
        <li>поблизу Березового – з СПГ і великокаліберних кулеметів;</li>
        <li>біля Талаківки і Гнутового – з мінометів калібру 82 мм, гранатометів та стрілецької зброї;</li>
        <li>неподалік Широкиного – зі стрілецької зброї.</li>
      </ul>
      <p>В районі відповідальності оперативно-тактичного угруповання "ПІВНІЧ" також зафіксовано 7 ворожих обстрілів:</p>
      <ul>
        <li>неподалік Кримського – з гармат БМП-1, ручних протитанкових гранатометів та великокаліберних кулеметів;</li>
        <li>два рази поблизу Луганського – зі станкових і ручних протитанкових гранатометів та великокаліберних кулеметів;</li>
        <li>двічі біля Новотошківського – з озброєння БМП-1, гранатометів різних систем, великокаліберних кулеметів та іншої стрілецької зброї;</li>
        <li>неподалік Травневого і Гладосового – зі станкових протитанкових та автоматичних гранатометів і стрілецької зброї.</li>
      </ul>
      <p>З початку цієї доби російські окупаційні війська вогневої активності не проявляли. Втрат немає.</p>
      <p>Нагадаємо, як писало <a href="https://galinfo.com.ua/news/doba_na_donbasi_rosiyski_terorysty_visim_raziv_porushyly_rezhy_tyshi_331054.html">Гал-інфо</a>, російські терористи вісім разів порушили режим "тиші".</p>
    </article>
  </body>
</html>