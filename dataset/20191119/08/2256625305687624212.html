<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158824_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T08:48:00+00:00"/>
    <meta property="og:title" content="ПРЕСТИЖНО: ЦСКА в топ 20 на Европа по доминиращ футбол"/>
    <meta property="og:description" content="„Армейците&quot; изпреварват с малко Лудогорец и с много Черно море и Левски"/>
  </head>
  <body>
    <article>
      <h1>ПРЕСТИЖНО: ЦСКА в топ 20 на Европа по доминиращ футбол</h1>
      <address><time datetime="2019-11-19T08:48:00+00:00">19 Nov 2019, 08:48</time> by <a rel="author">"Меридиан мач"</a></address>
      <p>ЦСКА получи авторитетно признание, че играе атакуващ и доминиращ футбол. Отборът на „червените" е на 20-о място сред всички тимове в Европа по коефициент, показваш прецизно доминиращ футбол.<br/> <br/>Той се изчислява, като се разделят броя на пасовете, които отборът прави в последната третина на терена през вратата на съперника, на броя на допуснатите пасове от противника пред собствената врата. ЦСКА има коефициент 2,11, което му отрежда авторитетното 20 място в цяла Европа.<br/> <br/>Отборът на Милош Крушчич прави средно по 136 паса пред вратата на съперника, а допуска по 65 пред своята врата. Проучването е направено от Футболната обсерватория, а данните са на InStat и са изготвени в периода от 1 юли до 11 ноември тази година сред 35 първенства на Стария континент.<br/> <br/>ЦСКА е най-предно класираният български клуб, като изпреварва с малко шампиона Лудогорец, който е 22-ри. „Орлите" имат коефициент 2,05 от 134 паса пред вратата на съперника и 66 пред своята врата.<br/> <br/>Далеч по-назад са Черно море, който е на 58-о място с коефициент 1,55 (121 на 78) и Левски, който е на 60-а позиция с 1,53 (106 на 69).</p>
      <p> </p>
    </article>
  </body>
</html>