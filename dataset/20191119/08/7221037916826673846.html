<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/universite-ogrencisi-guleda-erkek-arkadasi-tarafindan-olduruldu/927262"/>
    <meta property="og:site_name" content="medya faresi"/>
    <meta property="article:published_time" content="2019-11-19T08:38:00+00:00"/>
    <meta property="og:title" content="Üniversite öğrencisi Güleda erkek arkadaşı tarafından öldürüldü"/>
    <meta property="og:description" content="Isparta'da üniversite öğrencisi Güleda C. (19), Muğla'dan ziyaretine gelen erkek arkadaşı Zafer Pehlivan tarafından öldürüldü. Genç kızın önce boğazının sıkıldığı, sonra bıçaklandığı belirlenirken, Pehlivan gözaltına aldı."/>
  </head>
  <body>
    <article>
      <h1>Üniversite öğrencisi Güleda erkek arkadaşı tarafından öldürüldü</h1>
      <h2>Isparta'da üniversite öğrencisi Güleda C. (19), Muğla'dan ziyaretine gelen erkek arkadaşı Zafer Pehlivan tarafından öldürüldü. Genç kızın önce boğazının sıkıldığı, sonra bıçaklandığı belirlenirken, Pehlivan gözaltına aldı.</h2>
      <address>
        <time datetime="2019-11-19T08:38:00+00:00">19 Nov 2019, 08:38</time>
      </address>
      <p>DHA'nın haberine göre olay, pazar günü Fatih Mahallesi'ndeki apart dairede meydana geldi.</p>
      <p>Isparta Uygulamalı Bilimler Üniversitesi (ISUBÜ) Fotoğrafçılık Bölümü öğrencisi Güleda C.'nin Muğla'da oturan ve erkek arkadaşı olduğu iddia edilen Zafer Pehlivan, genç kızı ziyarete geldi.</p>
      <p>Pehlivan, tartıştığı Güleda Cankel'in önce boğazını sıktı, ardından göğüs bölgesinden bıçakladı.</p>
      <p>Güleda'nın odasından gelen sesleri duyan diğer öğrenciler içeri girdiklerinde genç kızı hareketsiz yatarken buldu.</p>
      <figure>
        <img src="http://i.medyafaresi.com/uploads/content/universite-ogrencisi-guleda-erkek-arkadasi-tarafindan-olduruldu-19112019-1jpg.jpg?v=1574152812"/>
      </figure>
      <p>İhbar üzerine olay yerine polis ve sağlık ekipleri sevk edildi. Yapılan incelemede Güleda C.'nin yaşamını yitirdiği belirlendi.</p>
      <p>Güleda'nın cenazesi Süleyman Demirel Üniversitesi (SDÜ) Araştırma ve Uygulama Hastanesi morguna konuldu.</p>
      <figure>
        <img src="http://i.medyafaresi.com/uploads/content/universite-ogrencisi-guleda-erkek-arkadasi-tarafindan-olduruldu-19112019-2jpg.jpg?v=1574152822"/>
      </figure>
      <p>Polis cinayet şüphelisi Zafer Pehlivan'ı kısa süre sonra yakalayıp, gözaltına aldı. Şüphelinin işlemlerinin sürdüğü belirtilirken, polis cinayetin sebebini araştırıyor.</p>
      <p>Güleda C.'nin cenazesinin otopsinin ardından ailesine teslim edileceği ve Muğla'da toprağa verileceği belirtildi.</p>
    </article>
  </body>
</html>