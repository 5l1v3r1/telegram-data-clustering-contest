<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ryatuvalniki-povidomili-podrobici-pozhezhi-u-viyskoviy-chastini-na-lvivshchini--640875.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T08:30:18+00:00"/>
    <meta property="og:title" content="Рятувальники повідомили подробиці пожежі у військовій частині на Львівщині"/>
    <meta property="og:description" content="Пожежа виникла в адміністративній будівлі військової частини"/>
  </head>
  <body>
    <article>
      <h1>Рятувальники повідомили подробиці пожежі у військовій частині на Львівщині</h1>
      <address>
        <time datetime="2019-11-19T08:30:18+00:00">19 Nov 2019, 08:30</time>
      </address>
      <h4>Пожежа виникла в адміністративній будівлі військової частини</h4>
      <p><a href="https://glavcom.ua/news/pozhezha-u-viyskoviy-chastini-na-lvivshchini-odin-oficer-zaginuv-inshiy-distav-seryozni-opiki-640852.html">Пожежу на території військової частини</a> у селищі Старичі Яворівського району о 08:08 повністю ліквідували, внаслідок пожежі вогнем знищено будівлю. Про це повідомляє <a href="https://www.facebook.com/MNSLVIV/?__xts__%5B0%5D=68.ARDA7hBNkAzTUTgHk5Ig2obpf2HLMMFLyPscrLi5Zj2NmKpJ2P60Br6pu8hMQkG3SHW_iNWjxYrlq9xBJiUMmaXE9V_J6J6_DWcyYh70VYMyGsWPuiv_v2xKfoNfY44lmCqxlGHoxrrCrZ2_GO95OABW_bLwUB6mizQxeLlp2rouImWka4tEKqnLq5bNf2c7i0h3sUPxRV5Mzp6uIOz8OpT5jNG6kWn69FO0207mgibfRRBYrcVuyEWVwEzJ3KwepPo8jZYa3Em1VstSHH2sN9dHiI0GCGsC4UDjU5Ckq532zefWw4JlSRzdvCGZgRqZ9xB1W0Tx45UiAuGWzJ7XY7IqDWegSAUmWnbYH9suRULqlmnlNeKAecOG&amp;__xts__%5B1%5D=68.ARAJBb3POJG8fMxt5LWZ5SmaODI4c4hZ3JhvdVEN0ljB8oCkTC94KlyYHge2YK2AL437KlFC_j1V_-g8uH4sSoXLSNKwcB21MYGb37-bZ0L5Fhm9aM3BuVoIo-rKiGsImCMIfSseWga4W5HzT_NS0IUPLndyY0dotUsYRNULyVC5_WIVpgfzXSD9AoDB6nHP1rR7JYh_3z8XY_GR8WGdgqBqKO3lN95XhnODhj8FqnzbM25_9T_leuh1vovKuisrI2oL_LEsm44m6PsOLQ2PuECGKFuPR4oJ9_CI1x7nqoABq_8DhrQk9BHoXtHVENPQP0uXbSclacM7QbtEWzyfzpsjVA&amp;__tn__=kC-R&amp;eid=ARC-tEx0EQDmsweN2mwbTlCjdrApUdgFVSYQYR9wmJmHGFg-LvVi-lvl1h8XzEt21LzqQI4PM8JnQfqY&amp;hc_ref=ARTiWbn7AvutViJ4Zj0SEaKgbgn5ZIgXO3EXuxBHfH8pwqQx-K1GWhk8yfCRJ-mVTyk&amp;fref=nf">пресслужба</a> Головного управління ДСНС України у Львівській області.</p>
      <p>Зазначається, що повідомлення про пожежу надійшло о 05:03. Пожежа виникла в адміністративній будівлі розміром 40х12 м. До місця події виїхали із двох частин у найближчих містах та з двох постів у прилеглих селах.</p>
      <p>«Внаслідок пожежі отримав термічний опік спини та обох верхніх кінцівок чоловік, 1978 року народження якого в стані середньої важкості госпіталізовано у Новояворівську районну лікарню. Під час проведення робіт з ліквідації пожежі, вогнеборцями в одному з приміщень було виявлено тіло загиблого чоловіка», - йдеться в повідомленні.</p>
      <p>1 з 7<br/><a href="https://glavcom.ua/news/ryatuvalniki-povidomili-podrobici-pozhezhi-u-viyskoviy-chastini-na-lvivshchini--640875.html#">на весь екран згорнути</a></p>
      <figure>
        <img src="https://glavcom.ua/img/gallery/6408/75/672857_big.jpg"/>
      </figure>
      <figure>
        <img src="https://glavcom.ua/img/gallery/6408/75/672858_big.jpg"/>
      </figure>
      <figure>
        <img src="https://glavcom.ua/img/gallery/6408/75/672859_big.jpg"/>
      </figure>
      <figure>
        <img src="https://glavcom.ua/img/gallery/6408/75/672860_big.jpg"/>
      </figure>
      <figure>
        <img src="https://glavcom.ua/img/gallery/6408/75/672861_big.jpg"/>
      </figure>
      <figure>
        <img src="https://glavcom.ua/img/gallery/6408/75/672862_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>О 06:26 вогнеборці локалізували пожежу, та о 08:08 повністю ліквідували. Внаслідок пожежі вогнем знищено будівлю. До ліквідації пожежі залучили 35 чоловік особового складу та 6 одиниць спецтехніки.</p>
      <p>Раніше повідомлялося, що <a href="https://glavcom.ua/news/pozhezha-u-viyskoviy-chastini-na-lvivshchini-odin-oficer-zaginuv-inshiy-distav-seryozni-opiki-640852.html">у Львівській області на території військової частини о 5 ранку сталася пожежа</a>, унаслідок якої загинув військовослужбовець.</p>
      <related>
        <a href="https://glavcom.ua/kyiv/news/pozhezha-u-budinku-na-teremkah-vogon-z-koridora-perekinuvsya-na-dveri-kvartir-640864.html"/>
        <a href="https://glavcom.ua/news/pozhezha-u-viyskoviy-chastini-na-lvivshchini-odin-oficer-zaginuv-inshiy-distav-seryozni-opiki-640852.html"/>
        <a href="https://glavcom.ua/kyiv/news/pozhezha-na-kijivshchini-zabrala-zhittya-pensionera-640735.html"/>
      </related>
    </article>
  </body>
</html>