<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/tehnologia/125553/eykairies-se-data-centers-kai-5g-blepei-i-lenovo-stin-ellada"/>
    <meta property="og:site_name" content="Insider"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="Ευκαιρίες σε Data Centers και 5G βλέπει η Lenovo στην Ελλάδα"/>
    <meta property="og:description" content="Στόχος είναι τα διψήφια ποσοστά ανάπτυξης τα επόμενα χρόνια."/>
  </head>
  <body>
    <article>
      <h1>Ευκαιρίες σε Data Centers και 5G βλέπει η Lenovo στην Ελλάδα</h1>
      <h2>Στόχος είναι τα διψήφια ποσοστά ανάπτυξης τα επόμενα χρόνια.</h2>
      <address><time datetime="2019-11-19T08:00:00+00:00">19 Nov 2019, 08:00</time> by <a rel="author">Κώστας Κετσιετζής</a></address>
      <p>Ευκαιρίες στον ψηφιακό μετασχηματισμό των ελληνικών επιχειρήσεων βλέπει η <b>Lenovo </b>επεκτείνοντας και στη χώρα μας το Data Center Group της, με στόχο τη διψήφια ανάπτυξη τα επόμενα χρόνια.</p>
      <p>«Επεκτείνουμε την πελατειακή μας βάση, καθώς βλέπουμε ευκαιρίες στην Ελληνική αγορά σε τμήματά της όπως αυτά του Storage, του Software Defined Infrastructure, αλλά και το HPC. To χαρτοφυλάκιο των προϊόντων μας επεκτείνεται επίσης, προσφέροντας μας τη σωστή υποστήριξη για ανάπτυξη σε τομείς όπως αυτούς των τηλεπικοινωνιών, του edge computing και του Α.Ι.» δήλωσε ο<b> Srdjan Vucicevic</b>, διευθύνων σύμβουλος του <b>DCG </b>για την Νοτιοανατολική Ευρώπη κατά τη διάρκεια συνάντησης με δημοσιογράφους χθες Δευτέρα.</p>
      <p>Όπως σημείωσαν τα στελέχη της Lenovo το κλίμα στην ελληνική αγορά είναι ιδιαίτερα ανταγωνιστικό. Σήμερα το μερίδιο αγοράς της εταιρείας στον συγκεκριμένο τομέα διαμορφώνεται κοντά στο 10% από έναν συνολικό τζίρο της τάξης των 60 εκατ. ευρώ. Ωστόσο όπως είπε ο κ. Vucicevic στόχος είναι τα διψήφια ποσοστά ανάπτυξης τα επόμενα χρόνια με τελικό σκοπό η Lenovo να καταστεί leader και σε αυτή την αγορά.</p>
      <p>«Το χαρτοφυλάκιο των data center προϊόντων μας διευρύνεται με μεγάλη ταχύτητα, με βάση τα σχόλια των πελατών μας. Με μεγαλύτερη ομάδα σε Ελλάδα και Κύπρο, νέα προγράμματα και συνεργασίες, αλλά και την ενδυνάμωση της διανομής μας, η Lenovo στοχεύει να αυξήσει την κερδοφορία της σε προϊόντα, λύσεις και υπηρεσίες», σημείωσε ακόμη ο κ. Vucicevic.</p>
      <p>Εξάλλου παγκοσμίως το Lenovo Data Center Group, συνεχίζει να βελτιώνει την κερδοφορία του, ως αποτέλεσμα της έντονης ζήτησης στα αναπτυσσόμενα τμήματα του. Ως μέρος της στρατηγικής του Έξυπνου Μετασχηματισμού, η Lenovo παρουσίασε το 2017 δύο νέα προϊόντα: το<b> Think Agile</b>, για software-defined λύσεις και το <b>ThinkSystem</b>, για future-defined λύσεις, προϊόντα που βασίζονται σε ισχυρά θεμέλια, τόσο hardware αλλά και υπηρεσιών, για compute, storage και networking.</p>
      <p>Παράλληλα με τα προϊόντα hardware που διαθέτει, η Lenovo εστιάζει επίσης στην ανάπτυξη της πελατειακής της βάσης σε διαφορετικούς τομείς. Πρόσφατες συνεργασίες με κάποιους από τους μεγαλύτερους hyperscale πελάτες στον κόσμο, είναι η απόδειξη της δύναμης του in-house σχεδιασμού που μπορεί να προσφέρει η εταιρεία σε εφαρμογές μεγάλης κλίμακας. Η Lenovo συνεχίσει να επενδύει σε προηγμένες λύσεις που σχεδιάζει και κατασκευάζει in-house, προσφέροντας τη δυνατότητα σε επιχειρήσεις ανά τον κόσμο να κάνουν την μετάβαση των data centers στο cloud με ταχύτερους ρυθμούς και διευκολύνοντας έτσι τον ψηφιακό μετασχηματισμό τους.</p>
      <p>Οι τάσεις στην τεχνολογία που χρειάζεται να ακολουθήσουν οι επιχειρήσεις σήμερα, όπως το IoT, το 5G, το Α.Ι., είναι συνδεδεμένες με το cloud. H Lenovo, ορίζει το Hybrid Cloud που προσφέρει ως το ιδανικό μείγμα από νέες τεχνολογίες με απεριόριστες δυνατότητες, ανάλογες με τις εκάστοτε ανάγκες κάθε πελάτη, παρέχοντας έτσι λύσεις που φέρνουν την καινοτομία.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/tehnologia/125519/i-paypal-lansarei-xoom-kai-stin-ellada"/>
        <a href="https://www.insider.gr/epiheiriseis/tehnologia/125461/pos-oi-nees-tehnologies-tha-brethoyn-sto-epikentro-tis-stratigikis"/>
        <a href="https://www.insider.gr/epiheiriseis/tehnologia/125415/pyra-tis-wsj-kata-tis-google-allazei-toys-algorithmoys-gia-na-eynoei"/>
      </related>
    </article>
  </body>
</html>