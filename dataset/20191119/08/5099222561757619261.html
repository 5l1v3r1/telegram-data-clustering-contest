<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-mediu-23499856-defrisarile-din-padurea-amazoniana-afecteaza-suprafete-record.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="Defrișările din pădurea amazoniană afectează suprafețe record"/>
    <meta property="og:description" content="Rata defrișărilor din pădurea tropicală amazoniană de pe teritoriul Braziliei a ajuns anul acesta la cel mai înalt nivel, în mai puțin de o decadă, potrivit datelor guvernamentale"/>
  </head>
  <body>
    <article>
      <h1>Defrișările din pădurea amazoniană afectează suprafețe record</h1>
      <address><time datetime="2019-11-19T08:00:00+00:00">19 Nov 2019, 08:00</time> by <a rel="author">A.Z.</a></address>
      <p><b>Rata defrișărilor din pădurea tropicală amazoniană de pe teritoriul Braziliei a ajuns anul acesta la cel mai înalt nivel, în mai puțin de o decadă, potrivit datelor guvernamentale publicate luni, scrie<a href="https://www.dw.com/en/amazon-deforestation-in-brazil-hits-worst-level-in-over-a-decade/a-51302076"> DW</a>. <br/></b><b><br/></b><b/>În perioada august 2018 - iulie 2019 suprafața defrișată a ajuns la 9.762 km pătrați, potrivit Institutului Național de Cercetare Spațială. Acest lucru presupune o creștere de 29.5% față de anul trecut și cel mai mare nivel înregistrat din 2008. <br/><br/>Ministrul de Mediu, Ricardo Salles, a transmis că este nevoie de noi strategii pentru a combate tăierea ilegală a copacilor, mineritul și acapararea ilicită a terenurilor, despre care susține că sunt motivul acestor creșteri. Ministerul urmează să aranjeze o întâlnire cu guvernatorii din regiunea amazoniană joi, pentru a discuta despre strategiile de combatere a acestei probleme. <br/><br/>Grupurile care militează pentru protecția mediului și ONG-urile susțin că retorica și politicile de mediu ale președintelui Bolsonaro sunt de vină pentru creșterea activității ilegale în Amazon. <br/><br/>"Guvernul Bolsonaro este responsabil pentru fiecare părticică din pădure care a fost distrusă. Acest guvern, de azi, este cel mai mare dușman al Amazonului", a declarat Marcio Astrini, coordonator de politici publice pentru Greenpace. <br/><br/>Bolsonaro a susținut slăbirea măsurilor de protecție pentru rezervele naturale și terenurile comunităților indigene din pădure, ca metodă de impulsionare a dezvoltării economice.</p>
    </article>
  </body>
</html>