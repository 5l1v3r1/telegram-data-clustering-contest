<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%cf%84%cf%83%ce%b9-%ce%b1%cf%80%ce%ad%ce%b4%cf%81%ce%b1%cf%83%ce%b1-%ce%b1%cf%80%cf%8c-%cf%84%ce%b9%cf%82-%cf%86%cf%85%ce%bb%ce%b1%ce%ba%ce%ad%cf%82-%ce%ba%ce%bf%cf%81%cf%85%ce%b4%ce%b1%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T08:35:19+00:00"/>
    <meta property="og:title" content="Έτσι απέδρασα από τις φυλακές Κορυδαλλού – Ο Βασίλης Παλαιοκώστας περιγράφει"/>
    <meta property="og:description" content="Λεπτομέρειες για την απόδρασή του από τις φυλακές Κορυδαλλού δίνει ο διαβόητος κακοποιός και δραπέτης, Βασίλης Παλαιοκώστας μέσα από το αυτοβιογραφικό του βιβλίο με τίτλο «Μία φυσιολογική ζωή»."/>
  </head>
  <body>
    <article>
      <h1>Έτσι απέδρασα από τις φυλακές Κορυδαλλού – Ο Βασίλης Παλαιοκώστας περιγράφει</h1>
      <address>
        <time datetime="2019-11-19T08:35:19+00:00">19 Nov 2019, 08:35</time>
      </address>
      <p>
        <b>Λεπτομέρειες για την απόδρασή του από τις φυλακές Κορυδαλλού δίνει ο διαβόητος κακοποιός και δραπέτης, Βασίλης Παλαιοκώστας μέσα από το αυτοβιογραφικό του βιβλίο με τίτλο «Μία φυσιολογική ζωή».</b>
      </p>
      <p>Όλα ξεκίνησαν πριν μερικούς μήνες όταν ένα δικηγορικό γραφείο των Αθηνών παρέλαβε έναν φάκελο μέσα στο οποίο υπήρχε ένα χειρόγραφο, αλλά και μία ιδιόγραφη επιστολή με το παλαμικό αποτύπωμα του Βασίλη Παλαιοκώστα.</p>
      <h3>Αρνείται όλες τις κατηγορίες</h3>
      <p>Επρόκειτο για το βιβλίο του και απόδειξη ήταν άλλωστε και το αποτύπωμα του.</p>
      <p>Ο δικηγόρος στη συνέχεια μετέφερε το χειρόγραφο σε εκδοτικό οίκο.</p>
      <p>Ο ασύλληπτος εδώ και περίπου 10 χρόνια κακοποιός, ο οποίος αναζητείται και από την Interpol, μέσα από τις σελίδες του βιβλίου αρνείται σχεδόν όλες τις κατηγορίες που του αποδίδονται.</p>
      <p>«Ό,τι άλλο έχει να κάνει με ένοπλη ληστεία και κατηγορήθηκα, ήταν πλεκτάνες – χρώματα της ΕΛ.ΑΣ. Έως και τώρα, δεν έχω διαπράξει ποτέ ένοπλη ληστεία σε οποιοδήποτε οργανισμό πέρα από τράπεζες», γράφει χαρακτηριστικά.</p>
      <h3>Έτσι απέδρασε από τις φυλακές Κορυδαλλού</h3>
      <p>Ο Βασίλης Παλαιοκώστας περιέγραψε και το πως κατάφερε να αποδράσεις από τις φυλακές Κορυδαλλού το 2009, μαζί με τον έτερο καταδικασθέντα Αλκέτ Ριζάι.</p>
      <p>«Περάσαμε μαζί την πόρτα και ο Αλκέτ την έκλεισε πίσω του. Έβγαλε από τη μέση την αλυσίδα, την πέρασε γύρω από τα κάγκελα και την κλείδωσε με λουκέτο. Ο υπάλληλος προαυλίου δεν το κούνησε ρούπι παρά καθόταν όπως όλοι οι κρατούμενοι και απολάμβανε το απρόσμενο θέαμα. Οι αισθήσεις μας βρίσκονταν σε ύψιστο συναγερμό. Η αδρεναλίνη έσπαγε κοντέρ. Αφήναμε πίσω μας το κτηριακό συγκρότημα του Κορυδαλλού, πετώντας προς τη γλυκιά ελευθερία».</p>
      <p>Ειδική ομάδα της Αντιτρομοκρατικής αναλύει σύμφωνα με τον ΑΝΤ1, τις πληροφορίες που δίνει το βιβλίο και επικεντρώνεται σε σημεία κλειδιά, σε μία προσπάθεια να εντοπίσει τον Βασίλη Παλαιοκώστα.</p>
    </article>
  </body>
</html>