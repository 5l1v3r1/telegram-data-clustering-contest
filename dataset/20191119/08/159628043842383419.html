<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/yasam-genel/uc-kurulus-birlesti-ogrenciler-icin-kampanya-baslatti/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T08:06:00+00:00"/>
    <meta property="og:title" content="Üç kuruluş birleşti, öğrenciler için kampanya başlattı"/>
    <meta property="og:description" content="Üniversiteye hazırlanan ihtiyaç sahibi öğrenciler için kampanya başlatıldı. Üç kuruluşun bir araya gelerek başlattığı kampanya doğrultusuna üniversiteye hazırlık test kitapları toplanacak ve bu öğrencilerin faydalanması sağlanacak."/>
  </head>
  <body>
    <article>
      <h1>Üç kuruluş birleşti, öğrenciler için kampanya başlattı</h1>
      <h2>Üniversiteye hazırlanan ihtiyaç sahibi öğrenciler için kampanya başlatıldı. Üç kuruluşun bir araya gelerek başlattığı kampanya doğrultusuna üniversiteye hazırlık test kitapları toplanacak ve bu öğrencilerin faydalanması sağlanacak.</h2>
      <address><time datetime="2019-11-19T08:06:00+00:00">19 Nov 2019, 08:06</time> by <a rel="author">Haber Merkezi</a></address>
      <p>Denizli Yörükleri Derneği, Özel İnsanlar Derneği ve Pamukkale Üniversitesi (PAÜ) Tarih Topluluğu, ihtiyaç sahibi üniversite öğrencileri için kitap kampanyası başlattı. “Umut Işığım Ol” adı altında başlatılan kampanya ile üniversiteye hazırlık test kitapları toplanacak ve ihtiyaç sahipleri öğrencilerin faydalanması sağlanacak.</p>
      <p>Kampanyanın fikir sahibi olan Edebiyat Öğretmeni ve Eğitim Koçu Aslı Sarıkaya, projeyi hayata geçirmemin sebebinin üniversite sınavına girecek olan öğrencilerin kitap ihtiyaçlarını karşılamak olduğunu söyledi. Sarıkaya, “Her şey onların soru çözme isteğiyle başladı. Ne kadar çok verimli kaynaktan soru çözebilirlerse hedeflerine o kadar yaklaşabilecekler. Kendi çapımda kırtasiyelerle iletişime geçtim kitap istedim. Sınava girmiş, üniversiteyi kazanmış, öğrencilerimden kullandığı kitaplarını arkadaşlarına vermelerini istedim. Seve seve kabul ettiler. Eve gelen kitaplar sahibini buluyordu. Bu çabamı görenler deneme bile alıp gönderdiler. Bunu karşılayabilecek kurumlar yardım edebileceklerini söylediler sohbet ederken. Daha fazla öğrenciye ulaşabileceğimi düşündüm” dedi.</p>
      <p>Kampanyanın parçası olan Denizli Yörükleri Derneği’nin Başkanı Yaşar Celal Ceylan ise üniversite sınavını kazanan veya mezun olanların ellerindeki test kitapları bağışlayarak, ihtiyaç sahiplerinin kitap ihtiyacı gidermede destek olmalarını istedi.  Başkan Ceylan, “Bu kampanya sayesinde eğitimini tamamlamış insanların hem elindeki kullanılmayan kitaplar değerlenmiş olacak, hem de ihtiyaç sahipleri bu kitaplardan yararlanacak. Okumak isteyip de imkansızlıklardan dolayı kitap alamayan binlerce öğrencimiz olduğunu gördük. Bu kampanyaya destek gün geçtikçe çığ gibi büyüyor. Bağış yapmak isteyenler kitapları derneğimize getirebilirler” diye konuştu.</p>
    </article>
  </body>
</html>