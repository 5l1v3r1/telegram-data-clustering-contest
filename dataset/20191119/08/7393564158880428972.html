<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2577533/na-dorogah-lvova-ta-oblasti-vstanovlat-se-4-pristroi-trucam"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T08:27:00+00:00"/>
    <meta property="og:title" content="На дорогах Львова та області встановлять ще 4 пристрої TruCAM"/>
    <meta property="og:description" content="Радари з вимірювання швидкості встановлять у Львові та на трьох трасах Львівщини"/>
  </head>
  <body>
    <article>
      <h1>На дорогах Львова та області встановлять ще 4 пристрої TruCAM</h1>
      <address><time datetime="2019-11-19T08:27:00+00:00">19 Nov 2019, 08:27</time> by <a rel="author">Євгенія Пласконь</a></address>
      <p>
        <i>Із 20 листопада 2019 року, у Львові та на дорогах Львівщини встановлять ще чотири пристрої з вимірювання швидкості TruCAM. У поліції це роблять для того, щоби пильнувати за водіями-порушниками та запобігати перевищення швидкості й дорожньо-транспортних пригод.</i>
      </p>
      <p>Як розповів перший заступник начальника Департаменту патрульної поліції Олексій Білошицький у соцмережі Фейсбук, розширять як кількість ділянок, де патрульні вимірюватимуть швидкість приладом TruCAM, так і кількість таких приладів, які будуть в розпорядженні правоохоронців.</p>
      <p>Від завтра по Україні додадуть до переліку 57 нових ділянок. Усього на дорогах країни працюватиме 115 приладів TruCAM, а вимірювання здійснюватиметься на 186 ділянках. А з початку використання приладів у жовтні 2018 року патрульні притягнули до відповідальності понад 350 тисяч порушників.</p>
      <p>У Львові TruCAM запрацює також на вулиці Личаківській, а в області - на ділянці 50 - 70 км траси М-09 Львів - Рава-Руська (на м. Люблін); 50 - 68 км траси Н-13 Львів - Самбір - Ужгород та на 2 - 23 км траси Н-17 Львів - Радехів - Луцьк.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/457/75619099102188004633552128633807008618774528n_5dd3a75844d4b.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/457/75398170102188004635152166426472965579210752n_5dd3a7579af3e.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/457/78315106102188004640352295843350968107794432n_5dd3a756e5993.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/457/70327761102188004641152313996388552630861824n_5dd3a7562ada1.jpg"/>
        </figure>
      </slideshow>
      <p>Нагадаємо, що у Львові поліцейські також вимірюють швидкість спеціальними радарами на пр. В.Чорновола, вулицях Городоцькій, Шевченка, Княгині Ольги, Стрийській та на пр. Червоної Калини.  У Львівській області TruCAM діють на трасах: Київ - Чоп, Львів - Рава-Руська, Львів - Краковець, Львів - Краковець (Західний обхід Львова) та Львів - Шегині.</p>
      <p>Зазначимо, що водії, які перевищують швидкість на 20 км/год. вище встановленої норми, змушені будуть заплатити штраф 255 гривень, а ті, які перевищують на 50 км/год. і більше - 510 гривень.</p>
      <p><a href="https://www.032.ua/news/2576856/meskanci-sokilnikiv-pogrozuut-zablokuvati-robotu-lvivskogo-aeroportu">Нагадаємо</a>, мешканці Сокільників погрожують заблокувати роботу Львівського аеропорту.</p>
      <p>
        <a href="https://www.facebook.com/Bilosh/posts/10218800467955327">Джерело</a>
      </p>
    </article>
  </body>
</html>