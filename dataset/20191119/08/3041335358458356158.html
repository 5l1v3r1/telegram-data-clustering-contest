<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/economy/economy-greece/doro-xristougennon-2019-pote-katavalletai-apo-ton-oaed/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T08:39:04+00:00"/>
    <meta property="og:title" content="Δώρο Χριστουγέννων 2019 : Πότε καταβάλλεται από τον ΟΑΕΔ"/>
    <meta property="og:description" content="Δώρο Χριστουγέννων θα πάρουν τον Δεκέμβριο τόσο οι εργαζόμενοι, όσο και οι άνεργοι που είναι εγγεγραμμένοι στον ΟΑΕΔ"/>
  </head>
  <body>
    <article>
      <h6 class="kicker">Πώς υπολογίζεται στον ιδιωτικό τομέα</h6>
      <h1>Δώρο Χριστουγέννων 2019 : Πότε καταβάλλεται από τον ΟΑΕΔ</h1>
      <h2>Δώρο Χριστουγέννων θα πάρουν τον Δεκέμβριο τόσο οι εργαζόμενοι, όσο και οι άνεργοι που είναι εγγεγραμμένοι στον ΟΑΕΔ</h2>
      <address><time datetime="2019-11-19T08:39:04+00:00">19 Nov 2019, 08:39</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Δώρο Χριστουγέννων θα πάρουν τον Δεκέμβριο τόσο οι εργαζόμενοι, όσο και οι άνεργοι που είναι εγγεγραμμένοι στον ΟΑΕΔ.</p>
      <h3>Τι ισχύει για τους ανέργους του ΟΑΕΔ</h3>
      <p>Αναφορικά με τους ανέργους του ΟΑΕΔ το ποσό του δώρου ισούται με ένα ολόκληρο επίδομα ανεργίας, εφόσον λάμβαναν το επίδομα από την 1η Μαΐου έως τις 31 Δεκεμβρίου. Δηλαδή, 360 ευρώ.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Εφόσον έπαιρναν επίδομα για διάστημα μικρότερο από το παραπάνω, δικαιούνται οικονομική ενίσχυση ίση με τρία ημερήσια επιδόματα ανεργίας για κάθε μήνα επιδότησης.</p>
      <p>Η καταβολή για το Δώρο Χριστουγέννων 2019 στους επιδοτούμενους ανέργους από τον ΟΑΕΔ αναμένεται να πραγματοποιηθεί το πρώτο δεκαπενθήμερο του Δεκεμβρίου.</p>
      <h3>Πώς υπολογίζεται στον ιδιωτικό τομέα</h3>
      <p>Αναφορικά με τον ιδιωτικό τομέα, για τον υπολογισμό του ποσού του δώρου Χριστουγέννων στον ιδιωτικό τομέα λαμβάνεται υπόψη ο τρόπος αμοιβής των μισθωτών, δηλαδή αν αμείβονται με ημερομίσθιο ή με μισθό.</p>
      <p>Η χρονική περίοδος που υπολογίζεται το δώρο Χριστουγέννων αρχίζει από την 1η Μαΐου μέχρι και την 31η Δεκεμβρίου κάθε έτους.</p>
      <p>Οι εργαζόμενοι που η σχέση εργασίας τους με τον εργοδότη είχε διάρκεια χωρίς διακοπή όλη τη χρονική περίοδο που αναφέρεται παραπάνω (δηλαδή από 1ης Μαΐου μέχρι 31ης Δεκεμβρίου) κάθε έτους δικαιούνται ολόκληρο το δώρο που είναι ίσο με ένα μηνιαίο μισθό για τους αμειβόμενους με μισθό και με 25 ημερομίσθια για τους αμειβόμενους με ημερομίσθιο.</p>
      <p>Όσοι όμως από τους παραπάνω μισθωτούς, που η σχέση τους με τον εργοδότη δεν διήρκεσε ολόκληρο το χρονικό διάστημα (από 1/5 έως και 31/12), δικαιούνται να λάβουν τμήμα του δώρου ανάλογο με τη χρονική διάρκεια της εργασιακής τους σχέσης.</p>
      <p><b>Σε αυτήν την περίπτωση το δώρο Χριστουγέννων υπολογίζεται ως εξής:</b> 2/25 του μηνιαίου μισθού ή 2 ημερομίσθια -ανάλογα με το πώς αμείβονται- για κάθε 19 ημερολογιακές ημέρες διάρκειας της εργασιακής σχέσης. Ακόμα και οι μισθωτοί που εργάστηκαν χρονικό διάστημα μικρότερο των 19 ημερών δικαιούνται ανάλογο κλάσμα του δώρου. Εκτός από την περίπτωση που η εργασία παρασχέθηκε χωρίς διακοπή όλο το διάστημα από την 1η Μαΐου έως την 31η Δεκεμβρίου, στο διάστημα αυτό συνυπολογίζονται και όλες οι ημέρες που οι εργαζόμενοι-ες απουσιάζουν νόμιμα από την εργασία τους (π.χ. με ετήσια άδεια, με άδεια μητρότητας, με σπουδαστική άδεια).</p>
      <p><a href="http://kepea.gr/calc-doro-xristoygennon.php.">Πατήστε εδώ</a> για να υπολογίσετε μόνοι σας το δώρο Χριστουγέννων που δικαιούστε</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/19/economy/economy-greece/stournaras-vgainei-o-logariasmos-tis-anaptyksis-an-synexisei-etsi-i-kyvernisi/"/>
        <a href="https://www.tanea.gr/2019/11/19/economy/economy-greece/meionetai-sto-30-to-penalti-gia-osous-ergazontai/"/>
        <a href="https://www.tanea.gr/2019/11/19/economy/economy-greece/dipla-anadromika-stis-epikourikes-gia-xiliades-syntaksiouxous/"/>
      </related>
    </article>
  </body>
</html>