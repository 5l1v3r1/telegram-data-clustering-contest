<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187006/"/>
    <meta property="og:site_name" content="Janam TV"/>
    <meta property="article:published_time" content="2019-11-19T08:33:28+00:00"/>
    <meta property="og:title" content="കേരളാ സര്‍വ്വകാലശാലയിലെ മാര്‍ക്ക് തട്ടിപ്പ്; കേസ് രജിസ്റ്റര്‍ ചെയ്യുന്നത് വിശദമായ പരിശോധനയ്ക്ക് ശേഷം"/>
    <meta property="og:description" content="തിരുവനന്തപുരം: കേരളാ സര്‍വ്വകലാശാലയിലെ മാര്‍ക്ക് തട്ടിപ്പുമായി ബന്ധപ്പെട്ട് കേസ് രജിസ്റ്റര്‍ ചെയ്യുന്നത് വിശദമായ പരിശോധനയ്ക്ക് ശേഷം മാത്രമായിരിക്കുമെന്ന്"/>
  </head>
  <body>
    <article>
      <h1>കേരളാ സര്‍വ്വകാലശാലയിലെ മാര്‍ക്ക് തട്ടിപ്പ്; കേസ് രജിസ്റ്റര്‍ ചെയ്യുന്നത് വിശദമായ പരിശോധനയ്ക്ക് ശേഷം</h1>
      <address><time datetime="2019-11-19T08:33:28+00:00">19 Nov 2019, 08:33</time> by <a rel="author">Janam TV Web Desk</a></address>
      <p>തിരുവനന്തപുരം: കേരളാ സര്‍വ്വകലാശാലയിലെ മാര്‍ക്ക് തട്ടിപ്പുമായി ബന്ധപ്പെട്ട് കേസ് രജിസ്റ്റര്‍ ചെയ്യുന്നത് വിശദമായ പരിശോധനയ്ക്ക് ശേഷം മാത്രമായിരിക്കുമെന്ന് ഡിവൈഎസ്പി എം എസ് സന്തോഷ്. സംഭവവുമായി ബന്ധപ്പെട്ട് സര്‍വ്വകലാശാലയിലെ കമ്പ്യൂട്ടര്‍ സെന്ററില്‍ അന്വേഷണ സംഘം പരിശോധന നടത്തി.</p>
      <p>സര്‍വ്വകലാശാല രേഖകള്‍ പരിശോധിക്കുകയും സര്‍വ്വകലാ രജിസ്ട്രാറില്‍ നിന്നും പരിക്ഷാ കണ്‍ട്രോളറില്‍ നിന്നും വിവര ശേഖരണം നടത്തിയതായും ക്രൈംബ്രാഞ്ച് സംഘം അറിയിച്ചു. സോഫ്റ്റ് വെയര്‍ തകരാര്‍ മൂലം സംഭവിച്ചതാണോ ബോധപൂര്‍വ്വമുള്ള തട്ടിപ്പാണോ എന്ന് പരിശോധിക്കുമെന്നും അന്വേഷണ സംഘം അറിയിച്ചു.</p>
      <p>\മാര്‍ക്ക് തട്ടിപ്പ് വിവാദത്തില്‍ കേരള സര്‍വ്വകലാശാല വൈസ് ചാന്‍സിലര്‍ ക്രൈംബ്രാഞ്ച് അന്വേഷണം ആവശ്യപ്പെട്ട് ഡിജിപിയ്ക്ക് കത്ത് നല്‍കിയതിന്റെ അടിസ്ഥാനത്തിലാണ് അന്വേഷണം ക്രൈംബ്രാഞ്ചിന് നല്‍കിയത്. വൈസ് ചാന്‍സലറുടെ നിര്‍ദ്ദേശ പ്രകാരം എക്‌സാമിനേഷന്‍ കണ്‍ട്രോളര്‍ സര്‍വ്വകലാശാല ആസ്ഥാനത്തെ കമ്പ്യൂട്ടര്‍ സെന്റര്‍ ഡയറക്ടര്‍ക്ക് കാരണം കാണിക്കല്‍ നോട്ടീസും നല്‍കിയിരുന്നു.</p>
    </article>
  </body>
</html>