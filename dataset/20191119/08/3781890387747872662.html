<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742464"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T08:25:00+00:00"/>
    <meta property="og:title" content="&quot;เอสเซ้นซ์&quot; เปิดตัวผลิตภัณฑ์ซักผ้า&quot;สูตรเข้มข้น&quot;"/>
    <meta property="og:description" content="“เอสเซ้นซ์” ส่งผลิตภัณฑ์ซักผ้า “สูตรเข้มข้น” บุกตลาด ชูจุดเด่นด้วยพลังขจัดคราบฝังลึก กลิ่นหอมยาวนาน ตั้งเป้ายอดแชร์ 5 % ในกลุ่มผลิตภัณฑ์ซักผ้าสูตรเข้มข้น"/>
  </head>
  <body>
    <article>
      <h1>"เอสเซ้นซ์" เปิดตัวผลิตภัณฑ์ซักผ้า"สูตรเข้มข้น"</h1>
      <address>
        <time datetime="2019-11-19T08:25:00+00:00">19 Nov 2019, 08:25</time>
      </address>
      <p>
        <b>“เอสเซ้นซ์” ส่งผลิตภัณฑ์ซักผ้า “สูตรเข้มข้น” บุกตลาด ชูจุดเด่นด้วยพลังขจัดคราบฝังลึก กลิ่นหอมยาวนาน ตั้งเป้ายอดแชร์ 5 % ในกลุ่มผลิตภัณฑ์ซักผ้าสูตรเข้มข้น</b>
      </p>
      <p>นางนงลักษณ์ เตชะบุญเอนก ผู้อำนวยการฝ่ายผลิตภัณฑ์เอสเซ้นซ์ และกรรมการบริหารบริษัท ไอ.ซี.ซี.อินเตอร์เนชั่นแนล จำกัด (มหาชน) เปิดเผยว่า เอสเซ้นซ์มีผลิตภัณฑ์ดูแลและทำความสะอาดผ้าหลากหลายประเภทและได้มีการพัฒนาผลิตภัณฑ์มาอย่างต่อเนื่อง เพื่อตอบสนองทุกความต้องการของผู้บริโภค และหลังจากที่ได้ทดลองพัฒนาผลิตภัณฑ์ตัวใหม่ร่วมกับบริษัท ไลอ้อน (ประเทศไทย) จำกัด มานานถึง 1 ปี ล่าสุด ได้เปิดตัวผลิตภัณฑ์ซักผ้าสูตรเข้มข้น ที่มี Enzyme Active ช่วยขจัดคราบสกปรกโดยเฉพาะคราบ ฝังลึกจากโปรตีนและไขมันให้หลุดออกง่าย โดยใช้ในปริมาณเพียงเล็กน้อย และมีกลิ่นหอมยาวนาน<br/><br/>“นับเป็นครั้งแรกที่เอสเซ้นส์วางจำหน่ายผลิตภัณฑ์ซักผ้าสูตรเข้มข้น ทำให้เอสเซ้นซ์มีผลิตภัณฑ์ดูแลและทำความสะอาดผ้าครบมากขึ้น ไม่ว่าจะคราบหนักหรือคราบเบา และผลิตภัณฑ์ซักผ้าสูตรเข้มข้นนี้ยังคงเอกลักษณ์ในเรื่องของความหอมที่ติดเนื้อผ้ายาวนาน ซึ่งจุดเด่นนี้ทำให้เอสเซ้นซ์มั่นใจว่าจะได้รับการตอบรับจากผู้บริโภคเป็นอย่างดีในเวลาอันรวดเร็ว” นางนงลักษณ์กล่าว</p>
      <figure>
        <img src="https://www.dailynews.co.th/admin/upload/20191119/news_XfFTSIXoiY152532_533.jpg?v=20191120063?v=5668"/>
      </figure>
      <p>นอกจากการเปิดตัวผลิตภัณฑ์ใหม่แล้ว ยังได้โบว์-เมลดา สุศรี นักแสดงชื่อดัง มาเป็นแบรนด์แอมบาสเดอร์ของผลิตภัณฑ์ซักผ้าสูตรเข้มข้นนี้ ซึ่งจะช่วยส่งเสริมให้ภาพลักษณ์ของผลิตภัณฑ์ดูทันสมัย สดใส และเข้าถึงกลุ่มเป้าหมายที่เป็นคนรุ่นใหม่ได้มากขึ้นด้วย<br/><br/>นางนงลักษณ์ กล่าวเพิ่มเติมถึงภาพรวมของผลิตภัณฑ์ซักผ้าชนิดน้ำในปี 2562 ว่า มีมูลค่าตลาดรวม อยู่ที่ 5,331 ล้านบาท แบ่งเป็นสูตรมาตรฐาน 1,726 ล้านบาท และสูตรเข้มข้นซึ่งมีมูลค่าทางการตลาดสูงถึง 3,605 ล้านบาท ผลิตภัณฑ์ซักผ้าเอสเซ้นซ์สูตรเข้มข้นได้ใช้งบประมาณ 100 ล้านบาท สำหรับการทำแคมเปญสื่อสารการตลาดที่ครบวงจร ทั้งในส่วนของออฟไลน์และออนไลน์ มีภาพยนตร์โฆษณาที่จะเริ่มออนแอร์ ในวันที่ 20 พฤศจิกายนนี้เพื่อสร้างการรับรู้ให้เกิดขึ้นในวงกว้างและเข้าถึงผู้บริโภคได้ทั่วถึง และยังจะเน้นทำกิจกรรมทางการตลาดอย่างต่อเนื่องอีกด้วย โดยคาดว่าภายในปี 2563 จะมีส่วนแบ่งตลาดในกลุ่มผลิตภัณฑ์ซักผ้าสูตรเข้มข้นอยู่ที่ 5%<br/><br/>สำหรับผลิตภัณฑ์ซักผ้าเอสเซ้นซ์สูตรเข้มข้นนี้ มีให้เลือก 3 กลิ่นหอม คือ Romantic Violet (สีม่วง) Elegant Blue (สีฟ้า) และ Luxury Blossom (สีชมพู) บรรจุในถุงชนิดเติมขนาด 650 มล. ราคา 89 บาท วางจำหน่ายที่ซูเปอร์มาร์เก็ต ร้านสะดวกซื้อ และร้านค้าชั้นนำทั่วประเทศ</p>
    </article>
  </body>
</html>