<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/penzugyi-hirek/sokat-hozhat-a-konyhara-az-e-fizetes-2-1877334/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T08:56:00+00:00"/>
    <meta property="og:title" content="Sokat hozhat a konyhára az e-fizetés"/>
    <meta property="og:description" content="Kevesebb lenne az eltitkolt jövedelem, a bankjegyek bekerülnének a magyar gazdaság körforgásába, és csökkennének a fizetési tranzakciók költségei."/>
  </head>
  <body>
    <article>
      <h6 class="kicker">A gazdaságnak és a lakosságnak is nagy segítség a készpénzmentesítés</h6>
      <h1>Sokat hozhat a konyhára az e-fizetés</h1>
      <address><time datetime="2019-11-19T08:56:00+00:00">19 Nov 2019, 08:56</time> by <a rel="author">Nagy Laszlo Nandor</a></address>
      <h4>Három területen eredményezhet érdemi megtakarítást a készpénzforgalom vissza­szorítása: kevesebb lenne az eltitkolt jövedelem, a bankjegyek a párnacihából bekerülnének a magyar gazdaság körforgásába, és jelentősen csökkennének a fizetési tranzakciók költségei.</h4>
      <p>A legfrissebb jegybanki statisztikák szerint 6354 milliárd forint készpénz van forgalomban, ebből 4917 milliárd a lakosságnál, miközben tíz éve még csak 2200 milliárd forint készpénz volt a magyar gazdaságban. A túlzott készpénzhasználat számos pluszköltséget okoz,</p>
      <aside>az államot például közvetlenül érintheti, hogy a készpénzes tranzakciók jelentős része elkerüli a nyilvánosságot, a feketegazdaságot erősíti.</aside>
      <p>E téren az online pénztárgépek és az EKÁER bevezetése sokat segített, majd a gazdaságfehéredés újabb hulláma az online számlázás tavaly nyári bevezetése volt. Az OECD felmérése szerint így az áfarés mértéke a 2013-as 21 százalékról a múlt évre 9 százalékra csökkent, és az idén várhatóan tovább mérséklődhet. Ugyanakkor</p>
      <aside>a 9 százalékos mérték 386 milliárd forintos kiesett jövedelmet jelent.</aside>
      <figure>
        <img src="https://www.vg.hu/wp-content/uploads/2019/11/felsoVZ-2.jpg"/>
        <figcaption>Fotó: Vémi Zoltán / VG</figcaption>
      </figure>
      <p>A szürke- és feketegazdaság méretét Friedrich Schnei­der német közgazdász a GDP 22,4 százalékára tette – még az online számlák bevezetése előtti, 2017-es adatok alapján.</p>
      <aside>A feketegazdaság 2015 óta erősödik erőteljesebben Magyarországon, amikor beindult a készpénzállomány exponenciális növekedése.</aside>
      <p>Regős Gábor, a Századvég vezető elemzője szerint ha a lakosság a nála lévő pénzeket évi 3 százalékos kamatozású állampapírokba fektetné, akkor évente csaknem 150 milliárd forinttal gyarapodna a felhasználható jövedelme. A készpénzállomány, illetve annak forgatása a bankrendszerből is hiányzik, ami visszahathat a banki szolgáltatások árazására is: ha több készpénz kerülne a bankrendszerbe, akkor csökkenne a pénzintézetek készpénztartáson elszenvedett kamatvesztesége. A Magyar Nemzeti Bank tavaly 11 milliárd forintot költött a bankjegyek és a pénzérmék gyártására, s az értéket növelte a bankjegycsereprogram is.</p>
      <p>
        <i>A teljes cikket a <a href="https://www.vg.hu/vilaggazdasag/vilaggazdasag-penzugy/sokat-hozhat-a-konyhara-az-e-fizetes-1874964/">Világgazdaság</a> mai számában olvashatja!</i>
      </p>
    </article>
  </body>
</html>