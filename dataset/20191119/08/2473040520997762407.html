<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246934/kane-group-a-redeschis-noul-restaurant-kane-in-urma-unei-investitii-de-500-000-de-euro.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T08:33:13+00:00"/>
    <meta property="og:title" content="Kane Group a redeschis noul restaurant Kane, in urma unei investitii de 500.000 de euro"/>
    <meta property="og:description" content="Kane Group a redeschis noul restaurant Kane, in urma unei investitii de 500.000 de euro. Restaurantul este amplasat intr-o cladire de patrimoniu categoria A, construita in 1910 pe strada Dianei, la numarul 9, si are o suprafata totala de peste 250 de metri patrati, potrivit unui comunicat de presa emis marti."/>
  </head>
  <body>
    <article>
      <h1>Kane Group a redeschis noul restaurant Kane, in urma unei investitii de 500.000 de euro</h1>
      <address><time datetime="2019-11-19T08:33:13+00:00">19 Nov 2019, 08:33</time> by <a rel="author">Anca Olteanu</a></address>
      <p>
        <b>Kane Group a redeschis noul restaurant Kane, in urma unei investitii de 500.000 de euro. Restaurantul este amplasat intr-o cladire de patrimoniu categoria A, construita in 1910 pe strada Dianei, la numarul 9, si are o suprafata totala de peste 250 de metri patrati, potrivit unui comunicat de presa emis marti.</b>
      </p>
      <p>Investitia de peste 500.000 de euro a vizat atat amenajarea spatiului, achizitionarea de echipamente de ultima generatie, <a href="http://www.retail.ro/cataloage-mobilier/index.html">mobilier</a> si training-ul initial al echipei.</p>
      <p>„<b>Proiectul Kane a insemnat restaurarea unei case emblematice pe Strada Dianei, care din 2008 s-a degradat continuu.</b> La interior au fost foarte putine elemente de patrimoniu ramase sau care se puteau recupera, astfel ca am putut interveni cu o interpretare moderna a conceptului unui restaurant si am facut asta colaborand cu o serie de artisti si artizani locali pentru a aduce un suflu nou spatiului”, declara Razvan Crisan, cofondator al Kane Group.</p>
      <figure>
        <img src="https://img.wall-street.ro/image_thumbs/thumbs/543/543b3d3c6b0ab76aa51314c4f107264f-822x0-00-65.jpg?v=1574152102"/>
      </figure>
      <p><b>Proiectul noului restaurant a inceput in primavara lui 2018</b>, dupa ce Kane s-a clasat pe locul 2 in topul Gaullt Millau editia 2018 si pe prima pozitie in topul TripAdvisor al restaurantelor din Bucuresti.</p>
      <figure>
        <img src="https://img.wall-street.ro/image_thumbs/thumbs/f62/f62e9d33b0fe5643234348f1000493e9-822x0-00-65.jpg?v=1574152147"/>
      </figure>
      <p>
        <a href="https://www.wall-street.ro/articol/Auto/246930/un-pod-de-100-de-milioane-de-lei-care-ar-fluidiza-traficul-in-bucuresti-e-96-gata-dar-nu-poate-fi-folosit.html">Citeste si:<br/>Un pod care ar fluidiza traficul in Bucuresti nu poate fi folosit</a>
      </p>
      <figure>
        <img src="https://img.wall-street.ro/image_thumbs/thumbs/e7c/e7c3a0ca947e49558e91976ac2f6991f-400x250-00-65.jpg?v=1574149959"/>
      </figure>
      <p>Chef Catalin Bejenariu conduce echipa de la bucataria noului restaurant Kane. Furnizorii noului restaurant Kane, un reper pentru miscarea New Romanian Cuisine, sunt in cea mai mare parte <b>producatori locali</b>, iar planurile pentru 2020 includ un parteneriat strategic cu fermieri autohtoni. In aceeasi nota, catre finalul anului Kane va gazdui si un wine bar in demisolul restaurantului, un spatiu dedicat evenimentelor centrate in jurul celor mai bune vinuri locale.</p>
      <figure>
        <img src="https://img.wall-street.ro/image_thumbs/thumbs/358/358383a7f3513d7c29bb94508c360272-822x0-00-65.jpg?v=1574152132"/>
      </figure>
      <p>Grupul Kane este cofondat de Razvan Crisan, David Maguet si Ciprian Morar si din el fac parte Kane – New Romanian Cuisine, Cafeneaua M60, Mamizza – NeoNeapolitan Pizza, Mercato Comunale – Outdoor Food &amp; Drinks Market, Project Copenhagen Coffee &amp; Gastrobar.</p>
      <p>
        <a href="https://www.wall-street.ro/articol/Social/246926/pe-28-noiembrie-se-deschide-targul-de-craciun-din-piata-constitutiei-din-bucuresti-si-va-fi-pornit-iluminatul-festiv-de-sarbator.html">Citeste si:<br/>In noiembrie se deschide Targul de Craciun din Bucuresti</a>
      </p>
      <figure>
        <img src="https://img.wall-street.ro/image_thumbs/thumbs/681/681e30ab88c7696fc75b80729e629e0c-400x250-00-65.jpg?v=1574091070"/>
      </figure>
      <footer>Sursa foto: Adi Bulboaca</footer>
    </article>
  </body>
</html>