<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/miljoner-till-scientologernas-behandlingshem/"/>
    <meta property="og:site_name" content="DN.SE"/>
    <meta property="article:published_time" content="2019-11-19T08:18:14+00:00"/>
    <meta property="og:title" content="Miljoner till scientologernas behandlingshem"/>
    <meta property="og:description" content="Trots kopplingar till scientologirörelsen har ett behandlingshem i Skåne fått närmare 18 miljoner i skattepengar, enligt SVT:s dokumentär ”Lockad av"/>
  </head>
  <body>
    <article>
      <h1>Miljoner till scientologernas behandlingshem</h1>
      <address><time datetime="2019-11-19T08:18:14+00:00">19 Nov 2019, 08:18</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Trots kopplingar till scientologirörelsen har ett behandlingshem i Skåne fått närmare 18 miljoner i skattepengar, enligt <a href="https://www.svt.se/nyheter/inrikes/kommuner-ger-miljoner-i-skattepengar-till-scientologirorelsens-behandlingshem">SVT:s dokumentär ”Lockad av scientologi”</a>. Metoderna som används på behandlingshemmet Narconon, bland annat timslånga bastubad och stora mängder vitaminer, är framtagna av scientologins grundare L. Ron Hubbard.</b>
      </p>
      <p>Kopplingarna mellan behandlingshemmet och scientologirörelsen har varit kända länge och metoderna har fått hård kritik. Men flera kommuner har fortsatt placera personer med drogproblem där. Flest placeringar görs av Malmö stad.</p>
      <p><b>När vi placerar personer</b> med beroende tittar vi så klart på vad som rekommenderas i nationella riktlinjer. Men sedan är individens självbestämmande när det gäller att välja behandling rätt så hög, säger Anna von Reis, avdelningschef på Socialförvaltningen i Malmö, till SVT.</p>
      <p>Behandlingshemmet förnekar att man har kopplingar till scientologin, utan säger att man bara betalar en licensavgift till rörelsen för att använda metoderna. Bara två av de anställda på hemmet är scientologer. En av dem är föreståndaren.</p>
    </article>
  </body>
</html>