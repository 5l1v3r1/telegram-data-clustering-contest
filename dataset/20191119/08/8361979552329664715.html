<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/hersonsku-naftoperevalku-prodali-za-200-mln-grn-novini-ukrajini-50054323.html"/>
    <meta property="og:site_name" content="НВ"/>
    <meta property="article:published_time" content="2019-11-19T08:21:00+00:00"/>
    <meta property="og:title" content="Херсонську нафтоперевалку продали на аукціоні за 200 млн грн"/>
    <meta property="og:description" content="Арештований Державною виконавчою службою Мін'юсту Херсонський нафтоперевалочний комплекс продали на аукціоні за 200 млн грн."/>
  </head>
  <body>
    <article>
      <h1>Херсонську нафтоперевалку продали на аукціоні за 200 млн грн</h1>
      <h2>Арештований Державною виконавчою службою Мін'юсту Херсонський нафтоперевалочний комплекс продали на аукціоні за 200 млн грн.</h2>
      <address>
        <time datetime="2019-11-19T08:21:00+00:00">19 Nov 2019, 08:21</time>
      </address>
      <p>Про це повідомила прес-служба держпідприємства СЕТАМ.</p>
      <p>Мова йде про майновий комплекс загальною площею 5,47 тис. кв. м. в Херсоні.</p>
      <p>«Це вже другі торги по цьому лоту. На перших охочих купити актив не знайшлося, а на других ціна зросла майже до торгів без уцінки», — повідомив гендиректор ДП СЕТАМ Віктор Вишньов.</p>
      <p>Інтерес до аукціону виявило 17 компаній, але лише п’ять з них сплатили гарантійний внесок (понад 8 млн грн). На сайті ДП СЕТАМ назви компаній не вказуються. Переміг учасник № 15.</p>
      <p>Вишньов заявив, що лот зацікавив великих гравців на ринку. Раніше профільне видання enkorr повідомляло, що <a href="https://nv.ua/ukr/biz/markets/tigipko-hoche-kupiti-hersonsku-naftoperevalku-zmi-novini-ukrajini-50052155.html">заявку на участь в аукціоні подавала компанія бізнесмена Сергія Тігіпка</a>.</p>
      <p>Стартова ціна становила 161,2 млн грн (у вересні перевалку виставляли на аукціон за 201 млн грн). Майновий комплекс в Херсонській області виставили на торги в рамках виконавчого провадження щодо стягнення заборгованості Реал Банку по кредиту рефінансування, наданого Нацбанком у листопаді 2013 року. Прострочений борг за цим кредитом становить 787,4 млн грн без урахування відсотків і штрафних санкцій.</p>
      <p>Херсонська нафтоперевалка визнана речовим доказом у справі Сергія Курченка і арештована Печерським райсудом Києва 16 квітня 2014 року. У липні цього року суд передав Херсонський нафтоперевалочний комплекс в управління Агентству розшуку і менеджменту активів (АРМА).</p>
      <p>Херсонський нафтоперевалочний комплекс складається з нафтогавані і нафтобази. Резервуарний парк нафтогавані включає в себе 13 робочих резервуарів ємністю 38,85 тис. кубометрів. Комплекс має вихід до трьох причалів.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/hersonskoyu-naftoperevalkoyu-bude-upravlyati-malovidoma-kompaniya-novini-ukrajini-50039626.html">Управляти Херсонською нафтоперевалкою буде маловідома компанія</a>
        </li>
      </ul>
    </article>
  </body>
</html>