<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-gonkong-protest-politsija/30279834.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T08:02:32+00:00"/>
    <meta property="og:title" content="У Гонконгу поліція оточила останній осередок протесту в університеті"/>
    <meta property="og:description" content="Близько 100 антиурядових протестувальників залишаються оточеними в університеті Гонконгу 19 листопада. Поліцейська облога триває третій день, продовольчі запаси оточених скоротилися до мінімуму. Пол"/>
  </head>
  <body>
    <article>
      <h1>У Гонконгу поліція оточила останній осередок протесту в університеті</h1>
      <address>
        <time datetime="2019-11-19T08:02:32+00:00">19 Nov 2019, 08:02</time>
      </address>
      <p>Близько 100 антиурядових протестувальників залишаються оточеними в університеті Гонконгу 19 листопада. Поліцейська облога триває третій день, продовольчі запаси оточених скоротилися до мінімуму.</p>
      <p>Поліція оточила університет і арештовує всіх, хто виходить. Групи протестувальників здійснили кілька спроб втекти 18 листопада, але неясно, чи вдалося їм уникнути арешту.</p>
      <p>Керівниця міста Керрі Лам заявила, що 600 людей залишили Гонконгський політехнічний університет. Серед них були і 200 студентів, які не досягли 18 років.</p>
      <p>За словами мера Гонконгу, особи, які не досягли 18 років, не будуть негайно заарештовані, але пізніше можуть бути обвинувачені. Вона сказала, що 400 інших протестувальників були заарештовані.</p>
      <p>Протести розпочалися в червні проти намірів влади дозволити екстрадицію громадян Гонконгу до Китаю. Під юрисдикцію Пекіна колишня британська колонія перейшла в 1997 році. Зараз Гонконг – напів автономний «спеціальний адміністративний регіон».</p>
      <p>У жовтня влада Гонконгу <a href="https://www.radiosvoboda.org/a/news-hong-kong-protest/30232066.html">офіційно відкликала</a> законопроєкт про екстрадицію на материковий Китай правопорушників, підозрюваних у кримінальних злочинах.</p>
      <p>Наразі протестувальники вимагають прямих виборів лідерів Гонконгу, незалежного розслідування дій поліцейських проти демонстрантів та амністії всіх затриманих учасників акцій протесту.</p>
    </article>
  </body>
</html>