<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135050/akpde-universite-kredileri-ve-karsiliksiz-cekte-hapis-tartismasi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T08:59:00+00:00"/>
    <meta property="og:title" content="AKP’de üniversite kredileri ve karşılıksız çekte hapis tartışması"/>
    <meta property="og:description" content="AKP’nin gündeminde çok sayıda esnafı mağdur eden karşılılıksız çekte hapis cezasına farklı bir formül bulunması ve üniversite öğrencilerine verilen kredilerin faizlerine ilişkin bir düzenleme yapılmasının olduğu belirtildi."/>
  </head>
  <body>
    <article>
      <h1>AKP’de üniversite kredileri ve karşılıksız çekte hapis tartışması</h1>
      <h2>AKP’nin gündeminde çok sayıda esnafı mağdur eden karşılılıksız çekte hapis cezasına farklı bir formül bulunması ve üniversite öğrencilerine verilen kredilerin faizlerine ilişkin bir düzenleme yapılmasının olduğu belirtildi.</h2>
      <address>
        <time datetime="2019-11-19T08:59:00+00:00">19 Nov 2019, 08:59</time>
      </address>
      <p>AKP kurmaylarının yaptığı toplantıda, kamuoyunda oluşan iki beklenti masaya yatırıldı. Buna göre ilk olarak “karşılıksız çekler sebebiyle hapis cezasına maruz kalan işletme sahiplerinin mağduriyeti” gündeme geldi.</p>
      <p>Türkiye gazetesinden Yücel Kayaoğlu’nun haberine göre kurmaylar “Adam ödeme güçlüğüne düşmüş, hapse girmiş. İçeride hiç ödeyemez. Daha zora düşer. Hapis cezası yerine, başka yaptırım lazım. Kamuoyundaki beklentiye kayıtsız kalamayız” görüşünde birleştiği belirtildi.</p>
      <p>Çeki karşılıksız çıkana bin 500 güne kadar para cezası veriliyor. Bu da ödenmezse çek sahibi, 3 yıla kadar hapisle karşı karşıya kalıyor.</p>
      <p>ÜNİVERSİTE ÖĞRENCİLERİ YÜKSEK FAİZLİ KREDİLERİ ÖDEYEMİYOR</p>
      <p>Bir diğer konu da üniversite döneminde öğrenim kredisi çeken öğrencilerin borçları oldu. İşe girinceye kadar bu borca faiz işliyor. Borç, bazı kişilerde iki katı aşmış durumda. Bunu ödeyemeyen öğrencilerin sayısının 5 milyona ulaştığı, 280 bin mezun hakkında yasal işlem başlatıldığı belirtiliyor.</p>
      <p>Her iki konuda da çalışma yapılıp yapılmayacağına henüz karar verilmedi. Çekte hapis cezasının kaldırılmasının, ceza infaz indirimlerini öngören pakete girebileceği belirtiliyor. Kredi ve Yurtlar Kurumu borçlarına uygulanan faizlerle ilgili ise yasal bir düzenlemeye ihtiyaç olmadığı, bunun için idari bir karar alınmasının yeterli olduğu ifade ediliyor.</p>
    </article>
  </body>
</html>