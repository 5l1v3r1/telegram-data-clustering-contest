<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/gruzija-turpinas-plasi-protesti-pret-valdibu.a338864/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T08:35:00+00:00"/>
    <meta property="og:title" content="Gruzijā turpinās plaši protesti pret valdību"/>
    <meta property="og:description" content="Gruzijas galvaspilsētā Tbilisi jau vairākas dienas turpinās plaši protesti pret valdību. Aktīvisti arī pieprasa sarīkot pirmstermiņa parlamenta vēlēšanas."/>
  </head>
  <body>
    <article>
      <h1>Gruzijā turpinās plaši protesti pret valdību</h1>
      <address><time datetime="2019-11-19T08:35:00+00:00">19 Nov 2019, 08:35</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Gruzijas galvaspilsētā Tbilisi jau vairākas dienas turpinās plaši protesti pret valdību. Aktīvisti arī pieprasa sarīkot pirmstermiņa parlamenta vēlēšanas.</b>
      </p>
      <p>Pret valdību noskaņoto iedzīvotāju dusmas izraisīja valdošās partijas atteikšanās  īstenot vēlēšanu sistēmas reformu un  pāriet uz proporcionālo sistēmu. Līdz šim gandrīz pusi parlamenta deputātu ievēlēja vienmandātu apgabalos, bet pārējos pēc partiju sarakstiem, un opozīcija uzskata, ka šī sistēma deva lielu priekšrocību valdošajai partijai “Gruzijas sapnis”.</p>
      <p>Jau svētdien pie parlamenta bija ieradušies apmēram 20 tūkstoši protestētāju, bet vakar akcijas turpinājās un aktīvisti centās bloķēt ēku. Opozīcijas partijas sola protestus rīkot arī šodien, savukārt valdošo partiju pārstāvošais spīkers Arčils Talakvadze apvainojis aktīvistus prettiesiskā rīcībā. Bloķējot valsts iestādes, protestētāji pārsniedzot pulcēšanās un demonstrāciju tiesības.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/gruzija-tukstosiem-protestetaju-pieprasa-pirmstermina-velesanas.a338748/"/>
        <a href="https://www.lsm.lv/raksts/zinas/arzemes/cehija-uz-protestu-fona-piemin-samta-revolucijas-30-gadadienu.a338728/"/>
        <a href="https://www.lsm.lv/raksts/zinas/arzemes/protestetaji-honkonga-universitates-parvers-cietoksnos.a338647/"/>
        <a href="https://www.lsm.lv/raksts/zinas/arzemes/francija-ar-protesta-akcijam-atzime-dzelteno-vestu-gadadienu.a338596/"/>
        <a href="https://www.lsm.lv/raksts/zinas/arzemes/honkonga-pastiprinas-vardarbigi-protesti.a338328/"/>
        <a href="https://www.lsm.lv/raksts/zinas/latvija/pret-alkohola-akcizes-palielinasanu-pie-saeimas-protesteja-ap-40-cilveku.a338300/"/>
        <a href="https://www.lsm.lv/raksts/zinas/arzemes/honkonga-protestos-jauns-vardarbibas-uzliesmojums.a338056/"/>
        <a href="https://www.lsm.lv/raksts/zinas/latvija/jelgavnieki-informeti-par-mediku-protesta-akciju-un-to-atbalsta.a337667/"/>
      </related>
    </article>
  </body>
</html>