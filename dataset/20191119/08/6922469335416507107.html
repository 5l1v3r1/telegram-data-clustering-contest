<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/private/614262/allarme-conti-per-julius-baer"/>
    <meta property="og:site_name" content="bluerating"/>
    <meta property="article:published_time" content="2019-11-19T08:45:51+00:00"/>
    <meta property="og:title" content="Allarme conti per Julius Baer"/>
    <meta property="og:description" content="La svalutazione di Kairos pesa sulla banca svizzera che lancia un “profit warning”. Crescono gli aum a 422 mld di franchi, buy back per 400 milioni."/>
  </head>
  <body>
    <article>
      <h1>Allarme conti per Julius Baer</h1>
      <h2>La svalutazione di Kairos pesa sulla banca svizzera che lancia un “profit warning”. Crescono gli aum a 422 mld di franchi, buy back per 400 milioni</h2>
      <address><time datetime="2019-11-19T08:45:51+00:00">19 Nov 2019, 08:45</time> by <a rel="author">Andrea Giacobino</a></address>
      <figure>
        <img src="https://www.bluerating.com/wp-content/uploads/2019/11/Rickenbacher-Philipp-1.jpg"/>
      </figure>
      <p>La banca privata svizzera <b>Julius Baer</b> ha lanciato oggi un “profit warning” affermando che è improbabile che quest’anno raggiunga il target di 4-6% di crescita della raccolta netta a causa dei deflussi di fondi dalla sua controllata italiana <b>Kairos</b> in difficoltà. La raccolta netta di nuovi fondi per i primi 10 mesi dell’anno è cresciuta di <b>poco meno del 3%</b> rispetto al 4,5% dell’intero 2018 e al 3,2% nella prima metà dell’anno, rendendo quindi improbabile che il gruppo raggiunga il suo obiettivo a medio termine quest’anno. Julius Baer ad agosto ha deciso di mantenere il gestore patrimoniale italiano Kairos dopo averlo sottoposto a revisione strategica. Tuttavia la società oggi ha sottolineato i continui deflussi da Kairos e una serie di uscite di clienti negli ultimi quattro mesi, che hanno comportato una <b>svalutazione dell’avviamento di 90 milioni di euro quest’anno</b>.</p>
      <p>“La raccolta di asset ha visto un forte slancio nei nostri mercati principali, sebbene sia stata parzialmente compensata da anticipi e deflussi deludenti dai fondi Kairos” ha dichiarato il nuovo amministratore delegato <b>Philipp Rickenbacher</b> <b><i>(nella foto) </i></b>nella sua prima dichiarazione da quando ha assunto la guida. Julius Baer fornirà un aggiornamento della strategia a febbraio. La banca con sede a Zurigo ha registrato un aumento del <b>10%</b> delle attività gestite nei primi dieci mesi del 2019 a <b>422 miliardi di franchi svizzeri</b>, trainati da una performance positiva dei mercati finanziari. Il consiglio d’amministrazione ha inoltre dato il via libera ad un <b>programma di riacquisto di azioni proprie con un limite massimo di 400 milioni di franchi</b> che sarà lanciato domani e durerà fino al febbraio 2021.</p>
      <related>
        <a href="https://www.bluerating.com/mercati/604704/sorpresa-kairos-non-si-vende-piu"/>
        <a href="https://www.bluerating.com/mercati/602194/julius-baer-crolla-lutile"/>
        <a href="https://www.bluerating.com/private/578967/lacher-nuovo-presidente-di-julius-baer"/>
      </related>
    </article>
  </body>
</html>