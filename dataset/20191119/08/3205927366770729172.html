<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/293953-o-prwtos-thriambos-toy-olympiakoy-kata-ths-eksygianshs"/>
    <meta property="og:site_name" content="gavros.gr"/>
    <meta property="article:published_time" content="2019-11-19T08:50:00+00:00"/>
    <meta property="og:title" content="Ο πρώτος θρίαμβος του Ολυμπιακού κατά της «εξυγίανσης»"/>
    <meta property="og:description" content="Με τις κινήσεις που κάνουν οι «ερυθρόλευκοι» (επιστολή στον Αυγενάκη, καταγγελίες σε FIFA, UEFA) το μεγάλο κέρδος είναι ότι πλέον ο κόσμος ξέρει τι γίνεται. Παράλληλα, καταρρέει το σύστημα που λυμαίνεται το ελληνικό ποδόσφαιρο."/>
  </head>
  <body>
    <article>
      <h1>Ο πρώτος θρίαμβος του Ολυμπιακού κατά της «εξυγίανσης»</h1>
      <address><time datetime="2019-11-19T08:50:00+00:00">19 Nov 2019, 08:50</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Η... εξυγίανση είχε γίνει «σύστημα», όπως τη χαρακτηρίζει ο Ολυμπιακός στην επιστολή του στον Υφυπουργό Αθλητισμού, Λευτέρη Αυγενάκη. Η «ερυθρόλευκη» ΠΑΕ, όπως έγινε γνωστό, «αναφέρεται στη σήψη και στην απαξίωση στην οποία έχει οδηγηθεί το πρωτάθλημα και επισημαίνει τις τεράστιες ευθύνες της ΕΠΟ για τη διαφθορά που κυριαρχεί, ειδικά στο χώρο της διαιτησίας» και παράλληλα «αναδεικνύει την εγκαθίδρυση στη διαιτησία ενός συστήματος, που καταφανώς επιχειρεί να χειραγωγήσει αγώνες και αποτελέσματα, υπερασπίζεται με νύχια και με δόντια συγκεκριμένα επιχειρηματικά – ποδοσφαιρικά συμφέροντα, κινείται με δύο μέτρα και δυο σταθμά».</p>
      <p>Ηδη, ο Ολυμπιακός με την επιστολή του κατάφερε ένα ρήγμα στο «σκοτάδι» της «εξυγίανσης» και από αυτή μπαίνει φως για να διώξει τα... φαντάσματα τόσο του παρόντος όσο και του παρελθόντος. Οι «ερυθρόλευκοι», σύμφωνα με πληροφορίες, αναφέρουν και ονόματα στην επιστολή-καταγγελία στον Αυγενάκη και ήδη στο «σύστημα» της... εξυγίανσης επικρατεί τρόμος. Κάποιοι για το καλό συγκεκριμένων ομάδων προσπαθούν να το υπερασπιστούν, όμως το μόνο που καταφέρνουν είναι να δείχνουν τον πανικό τους αλλά και να οδηγούν στο συμπέρασμα ότι άρχισε η αντίστροφη μέτρηση για να επιστρέψει η κανονικότητα στο ποδόσφαιρο και στη διαιτησία.</p>
      <p>Ηδη, η πρώτη μεγάλη νίκη του Ολυμπιακού είναι γεγονός. Η ΠΑΕ τάραξε τα... βρώμικα νερά του ελληνικού ποδοσφαίρου και το πρώτο μεγάλο κέρδος είναι ότι ο κόσμος ξέρει τι γίνεται.</p>
      <p>Χωρίς την Κυβέρνηση των ΣΥΡΙΖΑΝΕΛ και με... αιχμές τους Κοντονή και Βασιλειάδη, δεν θα υπήρχε «εξυγίανση». Επίσης, όλοι αυτοί μαζί πολέμησαν τον Ολυμπιακό. Αρα, το κράτος είναι υποχρεωμένο να επαναφέρει την ισονομία στο ποδόσφαιρο και το 50-50 στη διαιτησία. Ο Ολυμπιακός έχει την καλύτερη ομάδα μέσα στο τερέν, πλέον αποφάσισε να παίξει... μπάλα και έξω από αυτό. Ως εδώ και μη παρέκει...</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/293957-anhsyxia-gia-gkilierme-exei-lyseis"/>
        <a href="https://www.gavros.gr/article/podosfairo/293959-dinei-th-dikh-toy-laquo-maxh-raquo"/>
        <a href="https://www.gavros.gr/article/podosfairo/293955-to-oaka-den-einai-edra-gia-thn-ethnikh-protimw-to-ghpedo-ths-omadas-moy"/>
        <a href="https://www.gavros.gr/article/podosfairo/293952-tha-ta-dwsoyme-ola-kontra-se-mpagern-kai-olympiako"/>
      </related>
    </article>
  </body>
</html>