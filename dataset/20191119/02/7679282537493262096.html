<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-australian-cricketer-emily-smith-posts-playing-xi-on-instagram-gets-suspended-for-a-year-2857311.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T02:17:14+00:00"/>
    <meta property="og:title" content="ऑस्ट्रेलियाई क्रिकेटर ने इंस्टाग्राम पर शेयर की प्लेइंगXI, लगा एक साल का बैन"/>
    <meta property="og:description" content="क्रिकेट ऑस्ट्रेलिया (सीए) ने महिला बिग-बैश टी-20 लीग की टीम होबार्ट हरिकेंस की विकेटकीपर एमिली स्मिथ पर भ्रष्टाचार रोधी नीति का उल्लंघन करने के कारण सोमवार को एक साल का प्रतिबंध लगा दिया। अब वह एक..."/>
  </head>
  <body>
    <article>
      <h1>ऑस्ट्रेलियाई क्रिकेटर ने इंस्टाग्राम पर शेयर की प्लेइंगXI, लगा एक साल का बैन</h1>
      <address><time datetime="2019-11-19T02:17:14+00:00">19 Nov 2019, 02:17</time> by <a rel="author">एजेंसी,होबार्ट</a></address>
      <p>क्रिकेट ऑस्ट्रेलिया (सीए) ने महिला बिग-बैश टी-20 लीग की टीम होबार्ट हरिकेंस की विकेटकीपर एमिली स्मिथ पर भ्रष्टाचार रोधी नीति का उल्लंघन करने के कारण सोमवार को एक साल का प्रतिबंध लगा दिया। अब वह एक साल तक क्रिकेट के किसी प्रारूप में हिस्सा लेने के लिए आयोग्य होंगी। इस कारण वह बिग बैश लीग के मौजूदा सत्र से बाहर हो गई है। इसके अलावा अब 50 ओवर की महिला राष्ट्रीय क्रिकेट लीग में भी नहीं खेल पाएंगी।</p>
      <p><b>वीडियो पोस्ट किया था : </b><br/>क्रिकेट ऑस्ट्रेलिया ने एक बयान जारी करते हुए बताया, 24 वर्षीय एमिली ने दो नवंबर को अपने इंस्टाग्राम अकाउंट पर एक वीडियो पोस्ट किया। यह वीडियो बर्नी के वेस्ट पार्क में खिलाड़ियों और मैच अधिकारियों के लिए सीमित क्षेत्र में बनाया गया था। इसमें सिडनी थंडर के खिलाफ हरिकेंस टीम के प्लेइंग इलेवन की भी जानकारी थी।</p>
      <h3>
        <a href="https://www.livehindustan.com/cricket/story-former-bangladesh-pacer-shahadat-hossain-suspended-for-assaulting-teammate-2857280.html">बांग्लादेश के पू्र्व तेज गेंदबाज ने साथी खिलाड़ी के साथ की मारपीट, हुए निलंबित</a>
      </h3>
      <p>
        <b>
          <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
        </b>
      </p>
      <p><b>सट्टेबाजी का खतरा : </b><br/>माना जा रहा है कि प्लेइंग इलेवन की जानकारी का इस्तेमाल मैचों पर सट्टेबाजी और नकद पुरस्कार देने वाली फेंटसी लीग के लिए किया जा सकता था। सीए ने बयान में पुष्टि करते हुए कहा कि यह वीडियो मैच शुरू से एक घंटा पहले डाला गया। यह मैच हालांकि बारिश के कारण एक भी गेंद फेंके बिना रद्द हो गया और इसमें टॉस भी नहीं हो पाया।</p>
      <p><b>एमिली ने मानी गलती :</b><br/>वहीं, एमिली ने भ्रष्टाचार रोधी संहिता के नियम 2.3.2 के उल्लंघन के लिए सजा स्वीकार कर ली है। उन्होंने गलती पर अफसोस जताया। वह एक साल तक क्रिकेट के किसी प्रारूप में हिस्सा लेने के लिए आयोग्य होंगी। इसमें से नौ महीने की सजा निलंबित है। तीन महीने की सजा के कारण एमिली डब्ल्यूबीबीएल के बाकी सत्र से बाहर हो गई हैं और वह 50 ओवर की महिला राष्ट्रीय क्रिकेट लीग में भी नहीं खेल पाएंगी।</p>
    </article>
  </body>
</html>