<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_timoshenko-hotila-pidsunuti-svoyih-lyudej-zelenskomu/938818"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T02:57:00+00:00"/>
    <meta property="og:title" content="Тимошенко хотіла підсунути своїх людей Зеленському"/>
    <meta property="og:description" content="Лідерка партії &quot;Батьківщина&quot; Юлія Тимошенко пропонувала президенту Володимиру Зеленському кадри зі своєї команди. &quot;Ми передали йому &quot;Новий курс України&quot; (програма &quot;Батьківщини&quot; &amp;ndash; УП). І я особисто при зустрічі з президентом сказала йому, що ми готові запропонувати кадри туди, де ..."/>
  </head>
  <body>
    <article>
      <h1>Тимошенко хотіла підсунути своїх людей Зеленському</h1>
      <address><time datetime="2019-11-19T02:57:00+00:00">19 Nov 2019, 02:57</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938818_w_300.jpg?v=0"/>
        <figcaption>Тимошенко пропонувала Зеленському свої кадри. Фото: ВВС</figcaption>
      </figure>
      <p>Лідерка партії "Батьківщина" <b>Юлія Тимошенко</b> пропонувала президенту <b>Володимиру Зеленському</b> кадри зі своєї команди.</p>
      <p>"Ми передали йому "Новий курс України" (програма "Батьківщини" – УП). І я особисто при зустрічі з президентом сказала йому, що ми готові запропонувати кадри туди, де треба виконувати цей "Новий курс" і куди можна привести не фейкові інвестиції, а реальні", сказала Тимошенко в ефірі програми "Свобода слова".</p>
      <p>За словами, Тимошенко "пропозиція стосувалась в цілому дати кадри туди, де потрібно".</p>
      <p>Водночас вона підтвердила слова журналіста Сергія Лещенка, що пропонувала людину до Державної продовольчо-зернової корпорації. За її словами, це було потрібно для того "щоб вийняти підприємство із корупційної схеми".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_v-uryad-priznachili-lyudinu-z-partiyi-timoshenko/932921"/>
      </related>
      <p>"Але сьогодні, після того як ми побачили куди рухається ця так звана стратегія, ми заявили, що переходимо в опозицію і не претендуємо на жодні кадрові призначення", зауважила лідерка "Батьківщини".</p>
      <blockquote>На початку жовтня Тимошенко приходила на Банкову з довгим списком кандидатів на різні пости, але домовитись так і не змогла.</blockquote>
    </article>
  </body>
</html>