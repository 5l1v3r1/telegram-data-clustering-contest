<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/sunny-singh-shared-struggle-story-once-director-shouted-at-him-never-to-call-again-01690037.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-19T02:34:07+00:00"/>
    <meta property="og:title" content="संघर्ष की कहानी / उजड़ा चमन फेम सनी सिंह बोले- एक डायरेक्टर ने चिल्लाकर कहा था दोबारा मुझे फोन मत करना"/>
    <meta property="og:description" content="बॉलीवुड डेस्क.उजड़ा चमन में नजर आए सनी सिंह ने अपने संघर्ष के दिनों की कहानी बयां की है। विवादों में घिरी रही फिल्म उजड़ा चमन को ठीक-ठाक रिस्पॉन्स मिला था। | Sunny Singh shared struggle story once Director shouted at him never to call again"/>
  </head>
  <body>
    <article>
      <h1>संघर्ष की कहानी / उजड़ा चमन फेम सनी सिंह बोले- एक डायरेक्टर ने चिल्लाकर कहा था दोबारा मुझे फोन मत करना</h1>
      <address><time datetime="2019-11-19T02:34:07+00:00">19 Nov 2019, 02:34</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/19/0521_sunny.jpg"/>
      </figure>
      <h4>Dainik Bhaskar</h4>
      <p>Nov 19, 2019, 08:04 AM IST</p>
      <p><b>बॉलीवुड डेस्क</b>. उजड़ा चमन में नजर आए सनी सिंह ने अपने संघर्ष के दिनों की कहानी बयां की है। विवादों में घिरी रही फिल्म उजड़ा चमन को ठीक-ठाक रिस्पॉन्स मिला था। जिसके बाद सनी ने कहा- एक एक्टर के तौर पर मुझे सिर्फ अच्छा काम करते रहना है। मैं फिल्म को मिले रिस्पॉन्स से खुश हूं। </p>
      <figure>
        <embed-post data-src="https://www.instagram.com/p/B3g_2IGjL5K" data-service="Instagram"/>
      </figure>
      <p>एक्शन डायरेक्टर जय सिंह के बेटे सनी ने बताया- मेरे पिता पिछले 40 साल से एक्शन डायरेक्टर रहे हैं। मैंने देखा है चीजें इंडस्ट्री में किस तरह से काम करती हैं। इसलिए मैंने धीरज रखते हुए सही मौके का इंतजार किया। किसी भी चीज को पाने की जल्दबाजी नहीं की। सनी सिंह जल्द ही सोनाली सहगल के साथ रोमांटिक कॉमेडी जय मम्मी दी में नजर आने वाले हैं। </p>
      <p>बॉलीवुड में एंट्री से पहले सनी ने एक अदद फिल्म के लिए बहुत संघर्ष किया। सनी बताते हैं- एक एड फिल्म के ऑडिशन के लिए मैंने घंटों अपना नंबर आने का इंतजार किया। मैं डायरेक्टर्स के ऑफिस के चक्कर काटता जहां रिसेप्शनिस्ट मुझे अपना पोर्टफोलिया बॉक्स में डालकर जाने कह देती थीं। </p>
      <p>एक घटना का जिक्र करते हुए सनी कहते हैं- एक्टर बनने के बाद मैं एक निर्देशक से मिला। वह काफी फ्रैंडली था। उसने मुझे अपना नंबर भी दिया। जब मैंने दो-तीन दिन के बाद उसे फोन किया, तो वह बहुत गुस्से में आ गया और मुझे चिल्लाते हुए बोला, तुमने मुझे फोन करने की हिम्मत कैसे की? आगे से मुझे फोन नहीं करना। सनी ने बताया- मुझे बहुत अपमानित महसूस हुआ। लेकिन मैं अपने लक्ष्य पर अडिग रहा। </p>
      <p>वे आगे कहते हैं- "मुझे पता था कि संघर्षरत एक्टर के लिए जीवन कैसा होता है और मुझे पता था कि लीड रोल करने का मेरे लिए यह सही समय नहीं है। मैं कई निर्देशकों से मिला लेकिन यह काम नहीं आया। लेकिन मैं हमेशा जमीन से जुड़ा रहा और यही मेरा रियलटी चेक है। </p>
      <p>सनी ने डायरेक्टर लव रंजन को अपने करियर का पूरा श्रेय देते हुए बताया कि लव के कारण ही उन्हें आकाश वाणी, प्यार का पंचनामा 2 और सोनू के टीटू की स्वीटी, दे दे प्यार दे जैसी फिल्में मिलीं। लव उनके लिए बड़े भाई की तरह हैं, जिनके कारण आज वे यहां तक पहुंचे हैं। अगर लव कहते हैं कि सनी के लिए उनके पास कोई फिल्म है जिसकी शूटिंग कल से शुरू होगी तो सनी अगली फ्लाइट से वहां पहुंच जाएंगे। </p>
    </article>
  </body>
</html>