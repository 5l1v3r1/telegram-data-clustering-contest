<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/showbiz/mizhnarodniy-cholovichiy-den-2019-yake-sogodni-svyato-19-listopada-privitannya-50052397.html"/>
    <meta property="og:site_name" content="НВ"/>
    <meta property="article:published_time" content="2019-11-19T02:00:00+00:00"/>
    <meta property="og:title" content="Міжнародний чоловічий день. Історія і традиції свята"/>
    <meta property="og:description" content="Вперше свято відзначили в 1999 році в Тринідаді і Тобаго."/>
  </head>
  <body>
    <article>
      <h1>Міжнародний чоловічий день. Історія і традиції свята</h1>
      <h2>Вперше свято відзначили в 1999 році в Тринідаді і Тобаго.</h2>
      <address>
        <time datetime="2019-11-19T02:00:00+00:00">19 Nov 2019, 02:00</time>
      </address>
      <p>Коли відзначають міжнародний <a href="https://nv.ua/tags/muzhchiny.html">чоловічий</a> день? Це щорічне міжнародне свято відзначають 19 листопада.</p>
      <p>Міжнародний чоловічий день був створений для залучення уваги до гендерної дискримінації чоловіків і проблеми нерівності статей. Організатори свята роблять акцент на збереженні здоров’я хлопчиків і чоловіків, підкреслюється позитивний вплив чоловіків на родину та виховання дітей. На даний момент свято відзначається в більш ніж 60 країнах світу.</p>
      <h3>Міжнародний чоловічий день: історія свята</h3>
      <p>Перші згадки про Міжнародний чоловічий день відзначені ще в 1960-х роках. Жителі Тринідаду і Тобаго були першими, хто відзначив Міжнародний чоловічий день 19 листопада. Цей захід був задуманий і координувався доктором Джеромом Тілуксінгхом з Університету Вест-Індії. В якості обгрунтування для створення цього свята Тілуксінг заявив: «Я зрозумів, що ні один день не є чоловічим … Деякі скажуть, що є День батька, але як щодо хлопчиків, підлітків і чоловіків, які не є батьками?». Як дату святкування доктор обрав день народження свого батька — 19 листопада, зазначивши, що батько завжди був для нього прикладом для наслідування. Ідея святкування Міжнародного чоловічого дня отримала підтримку з боку ООН, ЮНЕСКО та інших країн.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/439/big/732c44201a0866accdabf3cf4f25e5ff.png?stamp=20191108140518&amp;q=85&amp;output=jpg&amp;bg=white"/>
        <figcaption>Чоловіки / Фото: <a href="https://ru.depositphotos.com/253626990/stock-photo-handsome-man-smiling-while-standing.html">AllaSerebrina / depositphotos.com</a></figcaption>
      </figure>
      <h3>Міжнародний чоловічий день: святкування</h3>
      <p>На думку творців, Міжнародний чоловічий день повинен звернути увагу суспільства на проблеми дискримінації чоловіків в області охорони здоров’я, сімейного права, освіти, ЗМІ та показати позитивний вплив чоловіків і їх досягнення. За останні роки Міжнародний чоловічий день став включати в себе різні громадські семінари, заходи в школах, програми на радіо і телебаченні, мирні демонстрації і ходи, круглі столи, а також покази арт-об'єктів. При цьому святкування цього дня не є обов’язковим або ж вихідним.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/438/big/38b8425ce5ba4f549d0f1c06a23fcf50.png?stamp=20191108140408&amp;q=85&amp;output=jpg&amp;bg=white"/>
        <figcaption>Чоловіки / Фото: <a href="https://ru.depositphotos.com/227561528/stock-photo-three-smiling-handsome-businessmen-hugging.html">IgorVetushko / depositphotos.com</a></figcaption>
      </figure>
      <p>Щороку свято пропонує розгляд актуальних тем. Так, у 2002 році це була тема миру в усьому світі, в 2003 — чоловічого здоров’я, в 2007 — вибачення, а в 2009 році - тема позитивної ролі чоловіків.</p>
      <p>Читайте також:</p>
      <ul>
        <li>
          <a href="https://nv.ua/ukr/health/happiness/choloviki-abo-zhinki-amerikanski-vcheni-porivnyali-pochuttya-gumoru-u-predstavnikiv-oboh-statey-50050308.html">Насмішили. Американські вчені порівняли почуття гумору у чоловіків і жінок</a>
        </li>
        <li>
          <a href="https://nv.ua/ukr/health/happiness/seksizm-vcheni-viznachili-naskilki-uspishni-zhinki-v-nauci-50052268.html">Ніякого сексизму. Чому чоловіки успішніші за жінок і як це пояснити</a>
        </li>
      </ul>
    </article>
  </body>
</html>