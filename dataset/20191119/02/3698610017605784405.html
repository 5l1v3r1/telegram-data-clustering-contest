<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nacbank-vipustiv-pam-yatni-moneti-na-chest-yavorivskoyi-igrashki-330108_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T02:47:00+00:00"/>
    <meta property="og:title" content="Нацбанк випустив пам'ятні монети на честь &quot;Яворівської іграшки&quot;"/>
    <meta property="og:description" content="Комплект складається з трьох срібних монет номіналом дві гривні"/>
  </head>
  <body>
    <article>
      <h1>Нацбанк випустив пам'ятні монети на честь "Яворівської іграшки"</h1>
      <h2>Комплект складається з трьох срібних монет номіналом дві гривні</h2>
      <address>
        <time datetime="2019-11-19T02:47:00+00:00">19 Nov 2019, 02:47</time>
      </address>
      <p>20 листопада Нацбанк вводить в обіг <a href="https://dt.ua/ECONOMICS/nbu-vviv-v-obig-pam-yatni-moneti-nominalom-2-i-5-griven-328524_.html"><b>пам'ятні монети </b></a>"Яворівська іграшка" номіналом 2 гривні. Набір складається з трьох срібних монет номіналом 2 грн., на яких зображені птах, коник і гультяї.</p>
      <p>Як повідомили в НБУ, серія монет присвячена мистецтву створення іграшок з дерева, яке давно відомо як "Яворівська іграшка".</p>
      <p>Як повідомили в НБУ, серія монет присвячена яворівській забавці — мистецтву створення іграшок із дерева.</p>
      <p>"Осередком виготовлення колоритних забавок із дерева, покликаних забавляти, бавити, заспокоювати, є місто Яворів Львівської області з прилеглими селами. Згадки про перші забавки датуються ХVІІ ст., відомими вони стали з ХVІІІ ст., а як окремий вид художньої обробки дерева наприкінці ХІХ ст. Більшість іграшок (деркачі, пташки, гультяї, візочки, тарахкальця, коники) може рухатися та видавати звук, а прикрашають їх традиційним яворівським розписом у червоному, зеленому, жовтому та білому кольорах", — йдеться у повідомленні.</p>
      <p>Загалом у обіг випустять 15 тисяч монет: по п'ять тисяч із зображенням пташки, коника та гультяїв.</p>
      <p>Над дизайном монет працювали художниця Любов Андрощук та скульптор Анатолій Дем'яненко.</p>
      <p>Національний банк (НБУ) з 19 вересня ввів в обіг пам'ятну монету <b><a href="https://dt.ua/ECONOMICS/moneti-v-5-griven-mozhut-z-yavitisya-vzhe-voseni-nbu-322677_.html">номіналом 5 гривень</a></b> "Перший пуск ракети-носія "Зеніт-3SL", яка була розроблена конструкторським бюро "Південне". Про це повідомляється на сторінці підприємства <a href="https://www.facebook.com/yuzhnoye/photos/a.968536906564412/2426195454131876/?type=3&amp;theater">Facebook</a>.</p>
      <p>Запуск "Зеніт-3SL" з плавучої платформи "Одіссей" в 1999 році став важливим етапом в історії розвитку вітчизняного та міжнародного ракетобудування. Він продемонстрував пускові можливості ракетно-космічного комплексу "Морський старт".</p>
      <p>Проект "Морський старт" - перша реалізація ідеї використання морської платформи для космічних запусків з екваторіальної зони. Це дозволяє максимально використовувати ефект обертання Землі та виводити на орбіту вантаж більшої маси з меншими витратами палива.</p>
      <p>Унікальність ракети Зеніт-3SL полягає в її екологічній чистоті, що є сьогодні надзвичайно важливим, відзначають в Південному.</p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>