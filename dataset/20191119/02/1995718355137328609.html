<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152496-polscha-vidmovylas-vid-rosijskogo-gazu"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T02:15:00+00:00"/>
    <meta property="og:title" content="Польща відмовилась від російського газу"/>
    <meta property="og:description" content="Польща офіційно оголосила про відмову від російського газу після 2022 року."/>
  </head>
  <body>
    <article>
      <h1>Польща відмовилась від російського газу</h1>
      <address>
        <time datetime="2019-11-19T02:15:00+00:00">19 Nov 2019, 02:15</time>
      </address>
      <p>Польща офіційно оголосила про відмову від російського газу після 2022 року. <br/><br/>Відповідні повідомлення польський газовий оператор надіслав російському монополісту "Газпрому" та його дочірній компанії "Газпром експорт", - повідомляє УНІАН.<br/><br/>Польський газовий оператор, компанія PGNiG, надіслала російському Газпрому офіційне повідомлення, у якому інформує, що не продовжуватиме контракт на купівлю газу після 2022 року. <br/><br/>"Відповідні повідомлення польський газовий оператор надіслав "Газпрому" та його дочірній компанії "Газпром експорт", яка має монопольне право на здійснення експорту газу з Росії", - йдеться у повідомленні. <br/><br/>Зазначається, що чинний контракт на купівлю російського газу Польща уклала ще у 1996 році. Відповідно до його умов, за 3 роки до завершення терміну дії контракту (31 грудня 2022 року) Польща повинна надіслати декларацію про співробітництво після 2022 року. <br/><br/>Надіславши відмову продовжувати співробітництво, польська компанія фактично розірвала домовленості про купівлю російського газу. <br/><br/>"Наразі Польща активно розвиває альтернативні джерела постачання газу. Зокрема, країна будує порт з регазифікаційним обладнанням для того, аби імпортувати скраплений газ зі США. Також між Польщею та Норвегією будується трубопровід, за допомогою Польща імпортуватиме газ з цієї країни", - підкреслює видання. <br/><br/>Раніше у Польщі обмірковували можливість відмови закуповувати російський газ. У липні 2019 року Данія видала перший дозвіл, необхідний для будівництва морського газопроводу Baltic Pipe, що сполучить Польщу та Норвегію.</p>
    </article>
  </body>
</html>