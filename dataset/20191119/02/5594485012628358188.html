<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/ryadk-tigr-razksa-fermer-napadna-i-grupa-turisti_news710108.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T02:14:00+00:00"/>
    <meta property="og:title" content="Рядък тигър разкъса фермер, нападна и група туристи"/>
    <meta property="og:description" content="Островните власти решили да не го убиват"/>
  </head>
  <body>
    <article>
      <h1>Рядък тигър разкъса фермер, нападна и група туристи</h1>
      <h2>Островните власти решили да не го убиват</h2>
      <address>
        <time datetime="2019-11-19T02:14:00+00:00">19 Nov 2019, 02:14</time>
      </address>
      <p>https://blitz.bg/intsidenti/ryadk-tigr-razksa-fermer-napadna-i-grupa-turisti_news710108.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574122422-d8e5a44a-64cf-4135-9714-50de70403387-660.jpg"/>
      </figure>
      <p><b>Тигър уби фермер и рани туристи на индонезийския остров Суматра, съобщава Asia One.</b><br/><br/>В неделя, 17 ноември, жител на острова е отсичал дървета в плантацията си за кафе, когато бил нападнат от тигъра. 57-годишният мъж се опитал да се съпротивлява, но бил тежко ранен и загинал на мястото на схватката.<br/><br/>На следващия ден, 18 ноември, животното нападнало група индонезийски туристи, които си направили къмпинг в местна чаена плантация в подножието на планината Демпо в южната част на Суматра. Генман Хасибуан, ръководител на агенцията за опазване на дивата природа в Южна Суматра, е заявил, че нараняванията на единия от туристите се оказали толкова тежки, че е откаран в местна болница.<br/><br/>По-късно се изяснило, че атакуващият звяр е един от 15-те останали суматрански тигри на острова. По целия свят са останали общо около 400-500 животни от вида. Поради това островните власти решили да не го убиват.<br/><br/>Хасибуан заяви, че на острова през последната година са извършени пет нападения на тигри срещу хора, две от които са били фатални. Той обяснява, че агресията на животните най-често се причинява от факта, че хората унищожават местообитанията им, за да засаждат нови плантации.<br/><br/><b>Превод и редакция: БЛИЦ</b><br/><br/> </p>
    </article>
  </body>
</html>