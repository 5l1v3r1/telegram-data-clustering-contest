<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/football-league/story/655102/kavala-synantisi-me-ton-antiperifereiarxi"/>
    <meta property="og:site_name" content="OnSports"/>
    <meta property="article:published_time" content="2019-11-19T02:32:43+00:00"/>
    <meta property="og:title" content="Καβάλα: Συνάντηση με τον Αντιπεριφερειάρχη"/>
    <meta property="og:description" content="Η ενημέρωση της Καβάλας για τη συνάντηση με τον Αντιπεριφερειάρχη Καβάλας κ. Κωνσταντίνο Αντωνιάδη."/>
  </head>
  <body>
    <article>
      <h1>Καβάλα: Συνάντηση με τον Αντιπεριφερειάρχη</h1>
      <address><time datetime="2019-11-19T02:32:43+00:00">19 Nov 2019, 02:32</time> by <a rel="author">Onsports team</a></address>
      <p>Η ενημέρωση της Καβάλας για τη συνάντηση με τον Αντιπεριφερειάρχη Καβάλας κ. Κωνσταντίνο Αντωνιάδη.</p>
      <p>Αναλυτικά:</p>
      <p>Η Π.Α.Ε. Α.Ο. ΚΑΒΑΛΑ 1965 ενημερώνει ότι μέσα σε πολύ εγκάρδιο κλίμα πραγματοποιήθηκε τη Δευτέρα 18 Νοεμβρίου η συνάντηση εκπροσώπων της διοίκησης της, με τον Αντιπεριφερειάρχη Καβάλας κ. Κωνσταντίνο Αντωνιάδη στο γραφείο του.</p>
      <p>Η συνάντηση των δύο πλευρών είχε πολύ φιλικό χαρακτήρα και από την πλευρά του ο Αντιπεριφερειάρχης Καβάλας κ. Κωνσταντίνος Αντωνιάδης δεσμεύτηκε ότι θα είναι δίπλα μας, αναγνωρίζοντας την μεγάλη μας προσπάθεια που γίνεται, τονίζοντας χαρακτηριστικά: «Ξέρω ότι τα τελευταία χρόνια γίνεται μία τιτάνια προσπάθεια στον Α.Ο.Κ. και οφείλουμε όλοι να είμαστε δίπλα του. Αυτό θα κάνω και εγώ».</p>
      <p>Παράλληλα η Π.Α.Ε. Α.Ο. ΚΑΒΑΛΑ 1965 θεωρεί υποχρέωση της δημόσια να ευχαριστήσει όλους τους καβαλιώτες φιλάθλους για την τεράστια και πολύ συγκινητική στήριξη τους στο ντέρμπι με την ΠΑΕ Καλαμάτα. Ο 12ος παίκτης μας, ήταν εκεί και με δυναμική του παρουσία στις κερκίδες του σταδίου «Ανθή Καραγιάννη» έβαλε τις βάσεις για την κατάκτηση της πολυπόθητης και πολύ σπουδαίας νίκης.</p>
      <p>Τέλος η Π.Α.Ε. Α.Ο. ΚΑΒΑΛΑ 1965 συγχαίρει του φιλάθλους της ΠΑΕ Καλαμάτα για το ήθος που επέδειξαν κατά τη διάρκεια του μεταξύ μας αγώνα, για τα εκατοντάδες χιλιόμετρα που έκαναν για να βρεθούν στο πλευρό της ομάδας τους και για την αξιοπρέπεια που τους διέκρινε και η οποία είναι άξια θαυμασμού. Στο ήθος που «εισπράξαμε» οι καβαλιώτες φίλαθλοι απάντησαν με το δικό τους ήθος και η επιβράβευση των δύο πλευρών ήρθε με το αυθόρμητο χειροκρότημα τους μετά το τέλος της αναμέτρησης.</p>
    </article>
  </body>
</html>