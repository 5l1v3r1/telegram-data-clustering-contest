<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186863/"/>
    <meta property="og:site_name" content="Janam TV"/>
    <meta property="article:published_time" content="2019-11-19T02:15:57+00:00"/>
    <meta property="og:title" content="ലോകത്തിലെ ഏറ്റവും വലിയ വ്യോമ പ്രദർശനങ്ങളിലൊന്നായ ദുബായ് എയർ ഷോക്ക് തുടക്കമായി."/>
    <meta property="og:description" content="ലോകത്തിലെ ഏറ്റവും വലിയ വ്യോമ പ്രദർശനങ്ങളിലൊന്നായ ദുബായ് എയർ ഷോക്ക് ദുബായ് വേൾഡ് സെൻട്രലിലെ അൽ മക്തൂം വിമാനത്താവളത്തിൽ തുടക്കമായി.അഞ്ച് ദിവസങ്ങളിലായി"/>
  </head>
  <body>
    <article>
      <h1>ലോകത്തിലെ ഏറ്റവും വലിയ വ്യോമ പ്രദർശനങ്ങളിലൊന്നായ ദുബായ് എയർ ഷോക്ക് തുടക്കമായി.</h1>
      <address><time datetime="2019-11-19T02:15:57+00:00">19 Nov 2019, 02:15</time> by <a rel="author">Janam TV Web Desk</a></address>
      <p>ലോകത്തിലെ ഏറ്റവും വലിയ വ്യോമ പ്രദർശനങ്ങളിലൊന്നായ ദുബായ് എയർ ഷോക്ക് ദുബായ് വേൾഡ് സെൻട്രലിലെ അൽ മക്തൂം വിമാനത്താവളത്തിൽ തുടക്കമായി.അഞ്ച് ദിവസങ്ങളിലായി നടക്കുന്ന എയർ ഷോയുടെ ഉദ്ഘാടനം യുഎഇ  വൈസ്  പ്രസിഡന്റും പ്രധാനമന്ത്രിയും ദുബായ് ഭരണാധികാരിയുമായ ഷെയ്ഖ് മുഹമ്മദ് ബിൻ റാഷിദ് അൽ മക്തൂം നിർവ്വഹിച്ചു. യുഎഇ ഉപസർവസൈന്യാധിപനും അബുദാബി കിരീടാവകാശിയുമായ ഷെയ്ഖ് മുഹമ്മദ് ബിൻ സായിദ് അൽ നഹ്യാൻ ദുബായ് കിരീടാവകാശി ഷെയ്ഖ് ഹംദാൻ ബിൻ മുഹമ്മദ് റാഷിദ് അൽ മക്തൂം, ഉപപ്രധാനമന്ത്രി ഷെയ്ഖ് ഷെയ്ഖ് മൻസൂർ ബിൻ സായിദ് അൽ നഹ്യാൻ തുടങ്ങിയവർ   ഉദ്ഘാടന ചടങ്ങിൽ  സന്നിഹിതരായിരുന്നു.ദേശീയ വ്യോമാഭ്യാസ പ്രകടന സംഘമായ അൽ ഫുർസാന്റെ വ്യോമ അഭ്യാസ പ്രകടനവും ഉദ്ഘാടനത്തോട് അനുബന്ധിച്ച് അരങ്ങേറി.യുഎസ്, റഷ്യ, ഫ്രാൻസ് എന്നീ രാജ്യങ്ങളുടെ വായൂസേനാ വിഭാഗങ്ങളും വ്യോമ അഭ്യാസ പ്രകടനങ്ങൾ നടത്തി. പ്രദർശനത്തിലെ  ഇന്ത്യൻ പവലിയന്റെ ഉദ്ഘാടനം ഇന്ത്യൻ വ്യോമസേന ഉപമേധാവി എയർ മാർഷൽ എച്ച്.എസ് അറോറ നിർവ്വഹിച്ചു.. ഷെയ്ഖ് മുഹമ്മദ് ബിൻ റാഷിദ് അൽ മക്തൂമുമായി എച്ച്.എസ് അറോറ കൂടിക്കാഴ്ച നടത്തി.</p>
      <p>—<br/>Shins Sebastian</p>
    </article>
  </body>
</html>