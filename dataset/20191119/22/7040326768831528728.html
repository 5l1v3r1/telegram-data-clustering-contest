<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/yolcu-ucaginin-ici-duman-doldu-ucus-iptal-edildi-1388923"/>
    <meta property="og:site_name" content="Karar.com"/>
    <meta property="article:published_time" content="2019-11-19T22:59:00+00:00"/>
    <meta property="og:title" content="Yolcu uçağının içi duman doldu, uçuş iptal edildi"/>
    <meta property="og:description" content="İspanya’nın Madrid kentinden, ABD’nin New York kentine sefer yapmak üzere pistte bekleyen yolcu uçağının içi, kalkıştan önce dumanla dolunca uçuş iptal edildi."/>
  </head>
  <body>
    <article>
      <h1>Yolcu uçağının içi duman doldu, uçuş iptal edildi</h1>
      <address>
        <time datetime="2019-11-19T22:59:00+00:00">19 Nov 2019, 22:59</time>
      </address>
      <p>
        <b>İspanya’nın Madrid kentinden, ABD’nin New York kentine sefer yapmak üzere pistte bekleyen yolcu uçağının içi, kalkıştan önce dumanla dolunca uçuş iptal edildi.</b>
      </p>
      <p>İspanya’nın Madrid kentindeki Barajas Uluslararası Havalimanı’ndan, ABD’nin New York kentindeki John F. Kennedy Uluslararası Havalimanı’na sefer yapmak için pistte bekleyen yolcu uçağının içi, kalkıştan hemen önce dumanla doldu.</p>
      <figure>
        <img src="https://static.karar.com/img/article_detail/19-11/19/yil.jpg"/>
      </figure>
      <p>Uçaktaki bir yolcunun cep telefonuna kaydettiği görüntüde, kalkış öncesi henüz sebebi bilinmeyen dumanın uçağın içini sarması ile yolcular endişeleniyor. Görüntülerde yolcuların eşyalarını toplamaya başladıkları görüldü.</p>
      <p>Görevliler tarafından yolcular uçaktan tahliye edilirken, uçuşun iptal edildiği belirtildi. Uçağın içini saran dumanın nedenine ilişkin Barajas Uluslararası Havalimanı ya da havayolları şirketinden henüz açıklama yapılmadı.</p>
    </article>
  </body>
</html>