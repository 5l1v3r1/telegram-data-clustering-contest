<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/danilyuk-nazvav-zhartom-propoziciyu-vindmanu-ocholiti-minoboroni-ukrajini-novini-ukrajini-50054519.html"/>
    <meta property="og:site_name" content="НВ"/>
    <meta property="article:published_time" content="2019-11-19T22:24:00+00:00"/>
    <meta property="og:title" content="«Це був жарт»: Данилюк про пропозицію Віндману очолити Міноборони України"/>
    <meta property="og:description" content="Колишній секретар РНБО України Олександр Данилюк стверджує, що жартома пропонував провідному спеціалісту по Україні в Раді національної безпеки США Олександру Віндману очолити Міністерство оборони України."/>
  </head>
  <body>
    <article>
      <h1>«Це був жарт»: Данилюк про пропозицію Віндману очолити Міноборони України</h1>
      <h2>Колишній секретар РНБО України Олександр Данилюк стверджує, що жартома пропонував провідному спеціалісту по Україні в Раді національної безпеки США Олександру Віндману очолити Міністерство оборони України.</h2>
      <address>
        <time datetime="2019-11-19T22:24:00+00:00">19 Nov 2019, 22:24</time>
      </address>
      <p>Як повідомляє видання <a href="https://www.thedailybeast.com/ukraine-pol-i-was-joking-when-i-asked-vindman-to-be-our-defense-minister">The Daily Beast</a>, Данилюк наголосив, що ніколи не мав повноважень робити подібні пропозиції.</p>
      <p>Екссекретар РНБО України сказав, що пам’ятає, як одного разу говорив із Віндманом про посаду міністра оборони. Це сталося під час їх розмови про те, як вони жили недалеко одного від одного ще за часів СРСР. І тоді Данилюк нібито жартома сказав Віндману, що він повинен влаштуватися на роботу міністра оборони в Україні.</p>
      <p>«Ми обидва посміхалися і сміялися. Це був явно жарт», — сказав Данилюк.</p>
      <p>Данилюк сказав, що не зміг би серйозно запропонувати Віндману цю посаду без прямого підпису президента Володимира Зеленського.</p>
      <p>Під час публічних слухань у Конгресі в рамках розслідування щодо імпічменту президента США Дональда Трампа, провідний спеціаліст з питань України в Раді національної безпеки США <a href="https://nv.ua/ukr/world/geopolitics/impichment-trampa-vindmanu-proponuvali-ocholiti-minoboroni-ukrajini-50054481.html">Олександр Віндман заявив, що йому тричі пропонували очолити Міноборони України</a>.</p>
      <p>За словами Віндмана, посаду міністра оборони України йому пропонував колишній секретар РНБО Олександр Данилюк.</p>
      <p>Віндман зазначив, що він «відхилив» усі три пропозиції.</p>
    </article>
  </body>
</html>