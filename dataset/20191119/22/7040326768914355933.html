<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/hollanda-uyruklu-2-deasli-terorist-sinir-disi-edildi-1388919"/>
    <meta property="og:site_name" content="Karar.com"/>
    <meta property="article:published_time" content="2019-11-19T22:24:00+00:00"/>
    <meta property="og:title" content="Hollanda uyruklu 2 DEAŞ'lı terörist sınır dışı edildi"/>
    <meta property="og:description" content="İçişleri Bakanlığı'ndan yapılan açıklamada,"/>
  </head>
  <body>
    <article>
      <h1>Hollanda uyruklu 2 DEAŞ'lı terörist sınır dışı edildi</h1>
      <address>
        <time datetime="2019-11-19T22:24:00+00:00">19 Nov 2019, 22:24</time>
      </address>
      <p>
        <b>İçişleri Bakanlığı'ndan yapılan açıklamada, "Hollanda uyruklu 2 yabancı terörist savaşçı ülkelerine gönderildi" ifadesi kullanıldı.</b>
      </p>
      <p>İçişleri Bakanlığı tutuklu bulanan DEAŞ'lılar ile ilgili yaptığı açıklamada, "Yabancı Terörist Savaşçıların (YTS) ülkelerine iadelerine devam edilmektedir. Bu kapsamda bugün, Hollanda uyruklu 2 YTS ülkelerine sınır dışı edilmiştir" ifadelerini kullandı.</p>
      <p>
        <b>GÖZALTINA ALINDILAR</b>
      </p>
      <p>Türkiye'den sınır dışı edilen DEAŞ'lı iki kadın teröristin Hollanda'da gözaltına alındığı bildirildi.</p>
      <p>Hollanda Savcılığından yapılan yazılı açıklamada, Suriye'den Türkiye'ye geçen ve sınır dışı edilen iki DEAŞ'lı kadın savaşçının salı akşamı Amsterdam Schiphol Havalimanı'nda gözaltına alındığı belirtildi.</p>
      <p>Açıklamada, 3 ve 4 yaşlarında çocuğu bulunan 25 yaşındaki DEAŞ'lı kadının ekim sonunda Hollanda'nın Ankara Büyükelçiliğine başvurduğu, diğer kadının ise ocak 2018'de Türkiye'de gözaltına alındığı bilgisi paylaşıldı.</p>
      <p>Açıklamada, DEAŞ'lı iki kadın teröristin cuma günü Rotterdam mahkemesine sevk edileceği ifade edildi.</p>
    </article>
  </body>
</html>