<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/lvivska_oblrada_zvernulasya_do_kerivnytstva_derzhavy_shchodo_zakupivli_elektroenergii_v_rf_331155.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T22:05:00+00:00"/>
    <meta property="og:title" content="Львівська облрада звернулася до керівництва держави щодо закупівлі електроенергії в РФ"/>
    <meta property="og:description" content="Сьогодні, 19 листопада, під час засідання Львівської обласної ради депутати звернулися до Президента України, Прем'єр-міністра України, Голови Верховної Ради України, Генерального прокурора України щодо закупівлі електроенергії в Російській Федерації та обмеження виробництва української електроенергії. Про це інформує прес-служба Львівської облради."/>
  </head>
  <body>
    <article>
      <h1>Львівська облрада звернулася до керівництва держави щодо закупівлі електроенергії в РФ</h1>
      <h2>Сьогодні, 19 листопада, під час засідання Львівської обласної ради депутати звернулися до Президента України, Прем'єр-міністра України, Голови Верховної Ради України, Генерального прокурора України щодо закупівлі електроенергії в Російській Федерації та обмеження виробництва української електроенергії. Про це інформує прес-служба Львівської облради.</h2>
      <address>
        <time datetime="2019-11-19T22:05:00+00:00">19 Nov 2019, 22:05</time>
      </address>
      <figure>
        <img src="https://galinfo.com.ua/media/gallery/intxt/9/e/9e4630e3d8b62d9941634e40d342cab9.png"/>
      </figure>
      <p>Подаємо <b>текст звернення</b>:</p>
      <p>Ми, депутати Львівської обласної ради, глибоко переймаємося ситуацією з імпортом та обсягами постачання електроенергії з Росії та Білорусі.</p>
      <p>Так, ще 5 листопада поточного року в компанії НЕК «Укренерго» визнали, що обмежують вироблення через імпорт електроенергії з Росії. Такі дії стали можливими внаслідок прийняття монобільшістю партії «Слуга народу» у Верховній Раді 18.09.2019 року Закону України  «Про внесення змін до деяких законів України у сфері використання ядерної енергії», який дозволив закуповувати українським споживачам імпортну електроенергію за двосторонніми договорами. Двосторонні договори є ринком, що задовольняє основний попит на електроенергію споживачів (близько 65% від загального обсягу попиту).</p>
      <p>В останній раз імпорт електроенергії здійснювався у 2015 році на тлі зупинення постачання вугілля з Донбасу в обсягах, необхідних для постачання електрики до окупованого Криму.</p>
      <p>З огляду на збройну агресію Російської Федерації, що триває ось уже шостий рік поспіль, та «гібридну» інформаційну війну Росії проти України практично в усіх сферах діяльності нашої держави, такі дії з боку чинного керівництва Української держави мають всі ознаки державної зради та підриву економічних інтересів у виробництві електроенергії.</p>
      <p>Наголошуємо, що за період 2015 – 2019 років було докладено чимало зусиль щодо максимального зменшення торговельних стосунків з агресором, особливо в енергетичному напрямі.</p>
      <p>Незважаючи на це, ще до прийняття  Закону України  «Про внесення змін до деяких законів України у сфері використання ядерної енергії», зокрема, з липня 2019 року органи регулювання в енергетиці (НКРЕКП, НЕК «Укренерго», Міністерства енергетики та захисту довкілля України) дозволили вільний неконтрольований доступ компаній: Інтер РАО (акціонерне товариство, в якому держава – міноритарій. Російська Федерація) та Беленерго (державна компанія, Білорусь) до ринку електроенергії України.</p>
      <p>У Білорусі та РФ відсутній вільний ринок електроенергії. Монопольне право на укладання контрактів імпорту-експорту електроенергії в Російській Федерації має АТ Інтер РАО ЕС, в Білорусі відповідно – державна компанія Беленерго.</p>
      <p>За результатами липня – листопада обсяги імпорту з РФ та Білорусі зросли з 103 млнк Втг (липень) до 669 млнк Втг (поточний режим листопада), тобто у 6,5 раза. Основним постачальником електроенергії з РФ є ТОВ «Юнайтед Енерджі» (з орбіти Ігоря Коломойського), постачальники з Білорусі представлені переліком з- понад 10-тикомпаній.</p>
      <p>Загальний обсяг поставки електроенергії з РФ та Білорусі при відсутності будь-яких обмежень з боку НЕК «Укренерго» може складати 2 808 млнк Втг на місяць (у 8 разів більше ніж фактично було отримано в жовтні 2019р), у тому числі:</p>
      <p>• Білорусь – щомісячно 648 млнк Втг;</p>
      <p>• РФ – щомісячно 2 160 млнк Втг.</p>
      <p>Електроенергія, що постачається з Білорусі, виробляється з російського газу, який іде за ціною 127 дол./тис. м3. Електроенергія, що постачається з РФ, виробляється на 70% з газу, що йде за внутрішніми оптовими цінами 74 дол./тис. м3. Ціна газу в Україні для промисловості за публічною офертою НАК «Нафтогаз України» складає на листопад 2019 року 235 дол./тис. м3.</p>
      <p>Зазначені обсяги (2808 млнк Втг щомісячно) можуть призвести до зупинки 80% вугільної галузі України або принаймні трьох із чотирьох атомних електростанцій.</p>
      <p>Стрімке зростання імпорту електроенергії з РФ та Білорусі, враховуючи демпінгові ціни, містить ознаки спроб системноїдестабілізації роботи ОЕС України як за фізичними, так і за фінансовими параметрами. Наслідками неконтрольованої односторонньої експансії електроенергії з країн Митного союзу на Український ринок електроенергії будуть:</p>
      <p>(укороткостроковій перспективі 1-3 місяці) зупинка та банкрутство енергогенеруючих підприємств (у тому числі вугільні шахти), соціальна криза підприємств галузі, на яких працюють понад 100 тис. робітників, зниження ВВП на 13 млрдгрн щорічно;</p>
      <p>(усередньостроковій перспективі 3-6 місяців) РФ та Білорусь отримають дієвий аргумент у політичних перемовинах з Україною завдяки залежності від постачання електроенергії. Оскільки 90% енергосистеми України несинхронізовано з ЄС, то постачання реверсу з ЄС або будь-яка інша диверсифікація за аналогією з газом буде неможлива.</p>
      <p>Тому, керуючись логікою безумовного захисту національних інтересів України в енергетичній сфері, звертаємося до Президента України, Прем’єр-міністра України, Голови Верховної Ради України, профільного міністерства Кабінету Міністрів України, щоб не допустити здачі національних інтересів у цій галузі. Закликаємо керівництво країни ініціювати відміну новел до Закону України  «Про внесення змін до деяких законів України у сфері використання ядерної енергії», що уможливили імпорт електроенергії з країни агресора.</p>
      <p>Просимо Генерального прокурора України надати належну правову оцінку ухваленим змінам до Закону України «Про внесення змін до деяких законів України у сфері використання ядерної енергії» та відповідним посадовим особам, котрі їх ініціювали, а також докласти максимум зусиль з метою недопущення будь-яких протиправних дій, що можуть завдати шкоди в енергетичній сфері.</p>
      <p>Прийнято на XХ черговій сесії Львівської обласної ради VIІ скликання 19 листопада 2019 року</p>
    </article>
  </body>
</html>