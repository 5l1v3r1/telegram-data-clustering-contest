<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/gia-plastografia-katigorounte-i-ipallili-pou-filoussan-ton-epstain"/>
    <meta property="og:site_name" content="Voria.gr"/>
    <meta property="article:published_time" content="2019-11-19T22:01:00+00:00"/>
    <meta property="og:title" content="ΓΙΑ ΠΛΑΣΤΟΓΡΑΦΙΑ ΚΑΤΗΓΟΡΟΥΝΤΑΙ ΟΙ ΥΠΑΛΛΗΛΟΙ ΠΟΥ ΦΥΛΟΥΣΑΝ ΤΟΝ ΕΠΣΤΑΪΝ"/>
    <meta property="og:description" content="Καμία περιπολία δεν έγινε μεταξύ 22:30 το βράδυ της 9ης Αυγούστου και 06:30 το πρωί της 10ης Αυγούστου, την ώρα που εντοπίστηκε το πτώμα του Έπσταϊν"/>
  </head>
  <body>
    <article>
      <h1>ΓΙΑ ΠΛΑΣΤΟΓΡΑΦΙΑ ΚΑΤΗΓΟΡΟΥΝΤΑΙ ΟΙ ΥΠΑΛΛΗΛΟΙ ΠΟΥ ΦΥΛΟΥΣΑΝ ΤΟΝ ΕΠΣΤΑΪΝ</h1>
      <h2>Καμία περιπολία δεν έγινε μεταξύ 22:30 το βράδυ της 9ης Αυγούστου και 06:30 το πρωί της 10ης Αυγούστου, την ώρα που εντοπίστηκε το πτώμα του Έπσταϊν</h2>
      <address><time datetime="2019-11-19T22:01:00+00:00">19 Nov 2019, 22:01</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Κατηγορίες απαγγέλθηκαν σήμερα σε βάρος των δύο σωφρονιστικών υπαλλήλων που είχαν επιφορτιστεί με τη φύλαξη του χρηματιστή <b>Τζέφρι Έπσταϊν στο κελί του,</b> τη νύχτα του θανάτου του. Οι δύο υπάλληλοι κατηγορούνται ότι<b> πλαστογράφησαν έγγραφα </b>τα οποία πιστοποιούσαν ότι έκαναν τις περιπολίες τους, κάτι το οποίο δεν συνέβη.</p>
      <p>Ο θάνατος τη <b>10η Αυγούστου</b> σε μια ομοσπονδιακή φυλακή της Νέας Υόρκης του Τζέφρι Έπσταϊν σήμανε το ντε φάκτο τέλος των διώξεων σε βάρος του, που κατηγορείτο ότι είχε εκμεταλλευτεί σεξουαλικά ανήλικα κορίτσια.</p>
      <p>Σύμφωνα με τον ομοσπονδιακό εισαγγελέα του Μανχάταν, οι δύο φύλακες, ο Τόβα Νόελ, 31 ετών και ο Μάικλ Τόμας 41 ετών δεν «έκαναν τις περιπολίες» που έπρεπε να κάνουν τη νύχτα της 9ης προς 10 Αυγούστου.</p>
      <p>«Έμειναν στο γραφείο τους, σέρφαραν στο διαδίκτυο και περιφέρονταν στα ίδια σημεία της μονάδας τους», επισημαίνει ο εισαγγελέας σε ένα δελτίο Τύπου, όπως μεταδίδει το ΑΠΕ.</p>
      <p>«Για να κρύψουν τις παραλείψεις τους, ο Νόελ και ο Τόμας υπέγραψαν πλαστά πιστοποιητικά που επιβεβαίωναν ότι είχε κάνει πολλές περιπολίες για την καταμέτρηση των κρατουμένων, κάτι που δεν συνέβη», σημειώνει ο εισαγγελέας.</p>
      <p>Καμία περιπολία δεν έγινε μεταξύ 22:30 το βράδυ της 9ης Αυγούστου και 06:30 το πρωί της 10ης Αυγούστου, <b>την ώρα που το πτώμα του Έπσταϊν εντοπίστηκε στο κελί του,</b> σύμφωνα με τον εισαγγελέα.</p>
      <p>Λίγες ημέρες μετά, ο Αμερικανός υπουργός Δικαιοσύνης Ουίλιαμ Μπαρ κατήγγειλε «σοβαρές» <b>δυσλειτουργίες</b> στο σωφρονιστικό κατάστημα.</p>
      <p>Ο διευθυντής της φυλακής Metropolitan Correctional Center μετατέθηκε και οι δύο φύλακες τέθηκαν σε διαθεσιμότητα.</p>
    </article>
  </body>
</html>