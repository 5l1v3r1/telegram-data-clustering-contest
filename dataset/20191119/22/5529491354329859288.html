<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/juventus-bonucci-rinnovato-contratto-3119183/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T22:19:31+00:00"/>
    <meta property="og:title" content="Juventus, Leonardo Bonucci ha rinnovato fino al 2024"/>
    <meta property="og:description" content="TORINO – Leonardo Bonucci ha rinnovato il suo contratto con la Juventus fino al 2024. Riportiamo di seguito, il comunicato stampa dei campioni d’Italia in carica. “E’ una lunga e intensa storia, quella che lega Leonardo Bonucci alla Juventus. Una storia che continuerà ancora, fino al 2024, per la precisione: è ufficiale infatti il rinnovo di Leo con i colori bianconeri. Non è stata scelta a caso la data di oggi, il 19 novembre, per un annuncio tanto importante: se ormai nella mente di tutti i bianconeri questo è il numero indissolubilmente legato a Bonucci, da oggi lo sarà ancora di più.Napoli, De Laurentiis: “I giocatori devono avere rispetto. Montervino e Calaiò amavano la città”Michel Cruciani, morta la figlia del calciatore. La lettera dai tifosi della Casertana Leonardo è il giocatore che, dal 2010/11 (quando è diventato bianconero) ha giocato più partite, in tutte le competizioni: 376, almeno 35 in più di qualunque suo compagno in questi anni. È il giocatore che, anche in questa stagione, più di chiunque non…"/>
  </head>
  <body>
    <article>
      <h1>Juventus, Leonardo Bonucci ha rinnovato fino al 2024</h1>
      <address><time datetime="2019-11-19T22:19:31+00:00">19 Nov 2019, 22:19</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/bonucci-ansa.jpg"/>
        <figcaption>Juventus, Leonardo Bonucci nella foto Ansa</figcaption>
      </figure>
      <p>TORINO – <a href="https://www.blitzquotidiano.it/sport/calciomercato-juventus-bonucci-manchester-city-le-ultimissime-2505559/">Leonardo Bonucci</a> ha rinnovato il suo contratto con la Juventus fino al 2024. Riportiamo di seguito, il comunicato stampa dei campioni d’Italia in carica. <br/>“E’ una lunga e intensa storia, quella che lega Leonardo <b>Bonucci</b> alla Juventus. Una storia che continuerà ancora, fino al <b>2024</b>, per la precisione: è ufficiale infatti il rinnovo di <b>Leo</b> con i colori bianconeri.</p>
      <p>Non è stata scelta a caso la data di oggi, il 19 novembre, per un annuncio tanto importante: se ormai nella mente di tutti i <b>bianconeri</b> questo è il numero indissolubilmente legato a Bonucci, da oggi lo sarà ancora di più.</p>
      <figure>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">
          <img src="https://static.blitzquotidiano.it/wp/wp-content/uploads/2019/11/de_laurentiis_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">Napoli, De Laurentiis: “I giocatori devono avere rispetto. Montervino e Calaiò amavano la città”</a>
      </h3>
      <figure>
        <a href="https://www.blitzquotidiano.it/sport/michel-cruciani-morta-figlia-3119320/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/michel-cruciani-morta-figlia-3119320/">
          <img src="https://static.blitzquotidiano.it/wp/wp-content/uploads/2019/11/calcio_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/michel-cruciani-morta-figlia-3119320/">Michel Cruciani, morta la figlia del calciatore. La lettera dai tifosi della Casertana</a>
      </h3>
      <p><b>Leonardo è il giocatore che, dal 2010/11</b> (quando è diventato bianconero) ha giocato più partite, in tutte le competizioni: <b>376, almeno 35</b> in più di qualunque suo compagno in questi anni.</p>
      <p>È il giocatore che, anche in questa stagione, più di chiunque <b>non molla mai, ma proprio mai: 1440</b> <b>minuti</b> disputati dalla fine di agosto. Per dirla in un altro modo: <b>è sempre rimasto in campo</b>.</p>
      <p><b>È l’unico difensore</b> ad aver segnato <b>almeno un gol in tutte le ultime sette stagioni di serie A</b>. E con la nostra maglia ne ha realizzati 17.</p>
      <p>È il bianconero che ha effettuato più <b>passaggi</b> di tutti in Serie A dal <b>2010/11</b>, la cifra vertiginosa di 14792.</p>
      <p>È il <b>volto</b> dei momenti fondamentali, è <b>l’esultanza</b> per un gol decisivo, è la <b>chiusura</b> in area di rigore, è il <b>salvataggio</b> sulla linea, è il <b>passaggio</b> smarcante da 40 metri” (fonte: il sito internet della Juventus).</p>
    </article>
  </body>
</html>