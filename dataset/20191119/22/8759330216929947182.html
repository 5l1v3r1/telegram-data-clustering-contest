<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904424/rode-duivels-maken-gehakt-van-cyprus-en-pakken-de-30-op-30.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T22:33:00+00:00"/>
    <meta property="og:title" content="Rode Duivels maken gehakt van Cyprus en gaan met perfect rapport richting EK"/>
    <meta property="og:description" content="De Rode Duivels hebben hun perfect rapport beet. Even leek het nog moeilijk te gaan worden, maar de Rode Duivels maakten uiteindelijk gehakt van Cyprus. Het werd maar liefst 6-1."/>
  </head>
  <body>
    <article>
      <h1>Rode Duivels maken gehakt van Cyprus en gaan met perfect rapport richting EK</h1>
      <address>
        <time datetime="2019-11-19T22:33:00+00:00">19 Nov 2019, 22:33</time>
      </address>
      <p>
        <b>De Rode Duivels hebben hun perfect rapport beet. Even leek het nog moeilijk te gaan worden, maar de Rode Duivels maakten uiteindelijk gehakt van Cyprus. Het werd maar liefst 6-1.</b>
      </p>
      <p>Roberto Martinez verraste door de hele basiself flink door elkaar te schudden. Onder andere Hans Vanaken en Elias Cobbaut mochten zich bewijzen. Ondanks die vele wijzigingen bleef het overwicht ook gewoon voor de Rode Duivels.</p>
      <p>Tegen de gang van het spel in waren het toch de Cyprioten die wisten te scoren. Een foute pass van Eden Hazard en laks verdedigen van Jason Denayer werd bestraft door de bezoekers. Lang kon men daar niet van genieten. Enkele minuten later stond het weer 1-1, Benteke maakte de gelijkmaker.</p>
      <p>Eentje is geentje, dacht de Cypriotsche doelman. De debutant beging een enorme blunder na een slap schot van Kevin De Bruyne en schonk België de 2-1. Een cadeau voor onze galamatch.</p>
      <figure>
        <iframe data-src="https://twitter.com/BelRedDevils/status/1196887116179001344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ook De Bruyne dacht hetzelfde als de Cypriotische doelman. Maar dan op persoonlijk vlak. Net voor rust maakte hij er nog 3-1 van. De overwinning was voor rust al zo goed als binnen, zeker na de 4-1 van Carrasco op de valreep van de eerste helft.</p>
      <p><b>Galamatch, feestje op de tribunes</b><br/>Ook in de tweede helft maakte Cyprus het de Rode Duivels niet moeilijk. Integendeel. Niet alleen konden de Cyprioten amper een aanval creëren, ze scoorden ook nog voor de Rode Duivels... Verdediger Kypros maakte er 5-1.</p>
      <p>De Cyprioten ondergingen het spel tegen onze Rode Duivels en kwamen helemaal niet aan bod. Het leek wel wachten op die 6-1, die ongetwijfeld op komst leek. Die kwam er uiteindelijk ook. Twintig minuten voor tijd bediende De Bruyne met zijn laatste actie Benteke. Die maakte er 6-1 van.</p>
    </article>
  </body>
</html>