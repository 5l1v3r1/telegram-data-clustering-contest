<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380849/disisleri-bakanligindan-bosna-hersek-aciklamasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T22:14:00+00:00"/>
    <meta property="og:title" content="Dışişleri Bakanlığı'ndan Bosna Hersek açıklaması"/>
    <meta property="og:description" content="Dışişleri Bakanlığı, Bosna Hersek'e ilişkin dikkat çeken bir açıklama yaptı."/>
  </head>
  <body>
    <article>
      <h1>Dışişleri Bakanlığı'ndan Bosna Hersek açıklaması</h1>
      <h2>Dışişleri Bakanlığı, Bosna Hersek'e ilişkin dikkat çeken bir açıklama yaptı.</h2>
      <address>
        <time datetime="2019-11-19T22:14:00+00:00">19 Nov 2019, 22:14</time>
      </address>
      <p>Dışişleri Bakanlığı, Bosna Hersek'in siyasi ve toprak bütünlüğüne ilişkin dikkat çeken bir açıklama yaptı.</p>
      <p>Konuya ilişkin resmi internet sitesinden açıklama yapan Dışişleri Bakanlığı, şu ifadeleri kullandı:</p>
      <blockquote>"Bosna Hersek Devlet Başkanlığı Konseyi’nin bugün gerçekleştirdiği toplantıda, ülkede devlet düzeyinde hükümetin kurulabilmesinin önünü açacak bir mutabakata varılmış olmasını memnuniyetle karşılıyoruz.</blockquote>
      <blockquote>Bosna Hersek’in siyasi birliği ve toprak bütünlüğünün korunması ile Avrupa-Atlantik kurumlarına üyeliğine büyük önem atfeden Türkiye, hükümetin kurulması konusundaki uzun süren siyasi tıkanıklığın aşılmasının Bosna Hersek’in ve tüm bölgenin barış ve istikrarına katkıda bulunacağına inanmaktadır."</blockquote>
    </article>
  </body>
</html>