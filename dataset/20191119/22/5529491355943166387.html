<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/napoli-de-laurentiis-calciatori-palle-3119185/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T22:09:52+00:00"/>
    <meta property="og:title" content="Napoli, Edo De Laurentiis spara a zero sui calciatori: “Quelli della Serie C avevano più palle”"/>
    <meta property="og:description" content="NAPOLI – Quindici giorni dopo il clamoroso ammutinamento dei calciatori, in casa Napoli il clima resta piuttosto teso. Stasera Edoardo De Laurentiis, figlio di Aurelio, è tornato a criticare pubblicamente i calciatori in un video pubblicato da “Gazzetta Tv”. Il figlio di De Laurentiis ha criticato i giocatori attuali partendo dall’elogio di quelli del passato, i leoni che lottavano in Serie C per riportare il Napoli dove si trova adesso.  “In passato avevamo calciatori che tenevano straordinariamente alla maglia. In Serie C, gente come Montervino e Calaiò dava il sangue per la maglia, per Napoli, per la città. Montervino era un vero leader, un giocatore che metteva anima e corpo per il Napoli. Ricordo un aneddoto di un vecchio ritiro, Vitale mi disse: ‘Se giochiamo con la grinta di Montervino, quest’anno non ce n’è per nessuno…’. E così fu. Napoli, De Laurentiis: “I giocatori devono avere rispetto. Montervino e Calaiò amavano la città”Michel Cruciani, morta la figlia del calciatore. La lettera dai tifosi della…"/>
  </head>
  <body>
    <article>
      <h1>Napoli, Edo De Laurentiis spara a zero sui calciatori: “Quelli della Serie C avevano più palle”</h1>
      <address>
        <time datetime="2019-11-19T22:09:52+00:00">19 Nov 2019, 22:09</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/edo-de-laurentiis.jpg"/>
        <figcaption>Napoli, Edo De Laurentiis</figcaption>
      </figure>
      <p>NAPOLI – Quindici giorni dopo il clamoroso ammutinamento dei calciatori, in casa Napoli il clima resta piuttosto teso. Stasera <a href="https://www.blitzquotidiano.it/video/youtube-higuain-de-laurentiis-jr-non-so-se-resta-2511874/">Edoardo De Laurentiis</a>, figlio di Aurelio, è tornato a criticare pubblicamente i calciatori in un video pubblicato da “Gazzetta Tv”. Il figlio di De Laurentiis ha criticato i giocatori attuali partendo dall’elogio di quelli del passato, i leoni che lottavano in Serie C per riportare il Napoli dove si trova adesso. </p>
      <p>“In passato avevamo calciatori che tenevano straordinariamente alla maglia. In Serie C, gente come Montervino e Calaiò dava il sangue per la maglia, per Napoli, per la città. Montervino era un vero leader, un giocatore che metteva anima e corpo per il Napoli. Ricordo un aneddoto di un vecchio ritiro, Vitale mi disse: ‘Se giochiamo con la grinta di Montervino, quest’anno non ce n’è per nessuno…’. E così fu. </p>
      <figure>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">
          <img src="https://static.blitzquotidiano.it/wp/wp-content/uploads/2019/11/de_laurentiis_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">Napoli, De Laurentiis: “I giocatori devono avere rispetto. Montervino e Calaiò amavano la città”</a>
      </h3>
      <figure>
        <a href="https://www.blitzquotidiano.it/sport/michel-cruciani-morta-figlia-3119320/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/michel-cruciani-morta-figlia-3119320/">
          <img src="https://static.blitzquotidiano.it/wp/wp-content/uploads/2019/11/calcio_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/michel-cruciani-morta-figlia-3119320/">Michel Cruciani, morta la figlia del calciatore. La lettera dai tifosi della Casertana</a>
      </h3>
      <p>Questi calciatori erano professionisti esemplare e avevano molte più palle di quelli di oggi. Giocavano su campi durissimi e ne uscivano vincitori. Quando venivano mandati in ritiro lo accettavano. Dopo quattro settimane di ritiro, ci pregarono di tornare dalle loro mogli ma lo fecero con eleganza ed educazione e noi accettammo la loro richiesta. </p>
      <p>I calciatori di oggi dovrebbero rispettare la maglia, la città e i tifosi. I tifosi vengono allo stadio per loro, non per altri. Devono rispettarli, come devono rispettare lo stipendio che prendono e devono meritarselo. Non va dimenticato che i giocatori sono dipendenti. Guadagnano milioni? E allora, non importa… Sempre dipendenti sono. Non devono dimenticarselo mai. Devono portare rispetto, rispetto e ancora rispetto”. </p>
      <p>Poco prima dell’ammutinamento dopo Napoli-Salisburgo, Edo De Laurentiis andò a comunicare ai calciatori la decisione del ritiro. Stando a quanto scritto dalla Gazzetta, fu costretto ad incassare una risposta piuttosto volgare di Allan. Da quel momento c’è stata la rottura totale tra lui ed i calciatori. Lo sfogo di stasera ne è la riprova. </p>
    </article>
  </body>
</html>