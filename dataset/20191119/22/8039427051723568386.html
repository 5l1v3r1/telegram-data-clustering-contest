<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959211"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T22:44:21+00:00"/>
    <meta property="og:title" content="నేను అలా అనలేదు: రఘురామకృష్ణంరాజు"/>
    <meta property="og:description" content="ADVT"/>
  </head>
  <body>
    <article>
      <h1>నేను అలా అనలేదు: రఘురామకృష్ణంరాజు</h1>
      <address>
        <time datetime="2019-11-19T22:44:21+00:00">19 Nov 2019, 22:44</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: తెలుగు భాషను ప్రేమించడం తప్పయితే ఏ శిక్షకైనా సిద్ధమేనని వైసీపీ ఎంపీ రఘురామకృష్ణంరాజు వ్యాఖ్యానించారు. తెలుగు అకాడమీ నిధుల గురించి పార్లమెంట్‌లో మాట్లాడానని ఆయన పేర్కొన్నారు. ఇంగ్లీష్‌ మీడియంకు వ్యతిరేకంగా తాను మాట్లాడలేదన్నారు. ఇంగ్లీష్‌కు వ్యతిరేకంగా మాట్లాడటం అనేది పచ్చి అబద్ధమని, ఇంగ్లీష్‌ అన్న పదమే వాడలేదని చెప్పారు. ఇంగ్లీష్‌ మాధ్యమానికి తాను వ్యతిరేకం కాదని, తెలుగు భాష కోసం గత టీడీపీ ప్రభుత్వం ఏం చేయలేదని మాత్రమే చెప్పానని రఘురామకృష్ణంరాజు తెలిపారు.</p>
      <p> </p>
      <p>వైసీపీ ప్రభుత్వం వచ్చాక తెలుగు అకాడమీని పునరుద్ధరించిందని, తెలుగు అకాడమీ విభజన జరగకపోవడంతో నిధులు ఆగిపోయాయని రఘురామకృష్ణంరాజు వ్యాఖ్యానించారు. త్వరగా అకాడమీకి నిధులు ఇవ్వాలని కోరినట్లు ఆయన తెలిపారు. తెలుగు భాష.. ఇంగ్లీష్‌ మీడియం వేర్వేరు అంశాలని చెప్పారు. తెలుగు అంటే తనకెంతో ఇష్టమని, భాషను ప్రేమిస్తానని తెలిపారు. తెలుగులో చాలా పుస్తకాలు చదివానని, తెలుగు భాష అంటే అమితమైన ప్రాణమన్నారు. తనను ఎవరూ సంజాయిషీ అడగలేదని చెప్పారు. మీడియాలో వార్తలు చూసి స్పందిస్తున్నానన్నారు. సంజాయిషీ అడిగితే వివరణ ఇస్తానని రఘురామకృష్ణం రాజు తెలిపారు.</p>
    </article>
  </body>
</html>