<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188737/Woningen-ontruimd-na-brand-in-flat-Hoogvliet"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-19T22:50:37+00:00"/>
    <meta property="og:title" content="Woningen ontruimd na brand in flat Hoogvliet"/>
    <meta property="og:description" content="Bij een brand in een flat in Hoogvliet zijn dinsdagavond twee mensen gewond geraakt. De brand ontstond in een woning op de zevende etage van de flat aan de Botreep en was al snel uitslaand."/>
  </head>
  <body>
    <article>
      <h1>Woningen ontruimd na brand in flat Hoogvliet</h1>
      <address>
        <time datetime="2019-11-19T22:50:37+00:00">19 Nov 2019, 22:50</time>
      </address>
      <slideshow>
        <figure>
          <video src="https://rijnmond.bbvms.com/custom/getDownload?sourceid=C2277B8FD6C4A5CAC12584B700800B64"/>
          <figcaption>Brand in flat Hoogvliet, woningen ontruimd</figcaption>
        </figure>
        <figure>
          <img src="https://imgr.rgcdn.nl/a8199aec626d45759519087d6c0398cc/opener/Foto-MediaTV.jpg?v=R7_7e8pbXAFdcRBrtc00oA2"/>
          <figcaption>Foto: MediaTV</figcaption>
        </figure>
        <figure>
          <img src="https://imgr.rgcdn.nl/cc5faf6ed6fe4a8e8b6ca9892edcca27/opener/20191120_brand_53F488C662DC6FC1C12584B7007EF2FE.jpg?v=7YEDWW59SsFFAX0zUvedVQ2"/>
        </figure>
      </slideshow>
      <h4>Bij een brand in een flat in Hoogvliet zijn dinsdagavond twee mensen gewond geraakt. De brand ontstond in een woning op de zevende etage van de flat aan de Botreep en was al snel uitslaand.</h4>
      <p>Er kwam veel rook vrij bij de brand. Daarom werd besloten omliggende woningen te ontruimen.</p>
      <p>De brandweer rukte met veel mensen en materieel uit om de brand te bestrijden. De bewoner van de woning waar de brand begon raakte gewond. EÃ©n van de buren ademde veel rook in en moest ook door ambulancemedewerkers worden behandeld.</p>
      <p>Kort na middernacht was de brand onder controle. De brandweer heeft metingen gedaan op de bovenste verdiepingen van de flat.</p>
      <p>Voor bewoners van twee woningen, waaronder de woning waar de brand uitbrak, is elders onderdak geregeld. De andere woningen zijn vrijgegeven. Zo'n twaalf woningen hebben waterschade opgelopen, meldt de veiligheidsregio.</p>
      <p>Wat de oorzaak is geweest van de brand, wordt onderzocht.</p>
    </article>
  </body>
</html>