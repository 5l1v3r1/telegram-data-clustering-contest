<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/ep-jayarajan-congratulates-palakkadu-team-school-sports-festival"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T22:17:00+00:00"/>
    <meta property="og:title" content="സ്‌കൂള്‍ കായികോത്സവം: ചാമ്പ്യന്മാരായ പാലക്കാട് ടീമിനെ അഭിനന്ദിച്ച് മന്ത്രി ഇ പി ജയരാജന്‍"/>
    <meta property="og:description" content=" തിരുവനന്തപുരം:  സംസ്ഥാന സ്‌കൂള്‍ കായികോത്സവത്തിൽ ചാമ്പ്യന്മാരായ പാലക്കാട് ടീമിനെ അഭിനന്ദിച്ച് കായിക മന്ത്രി ഇ പി ജയരാജന്‍.  201 പോയിന്റ് സ്വന്തമാക്കിയാണ് പാലക്കാട് ജില്ല ഓവറോള്‍ ചാമ്പ്യൻഷിപ്പ് നേടിയത്. 157 പോയിന്റുകളുമായി എറണാകുളം രണ്ടാമതെത്തി...."/>
  </head>
  <body>
    <article>
      <h1>സ്‌കൂള്‍ കായികോത്സവം: ചാമ്പ്യന്മാരായ പാലക്കാട് ടീമിനെ അഭിനന്ദിച്ച് മന്ത്രി ഇ പി ജയരാജന്‍</h1>
      <address><time datetime="2019-11-19T22:17:00+00:00">19 Nov 2019, 22:17</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p> തിരുവനന്തപുരം:  സംസ്ഥാന സ്‌കൂള്‍ കായികോത്സവത്തിൽ ചാമ്പ്യന്മാരായ പാലക്കാട് ടീമിനെ അഭിനന്ദിച്ച് കായിക മന്ത്രി ഇ പി ജയരാജന്‍.  201 പോയിന്റ് സ്വന്തമാക്കിയാണ് പാലക്കാട് ജില്ല ഓവറോള്‍ ചാമ്പ്യൻഷിപ്പ് നേടിയത്. 157 പോയിന്റുകളുമായി എറണാകുളം രണ്ടാമതെത്തി. കോഴിക്കോടാണ് മൂന്നാമത്. </p>
      <p>എറണാകുളത്തെ ബഹുദൂരം പിന്നിലാക്കി പാലക്കാട് മേധാവിത്തം ഉറപ്പിക്കുന്നതാണ് മേളയിലുടനീളം കണ്ടത്. കല്ലടി, ബി.ഇ.എം സ്‌കൂളുകളുടെ പ്രകടനം കിരീടനേട്ടത്തില്‍ പാലക്കാടിന് തുണയായി. 1500 മീറ്ററിലും ഹർഡിൽസിലും ദീര്‍ഘദൂര ഇനങ്ങളിലും റിലേയിലും പാലക്കാട് മികവ് കാണിച്ചു. സ്‌കൂളുകളില്‍ 62 പോയിന്‍റുകളോടെ എറണാകുളം ജില്ലയിൽനിന്നുള്ള മാര്‍ ബേസില്‍ ഒന്നാമതെത്തി. 58 പോയിന്‍റുകളോടെ പാലക്കാട്ടെ കല്ലടി സ്കൂള്‍ രണ്ടാമതും.</p>
    </article>
  </body>
</html>