<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/milan-arrivano-le-ultime-cinque-sfide-dell-anno-solare-352470"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T22:24:00+00:00"/>
    <meta property="og:title" content="Milan, arrivano le ultime cinque sfide dell'anno solare"/>
    <meta property="og:description" content="Nell'anno solare 2018 il Milan aveva conquistato 70 punti in campionato: 39 nel girone di ritorno 2017-18 e 31 nel girone di andata 2018-19. La prima gara era stata Milan-Crotone 1-0, l'ultima Milan-SPAL 2-1. L'anno solare 2019, invece, è iniziato in trasferta con Genoa-Milan 0-2 del 21 gennaio e si concluderà sempre lontano da San Siro il prossimo 22 dicembre alle 12.30 con la trasferta di Bergamo. Il dettaglio attuale dell'insieme dei punti conquistati dal Milan dal 1° gennaio 2019 ad oggi porta alla quota totale di 50. Nel girone di ritorno dello scorso campionato i punti rossoneri sono stati 37, ai quali si aggiungono i 13 totalizzati nella prima parte di questa nuova edizione del torneo. Al Milan mancano all'appello soprattutto i punti in casa nel corso di questa stagione: sei punti in sei partite nel proprio fortino sono, in effetti, un dato sotto media; sia in termini di punti che per quanto riguarda l'affetto e il sostegno dei tifosi, sempre presenti in massa a San Siro, non ripagato dai risultati finali.…"/>
  </head>
  <body>
    <article>
      <h1>Milan, arrivano le ultime cinque sfide dell'anno solare</h1>
      <address><time datetime="2019-11-19T22:24:00+00:00">19 Nov 2019, 22:24</time> by <a rel="author">Manuel Del Vecchio</a></address>
      <p>Nell'anno solare 2018 il Milan aveva conquistato 70 punti in campionato: 39 nel girone di ritorno 2017-18 e 31 nel girone di andata 2018-19. La prima gara era stata Milan-Crotone 1-0, l'ultima Milan-SPAL 2-1. L'anno solare 2019, invece, è iniziato in trasferta con Genoa-Milan 0-2 del 21 gennaio e si concluderà sempre lontano da San Siro il prossimo 22 dicembre alle 12.30 con la trasferta di Bergamo.<br/><br/>Il dettaglio attuale dell'insieme dei punti conquistati dal Milan dal 1° gennaio 2019 ad oggi porta alla quota totale di 50. Nel girone di ritorno dello scorso campionato i punti rossoneri sono stati 37, ai quali si aggiungono i 13 totalizzati nella prima parte di questa nuova edizione del torneo.<br/><br/>Al Milan mancano all'appello soprattutto i punti in casa nel corso di questa stagione: sei punti in sei partite nel proprio fortino sono, in effetti, un dato sotto media; sia in termini di punti che per quanto riguarda l'affetto e il sostegno dei tifosi, sempre presenti in massa a San Siro, non ripagato dai risultati finali.<br/><br/>Il dato del 2018 non potrà essere eguagliato, ma i punti a disposizione nelle ultime cinque sfide del 2019 sono comunque quindici e per la squadra a disposizione di Mister Pioli c'è comunque la possibilità di migliorare sensibilmente la quota. Dopo Milan-Napoli i rossoneri affronteranno in casa il Sassuolo, in trasferta invece Parma, Bologna e Atalanta.</p>
      <footer><b>Fonte:</b> <u>App Ufficiale AC Milan</u></footer>
    </article>
  </body>
</html>