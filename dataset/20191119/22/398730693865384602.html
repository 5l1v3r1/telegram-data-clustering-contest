<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/wales-sista-lag-att-na-em/"/>
    <meta property="og:site_name" content="DN.SE"/>
    <meta property="article:published_time" content="2019-11-19T22:08:52+00:00"/>
    <meta property="og:title" content="Wales sista lag att nå EM"/>
    <meta property="og:description" content="Det sista frågetecknet i EM-kvalet har rätats ut. Nu står det klart att Wales spelar EM nästa sommar, sedan laget besegrat Ungern med 2–0."/>
  </head>
  <body>
    <article>
      <h1>Wales sista lag att nå EM</h1>
      <address><time datetime="2019-11-19T22:08:52+00:00">19 Nov 2019, 22:08</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Det sista frågetecknet i EM-kvalet har rätats ut. Nu står det klart att Wales spelar EM nästa sommar, sedan laget besegrat Ungern med 2–0.</b>
      </p>
      <p>Wales, Slovakien och Ungern låg tätt inpå varandra i tabellen inför gruppens sista matcher i EM-kvalet, och alla tre kunde ha tagit sig vidare till EM.</p>
      <p>Wales drog dock det längsta strået och avgjorde sitt öde hemma på Cardiff City Stadium – en vinst mot Ungern skulle räcka och den såg laget till att ro i hamn.</p>
      <p>Aaron Ramsay blev målhjälte för walesarna genom sitt inledande mål efter en kvart, men det följde han också upp med ännu ett mål två minuter in i andra halvlek. Därmed rusade Wales ohotat upp till en andraplats i gruppen.</p>
      <p>– Det är fantastiskt. Vi hade den bästa tiden i våra liv i Frankrike så vi ville försäkra oss om att verkligen ta oss dit den här gången. Det finns några spelare som inte har fått uppleva EM, så vill ville ge dem chansen att få smaka på det, säger Aaron Ramsay till Sky Sports efter matchen.</p>
      <p>Wales släckte därmed Slovakiens hopp om en kvalificering – trots att slovakerna besegrade Azerbajdzjan med 2–0.</p>
      <p>På andra håll övertygade redan EM-klara lag med storvinster. Nederländerna fick med sig en 5–0-vinst mot Estland efter att Georginio Wijnaldum gjort ett hattrick. I samma grupp dominerade även Tyskland mot Nordirland, 6–1. Ryssland slog San Marino med 5–0 borta, Belgien vann mot Cypern med 6–1.</p>
    </article>
  </body>
</html>