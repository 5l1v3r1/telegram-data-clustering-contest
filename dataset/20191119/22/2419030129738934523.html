<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191119/strooiwagens-in-grote-delen-van-land-weg-op/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T22:28:26+00:00"/>
    <meta property="og:title" content="Strooiwagens in grote delen van land weg op"/>
    <meta property="og:description" content="DEN HAAG (ANP) - In grote delen van het land zijn dinsdagavond strooiwagens de weg opgegaan. Dat zegt een woordvoerder van Rijkswaterstaat. De wagens met zout moeten voorkomen dat de wegen glad worden."/>
  </head>
  <body>
    <article>
      <h1>Strooiwagens in grote delen van land weg op</h1>
      <address><time datetime="2019-11-19T22:28:26+00:00">19 Nov 2019, 22:28</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>In grote delen van het land zijn dinsdagavond strooiwagens de weg opgegaan. Dat zegt een woordvoerder van Rijkswaterstaat. De wagens met zout moeten voorkomen dat de wegen glad worden.</b>
      </p>
      <p>Het strooien begon in Limburg. Daarna volgden Zeeland en Noord-Brabant en later ook Gelderland, Overijssel en Noord-Holland. In de overige provincies is zout strooien nog niet nodig, zegt de woordvoerder.</p>
      <p>Rijkswaterstaat wil de wegen op tijd begaanbaar maken. “We willen voorkomen dat de strooiwagens vast komen te zitten in de ochtendspits”, aldus de woordvoerder.</p>
      <p>Strooien is nodig omdat er temperaturen worden verwacht van rond de nul graden.</p>
    </article>
  </body>
</html>