<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ufficiale-bonucci-rinnova-con-la-juve-36749"/>
    <meta property="og:site_name" content="il BiancoNero"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="UFFICIALE: BONUCCI RINNOVA CON LA JUVE! Le cifre dell'accordo"/>
    <meta property="og:description" content="Ora è UFFICIALE: Leonardo Bonucci ha rinnovato con la Juventus. (Qui le cifre) Il comunicato della Juve: &quot;E’ una lunga e intensa storia, quella che lega Leonardo Bonucci alla Juventus."/>
  </head>
  <body>
    <article>
      <h1>UFFICIALE: BONUCCI RINNOVA CON LA JUVE! Le cifre dell'accordo</h1>
      <address>
        <time datetime="2019-11-19T22:00:00+00:00">19 Nov 2019, 22:00</time>
      </address>
      <p>
        <b>Ora è UFFICIALE: Leonardo Bonucci ha rinnovato con la Juventus. (<i><a href="http://www.ilbianconero.com/a/bonucci-juve-la-storia-continua-agente-a-torino-per-il-rinnovo-68200">Qui le cifre</a></i>)</b>
      </p>
      <p>Il comunicato della Juve: "<b>E’ una lunga e intensa storia, quella che lega Leonardo Bonucci alla Juventus. Una storia che continuerà ancora, fino al 2024, per la precisione: è ufficiale infatti il rinnovo di Leo con i colori bianconeri. Non è stata scelta a caso la data di oggi, il 19 novembre, per un annuncio tanto importante:</b> se ormai nella mente di tutti i bianconeri questo è il numero indissolubilmente legato a Bonucci, da oggi lo sarà ancora di più. È il volto dei momenti fondamentali, è l’esultanza per un gol decisivo, è la chiusura in area di rigore, è il salvataggio sulla linea, è il passaggio smarcante da 40 metri. Leonardo è DNA bianconero. Da oggi, ancora di più". </p>
      <p>
        <b>
          <i>Tutti i record e i numeri di Bonucci in gallery.</i>
        </b>
      </p>
      <figure>
        <img src="https://cdn.ilbianconero.com/images/2019-11/bonucci.italia.2019.201.1400x840.jpg"/>
        <figcaption>Leonardo è il giocatore che, dal 2010/11 (quando è diventato bianconero) ha giocato più partite, in tutte le competizioni: 376, almeno 35 in più di qualunque suo compagno in questi anni.</figcaption>
      </figure>
      <figure>
        <img src="https://cdn.ilbianconero.com/images/2019-02/Bonucci.Chiellini.Juve.2019.esultano.1400x840.jpg"/>
        <figcaption>È il giocatore che, anche in questa stagione, più di chiunque non molla mai, ma proprio mai: 1440 minuti disputati dalla fine di agosto. Per dirla in un altro modo: è sempre rimasto in campo.</figcaption>
      </figure>
      <figure>
        <img src="https://cdn.ilbianconero.com/images/2019-09/Bonucci.Juve.2020.primo.piano.1400x840.jpg"/>
        <figcaption>È l’unico difensore ad aver segnato almeno un gol in tutte le ultime sette stagioni di serie A. E con la nostra maglia ne ha realizzati 17.</figcaption>
      </figure>
      <figure>
        <img src="https://cdn.ilbianconero.com/images/2019-11/bonucci.juve.2019.2020.sciacquati.bocca.1400x840.jpg"/>
        <figcaption>È il bianconero che ha effettuato più passaggi di tutti in Serie A dal 2010/11, la cifra vertiginosa di 14792.</figcaption>
      </figure>
    </article>
  </body>
</html>