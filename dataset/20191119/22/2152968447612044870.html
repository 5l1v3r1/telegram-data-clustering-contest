<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/19/kakvo-da-piete-po-vreme-na-grip.430155"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T22:18:00+00:00"/>
    <meta property="og:title" content="Какво да пиете по време на грип?"/>
    <meta property="og:description" content="Захарта може да обезводни организма | Dnes.bg"/>
  </head>
  <body>
    <article>
      <h1>Какво да пиете по време на грип?</h1>
      <h2>Захарта може да обезводни организма</h2>
      <address><time datetime="2019-11-19T22:18:00+00:00">19 Nov 2019, 22:18</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Температурите рязко се понижиха и това даде предпоставка за атака на вирусните заболявания. Те лесно се пренасят от човек на човек по въздушно-капков път и най-често може да се заразите с грип в пространства, където се събират много хора – в градски транспорт, в офис или на бизнес срещи.</p>
      <p>Състоянието на грип се характеризира с отпадналост, гадене, болки в главата, а понякога дори и по цялото тяло. Тогава задължително си останете вкъщи, за да предпазите както себе си, така и останалите около вас. За да преборите настинката е нужно да се запасите с правилните хранителни вещества и да пиете подходящите течности.</p>
      <p>Най-добре е да заложите на водата, тъй като тялото ви може да е обезводнено по време на грип. Д-р Йън Нелиган казва пред Insider, че точно в това състояние е хубаво да хидратирате организма колкото се може по-често. Той съветва да забравите за напитки като сода и сокове, защото в тях се съдържа огромно количество захар.</p>
      <p>Захарта, от своя страна, може да предизвика диария, което още повече ще ви обезводни. „Малко захар е добре, когато се чувствате зле, но високата захар в някои напитки може да ви накара организмът ви да се почувства още по-неприятно“, заявява Нелиган.</p>
      <p>Що се отнася до сутрешното кафе, трябва да го пиете безкофеиново. Кофеинът може да предизвика главоболие и нервност, което ще ви накара да се чувствате още по-зле, особено ако се лекувате с антибиотици. Колкото до алкохола, трябва задължително да го изключите от менюто си.</p>
      <p>
        <b>А кои храни са полезни при грип,</b>
        <i>
          <b>
            <a href="https://www.tialoto.bg/a/2-zdrave-i-tonus/98679-kakvo-da-hapvate-i-piete-za-da-preborite-gripa">четете в Tialoto.bg </a>
          </b>
        </i>
      </p>
      <p> </p>
    </article>
  </body>
</html>