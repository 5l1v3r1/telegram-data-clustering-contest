<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380862/ruhaniden-nukleer-tepki-abd-artik-dunyanin-lideri-degil"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T22:29:00+00:00"/>
    <meta property="og:title" content="Ruhani'den nükleer tepki: ABD artık dünyanın lideri değil"/>
    <meta property="og:description" content="İran Cumhurbaşkanı Hasan Ruhani, nükleer anlaşma üzerinden ABD'ye yönelik eleştirilerde bulundu."/>
  </head>
  <body>
    <article>
      <h1>Ruhani'den nükleer tepki: ABD artık dünyanın lideri değil</h1>
      <h2>İran Cumhurbaşkanı Hasan Ruhani, dünyadaki nükleer anlaşmanın herkesin yararına olduğunu söylerken bu anlaşmanın çökmesinin bütün dünya için tehdit olacağını ifade etti.</h2>
      <address>
        <time datetime="2019-11-19T22:29:00+00:00">19 Nov 2019, 22:29</time>
      </address>
      <p>İran Cumhurbaşkanı Hasan Ruhani, nükleer anlaşma üzerinden ABD'ye yönelik eleştirilerde bulundu.</p>
      <p>Nükleer anlaşmanın çökmesinin tüm dünya ülkelerinin zararına olacağını bu nedenle herkesin uluslararası çıkarları korumaya odaklanması gerektiğini vurgulayan Ruhani, ABD'nin artık dünyanın lideri olmadığını söyledi.</p>
      <p>İran Cumhurbaşkanlığından yapılan yazılı açıklamaya göre Ruhani, Avustralya’nın yeni Tahran Büyükelçisi Lyndall Jane Sachs’ın güven mektubunu kabulünde, <b>“ABD, dünyanın lideri olmadığını anlamalıdır. ABD de her ülke gibi bir ülkedir”</b> ifadelerini kullandı.</p>
      <p>Bağımsız ülkelerin ABD’nin aldığı kararlara karşı çıkmasını isteyen Ruhani, şu ifadeleri kullandı:</p>
      <blockquote>“Nükleer anlaşmanın çökmesi dünyanın zararına olacaktır. Bu yüzden herkes dünyanın çıkarlarını korumaya odaklanmalıdır. ABD yaptırımları er ya da geç sona erecektir, bunu daha fazla sürdüremezler.”</blockquote>
      <p>Pakistan Ordusu Başkomutanı General Kamer Cavid Bacva’yı kabulünde ise iki ülke arasında yapımı devam ettiğini belirten Ruhani, boru hattını Pakistan sınırına kadar götürdüklerini kaydetti.</p>
      <p>Ruhani ayrıca sınır güvenliği ve kaçakçılıkla mücadele konusunda da İslamabad yönetimiyle ortak hareket ettiklerini vurguladı.</p>
    </article>
  </body>
</html>