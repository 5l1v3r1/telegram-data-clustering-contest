<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/19/menesztette-pochettinot-a-tottenham-hotspur"/>
    <meta property="og:site_name" content="euronews"/>
    <meta property="article:published_time" content="2019-11-19T22:44:04+00:00"/>
    <meta property="og:title" content="Menesztette Pochettinót a Tottenham Hotspur"/>
    <meta property="og:description" content="Az argentin szakember az előző szezonban BL-döntőbe vezette a londoni klubot, idén viszont sokat bukdácsolt a Spurs."/>
  </head>
  <body>
    <article>
      <h1>Menesztette Pochettinót a Tottenham Hotspur</h1>
      <address><time datetime="2019-11-19T22:44:04+00:00">19 Nov 2019, 22:44</time> by <a rel="author">Magyar Ádám</a></address>
      <figure>
        <img src="https://static.euronews.com/articles/stories/04/31/03/66/773x435_cmsv2_1b3f4d5a-4513-5a93-ba13-551105afdbab-4310366.jpg"/>
      </figure>
      <p>Menesztették a Tottenham Hotspur labdarúgócsapatának vezetőedzőjét, Mauricio Pochettinót. Az argentin szakember 2014-ben került a londoni klub élére. Bár trófeát nem sikerült nyernie az együttessel, irányítása alatt kifejezetten jó eredményeket ért el a Spurs, háromszor is dobogós lett az angol bajnokságban, az előző szezonban pedig a Bajnokok Ligája döntőjébe is bejutott.</p>
      <p>Az idei szezon viszont komoly visszaesést hozott. A Tottenham a bajnokság tizennegyedik helyen áll, és ugyanennyi pontot gyűjtött tizenkét forduló alatt, a ligakupában pedig egy negyedosztályú csapat elleni mérkőzés jelentette a végállomást.</p>
      <p>Pochettino utódjáról egyelőre még csak találgatások vannak. Korábban Julian Nagelsmann, Carlo Ancellotti és Rafa Benitez neve is felmerült, a jelenleg állás nélküli Jose Mourinho pedig akár szezon közben is érkezhet.</p>
    </article>
  </body>
</html>