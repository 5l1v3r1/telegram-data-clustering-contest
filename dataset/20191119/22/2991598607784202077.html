<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://napoli.repubblica.it/cronaca/2019/11/19/news/parigi_studentessa_napoletana_cade_dal_decimo_piano_e_muore-241449806/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T22:58:00+00:00"/>
    <meta property="og:title" content="Parigi, studentessa napoletana della Sorbona cade dal decimo piano e muore"/>
    <meta property="og:description" content="E' accaduto lunedì alle 13,30. Niva Congedo, 20 anni, è precipitata dalla finestra della sua abitazione, non lontano da Montparnasse"/>
  </head>
  <body>
    <article>
      <h1>Parigi, studentessa napoletana della Sorbona cade dal decimo piano e muore</h1>
      <h2>E' accaduto lunedì alle 13,30. Niva Congedo, 20 anni, è precipitata dalla finestra della sua abitazione, non lontano da Montparnasse</h2>
      <address>
        <time datetime="2019-11-19T22:58:00+00:00">19 Nov 2019, 22:58</time>
      </address>
      <p>PARIGI - E' morta ieri sera a Parigi, dopo essere caduta nel pomeriggio in modo accidentale dalla finestra della sua abitazione, una studentessa napoletana. Si chiamava Niva Congedo, di 20 anni, da settembre frequentava il terzo anno della facoltà di diritto italo-francese alla Sorbona. Lo ha riferito all'Ansa il legale della famiglia, avvocato Luigi Trapani.<br/><br/>L'incidente, sul quale sono in corso indagini della polizia, è avvenuto alle 13:30 nell'abitazione della ragazza a boulevard Jourdan, nel XIV arrondissement della capitale francese, poco lontano da Montparnasse. Caduta dal 10/o piano, ha riportato gravi ferite ed è deceduta qualche ora più tardi all'ospedale della Pitié-Salpetriere dove era stata subito trasportata.<br/><br/>I servizi del Consolato generale d'Italia a Parigi seguono da vicino la vicenda, assistendo i familiari - arrivati già nella serata di ieri da Napoli - per tutti gli sviluppi della vicenda.<br/> </p>
    </article>
  </body>
</html>