<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/ramsey-sendte-wales-til-em/71839416"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T22:17:09+00:00"/>
    <meta property="og:title" content="Ramsey sendte Wales til EM"/>
    <meta property="og:description" content="Aaron Ramsey scoret begge målene da Wales slo Ungarn 2-0 og kvalifiserte seg til sommerens fotball-EM."/>
  </head>
  <body>
    <article>
      <h1>Ramsey sendte Wales til EM</h1>
      <h2>Aaron Ramsey scoret begge målene da Wales slo Ungarn 2-0 og kvalifiserte seg til sommerens fotball-EM.</h2>
      <address><time datetime="2019-11-19T22:17:09+00:00">19 Nov 2019, 22:17</time> by <a rel="author">NTB I</a></address>
      <p>Kroatia var allerede klare for mesterskapet fra gruppe E, og spenningen var om Wales, Ungarn eller Slovakia skulle bli gruppetoer – og dermed slå følge med Kroatia til EM.</p>
      <p>Wales ville sikre seg EM-billetten dersom det ble seier mot Ungarn i kvalifiseringens siste kamp hjemme mot Ungarn tirsdag. Det endte med Wales-jubel og plass i det kommende europamesterskapet.</p>
      <p>Aaron Ramseys to mål var nok til å sikre andreplass i gruppa. Den tidligere Arsenal-spilleren, som nå spiller i Juventus, scoret ett mål før og etter pause. Det første på hodet etter innlegg fra Real Madrids Gareth Bale, det andre to minutter etter hvilen da han på bakerste stolpe doblet ledelsen.</p>
      <p>Wales ble dermed gruppetoer med 14 poeng, tre bak Kroatia.</p>
      <p>Slovakia, som tirsdag vant 2-0 hjemme mot Aserbajdsjan, ble nummer tre med 13 poeng, mens Ungarn stoppet på 12. Aserbajdsjan havnet sist i gruppen med ett poeng.</p>
    </article>
  </body>
</html>