<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598203/etap-entatikopoiisi-ton-prospatheion-enopsei-tou-dromologiou-athinapafos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T22:47:00+00:00"/>
    <meta property="og:title" content="ΕΤΑΠ: Εντατικοποίηση των προσπαθειών ενόψει του δρομολογίου Αθήνα-Πάφος"/>
    <meta property="og:description" content="Στο πλαίσιο των συντονισμένων προσπαθειών των φορέων που απαρτίζουν την Εταιρεία Τουριστικής Ανάπτυξης και Προβολής Περιφέρειας Πάφου (ΕΤΑΠ) για αναβάθμιση..."/>
  </head>
  <body>
    <article>
      <h1>ΕΤΑΠ: Εντατικοποίηση των προσπαθειών ενόψει του δρομολογίου Αθήνα-Πάφος</h1>
      <address><time datetime="2019-11-19T22:47:00+00:00">19 Nov 2019, 22:47</time> by <a rel="author">SigmaLive</a></address>
      <p><b>Στο πλαίσιο των συντονισμένων προσπαθειών των φορέων που απαρτίζουν την Εταιρεία Τουριστικής Ανάπτυξης και Προβολής Περιφέρειας Πάφου (ΕΤΑΠ) για αναβάθμιση της προσβασιμότητας αλλά και προώθησης της τουριστικής Πάφου πραγματοποιήθηκε σήμερα συνάντηση μεταξύ στελεχών της αεροπορικής εταιρείας Aegean και αντίστοιχων στελεχών της ΕΤΑΠ Πάφου.<br/></b> <br/>Σύμφωνα με σχετική ανακοίνωση, στη συνάντηση έγινε μια εκτενής ανταλλαγή απόψεων και εξετάστηκαν διάφοροι παράμετροι που αφορούν κοινές δράσεις προώθησης και δημοσίων σχέσεων κυρίως στην Ελλάδα. <br/> <br/>Ειδική αναφορά και ανταλλαγή απόψεων έγινε για περαιτέρω αξιοποίηση της Πάφου ως ολόχρονου προορισμού που προσφέρει ένα ευρύ φάσμα εμπειριών με πολύ θετική ανταπόκριση εκ μέρους της αεροπορικής εταιρείας.<br/> <br/>Όπως αναφέρεται, παράλληλα έγινε ενημέρωση από την πλευρά της Πάφου για τα έργα αναβάθμισης και την τροχιά μετεξέλιξης της Πάφου σε ένα ακόμη πιο αναβαθμισμένο, πιο σύγχρονο και πιο ελκυστικό προορισμό, ενώ η ΕΤΑΠ ενημερώθηκε από την Aegean για τις νέες καινοτομίες και εμπειρίες που αναπτύσσει καθώς και νέες προοπτικές που διανοίγονται για τα επόμενα χρόνια.<br/> <br/>Οι δύο εταίροι ΕΤΑΠ και Aegean διαβεβαίωσαν για την συνέχιση και ενδυνάμωση της συνεργασίας ενόψει και του δρομολογίου Αθήνας-Πάφου αλλά και των νέων ευκαιριών που παρουσιάζονται. Μέσα σε αυτό το πλαίσιο αναμένεται τις επόμενες μέρες η κατάρτιση σχετικού πλάνου κοινών δράσεων για το υπόλοιπο του 2019 και του έτους 2020.<br/> </p>
    </article>
  </body>
</html>