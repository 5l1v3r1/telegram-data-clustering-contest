<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187118/"/>
    <meta property="og:site_name" content="Janam TV"/>
    <meta property="article:published_time" content="2019-11-19T22:32:32+00:00"/>
    <meta property="og:title" content="വാഗ്ദാനങ്ങള്‍ മാത്രം, സര്‍ക്കാര്‍ സഹായമില്ല; കവളപ്പാറയിലെ ദുരിതബാധിതര്‍ പ്രതിസന്ധിയില്‍"/>
    <meta property="og:description" content="മലപ്പുറം: പ്രളയവും മണ്ണിടിച്ചിലും തകര്‍ത്ത കവളപ്പാറയിലെ കുടുംബങ്ങള്‍ പ്രതിസന്ധിയില്‍. സര്‍ക്കാര്‍ വാഗ്ദാനം നല്‍കിയ പതിനായിരം രൂപ വരെ ലഭിക്കാത്ത നിരവധി"/>
  </head>
  <body>
    <article>
      <h1>വാഗ്ദാനങ്ങള്‍ മാത്രം, സര്‍ക്കാര്‍ സഹായമില്ല; കവളപ്പാറയിലെ ദുരിതബാധിതര്‍ പ്രതിസന്ധിയില്‍</h1>
      <address><time datetime="2019-11-19T22:32:32+00:00">19 Nov 2019, 22:32</time> by <a rel="author">Janam TV Web Desk</a></address>
      <p>മലപ്പുറം: പ്രളയവും മണ്ണിടിച്ചിലും തകര്‍ത്ത കവളപ്പാറയിലെ കുടുംബങ്ങള്‍ പ്രതിസന്ധിയില്‍. സര്‍ക്കാര്‍ വാഗ്ദാനം നല്‍കിയ പതിനായിരം രൂപ വരെ ലഭിക്കാത്ത നിരവധി പേരാണ് കവളപ്പാറയിലുള്ളത്. കിടപ്പാടം നിര്‍മ്മിക്കാന്‍ ഭൂമി അനുവദിച്ച് ലഭിക്കാത്തതും ദുരിത ബാധിതരെ കൂടുതല്‍ ബുദ്ധിമുട്ടിക്കുകയാണ്.</p>
      <p>മണ്ണിടിച്ചിലില്‍ വീട് അപ്രത്യക്ഷമായതോടെ സ്ഥലം നിര്‍ണയിച്ചു കിട്ടുക എന്നതാണ് ഏറെ ബുദ്ധിമുട്ട്. സര്‍ക്കാര്‍ നടപടി സ്വീകരിച്ചാല്‍ മാത്രമെ ഇവരുടെ പ്രശ്‌നങ്ങള്‍ക്ക് പരിഹാരം കാണാന്‍ സാധിക്കുകയുള്ളു.<br/>ഉറ്റവരെ നഷ്ടപ്പെട്ട വേദനയില്‍ ഓഫീസുകള്‍ കയറിയിറങ്ങാന്‍ പലരും തയ്യാറാകുന്നില്ല. സര്‍ക്കാര്‍ പ്രഖ്യാപിച്ച ധന സഹായം ദുരിത ബാധിതര്‍ക്ക് ഇതുവരെ ലഭിച്ചില്ല.</p>
      <p>ദുരന്തത്തിന് ശേഷം വാഗ്ദാനങ്ങള്‍ ലഭിച്ചെങ്കിലും സഹായം ഇതുവരെ ലഭിക്കാതെ പലരും പെരുവഴിയില്‍ തന്നെയാണ്. ഇതില്‍ കുടുംബത്തിലെ ആറംഗങ്ങള്‍ നഷ്ടപ്പെട്ട് തനിച്ചായവരും, ആശുപത്രിയില്‍ ആയതു കാരണം കൊണ്ടു മാത്രം രക്ഷപ്പെട്ടവരുമുണ്ട്. പലരും വാടക വീടുകളിലും മറ്റുമാണ് ഇപ്പോള്‍ താമസിക്കുന്നത്.</p>
    </article>
  </body>
</html>