<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18599649-imagini-dramatice-o-femeie-isi-risca-viata-pentru-a-salva-un-koala-din-flacari-in-australia"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Imagini dramatice: O femeie îşi riscă viaţa pentru a salva un koala din flăcări, în Australia"/>
    <meta property="og:description" content="Imagini dramatice din Australia, cu o femeie care înfruntă flăcările pentru a salva un koala, animalul fiind rănit şi vizibil afectat de ce se petrece în jurul său, au fost publicate pe reţelele de socializare online, scrie CBS News."/>
  </head>
  <body>
    <article>
      <h1>Imagini dramatice: O femeie îşi riscă viaţa pentru a salva un koala din flăcări, în Australia</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5108/18599649/1/koala-flacari-youtube-descopera.jpg"/>
      </figure>
      <p>Imagini dramatice din Australia, cu o femeie care înfruntă flăcările pentru a salva un koala, animalul fiind rănit şi vizibil afectat de ce se petrece în jurul său, au fost publicate pe reţelele de socializare online, scrie CBS News.</p>
      <p>Incendiile de vegetaţie continuă să se răspândească cu rapiditate în Australia, devastând habitatul a mii de animale.</p>
      <p>Koala era într-un copac atunci când pădurea din jurul său a fost cuprinsă de flăcări, iar animalul, afectat de fum şi de vânt, încerca cu disperare să găsească o cale de ieşire din infern, potrivit Mediafax.</p>
      <p>Totuşi, salvarea sa a venit din partea unei femei, care l-a văzut în timp ce evacua zona. Femeia şi-a folosit propria bluză pentru a-l înveli pe micul animal. Localnica, numită Toni, a declarat jurnaliştilor de la postul de ştiri Nine News că îl va duce la Spitalul pentru koala din Portul Macquarie.</p>
      <figure>
        <iframe src="https://www.youtube.com/embed/bKOsXsMDZMg" width="560" height="315" data-service="Youtube" scrolling="no"/>
      </figure>
      <p>Autorităţile din statele australiene Queensland şi New South Wales au decretat stare de urgenţă, întrucât zona de est a ţării este ameninţată de izbucnirea unor noi incendii "catastrofale" de vegetaţie. Incendiile produse deja au provocat moartea a mai multe persoane şi au distrus peste 150 de case.</p>
      <p>Potrivit The New York Times, în jur de 350 de koala din totalul de 700 care trăiau în regiune au murit în urma incendiilor catastrofale care continuă să devasteze estul Australiei.</p>
      <related>
        <a href="https://www.descopera.ro/natura/18594284-imagini-rare-cu-leopardul-zapezii-inregistrate-in-china"/>
      </related>
      <related>
        <a href="https://www.descopera.ro/natura/18593972-porumbeii-din-paris-sunt-mutilati-din-cauza-frizerilor"/>
      </related>
      <related>
        <a href="https://www.descopera.ro/natura/18589645-o-colonie-de-lilieci-dintr-un-aparat-de-aer-conditionat-din-pipera-au-fost-eliberati-intr-o-zona-ocrotita-de-lege"/>
      </related>
      <related>
        <a href="https://www.descopera.ro/natura/18587922-sute-de-oua-de-gheata-descoperite-pe-o-plaja-din-finlanda"/>
      </related>
      <related>
        <a href="https://www.descopera.ro/natura/18586401-un-mascul-si-o-femela-de-alpaca-au-ajuns-la-zoo-oradea"/>
      </related>
      <related>
        <a href="https://www.descopera.ro/natura/18581523-o-bucata-de-chihlimbar-in-care-a-fost-prinsa-o-insecta-mai-adauga-cel-putin-50-de-milioane-de-ani-vechimii-procesului-de-polenizare"/>
      </related>
      <related>
        <a href="https://www.descopera.ro/natura/18581383-cercetatorii-pot-explica-de-ce-pozitia-nilului-nu-s-a-schimbat-de-a-lungul-a-30-de-milioane-de-ani"/>
      </related>
      <related>
        <a href="https://www.descopera.ro/natura/18567067-cateii-instruiti-prin-pedepse-prezinta-un-nivel-de-stres-mai-mare"/>
      </related>
      <related>
        <a href="https://www.descopera.ro/natura/18567065-un-video-arata-cum-un-grup-de-orci-urmaresc-vestitii-rechini-albi-iar-unul-dintre-cei-din-urma-pare-sa-se-teama"/>
      </related>
      <related>
        <h4>Citeşte şi</h4>
        <a href="https://www.descopera.ro/natura/18594284-imagini-rare-cu-leopardul-zapezii-inregistrate-in-china"/>
        <a href="https://www.descopera.ro/natura/18593972-porumbeii-din-paris-sunt-mutilati-din-cauza-frizerilor"/>
        <a href="https://www.descopera.ro/natura/18589645-o-colonie-de-lilieci-dintr-un-aparat-de-aer-conditionat-din-pipera-au-fost-eliberati-intr-o-zona-ocrotita-de-lege"/>
        <a href="https://www.descopera.ro/natura/18587922-sute-de-oua-de-gheata-descoperite-pe-o-plaja-din-finlanda"/>
      </related>
    </article>
  </body>
</html>