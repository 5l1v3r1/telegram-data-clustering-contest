<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18594284-imagini-rare-cu-leopardul-zapezii-inregistrate-in-china"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Imagini rare cu leopardul zăpezii, înregistrate în China"/>
    <meta property="og:description" content="Celebrul leopard al zăpezii a fost filmat şi fotografiat pentru prima dată de către camerele cu infraroşu instalate în Parcul Naţional Muntele Siguniang, situat în provincia Sichuan din sud-vestul Chinei."/>
  </head>
  <body>
    <article>
      <h1>Imagini rare cu leopardul zăpezii, înregistrate în China</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5108/18594284/1/leopard-al-zapezii-youtube.jpg"/>
      </figure>
      <p>Celebrul leopard al zăpezii a fost filmat şi fotografiat pentru prima dată de către camerele cu infraroşu instalate în Parcul Naţional Muntele Siguniang, situat în provincia Sichuan din sud-vestul Chinei.</p>
      <p>În imagini se vede cum leopardul se plimbă pe stâncile aflate la o înălţime de circa 4.900 de metri.</p>
      <p>Anterior acestor imagini, angajaţi ai rezervaţiei naturale au găsit urme şi excremente de leoparzi ai zăpezii, însă acum au avut ocazia să vadă şi celebrul prădător care poate sări chiar şi 15 metri.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPeoplesDaily%2Fvideos%2F2427659567561639%2F&amp;show_text=0&amp;width=560" width="560" height="274" data-service="Facebook" scrolling="no"/>
      </figure>
      <p><a href="https://www.descopera.ro/natura/14904070-5-lucruri-extraordinare-despre-leoparzii-zapezilor-fantomele-muntilor-aflate-in-pericol-de-disparitie-foto">Leopardul Zăpezii</a> este un animal rar aflat în prima categorie de animale protejate în China şi de către Uniunea Internaţională pentru Conservarea Naturii. Clasificaţi în categoria animalelor pe cale de dispariţie, leoparzii zăpezii trăiesc în lanţurile muntoase din Asia Centrală şi Sudică, la altitudini între 2.500 şi 4.500 de metri. Se estimează că în total mai există circa 7.000 de astfel de exemplare, dintre care 60% traiesc în China, însă numărul lor se află într-un declin considerabil pe fondul braconajului şi a pierderii habitatului.</p>
      <p>Măsurând în lungime circa 2 - 2,3 metri (împreună cu coada) şi cântărind până la 55 de kg, leoparzii zăpezilor mai sunt denumiţi şi „fantoma munţilor” datorită capacităţii acestora de a se camufla. Având o blană foarte groasă, chiar şi de 12 cm pe abdomen, şi cea mai lungă coadă dintre toate felinele, leoparzii zăpezilor sunt căutaţi de vânători.</p>
      <p>
        <b>Vă recomandăm să citiţi şi:</b>
      </p>
      <p>
        <b>
          <a href="https://www.descopera.ro/natura/14904070-5-lucruri-extraordinare-despre-leoparzii-zapezilor-fantomele-muntilor-aflate-in-pericol-de-disparitie-foto">5 lucruri extraordinare despre leoparzii zăpezilor</a>
        </b>
      </p>
      <p>
        <b>
          <a href="https://www.descopera.ro/dnews/9868851-au-fost-surprinse-primele-imagini-cu-o-femela-de-leopard-de-zapada-alaturi-de-puiul-sau-video">Au fost surprinse primele imagini cu o femelă de leopard de zăpadă</a>
        </b>
      </p>
      <p>
        <b>
          <a href="https://www.descopera.ro/natura/2721189-pradatorii-cu-pete">Pradătorii cu pete</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/natura/18589645-o-colonie-de-lilieci-dintr-un-aparat-de-aer-conditionat-din-pipera-au-fost-eliberati-intr-o-zona-ocrotita-de-lege"/>
        <a href="https://www.descopera.ro/natura/18587922-sute-de-oua-de-gheata-descoperite-pe-o-plaja-din-finlanda"/>
        <a href="https://www.descopera.ro/natura/18586401-un-mascul-si-o-femela-de-alpaca-au-ajuns-la-zoo-oradea"/>
        <a href="https://www.descopera.ro/natura/18581523-o-bucata-de-chihlimbar-in-care-a-fost-prinsa-o-insecta-mai-adauga-cel-putin-50-de-milioane-de-ani-vechimii-procesului-de-polenizare"/>
      </related>
    </article>
  </body>
</html>