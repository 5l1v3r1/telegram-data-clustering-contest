<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_20/fermo-esplosione-un-distributore-benzina-muore-operaio-29-anni-a4b22224-0b61-11ea-a21c-9507e0a03cd5.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Fermo, esplosione in un distributore di benzina: muore operaio di 29 anni"/>
    <meta property="og:description" content="La vittima stava lavorando all’impianto antincendio quando è stata sbalzata a metri di distanza. I vigili del fuoco escludono che si sia trattato di una fuga di metano. Indagano i carabinieri"/>
  </head>
  <body>
    <article>
      <h1>Fermo, esplosione in un distributore di benzina: muore operaio di 29 anni</h1>
      <h2>La vittima stava lavorando all’impianto antincendio quando è stata sbalzata a metri di distanza. I vigili del fuoco escludono che si sia trattato di una fuga di metano. Indagano i carabinieri</h2>
      <address>
        <time datetime="2019-11-19T22:00:00+00:00">19 Nov 2019, 22:00</time>
      </address>
      <p>Un uomo è morto in una esplosione avvenuta intorno alle 17. 30 di martedì a Monte Urano (Fermo) in un distributore di benzina in contrada Ete Morto. La vittima stava lavorando all’impianto antincendio quando l’esplosione lo ha travolto sbalzandolo a diversi metri di distanza. È morto sul colpo e nulla hanno potuto i sanitari del 118. Sul posto i vigili del fuoco che non hanno rilevato attraverso le loro strumentazioni fughe di gas. Non sono ancora chiare le cause della deflagrazione che non ha provocato alcun incendio. La vittima si chiamava Giovanni Battista Cascone, aveva 29 anni ed era originario di Gragnano (Napoli), ma residente a Falconara (Ancona). Si trovava nell’area di servizio della Esso, per conto dell’azienda Mds srl, che si occupa di manutenzione di impianti antincendio. L’ipotesi più probabile è che una fuga di gas abbia provocato una deflagrazione (senza innescare fiamme) che ha scagliato a terra il giovane.</p>
    </article>
  </body>
</html>