<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134796-giedraicio-karjeros-rungtynes-eurolygoje-pazymetos-uztikrinta-alba-pergale.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T22:57:00+00:00"/>
    <meta property="og:title" content="Giedraičio karjeros rungtynės Eurolygoje pažymėtos užtikrinta ALBA pergale"/>
    <meta property="og:description" content="Rokas Giedraitis sužaidė geriausias karjeros rungtynes Eurolygoje, o Berlyno ALBA (3-6) ekipa iškovojo trečiąją pergalę. Vokietijos klubas namuose užtikrintai 92:80 (21:15, 25:19, 21:20, 25:26) įveikė be Jameso Gisto ir Stratos Perperoglou žaidusią Belgrado „Crvena Zvezda“ (2-7) komandą. Rokas Giedraitis per 30 aikštelėje praleistų minučių pelnė 22 taškus (4/5 dvit., 4/8 trit., 2/2 baud.), atkovojo 5 kamuolius, atliko 2 rezultatyvius perdavimus, vieną kamuolį ..."/>
  </head>
  <body>
    <article>
      <h1>Giedraičio karjeros rungtynės Eurolygoje pažymėtos užtikrinta ALBA pergale</h1>
      <address>
        <time datetime="2019-11-19T22:57:00+00:00">19 Nov 2019, 22:57</time>
      </address>
      <p>Nuotr.: Imago Images – Scanpix</p>
      <figure>
        <a href="https://www.basketnews.lt/paveikslelis-207226-any1000x1000.jpg">
          <img src="https://www.basketnews.lt/paveikslelis-207226-any630x500.jpg"/>
        </a>
      </figure>
      <p>Nuotr. Imago Images – Scanpix</p>
      <p>Rokas Giedraitis sužaidė geriausias karjeros rungtynes Eurolygoje, o Berlyno ALBA (3-6) ekipa iškovojo trečiąją pergalę.</p>
      <p>Vokietijos klubas namuose užtikrintai <b>92:80</b> (21:15, 25:19, 21:20, 25:26) įveikė be Jameso Gisto ir Stratos Perperoglou žaidusią Belgrado „Crvena Zvezda“ (2-7) komandą.</p>
      <p>Rokas Giedraitis per 30 aikštelėje praleistų minučių pelnė 22 taškus (4/5 dvit., 4/8 trit., 2/2 baud.), atkovojo 5 kamuolius, atliko 2 rezultatyvius perdavimus, vieną kamuolį perėmė, dukart suklydo ir iš viso surinko 26 naudingumo balus.</p>
      <p>Taip lietuvis pagerino savo asmeninius rezultatyvumo ir naudingumo Eurolygoje rekordus.</p>
      <p>Visų rungtynių metu pirmavusi ALBA nepavejamai pabėgo trečiajame kėlinyje, kai Nielsas Giffey sėkmingai realizavo „2+1“ situaciją, Martinas Hermmanssonas smeigė tritaškį ir komandas skyrė jau 16 taškų (59:43).</p>
      <p>Ketvirtajame kėlinyje svečių ekipai rimčiau aptirpdyti savo deficito nepavyko ir Berlyno ALBA šventė užtikrintą pergalę.</p>
      <p>
        <i>ALBA: Rokas Giedraitis 22 (5 atk. kam., 26 naud. bal.), Luke'as Sikma 18 (9 atk. kam., 4 rez. perd., 4 kld., 30 naud. bal.) Martinas Hermmanssonas 16 (4 rez. perd.), Nielsas Giffey 13, Landry Nnoko 10.</i>
      </p>
      <p>
        <i>„Crvena Zvezda“: Michaelas Ojo 12 (6 atk. kam.), Ognjenas Kuzmičius 10, Filipas Covičius (8 rez. perd.), Lorenzo Brownas, Billy Baronas ir Ognjenas Dobričius po 9.</i>
      </p>
      <figure>
        <iframe src="https://www.youtube.com/embed/mMTKdQWAfwk" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201159-crop100x150.jpg"/>
      </figure>
      <p><a href="https://www.basketnews.lt/zaidejai/18448-luke-sikma.html">Luke Sikma</a> Taškai: 19 Naudingumas: 32 Atkovoti kamuoliai: 8 Baudų metimai: 75% 6/8</p>
    </article>
  </body>
</html>