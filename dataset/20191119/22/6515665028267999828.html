<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/austrija/3361109/firerova-kuca-konacno-dobija-namenu-hitlerovi-sledbenici-je-nece-rado-posecivati"/>
    <meta property="og:site_name" content="kurir.rs"/>
    <meta property="article:published_time" content="2019-11-19T22:57:00+00:00"/>
    <meta property="og:title" content="FIREROVA KUĆA KONAČNO DOBIJA NAMENU: Hitlerovi sledbenici je neće rado posećivati"/>
    <meta property="og:description" content="Rodna kuća Adolfa Hitlera u Braunauu na severu Austrije biće pretvorena u policijsku stanicu, saopštilo je danas austrijsko Ministarstvo unutrašnjih poslova posle više godina spora sa porodicom koja je vlasnik zgrade."/>
  </head>
  <body>
    <article>
      <h6 class="kicker">bravo</h6>
      <h1>FIREROVA KUĆA KONAČNO DOBIJA NAMENU: Hitlerovi sledbenici je neće rado posećivati</h1>
      <address>
        <time datetime="2019-11-19T22:57:00+00:00">19 Nov 2019, 22:57</time>
      </address>
      <p>
        <b>Rodna kuća Adolfa Hitlera u Braunauu na severu Austrije biće pretvorena u policijsku stanicu, saopštilo je danas austrijsko Ministarstvo unutrašnjih poslova posle više godina spora sa porodicom koja je vlasnik zgrade.</b>
      </p>
      <p>Austrijska vlada želi da spreči da kuća gde je rođen Hitler 20. aprila 1889. ne postane mesto hodočašća. Međutim tek ove godine se završila pravna bitka o iznosu naknade za prodicu Pomer koja je vlasnik te kuće gotovo jedan vek.</p>
      <p>Ministarstvo unutrašnjih poslova saopštilo je da će sada tražiti arhitektonske projekte za pretvaranje kuće u policijsku stanicu.</p>
      <p>"Buduća policijska upotreba treba jasno da pokaže da ta zgrada nikad neće biti mesto komemoracije nacizma", rekao je ministar unutrašnjih poslova Volfgang Pešorn u saopštenju.</p>
      <figure>
        <iframe data-src="https://twitter.com/IOL/status/1196847453712134144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Arhitektonski konkurs biće objavljen na evropskom nivou u novembru, a među članovima žirija biće jedan predstavnik grada. Odluka će biti doneta početkom 2020.</p>
      <p>Najviša austrijska pravna instanca je ove godine odredila 810.000 evra nadoknade porodici Pomer koja je iznajmljivala zgradu od 800 kvadratnih metara Ministarstvu unutrašnjih poslova od 1970-ih. Zgrada je korišćena kao centar za hendikepirane osobe.</p>
      <p>Međutim 2011. je porodica koja je vlasnik kuće odbila da finansira radove na njenoj obnovi i odbila da proda kuću koja je ostala prazna.</p>
      <p>Iako je Adolf Hitler u toj kući proveo samo kratko vreme ona nastavlja da privlači pristalice nacizma iz celog sveta. Antifašisti organizuju skupove ispred te kuće svake godine na Hitlerov rođendan.</p>
      <p>Kurir.rs/Beta-AFP</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/austrija/3208233/austrija-ne-da-pare-za-hitlerovu-kucu-drzava-se-zalila-na-presudu-da-je-cena-od-310000-evra-premala"/>
        <a href="https://www.kurir.rs/planeta/austrija/2872645/solomonsko-resenje-hitlerova-kuca-drzavi-da-ne-bi-bila-mesto-hodocasca"/>
        <a href="https://www.kurir.rs/planeta/austrija/2468559/austrijske-vlasti-necemo-rusiti-hitlerovu-kucu-ali-jos-ne-znamo-sta-cemo-sa-njom"/>
      </related>
    </article>
  </body>
</html>