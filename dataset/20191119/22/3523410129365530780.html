<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640840/%D8%AC%D8%A7%D9%86-%D8%A8%D9%88%D9%84%D8%AA%D9%88%D9%86-%D8%A8%D8%A7%D8%B1%D8%AF%DB%8C%DA%AF%D8%B1-%D8%A8%D9%87-%DA%AF%D8%B1%D9%88%D9%87-%D8%B6%D8%AF-%D8%A7%DB%8C%D8%B1%D8%A7%D9%86%DB%8C-%D9%85%D8%B3%D8%AA%D9%82%D8%B1-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D9%BE%DB%8C%D9%88%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T22:13:00+00:00"/>
    <meta property="og:title" content="«جان بولتون» باردیگر به گروه ضد ایرانی مستقر در آمریکا پیوست"/>
    <meta property="og:description" content="جان بولتون مشاورسابق امنیت ملی کاخ سفید که سابقه طولانی در ضدیت با ایران دارد، بار دیگر به یک گروه ضد ایرانی مستقر در آمریکا پیوست."/>
  </head>
  <body>
    <article>
      <h1>
        <a href="https://www.bultannews.com/fa/news/640840/%D8%AC%D8%A7%D9%86-%D8%A8%D9%88%D9%84%D8%AA%D9%88%D9%86-%D8%A8%D8%A7%D8%B1%D8%AF%DB%8C%DA%AF%D8%B1-%D8%A8%D9%87-%DA%AF%D8%B1%D9%88%D9%87-%D8%B6%D8%AF-%D8%A7%DB%8C%D8%B1%D8%A7%D9%86%DB%8C-%D9%85%D8%B3%D8%AA%D9%82%D8%B1-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D9%BE%DB%8C%D9%88%D8%B3%D8%AA">«جان بولتون» باردیگر به گروه ضد ایرانی مستقر در آمریکا پیوست</a>
      </h1>
      <h2>جان بولتون مشاورسابق امنیت ملی کاخ سفید که سابقه طولانی در ضدیت با ایران دارد، بار دیگر به یک گروه ضد ایرانی مستقر در آمریکا پیوست.</h2>
      <address><time datetime="2019-11-19T22:13:00+00:00">19 Nov 2019, 22:13</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مشاور سابق امنیت ملی آمریکا که سابقه طولانی در ضدیت و عناد با ایران دارد بار دیگر به یک گروه ضد ایرانی مستقر در آمریکا که نقش زیادی در ارائه اطلاعات نادرست در خصوص ایران دارد، پیوست.</p>
      <p>به نوشته وبگاه «هیل» «جان بولتون» مشاور سابق امنیت ملی آمریکا سه‌شنبه به گروه ضد ایرانی «یوانی» (اتحاد علیه ایران هسته‌ای) پیوست. وی در سال 2018 قبل از حضور در کاخ سفید به عنوان مشاور امنیت ملی «دونالد ترامپ» رئیس جمهور آمریکا، عضو هیئت مشاوره یوانی بود.</p>
      <p>«دونالد ترامپ» رئیس‌جمهور آمریکا سرانجام شهریور ماه سال جاری جان بولتون را از کاخ سفید اخراج کرد. (جزئیات بیشتر)</p>
      <p>به گزارش هیل، جان بولتون در این زمینه با انتشار بیانیه‌ای گفت، ایران یکی از جدی‌ترین تهدیدها علیه آمریکا و متحدان واشنگتن است.</p>
      <p>جان بولتون گفت: «مشتاقانه منتظر بازگشت به یوانی هستم، سازمانی که در چند سال گذشته نتایج خارق العاده‌ای از خود به نمایش گذاشته و به این خاطر است که تنها بر تهدید ایران متمرکز است و این کار را با موفقیت انجام می‌دهد.»</p>
      <p>این گروه ضد ایرانی همزمان با برگزاری هفتاد و چهارمین نشست مجمع عمومی سازمان ملل در نیویورک با حضور رئیس‌جمهور و وزیر خارجه ایران، همایش رسمی را با حضور گروه‌های تروریستی و جدایی طلب از جمله «منافقین» برگزار کرد. (جزئیات بیشتر)</p>
      <p>وزارت خارجه جمهوری اسلامی ایران ماه گذشته اعلام کرد که سازمان اتحاد علیه ایران هسته‌ای را در فهرست گروه‌های تروریستی قرار می‌دهد.</p>
    </article>
  </body>
</html>