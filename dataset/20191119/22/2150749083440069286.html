<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/pidpolkovnik-armiyi-ssha-vidman-rozpoviv-yak-yomu-proponuvali-ocholiti-minoboroni-ukrayini/"/>
    <meta property="og:site_name" content="Прямий"/>
    <meta property="article:published_time" content="2019-11-19T22:01:00+00:00"/>
    <meta property="og:title" content="Підполковник армії США Відман розповів, як йому пропонували очолити Міноборони України"/>
    <meta property="og:description" content="Підполковник армії США Александр Відман розповів про те, що команда Володимира Зеленського пропонувала йому очолити українське оборонне відомство.  Про це"/>
  </head>
  <body>
    <article>
      <h1>Підполковник армії США Відман розповів, як йому пропонували очолити Міноборони України</h1>
      <address>
        <time datetime="2019-11-19T22:01:00+00:00">19 Nov 2019, 22:01</time>
      </address>
      <p>
        <b>Підполковник армії США Александр Відман розповів про те, що команда Володимира Зеленського пропонувала йому очолити українське оборонне відомство.</b>
      </p>
      <p>Про це він заявив під час слухань у Конгресі США щодо імпічменту президенту Дональду Трампу, передає АВС.</p>
      <p>За словами Відмана, цю пропозицію йому зробили під час його візиту на церемонії інавгурації Володимира Зеленського в складі американської делегації. Військовий зауважив, що зробив їх тодішній секретар Ради національної безпеки й оборони України Олександр Данилюк.</p>
      <figure>
        <iframe data-src="https://twitter.com/ABCPolitics/status/1196827388232884224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Як повідомляє <a href="https://www.thedailybeast.com/ukraine-pol-i-was-joking-when-i-asked-vindman-to-be-our-defense-minister">Daily Beast</a>, в свою чергу Данилюк заявив, що така пропозиція "була жартом" і "вони всі явно сміялись".</p>
      <p>Александр Відман — підполковник американської армії. Походить з родини українських євреїв. Закінчив Державний університет Нью-Йорка в Бінгемтоні зі ступенем бакалавра в 1998 році. У Збройних Силах США з 1999 року. Служив в Південній Кореї та Німеччині, брав участь в бойових діях в Іраку. Пізніше отримав ступінь магістра в Гарвардському університеті з російської мови, Східної Європи й Центральної Азії. З 2018 року служить у Раді національної безпеки в якості директора з європейських справ.</p>
      <p>Нагадаємо, спікер Палати представників Конгресу США <a href="https://prm.ua/impichment-prezidenta-ssha-trampa-zaprosili-dati-svidchennya/">Ненсі Пелосі запропонувала президенту Дональду Трампу дати свідчення</a> у справі про його імпічмент.</p>
      <p>Нагадаємо,президент США Дональд Трамп назвав "вигадкою" і "полюванням на відьом" <a href="https://prm.ua/impichment-trampa-u-ssha-pochalis-publichni-sluhannya/">відкриті слухання у Конгресі</a> у справі про імпічмент, які почались сьогодні, 13 листопада.</p>
      <p>Як відомо, 31 жовтня <a href="https://prm.ua/nizhnya-palata-kongresu-ssha-pidtrimala-pochatok-protseduri-impichmentu-trampa/">Палата представників Конгресу США ухвалила резолюцію про початок процедури імпічменту президента Дональда Трампа</a>.</p>
      <related>
        <h4>Схожі новини</h4>
        <a href="https://prm.ua/tramp-negativno-stavivsya-do-peremogi-zelenskogo-na-viborah-volker/"/>
        <a href="https://prm.ua/dlya-rodini-i-pratsivnikiv-tramp-vlashtuvav-pokaz-dzhokera-v-bilomu-domi/"/>
        <a href="https://prm.ua/zelenskiy-priznachiv-novogo-golovu-zhitomirskoyi-oda/"/>
      </related>
    </article>
  </body>
</html>