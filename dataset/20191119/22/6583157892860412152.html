<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/myslal-ze-czerwone-swiatlo-dotyczy-tylko-skrecajacych-w-lewo-zderzyl-sie-z-peugeotem-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T22:05:00+00:00"/>
    <meta property="og:title" content="Myślał, że czerwone światło dotyczy tylko skręcających w lewo. Zderzył się z peugeotem (zdjęcia)"/>
    <meta property="og:description" content="Tłumaczenia kierowców, a zwłaszcza sprawców kolizji, czasami potrafią zaskakiwać. Tym razem młody mężczyzna miał własną interpretację kogo dotyczy sygnalizacja świetlna. Na szczęście w zdarzeniu nikt nie ucierpiał."/>
  </head>
  <body>
    <article>
      <h1>Myślał, że czerwone światło dotyczy tylko skręcających w lewo. Zderzył się z peugeotem (zdjęcia)</h1>
      <address>
        <time datetime="2019-11-19T22:05:00+00:00">19 Nov 2019, 22:05</time>
      </address>
      <p>
        <b>Tłumaczenia kierowców, a zwłaszcza sprawców kolizji, czasami potrafią zaskakiwać. Tym razem młody mężczyzna miał własną interpretację kogo dotyczy sygnalizacja świetlna. Na szczęście w zdarzeniu nikt nie ucierpiał.</b>
      </p>
      <p>Do zdarzenia doszło we wtorek wieczorem na rondzie im. Dmowskiego w Lublinie. Na skrzyżowaniu al. Tysiąclecia i ul. Lwowskiej zderzyły się dwa samochody osobowe: audi i peugeot. Na miejscu interweniowała policja.</p>
      <p>Jak wstępnie ustalono, kierujący audi młody mężczyzna jechał w stronę al. Solidarności. Zignorował wskazania sygnalizacji świetlnej i wjechał na czerwonym świetle. Doprowadził do zderzenia z peugeotem, którego kierująca poruszała się od strony ul. Lwowskiej.</p>
      <p>W zdarzeniu nikt nie ucierpiał. Jak wyjaśniał sprawca kolizji, sądził że czerwone światło w tym miejscu dotyczy tylko kierowców skręcających w lewo, w stronę al. Unii Lubelskiej. Co więcej, kilka miesięcy temu zdał prawo jazdy. Policjanci ustalają teraz szczegółowe okoliczności zdarzenia. Nie ma utrudnień w ruchu.</p>
      <figure>
        <img src="https://www.lublin112.pl/wp-content/uploads/2019/11/275-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/276-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/277-1-1280x960.jpg"/>
      </figure>
      <p>(fot. lublin112.pl)</p>
    </article>
  </body>
</html>