<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18595659-germania-forteaza-apple-sa-permita-si-altor-companii-accesul-la-cipul-nfc-de-pe-iphone"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Germania forţează Apple să permită şi altor companii accesul la cipul NFC de pe iPhone"/>
    <meta property="og:description" content="Un comitet parlamentar german a votat un amendament la o lege prin care va forţa compania Apple să permită accesul la cipul NFC de pe smartphone-urile iPhone şi altor companii."/>
  </head>
  <body>
    <article>
      <h1>Germania forţează Apple să permită şi altor companii accesul la cipul NFC de pe iPhone</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18595659/1/dd.jpg"/>
      </figure>
      <p>Un comitet parlamentar german a votat un amendament la o lege prin care va forţa compania Apple să permită accesul la cipul NFC de pe smartphone-urile iPhone şi altor companii.</p>
      <p>În acest moment, utilizatorii de iPhone pot face plăţi, la terminale de plată, prin intermediul telefonului doar folosind serviciul Apple Pay. După ce noua lege va fi introdusă, posesorii de telefoane marca Apple din Germania vor putea plăti folosind şi alte servicii sau aplicaţii, precum Fitbit Pay, Google Pay sau ING Pay, potrivit Mediafax.</p>
      <p>Trei bănci din Australia, de exemplu, încearcă încă din 2016 să obţină acces la cipul NFC de pe iPhone.</p>
      <p>Măsura a fost introdusă printr-un amendament făcut la o lege recentă împotriva spălării de bani, care va intra în vigoare la începutul anului viitor. „Suntem surprinşi de cât de repede a fost introdusă această legislaţie”, a transmis compania Apple, printr-un purtător de cuvânt. Acesta a adăugat că noul proiect de lege poate fi dăunător pentru protecţia datelor şi securitatea tranzacţiilor financiare.</p>
      <p>Dacă legea va intra în vigoare în această formă, utilizatorii de iPhone vor putea plăti şi cu alte servcii, precum Google Pay, la terminalele POS. În acest moment, cei care au instalată aplicaţia de plăţi dezvoltată de Google pot face doar plăţi pe internet sau trimite bani cunoscuţilor.</p>
      <p>Amendamentul propus de comitet mai arată, fără a oferi detalii, că Apple poate percepe o taxă „rezonabilă” pentru a oferi acces la cipurile NFC de pe dispozitivele iPhone.</p>
      <p>Apple a introdus pentru prima dată un cip NFC pe un smartphone propriu în 2014, odată cu lansarea iPhone 6. Tot atunci a debutat şi serviciul de plăţi Apple Pay.</p>
      <related>
        <a href="https://www.descopera.ro/dnews/18585404-un-director-apple-afirma-ca-elevii-care-folosesc-laptopuri-ieftine-nu-vor-avea-succes"/>
      </related>
      <related>
        <a href="https://www.descopera.ro/dnews/18573411-cofondatorul-apple-steve-wozniak-afirma-ca-algoritmul-apple-card-a-discriminat-o-pe-sotia-sa"/>
      </related>
      <related>
        <a href="https://www.descopera.ro/dnews/18503568-presedintele-trump-i-a-reprosat-sefului-apple-disparitia-unui-buton"/>
      </related>
      <related>
        <a href="https://www.descopera.ro/cultura/18476333-compania-netflix-recunoaste-ca-va-fi-afectata-de-concurenta-viitoarelor-platforme-apple-si-disney"/>
      </related>
      <related>
        <a href="https://www.descopera.ro/dnews/18469652-apple-muta-productia-iphone-xr-in-india"/>
      </related>
      <related>
        <a href="https://www.descopera.ro/lumea-digitala/18415441-iphone-11-si-iphone-11-nu-pot-fi-reparate-la-centrele-care-nu-au-autorizare-din-partea-apple"/>
      </related>
      <related>
        <a href="https://www.descopera.ro/dnews/18412386-google-lanseaza-serviciul-play-pass-similar-cu-apple-arcade"/>
      </related>
      <related>
        <a href="https://www.descopera.ro/lumea-digitala/18407176-apple-a-lansat-ultima-versiune-a-ios"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18585404-un-director-apple-afirma-ca-elevii-care-folosesc-laptopuri-ieftine-nu-vor-avea-succes"/>
        <a href="https://www.descopera.ro/dnews/18503568-presedintele-trump-i-a-reprosat-sefului-apple-disparitia-unui-buton"/>
        <a href="https://www.descopera.ro/cultura/18476333-compania-netflix-recunoaste-ca-va-fi-afectata-de-concurenta-viitoarelor-platforme-apple-si-disney"/>
        <a href="https://www.descopera.ro/dnews/18469652-apple-muta-productia-iphone-xr-in-india"/>
      </related>
    </article>
  </body>
</html>