<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259891/gallia-mia-29xroni-egkyos-nekri-apo-kynigoskyla-tin-katakreoyrgisan-se-dasos-sti-gallia"/>
    <meta property="og:site_name" content="LiFO"/>
    <meta property="article:published_time" content="2019-11-19T22:06:00+00:00"/>
    <meta property="og:title" content="Γαλλία: Μια 29χρονη έγκυος νεκρή από κυνηγόσκυλα - Την κατακρεούργησαν σε δάσος στη Γαλλία"/>
    <meta property="og:description" content="Μια έγκυος έχασε τη ζωή της σε επίθεση σκύλων που δέχθηκε σε δάσος της Γαλλίας"/>
  </head>
  <body>
    <article>
      <h1>Γαλλία: Μια 29χρονη έγκυος νεκρή από κυνηγόσκυλα - Την κατακρεούργησαν σε δάσος στη Γαλλία</h1>
      <h2>Μια έγκυος έχασε τη ζωή της σε επίθεση σκύλων που δέχθηκε σε δάσος της Γαλλίας</h2>
      <address><time datetime="2019-11-19T22:06:00+00:00">19 Nov 2019, 22:06</time> by <a rel="author">NEWSROOM</a></address>
      <p>
        <b>Το πτώμα μιας εγκύου, που δέχθηκε επίθεση από κυνηγόσκυλα, βρέθηκε το Σάββατο σε ένα δάσος στο Αιν, στη <a href="https://www.lifo.gr/tags/%CE%93%CE%B1%CE%BB%CE%BB%CE%AF%CE%B1">Γαλλία.</a></b>
      </p>
      <p>Η άτυχη γυναίκα είχε βγάλει βόλτα τον σκύλο της και την ίδια ώρα βρισκόταν σε εξέλιξη κυνήγι με κυνηγόσκυλα, έγινε σήμερα γνωστό από την εισαγγελία του Σουασόν.</p>
      <p>Η 29χρονη Elisa Pilarski ήταν έξι μηνών έγκυος και ο θάνατός της στο δάσος του Ρετζ, οφείλεται «σε αιμορραγία που προκάλεσαν δαγκώματα σκύλων στο άνω και κάτω μέρος του σώματός της όπως και στο κεφάλι», αναφέρει ο εισαγγελέας του Σουασόν Φρεντερίκ Τριν, σε ένα δελτίο Τύπου.</p>
      <p>«Δείγματα DNA ελήφθησαν από 93 σκυλιά, αλλά και από σκυλιά που ανήκαν στο θύμα», το οποίο είχε συνολικά πέντε, όπως και από άλλα «που συμμετείχαν στο κυνήγι (...) το οποίο είχε οργανωθεί σε κοντινή περιοχή», σύμφωνα με την εισαγγελία.</p>
      <figure>
        <img src="https://www.lifo.gr/uploads/image/1569710/kinogoskila.jpg"/>
        <figcaption>Η 29χρονη έγκυος βρήκε τραγικό θάνατο από σκυλιά</figcaption>
      </figure>
      <p>Στόχος είναι «να ταυτοποιηθεί το ή τα σκυλιά που τη δάγκωσαν» συνεχίζει η εισαγγελία, διευκρινίζοντας ότι τα δαγκώματα έγιναν «πριν και μετά θάνατον». Σύμφωνα με το γαλλικό πρακτορείο που επικαλείται τοπική εφημερίδα, τα σκυλιά κυνηγούσαν ένα ελάφι.</p>
      <p>Η 29χρονη έγκυος από το Μπεάρν τηλεφώνησε στον σύζυγό της προκειμένου, όπως εκείνος είπε, «να του πει για την παρουσία απειλητικών σκυλιών», που την είχαν προσεγγίσει, ενώ εκείνη «είχε βγάλει βόλτα τον σκύλο της», σύμφωνα με την εισαγγελία. Ο ίδιος εντόπισε αργότερα το πτώμα της συντρόφου του, το απόγευμα του Σαββάτου.</p>
      <p>Η εισαγγελία ξεκίνησε έρευνα για «εξ αμελείας ανθρωποκτονία από επίθεση σκύλου».</p>
    </article>
  </body>
</html>