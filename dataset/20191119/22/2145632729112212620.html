<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18599440-aria-cercului-cea-mai-cautata-expresie-pe-google-in-romania-dupa-dezbaterile-dancila-iohannis"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="''Aria cercului'', cea mai căutată expresie pe Google în România după dezbaterile Dăncilă / Iohannis"/>
    <meta property="og:description" content="„Aria cercului” a devenit, marţi seara, cea mai căutată expresie pe versiunea locală a celui mai mare motor de căutare din lume, arată datele oferite de serviciul Google Trends."/>
  </head>
  <body>
    <article>
      <h1>''Aria cercului'', cea mai căutată expresie pe Google în România după dezbaterile Dăncilă / Iohannis</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18599440/1/arie-cerc.jpg"/>
      </figure>
      <p>„Aria cercului” a devenit, marţi seara, cea mai căutată expresie pe versiunea locală a celui mai mare motor de căutare din lume, arată datele oferite de serviciul Google Trends.</p>
      <p>Un vârf de interes a fost înregistrat la ora 21.00, la scurt timp după ce Viorica Dăncilă a fost întrebată de o jurnalistă „Care este aria cercului?”. Cele mai multe căutări au fost înregistrate în Sibiu, Bucureşti şi Dolj, potrivit Mediafax.</p>
      <p>Ulterior, preşedintele Iohannis a evitat să răspundă când i s-a pus aceeaşi întrebare.</p>
      <p>Cei doi candidaţi au fost profesori înainte de a se dedica politicii. Dăncilă a declarat recent că a dat meditaţii la matematică, iar şeful statului a oferit meditaţii la fizică. π înmulţit cu raza la pătrat, formula pentru aria cercului, se învaţă la gimnaziu.</p>
      <p>„Aria cercului” a devenit rapid cea mai căutată expresie pe platforma Google.ro în data de 19 noiembrie, cu peste 100.000 de căutări, depăşind alte expresii populare în timpul zilei, precum „fosfura de aluminiu”.</p>
      <related>
        <a href="https://www.descopera.ro/istorie/17848899-monument-antic-scotia-vechi"/>
      </related>
      <related>
        <a href="https://www.descopera.ro/natura/16645029-fenomen-uluitor-pe-cerul-rusiei-un-curcubeu-in-forma-de-cerc-filmat-de-pe-o-macara-in-sankt-petersburg"/>
      </related>
      <related>
        <a href="https://www.descopera.ro/cultura/9375158-lumea-ca-un-cerc-perfect-economia-circulara-va-schimba-planeta"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18595659-germania-forteaza-apple-sa-permita-si-altor-companii-accesul-la-cipul-nfc-de-pe-iphone"/>
        <a href="https://www.descopera.ro/dnews/18595561-nici-iisus-nu-ar-primi-viza-pentru-marea-britanie-potrivit-sistemului-promovat-de-boris-johnson"/>
        <a href="https://www.descopera.ro/dnews/18595501-unui-copil-roman-de-7-ani-i-au-fost-replantate-doua-degete-amputate-in-urma-unui-accident"/>
        <a href="https://www.descopera.ro/dnews/18595439-romania-s-ar-putea-confrunta-cu-cea-mai-grea-iarna-din-ultimii-30-de-ani-anuntul-anm"/>
      </related>
    </article>
  </body>
</html>