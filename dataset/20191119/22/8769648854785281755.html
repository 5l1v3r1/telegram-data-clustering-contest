<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/apunt/77873/dates-i-fets-del-20-de-novembre"/>
    <meta property="og:site_name" content="Diari La Veu"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Dates i fets del 20 de novembre"/>
    <meta property="og:description" content="2004.- El president de la Generalitat Valenciana, Francisco Camps, és reelegit per una àmplia majoria en el càrrec de president del Partit Popular de València en el congrés celebrat a Castelló."/>
  </head>
  <body>
    <article>
      <h1>Dates i fets del 20 de novembre</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Dates i fets, per E. Castellano</a></address>
      <p><b>Dia del llibre valencià - Dia de la infància</b><br/><br/>2004.- El president de la Generalitat Valenciana, Francisco Camps, és reelegit per una àmplia majoria en el càrrec de president del Partit Popular de València en el congrés celebrat a Castelló.<br/><br/>2002.- La comissió constitucional del Congrés dels Diputats aprova amb els vots a favor de tots els grups parlamentaris una resolució en què es condemna la dictadura del general Franco i es fa un reconeixement moral de les persones que van ser víctimes d'aquell règim.</p>
      <figure>
        <img src="https://www.diarilaveu.com/imatges/images/franquismo.jpg"/>
      </figure>
      <p>1975.- Mor al seu llit del Palau del Pardo el general Franco, que es va alçar contra la república el 18 de juliol de 1936. D'aquesta manera acaba el règim dictatorial i s'obri el procés de transició democràtica que portaria els pobles i nacionalitats peninsulars fins a la Constitució de 1978. La mort de l'insurrecte i colpista general Franco no va suposar la fi immediata del règim que havia constituït i allargat durant les quatre dècades anteriors però va obrir la porta a una futura democràcia que hom mirava amb esperança.<br/><br/>1936.- Afusellat a Alacant el líder de Falange Espanyola José Antonio Primo de Rivera.</p>
      <figure>
        <img src="https://www.diarilaveu.com/imatges/images/jose_carcel.jpg"/>
        <figcaption>José Antonio Primo de Rivera</figcaption>
      </figure>
      <p>1934.- Naix a València el cantautor valencià en castellà Paco Ibáñez, persona que va musicar poemes de Luis de Góngora, Francisco de Quevedo, Miguel Hernández, León Felipe, Gabriel Celaya, Federico García Lorca, Pablo Neruda i tants altres.<br/><br/>1893.- Celebració a València del primer Congrés Eucarístic Nacional.<br/><br/>1877.- Naix a València el polític, metge i periodista Fèlix Pizcueta.<br/><br/>1867.- Naix a Castelló de la Plana Vicent Ripollés, autor de diverses obres musicals di estudis sobre la música al País Valencià.<br/><br/>1490.- Es publica el Tirant lo Blanch de Joanot Martorell i Martí de Galba.<br/><br/>1316.- El senyor de Penàguila concedeix Carta pobla a Benifallim.</p>
      <figure>
        <audio src="https://www.diarilaveu.com/public/Attachment/2019/11/11.20-DatesiFets.mp3"/>
        <figcaption>Dates i fets del 20 de novembre (Espai cedit per la Xarxa d'Emissores Municipals Valencianes)</figcaption>
      </figure>
      <related>
        <h4>Les més llegides</h4>
        <a href="https://www.diarilaveu.com/punta-lamazones-brasiler-dos-lluites-populars-territori-contra-mateix-model"/>
        <a href="https://www.diarilaveu.com/apunt/77873/dates-i-fets-del-20-de-novembre"/>
        <a href="https://www.diarilaveu.com/presidencia-deixara-comptar-becaris-any-que-ve"/>
        <a href="https://www.diarilaveu.com/politica-linguistica-a-la-valenciana"/>
        <a href="https://www.diarilaveu.com/save-the-children-denuncia-continu-incompliment-10-drets-basics-infancia"/>
      </related>
    </article>
  </body>
</html>