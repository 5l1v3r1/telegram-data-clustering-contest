<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/chotiri-senatori-zvernulis-do-pentagonu-shhodo-roz-yasnennya-pro-viyskovu-dopomogu-ukrayini/"/>
    <meta property="og:site_name" content="Прямий"/>
    <meta property="article:published_time" content="2019-11-19T22:32:00+00:00"/>
    <meta property="og:title" content="Чотири сенатори звернулися до Пентагону щодо роз'яснення про військову допомогу Україні"/>
    <meta property="og:description" content="Сенатори-демократи, Ричард Дурбін, Патрик Ліхі, Джек Рід та Роберт Менендез, звернулися із листом до міністра оборони США Марка Еспера, вимагаючи"/>
  </head>
  <body>
    <article>
      <h1>Чотири сенатори звернулися до Пентагону щодо роз'яснення про військову допомогу Україні</h1>
      <address>
        <time datetime="2019-11-19T22:32:00+00:00">19 Nov 2019, 22:32</time>
      </address>
      <p>
        <b>Сенатори-демократи, Ричард Дурбін, Патрик Ліхі, Джек Рід та Роберт Менендез, звернулися із листом до міністра оборони США Марка Еспера, вимагаючи відповіді щодо військової допомоги Україні.</b>
      </p>
      <p>Про це повідомляє <a href="https://ukrainian.voanews.com/a/senators-pentagon-ukraine-/5172323.html">Голос Америки</a>.</p>
      <p>Зазначається, що минулої п’ятниці Пентагон повідомив, що 35,2 мільйони доларів із 250 мільйонів, які були виділені на допомогу Україні через фонд Ініціатива безпекової допомоги Україні, залишаються невитраченими. Раніше гроші, які проходять через цей фонд, нагадують сенатори, були заблоковані Офісом із менеджменту та бюджету згідно із розпорядженням Білого дому. Половина цієї суми, кажуть сенатори, мала бути витрачена на закупівлю летальної зброї та радарів.</p>
      <p>Таким чином, сенатори-демократи вважають, що це "прямо протирічить фальшивим заявам, які робили особи за межами Міністерства оборони, що блокування військової допомоги Україні не мало практичних наслідків".</p>
      <p>У листі також вказується, що 25 українських військових загинули від обстрілів підтримуваних Росією сепаратистів в період між липнем та жовтнем цього року. Сенатори вимагають від Пентагона пришвидшити надання допомоги, яка залишилася у фіскальному році 2019.</p>
      <p>Раніше народний депутат від фракції "Європейська солідарність" Артур Герасимов заявив, що нинішня зовнішньополітична команда<a href="https://prm.ua/za-chasiv-poroshenka-vdalos-sformuvati-mizhnarodnu-koalitsiyu-ta-utrimuvati-sanktsiyi-gerasimov-pro-zovnishnyu-politiku-zelenskogo/"> постійно припускається помилок та непрофесійностей в міжнародній політиці</a>.</p>
      <p>Раніше пресслужба президента України Володимира Зеленського <a href="https://prm.ua/pereplutali-latviyu-z-litvoyu-pressluzhba-zelenskogo-potrapila-u-mizhnarodniy-skandal/">переплутала у дописах на Facebook назви Литви та Латвії</a>.</p>
      <p>Нагадаємо, раніше, <a href="https://prm.ua/stolitsya-kanadi-ottava-ne-toronto-gerashhenko-dala-uroki-z-geografiyi-pres-sluzhbi-zelenskogo/">висвітлюючи візит Зеленського до Канади, пресслужба президента України неправильно назвало столицю цієї країни</a>.</p>
      <related>
        <h4>Схожі новини</h4>
        <a href="https://prm.ua/dlya-rodini-i-pratsivnikiv-tramp-vlashtuvav-pokaz-dzhokera-v-bilomu-domi/"/>
        <a href="https://prm.ua/rosiya-nam-povernula-korabli-yak-dokazi-vini-nashih-moryakiv-yemets-pro-peredachu-zahoplenih-suden/"/>
        <a href="https://prm.ua/proti-poroshenka-ne-zareyestrovano-zhodnoyi-spravi-za-rozsliduvannyam-dbr-advokat/"/>
      </related>
    </article>
  </body>
</html>