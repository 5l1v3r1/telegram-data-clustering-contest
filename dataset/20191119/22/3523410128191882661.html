<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640846/%D8%AF%D8%B3%D8%AA%D9%88%D8%B1-%D8%AF%D8%A7%D8%AF%DA%AF%D8%A7%D9%87-%DA%A9%D8%A7%D9%86%D8%A7%D8%AF%D8%A7-%D8%A8%D8%B1%D8%A7%DB%8C-%D9%81%DB%8C%D9%84%D8%AA%D8%B1-%DA%A9%D8%B1%D8%AF%D9%86-%D8%B3%D8%A7%DB%8C%D8%AA-%D8%AF%D8%A7%D9%86%D9%84%D9%88%D8%AF-%D9%81%DB%8C%D9%84%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T22:50:00+00:00"/>
    <meta property="og:title" content="دستور دادگاه کانادا برای فیلتر کردن سایت دانلود فیلم"/>
    <meta property="og:description" content="دادگاهی در کانادا به تمامی ارائه دهنگان سرویس‌های اینترنتی دستور داده است تا یکی از سایت‌های دانلود فیلم و محتوای سرگرمی به نام GoldTV که به صورت..."/>
  </head>
  <body>
    <article>
      <h1>
        <a href="https://www.bultannews.com/fa/news/640846/%D8%AF%D8%B3%D8%AA%D9%88%D8%B1-%D8%AF%D8%A7%D8%AF%DA%AF%D8%A7%D9%87-%DA%A9%D8%A7%D9%86%D8%A7%D8%AF%D8%A7-%D8%A8%D8%B1%D8%A7%DB%8C-%D9%81%DB%8C%D9%84%D8%AA%D8%B1-%DA%A9%D8%B1%D8%AF%D9%86-%D8%B3%D8%A7%DB%8C%D8%AA-%D8%AF%D8%A7%D9%86%D9%84%D9%88%D8%AF-%D9%81%DB%8C%D9%84%D9%85">دستور دادگاه کانادا برای فیلتر کردن سایت دانلود فیلم</a>
      </h1>
      <h2>دادگاهی در کانادا به تمامی ارائه دهنگان سرویس‌های اینترنتی دستور داده است تا یکی از سایت‌های دانلود فیلم و محتوای سرگرمی به نام GoldTV که به صورت...</h2>
      <address><time datetime="2019-11-19T22:50:00+00:00">19 Nov 2019, 22:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دادگاهی در کانادا به تمامی ارائه دهنگان سرویس‌های اینترنتی دستور داده است تا یکی از سایت‌های دانلود فیلم و محتوای سرگرمی به نام GoldTV که به صورت غیرقانونی فعالیت می‌کند را مسدود کنند.</p>
      <p>وب سایت GoldTV یکی از سایت‌های محبوب دانلود محتوا در کانادا به حساب می‌آید که درآمد بسیاری از VOD ها را با خطر مواجه کرده است. دانلود محتوا بدون پرداخت هزینه مربوطه در کانادا غیر قانونی است، زیرا در این کشور قوانین کپی رایت به صورت سفت و سخت رعایت می‌شود. در همین راستا، دادگاهی در این کشور به تمام ISP ها دستور داده است تا دسترسی IP های کانادا به این وب سایت را مسدود کنند.</p>
      <p>بازه ۱۵ روزه‌ای که برای ISP ها در نظر گرفته شده موافقان و مخالفان خودش را دارد. شرکت‌های بل (Bell)، راجرز (Rogers) و ویدوترون (Videotron) با این دستور دادگاه موافق هستند. این شرکت‌ها علاوه بر ارائه اینترنت همراه، شبکه‌های کابلی هم در اختیار کاربران قرار می‌دهند و قطعا از این که شهروندان از سایت‌های غیر قانونی استفاده نکنند خوشحال خواهند شد.</p>
      <p>مهم‌ترین مخالف این اقدام اما یک ISP به نام تک سوی (Teksavvy) است که عقیده دارد این کار باعث می‌شود این شرکت، متحمل هزینه‌های زیادی برای نظارت روی تمامی سایت‌های این چنینی شود. تک سوی در این رابطه می گوید:</p>
      <p>این که یکی از سایت‌های دانلود محتوا به دستور دادگاه مسدود شود، هیچ تضمینی وجود ندارد که در‌ آینده شاهد بسته شدن سایت‌های مشابه GoldTV نباشیم. دادگاه می‌تواند کپی رایت و هر چیز دیگری را بهانه کند و این اصلا درست نیست. شرکت ما ممکن است مجبور به بررسی و مسدود کردن صدها و هزاران سایت شده که این کار باعث افزایش بی‌رویه هزینه‌های ما می‌شود.</p>
      <p>نظر قاضی دادگاه نیز در این رابطه جالب است. بر اساس گفت‌های وی، این کار از آزادی اینترنت جلوگری نخواهد کرد. او همچنین عقیده دارد که مسدود کردن دسترسی به چنین وب سایت‌هایی ممکن است آن‌ها را به طور کامل از بین نبرد، ولی قطعا بازدید از آن‌ها را کاهش خواهد داد.</p>
      <p>لازم به ذکر است که در اوایل مهرماه هم شاهد اقدامات مشابه در کشورمان هم بودیم که بسیاری از سایت‌های دانلود فیلم به دلیل «پخش محتوای غیرقانونی» مسدود شدند. البته گفتنی است که در کشور ما هیچ قانون کپی رایتی هم رعایت نمی‌شود. اما حداقل می‌توان گفت که از این نظر به کشور‌های جهان اولی رسیده‌ایم.</p>
    </article>
  </body>
</html>