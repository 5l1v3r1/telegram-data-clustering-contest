<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/kilkist_otruiennya_chadnym_gazom_za_ostanniy_rik_zmenshylas_331165.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T22:52:00+00:00"/>
    <meta property="og:title" content="Кількість отруєння чадним газом за останній рік зменшилась"/>
    <meta property="og:description" content="Найбільше випадків отруєння чадним газом сталося у Львові, де зафіксовано 49 випадків. У Пустомитівському районі – 6 випадків, у Яворівському – 5 та у Самборі – 4. Про це йшлося сьогодні під час апаратної наради у Львівської ОДА, інформує прес-служба адміністрації."/>
  </head>
  <body>
    <article>
      <h1>Кількість отруєння чадним газом за останній рік зменшилась</h1>
      <h2>Найбільше випадків отруєння чадним газом сталося у Львові, де зафіксовано 49 випадків. У Пустомитівському районі – 6 випадків, у Яворівському – 5 та у Самборі – 4. Про це йшлося сьогодні під час апаратної наради у Львівської ОДА, інформує прес-служба адміністрації.</h2>
      <address>
        <time datetime="2019-11-19T22:52:00+00:00">19 Nov 2019, 22:52</time>
      </address>
      <p>За словами директора департаменту з питань цивільного захисту Ігоря Туза, кількість випадків за останній рік зменшилась.</p>
      <p>«Станом на 19 листопада в області обліковано 90 випадків отруєння чадним газом, в яких постраждала 201 людина. Загинули 9 осіб, з яких 1 дитина. Якщо порівнювати із попереднім роком, то у 2018 році було на 39 випадків більше (129 випадків), а загиблих людей на 6 більше», - наголосив Ігор Туз.</p>
      <p>Найчастіше випадки отруєння фіксують у старій частині Львова.</p>
      <p>«За нашими даними 98% всіх багатоповерхівок мають акти на чистку димканалів, тож ця робота справді якісно проводиться. Однак, в старій частині міста в силу різних суб’єктивних чинників, випадків отруєння чадним газом найбільше», - акцентував голова правління ПАТ «Львівгаз» Юрій Войсович.</p>
      <p>Аби мінімізувати кількість фактів отруєння, голова Львівської ОДА Маркіян Мальський доручив керівникам міст та районів до кінця грудня провести позачергову перевірку справності димових вентиляційних каналів, а також посилити роз’яснювальну роботу серед населення.</p>
      <p>«Нам усім варто працювати над тим, щоб була вища поінформованість населення про газоаналізатори та сигналізатори чадного газу. Ця недорога апаратура справді рятує життя», - зазначив очільник області.</p>
    </article>
  </body>
</html>