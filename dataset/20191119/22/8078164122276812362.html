<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/oroscopo-paolo-fox-il-2020-segno-segno/oroscopo-2020-paolo-fox_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="L’oroscopo di Paolo Fox per il 2020, segno per segno"/>
    <meta property="og:description" content="Un libro con le indicazioni dell’astrologo Paolo Fox per l'anno che verrà: «Saremo tutti più ottimisti»"/>
  </head>
  <body>
    <article>
      <h1>L’oroscopo di Paolo Fox per il 2020, segno per segno</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Carlotta Lombardo</a></address>
      <p>Le coordinate del suo cielo le dichiara in partenza. Acquario ascendente Capricorno. «Significa che sono un tipo folle ma anche organizzato. Insomma, un pazzo serio». Per <b>Paolo Fox</b>, l’astronomo più celebre della tv (nel ‘98 con «In bocca al lupo» di <b>Carlo Conti</b> raggiunse, in una serata, 8 milioni di ascoltatori), gli influssi del cielo non hanno segreti. Li decifra da quando aveva 16 anni. «Pensavo fossero tutte balle. E invece… Cominciai a studiare l’astrologia proprio per confutarla. Ho scoperto che il legame tra gli astri e la realtà è forte». Oggi, a 58 anni, Fox ha un vasto pubblico di appassionati. Il merito va anche al libro (finora oltre il milione di copie vendute) che dal 2008 spiega, segno per segno, l’anno a venire. Un bestseller. Già in edicola con il «Corriere della Sera» (10 euro, più il prezzo del quotidiano) e per tutto il 2020 in libreria, «<b>Paolo Fox. L’oroscopo 2020</b>» (Cairo Editore) è ricco di consigli, previsioni sull’<b>amore</b>, il<b> lavoro</b> e la <b>salute</b>. L’anno che verrà? «Saremo tutti più ottimisti, grazie all’incontro di <b>Giove</b> in <b>Capricorno</b>. Un evento che non accadeva dal <b>1960</b>», afferma Fox. Per i lettori del «Corriere della Sera» anticipa anche le tendenze per tutti i dodici segni zodiacali.</p>
      <figure>
        <img src="https://images2.corriereobjects.it/methode_image/2019/11/20/Interni/Foto/FOTO%201.jpg?v=201911200705"/>
      </figure>
      <aside>Scheda 1 di 14<br/><br/>INDIETRO<a href="https://www.corriere.it/moda/news/cards/oroscopo-paolo-fox-il-2020-segno-segno/ariete-l-oroscopo-2020.shtml"> AVANTI</a></aside>
    </article>
  </body>
</html>