<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/swietowal-wyjscie-na-wolnosc-kupil-samochod-wodke-i-postanowil-pojezdzic-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T22:16:00+00:00"/>
    <meta property="og:title" content="Świętował wyjście na wolność. Kupił samochód, wódkę i postanowił pojeździć (zdjęcia)"/>
    <meta property="og:description" content="Zaledwie wczoraj wyszedł na wolność, a dziś już znów podpadł policjantom. Czekają go teraz kolejne zarzuty, może też po raz kolejny trafić do więzienia."/>
  </head>
  <body>
    <article>
      <h1>Świętował wyjście na wolność. Kupił samochód, wódkę i postanowił pojeździć (zdjęcia)</h1>
      <address>
        <time datetime="2019-11-19T22:16:00+00:00">19 Nov 2019, 22:16</time>
      </address>
      <p>
        <b>Zaledwie wczoraj wyszedł na wolność, a dziś już znów podpadł policjantom. Czekają go teraz kolejne zarzuty, może też po raz kolejny trafić do więzienia.</b>
      </p>
      <p>Do zdarzenia doszło we wtorek wieczorem w miejscowości Czerniejów. Na drodze wojewódzkiej nr 835 Lublin – Biłgoraj, samochód osobowy wpadł do rowu. Na miejscu interweniowała policja.</p>
      <p>Jak wstępnie ustalono, kierujący hondą mężczyzna w trakcie jazdy stracił panowanie nad pojazdem. Auto zjechało z drogi i wjechało częściowo do rowu. Kierowcy nic się nie stało.</p>
      <p>Badanie alkomatem wykazało, że mężczyzna miał ponad 2,5 promila alkoholu w organizmie. Jak przyznał, wczoraj opuścił mury więzienia po czym kupił samochód. Świętował też odzyskanie wolności.</p>
      <p>Teraz znów czeka go spotkanie z wymiarem sprawiedliwości. Jak wytrzeźwieje usłyszy zarzuty. Za jazdę po pijanemu grozi mu do dwóch lat pozbawienia wolności oraz wysoka grzywna.</p>
      <figure>
        <img src="https://www.lublin112.pl/wp-content/uploads/2019/11/271-1.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/272-1.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/270-1.jpg"/>
      </figure>
      <p>(fot. lublin112.pl)</p>
    </article>
  </body>
</html>