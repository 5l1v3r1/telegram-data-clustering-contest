<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/3360935/luka-kida-kao-lebron-kralj-uporedio-sebe-sa-slovencem-i-zapalio-celu-nba-ligu-ovom-slikom-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T22:42:00+00:00"/>
    <meta property="og:title" content="LUKA KIDA KAO LEBRON! Kralj uporedio sebe sa Slovencem i zapalio celu NBA ligu OVOM slikom! (FOTO)"/>
    <meta property="og:description" content="Košarkaš Dalasa ubacio 42 poena uz 11 skokova i 12 asistencija i postao drugi najmlađi igrač koji je ostvario tripl-dabl sa više od 40 poena. Mlađi od njega bio je samo čuveni Džejms"/>
  </head>
  <body>
    <article>
      <h6 class="kicker">Svaka čast</h6>
      <h1>LUKA KIDA KAO LEBRON! Kralj uporedio sebe sa Slovencem i zapalio celu NBA ligu OVOM slikom! (FOTO)</h1>
      <address>
        <time datetime="2019-11-19T22:42:00+00:00">19 Nov 2019, 22:42</time>
      </address>
      <p>
        <b>Košarkaš Dalasa ubacio 42 poena uz 11 skokova i 12 asistencija i postao drugi najmlađi igrač koji je ostvario tripl-dabl sa više od 40 poena. Mlađi od njega bio je samo čuveni Džejms</b>
      </p>
      <p>Košarkaši Dalasa savladali su San Antonio sa 117:110, a meč je obeležio fenomenalni Slovenac Luka Dončić! Mladi as je postao najmlađi igrač, još od Lebrona Džejmsa, kome je uspelo da ostvari tripl-dabl sa najmanje 40 postignutih poena!</p>
      <p>- Osećaj je sjajan, ali kao da se stalno pojavljuju neke statistike za koje ne znam. Čuje se svakog dana, jeste lepo to čuti... Brojevi mi daju samopouzdanje, ali ekipa je uvek na prvom mestu. Idemo utakmicu po utakmicu, sada smo četvrti-peti na Zapadu, to je ono što želimo - rekao je Dončić, koji je Sparsima ubacio 42 poena i imao 12 asistencija i 11 skokova.</p>
      <p>Iako su Maveriksi imali veliku prednost, pobeda je mogla da dođe i u pitanje da nije bilo trojke Dončića u poslednjem minutu.</p>
      <p>- Ne plašim se takvih šuteva.</p>
      <p>Da nije poleteo i da i dalje čvrsto stoji nogama, mladi Luka potvrdio je kada je u prvi plan pobede stavio Fajn-Smita.</p>
      <p>- Pre bih izdvojio ono što je Dorijan uradio nego moj učinak. Veliki trud smo uložili, odlično odigrali - rekao je Dončić i na kraju nasmejao sve:</p>
      <p>- Sanjao sam da ću postići 16 poena u prvoj četvrtini, a postigao sam ih 17. Vidite da se snovi ne ostvaruju, ha-ha-ha!</p>
      <p>Lukinu partiju na Instagramu pohvalio je Lebron Džejms koji je uporedio sebe sa Lukom ovom sliko. </p>
      <figure>
        <img src="https://www.kurir.rs/data/images/2019/11/19/22/2057903_screenshot-8_ff.jpg?ver=1574199697"/>
        <figcaption>
          <cite>foto: Printscreen</cite>
        </figcaption>
      </figure>
      <blockquote><b>Rik Karlajl LUKA MOŽE SVE ŠTO ZAMISLI<br/></b>Trener Dalasa Rik Karlajl na najbolji način je opisao Luku Dončića, momka koji već ima šest tripl-dabl učinaka u sezoni.<br/>- Taj momak na terenu može da uradi sve što zamisli. Trenutno je u čarobnoj seriji, fenomenalno je gledati ga i biti deo toga. Njegovi saigrači i ja smo mu se samo pridružili u tom njegovom pohodu - rekao je Karlajl.</blockquote>
      <p>
        <b>(Kurir.rs / Gojko Filipović / Foto:AP)</b>
      </p>
    </article>
  </body>
</html>