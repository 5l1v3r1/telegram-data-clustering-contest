<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/899712/twee-keer-winnen-en-oranje-zit-in-pot-1-alles-over-de-loting-voor-het-ek-2020.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T22:38:00+00:00"/>
    <meta property="og:title" content="Alles over de EK-loting: Oranje komt in Pot 2, sowieso Oekraïne"/>
    <meta property="og:description" content="Dat was het dan voor wat betreft de kwalificatiecyclus: Nederland zal van de partij zijn tijdens het allereerste EK dat 'all over Europe' gespeeld zal worden. En hoe gaat het dan verder? Op zaterdag 30 november wacht de loting in Boekarest, waarin Oranje in Pot 2 ingedeeld wordt. Een snelle uitleg. EK-kwalificatieDe bepalende factor in de potindeling is de einduitslag van de huidige EK-kwalificatie. De zes groepswinnaars met de meeste punten komen in Pot 1 terecht. Let op: aangezien de koplopers in Groep F tot J twee wedstrijden meer spelen dan de koplopers in de overige poules, worden hun resultaten tegen de hekkensluiters weggestreept. Oranje richting EK 2020: wanneer is de loting en in welke steden wordt gespeeld? Oranje hard op weg naar EK 2020: kwalificatiesleutel ligt in Noord-Ierland Operatie EK: al zes landen zeker van kwalificatie, veel groepen blijven spannend"/>
  </head>
  <body>
    <article>
      <h1>Alles over de EK-loting: Oranje komt in Pot 2, sowieso Oekraïne</h1>
      <address>
        <time datetime="2019-11-19T22:38:00+00:00">19 Nov 2019, 22:38</time>
      </address>
      <p>
        <b>Dat was het dan voor wat betreft de kwalificatiecyclus: Nederland zal van de partij zijn tijdens het allereerste EK dat 'all over Europe' gespeeld zal worden. En hoe gaat het dan verder? Op zaterdag 30 november wacht de loting in Boekarest, waarin Oranje in Pot 2 ingedeeld wordt. Een snelle uitleg.</b>
      </p>
      <p><b>EK-kwalificatie<br/></b>De bepalende factor in de potindeling is de einduitslag van de huidige EK-kwalificatie. De zes groepswinnaars met de meeste punten komen in Pot 1 terecht. Let op: aangezien de koplopers in Groep F tot J twee wedstrijden meer spelen dan de koplopers in de overige poules, worden hun resultaten tegen de hekkensluiters weggestreept.</p>
      <p>De vier overige groepswinnaars belanden in Pot 2, samen met de beste nummers twee uit de kwalificatiegroepen. De acht resterende runner-ups worden op basis van hun puntentotaal onderverdeeld in Pot 3 en 4. De laatste groep zal uiteindelijk aangevuld worden met vier play-offwinnaars. Oranje is in zijn poule achter Duitsland geëindigd, maar is de nummer twee met het hoogste aantal (gecorrigeerde) punten. Genoeg voor een plek in Pot 2.</p>
      <p><b>Voorlopige potindeling (tussen haakjes het aantal punten in de kwalificatiereeks)</b><br/>Pot 1:</p>
      <p>België (24), <b>Italië (24)</b>, <b>Engeland (21)</b>, <b>Duitsland (21)</b>, <b>Spanje (20)</b>, Oekraïne (20)</p>
      <p>Pot 2:</p>
      <p>Frankrijk (19), Polen (19), Zwitserland (17), Kroatië (17), <b>NEDERLAND (19)</b>, <b>Rusland (18)</b></p>
      <p>Pot 3:<br/>Portugal (17), Turkije (17), <b>Denemarken (16)</b>, Oostenrijk (16), Tsjechië (15), Zweden (15)</p>
      <p>Pot 4:</p>
      <p>Wales (14), Finland (12), N.t.b., N.t.b., N.t.b., N.t.b.</p>
      <p>
        <b>De gastlanden van het toernooi zijn vetgedrukt.</b>
      </p>
      <figure>
        <img src="https://i.gyazo.com/3b977d028b7d03d264dd923c3bc2a426.jpg"/>
      </figure>
      <p><b>Gastlanden<br/></b>De reglementen van de UEFA schrijven voor dat twee aan elkaar gekoppelde gastlanden niet bij elkaar in de pot mogen komen. In het geval van Nederland levert dat vooralsnog geen problemen in, aangezien Roemenië zich niet rechtstreeks heeft geplaast. Ook de overige gastlanden zijn niet bij elkaar in de pot beland.</p>
      <p><u>Groep A</u>: Italië-Azerbeidzjan.<br/><u>Groep B</u>: Rusland-Denemarken.<br/><u>Groep C</u>: Nederland-Roemenië.<br/><u>Groep D</u>: Engeland-Schotland.<br/><u>Groep E</u>: Spanje-Ierland.<br/><u>Groep F</u>: Duitsland-Hongarije.</p>
      <p><b>Wie kan Oranje loten?<br/></b>De tegenstander uit Pot 1 is al bekend: Oekraïne. Nederland en Rusland zijn de enige gastlanden in Pot 2, België en Oekraïne de enige niet-gastlanden in Pot 1: deze landen zijn dus aan elkaar gekoppeld. Aangezien Rusland en Oekraïne elkaar vanwege politieke spanningen niet mogen treffen in de poulefase, blijven Nederland-Oekraïne en België-Rusland als enige combinatie over.</p>
      <p>De tegenstander uit Pot 4 zou Roemenië kunnen worden. De UEFA heeft echter in al zijn wijsheid besloten om de loting van het EK vóór de play-offs plaats te laten vinden: op dat moment zijn vier van de 24 mogelijke deelnemers nog niet bekend... Als Roemenië zich in maart 2020 alsnog plaatst, zal het bij mede-organisator Nederland in de poule komen. Zo niet, dan wacht vermoedelijk een andere <i>qualifier</i>. Wie de tegenstander uit Pot 3 wordt, blijft nog even spannend: Oranje ontloopt Denemarken, maar zal Portugal, Turkije, Oostenrijk, Tsjechië of Zweden treffen.</p>
      <p><b>Belangrijke data</b><br/>30 november 2019: Loting EK</p>
      <p>26-31 maart 2020: Play-offs voor EK-kwalificatie</p>
      <p>12 juni 2020: Openingswedstrijd EK</p>
      <p>14 juni 2020: Eerste poulewedstrijd in Amsterdam</p>
      <p>18 juni 2020: Tweede poulewedstrijd in Amsterdam</p>
      <p>22 juni 2020: Derde poulewedstrijd in Amsterdam</p>
      <p>12 juli 2020: Finale EK</p>
      <p><b>Bron:</b> <a href="https://www.uefa.com/uefaeuro-2020/news/0255-0d9929d9bae9-c143d7348369-1000--finals-draw-all-the-details/?iv=true">UEFA</a></p>
      <p>(<i>Hein Nooijens/VoetbalPrimeur</i>)</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/881566/het-ek-2020-waar-speelt-oranje-en-hoe-werkt-de-loting-precies-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/899116/alle-oranje-scenario-s-alleen-2-0-in-belfast-en-totale-ineenstorting-funest.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/899675/operatie-ek-al-zes-landen-zeker-van-kwalificatie-veel-groepen-blijven-spannend.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>