<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76760-Vedci-vymysleli-specialny-sprej-na-zachodove-misy-Pri-ich-cisteni-postaci-menej-vody-na-to-aby-sa-vsetok-obsah-splachol"/>
    <meta property="og:site_name" content="REFRESHER"/>
    <meta property="article:published_time" content="2019-11-19T22:20:00+00:00"/>
    <meta property="og:title" content="Vedci vymysleli špeciálny sprej na záchodové misy. Pri ich čistení postačí menej vody na to, aby sa všetok obsah spláchol"/>
    <meta property="og:description" content="Prirovnávajú to k teflonovej panvici."/>
  </head>
  <body>
    <article>
      <h1>Vedci vymysleli špeciálny sprej na záchodové misy. Pri ich čistení postačí menej vody na to, aby sa všetok obsah spláchol</h1>
      <address><time datetime="2019-11-19T22:20:00+00:00">19 Nov 2019, 22:20</time> by <a rel="author">Timea Krauszová</a></address>
      <p>
        <b>Prirovnávajú to k teflonovej panvici.</b>
      </p>
      <p>Americkí vedci vymysleli nový, špeciálny sprej na záchodové misy. Vďaka nemu bude ich povrch šmykľavejší ako teflonová panvica a obsah misy sa spláchne aj s oveľa menším množstvom vody. Píše<b> <a href="https://www.theguardian.com/science/2019/nov/18/scientists-develop-slippery-toilet-coating-stop-poo-sticking">The Guardian</a>.</b></p>
      <h3>Cieľom bolo znížiť spotrebu vody</h3>
      <p>Tak-Sing Wong z Penn State University spolu so svojim tímom vyvíjal sprej niekoľko rokov. Na záchodové misy sa nanesie za niekoľko minút a údajne vydrží až 50 spláchnutí. Pri testovaní použili syntetické výkaly a testovali rôzne konzistencie. Pridali do nich fluorescentnú látku, vďaka ktorej videli presne, koľko vody stačilo na úplné vyčistenie misy. <b>Potretý povrch potreboval až o 90 % menej vody než klasické porcelánové misy.</b></p>
      <related>
        <a href="https://refresher.sk/76685-Marian-Kocner-o-Robertovi-Ficovi-Budem-radsej-ked-vo-vlade-bude-on-lebo-viem-ze-budem-mat-svaty-pokoj-Aktualizovane"/>
      </related>
      <p>Náter sa svojím účinkom podobá na teflonové panvice. Ich výhodou je, že stačí použiť menšie množstvo oleja a jedlo neprihára. Podobným spôsobom funguje aj tento sprej.</p>
      <h3>Nový náter by mal pomôcť aj v prevencii proti baktériám</h3>
      <p>Chráni nielen pred baktériami z moču a výkalov, ale aj pred tými z dažďovej vody. Redukuje zápach a uľahčuje čistenie. Nevýhodou je nutnosť znovu látku použiť po tom, čo jej účinok vyprchá. <b>Pre <a href="https://www.theguardian.com/science/2019/nov/18/scientists-develop-slippery-toilet-coating-stop-poo-sticking">Guardian</a> tvorcovia vyjadrili aj obavu z dopadu, ktorý by spláchnuté chemikálie mali na životné prostredie</b>, ak by sa látka začala použiť celosvetovo. V ďalšom výskume chcú nájsť odpoveď na túto otázku.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/41212-Mozu-pit-ludia-z-najsuchsej-oblasti-sveta-vodu-plnu-jedu-vdaka-evolucii-Na-pusti-Atacama-im-kvoli-arzenu-nic-ine-ani-nezostava"/>
        <a href="https://refresher.sk/76708-Spravodajkyna-CT-predcasne-ukoncila-zivy-vstup-z-Hongkongu-Musela-utiect-pred-gumovymi-projektilmi"/>
        <a href="https://refresher.sk/76598-Vekslak-bony-ci-Tuzex-10-veci-z-cias-komunizmu-ktore-dnes-uz-neexistuju-no-kedysi-boli-sucastou-zivota-mnohych"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/76467-Vo-Francuzsku-sa-z-oceanu-vyplavil-cisty-kokain-Urady-ziadaju-ze-ak-drogy-na-plazi-niekto-najde-ma-ich-odovzdat"/>
        <a href="https://refresher.sk/70594-Do-firiem-prichadza-nova-kultura-Tychto-5-trendov-ide-proti-stereotypom"/>
        <a href="https://refresher.sk/76355-Fajcenie-cigariet-prispieva-k-vzniku-depresie-a-schizofrenie-ukazala-studia"/>
        <a href="https://refresher.sk/76340-Na-steny-rimskokatolickej-fary-v-Poprade-nastriekali-satanisticke-symboly-ide-o-narodnu-kulturnu-pamiatku"/>
      </related>
    </article>
  </body>
</html>