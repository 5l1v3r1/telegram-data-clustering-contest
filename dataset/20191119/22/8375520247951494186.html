<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-zafiksovano-spalah-gostroji-kishkovoji-infekciji-zachineno-restoran-gotelyu-641047.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T22:59:37+00:00"/>
    <meta property="og:title" content="У Києві зафіксовано спалах гострої кишкової інфекції: зачинено ресторан готелю"/>
    <meta property="og:description" content="Держпродспоживслужба направила лист до райуправління поліції"/>
  </head>
  <body>
    <article>
      <h1>У Києві зафіксовано спалах гострої кишкової інфекції: зачинено ресторан готелю</h1>
      <address>
        <time datetime="2019-11-19T22:59:37+00:00">19 Nov 2019, 22:59</time>
      </address>
      <h4>Держпродспоживслужба направила лист до райуправління поліції</h4>
      <p>У Києві зареєстровано п'ять випадків гострої кишкової інфекції серед студентів.</p>
      <p>Про це повідомляє пресслужба ГУ Держпродспоживслужби.</p>
      <p>Так, повідомляється, що отруєння можливо пов'язані з їжею в ресторані одного зі столичних готелів.</p>
      <p>Наголошується, що посадові особи служби провели інспекцію, яка встановила порушення вимог Закону про основні засади та вимоги до безпеки і якості харчових продуктів, а саме: не подано відомості про проведення держреєстрації потужності оператора ринку; потужність не підтримується в чистоті; частково пошкоджено покриття стін і підлоги в приміщенні роздавальної; не забезпечено розміщення харчових відходів у закритих контейнерах, сконструйованих так, щоб забезпечити максимальний рівень захисту.</p>
      <p>Станом на 19 листопада розпорядчими документами столичного главку Держпродспоживслужби припинена діяльність з обігу харчових продуктів в готельному комплексі у зв'язку з недотриманням оператором ринку законодавства України про безпечність та якість харчових продуктів.</p>
    </article>
  </body>
</html>