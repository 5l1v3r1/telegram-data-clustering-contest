<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598200/ollandia-26-metanastes-vrethikan-se-fortigo-ploio-me-proorismo-ti-vretania"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T22:06:00+00:00"/>
    <meta property="og:title" content="Ολλανδία: 26 μετανάστες βρέθηκαν σε φορτηγό πλοίο με προορισμό τη Βρετανία"/>
    <meta property="og:description" content="Οι αρχές εντόπισαν 26 μετανάστες που επέβαιναν σε ένα φορτηγό πλοίο της Britannia Seaways με προορισμό τη Βρετανία, λίγο μετά τον απόπλου του από την..."/>
  </head>
  <body>
    <article>
      <h1>Ολλανδία: 26 μετανάστες βρέθηκαν σε φορτηγό πλοίο με προορισμό τη Βρετανία</h1>
      <address><time datetime="2019-11-19T22:06:00+00:00">19 Nov 2019, 22:06</time> by <a rel="author">SigmaLive</a></address>
      <p><b>Οι αρχές εντόπισαν 26 μετανάστες που επέβαιναν σε ένα φορτηγό πλοίο της Britannia Seaways με προορισμό τη Βρετανία, λίγο μετά τον απόπλου του από την Ολλανδία και το πλοίο επέστρεψε γρήγορα στο ολλανδικό λιμάνι Βλάαρντινγκεν, τόνισαν οι ολλανδικές υπηρεσίες εκτάκτων καταστάσεων.<br/></b> <br/>Η αστυνομία δεν έχει ακόμη αναφερθεί για την κατάσταση της υγείας των μεταναστών, αρκετοί εκ των οποίων βρέθηκαν μέσα σε ένα ψυχόμενο εμπορευματοκιβώτιο. Ασθενοφόρα έχουν φτάσει στο ολλανδικό λιμάνι.<br/> <br/>"Οι υπηρεσίες εκτάκτων καταστάσεων κάνουν λόγο για 26 ανθρώπους", ανέφερε μια ανακοίνωση που αναρτήθηκε στον ιστότοπο της τοπικής κυβέρνησης. "Οι αναφορές από το πλοίο είναι ότι δεν υπάρχουν νεκροί".<br/> <br/>Στις 23 Οκτωβρίου, 39 σοροί μεταναστών ανακαλύφθηκαν στο πίσω μέρος ενός φορτηγού στο Έσσεξ.<br/> <br/>Πηγή: ΑΠΕ-ΜΠΕ </p>
    </article>
  </body>
</html>