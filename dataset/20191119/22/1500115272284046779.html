<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4927741/jandino-premier-rutte-wees-nu-een-leider-tegen-racisme"/>
    <meta property="og:site_name" content="RTL Boulevard"/>
    <meta property="article:published_time" content="2019-11-19T22:31:10+00:00"/>
    <meta property="og:title" content="Jandino Asporaat: 'Rutte, wees nu een leider tegen racisme'"/>
    <meta property="og:description" content="Cabaretier Jandino Asporaat (38) wil dat premier Mark Rutte leiderschap toont en het voortouw neemt in de bestrijding van het racisme. Dat zei hij dinsdagavond bij Pauw als reactie op het racisme-incident bij FC Den Bosch."/>
  </head>
  <body>
    <article>
      <h1>Jandino Asporaat: 'Rutte, wees nu een leider tegen racisme'</h1>
      <address>
        <time datetime="2019-11-19T22:31:10+00:00">19 Nov 2019, 22:31</time>
      </address>
      <p>Cabaretier Jandino Asporaat (38) wil dat premier Mark Rutte leiderschap toont en het voortouw neemt in de bestrijding van het racisme. Dat zei hij dinsdagavond bij Pauw als reactie op het racisme-incident bij FC Den Bosch.</p>
      <blockquote>"Ik vind het net zo erg als jij"</blockquote>
      <p>"Voetballer Georginio Wijnaldum is een held met het statement dat hij heeft gemaakt", stelde Asporaat. "Maar dat had de minister-president en de politiek moeten zijn. In dit land is zo ontzettend veel racisme, zoveel verdriet, zoveel pijn. We maken elkaar kapot. Leid ons er doorheen." Asporaat zegt zelf ook te maken hebben gehad met racisme. "Ik was veertien jaar, Nederland had verloren van BraziliÃ«, ik liep verdrietig over straat. En een man fietste langs: vuile k-neger, het is jouw schuld, ga terug naar je land! Zwarte Piet! Ik dacht: die man is gek. Waarom ik, wat bedoel je? Ik vind het net zo erg als jij."</p>
      <p>"We proberen ons zoontje van acht te beschermen, je kan zeggen: ze kunnen zeggen wat ze willen. Maar hij moet dat niet meemaken. Ik moet dat niet meemaken, dit racisme, deze pijn."</p>
      <p>Jandino kreeg veel bijval van onder anderen PvdA-politica Amma Asante. "Het is een gif in de samenleving en de politiek heeft dit onderwerp jarenlang ontdoken vanuit electoraal belang", stelt ze. "De politiek neemt geen verantwoordelijkheid voor de inclusieve samenleving. Je ziet al jaren duikgedrag in Den Haag, Rutte zegt er niets over. En nu moeten mensen als Wijnaldum, of Kim Kardashian met een filmpje ons gaan wijzen op het feit dat dit niet kan."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4870016/jandino-asporaat-werkt-het-liefst-achter-de-schermen"/>
        <a href="https://www.rtlboulevard.nl/entertainment/showbizz/artikel/4844511/jandino-asporaat-maakte-geen-ruimte-voor-tranen"/>
        <a href="https://www.rtlboulevard.nl/entertainment/news/artikel/4927891/twee-decennia-top-2000-gevierd-met-een-boek"/>
        <a href="https://www.rtlboulevard.nl/entertainment/news/artikel/4927791/aaron-carter-schreeuwt-naar-rechter-na-wapenvonnis"/>
        <a href="https://www.rtlboulevard.nl/video/tv-fragmenten/video/4927386/ex-verloofde-johnny-de-mol-dient-tuchtklacht"/>
        <a href="https://www.rtlboulevard.nl/entertainment/news/artikel/4927311/robin-martens-krijgt-taakstraf"/>
      </related>
      <related>
        <a href="https://www.rtlboulevard.nl/entertainment/film/artikel/4873186/omg-jandino-asporaat-kondigt-bon-bini-holland-3-aan"/>
      </related>
    </article>
  </body>
</html>