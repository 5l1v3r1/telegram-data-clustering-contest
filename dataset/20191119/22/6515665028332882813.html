<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zena/3361095/muskarci-mi-poklanjaju-kola-bunde-pare-andjela-iz-beograda-tvrdi-nek-misle-da-sam-sponzorusa-sve-sam-to-zasluzila"/>
    <meta property="og:site_name" content="kurir.rs"/>
    <meta property="article:published_time" content="2019-11-19T22:29:00+00:00"/>
    <meta property="og:title" content="MUŠKARCI MI POKLANJAJU KOLA, BUNDE, PARE! Anđela iz Beograda tvrdi: Neka misle da sam sponzoruša, SVE SAM TO ZASLUŽILA!"/>
    <meta property="og:description" content="Kako žive devojke koje danas u Srbiji popularno zovu sponzorušama i da li to odgovara realnoj slici, saznali smo iz prve ruke, od 27-godišnje Anđele S.Anđela tvrdi da je sasvim normalna devojka, premda većina njenih poznanika, ali i okolina ne misli tako, ..."/>
  </head>
  <body>
    <article>
      <h6 class="kicker">bez dlake na jeziku</h6>
      <h1>MUŠKARCI MI POKLANJAJU KOLA, BUNDE, PARE! Anđela iz Beograda tvrdi: Neka misle da sam sponzoruša, SVE SAM TO ZASLUŽILA!</h1>
      <address>
        <time datetime="2019-11-19T22:29:00+00:00">19 Nov 2019, 22:29</time>
      </address>
      <p>Kako žive devojke koje danas u Srbiji popularno zovu sponzorušama i da li to odgovara realnoj slici, saznali smo iz prve ruke, od  27-godišnje Anđele S.</p>
      <p>Anđela tvrdi da je sasvim normalna devojka, premda većina njenih poznanika, ali i okolina ne misli tako, pre svega zbog luskuznog života i upadljivog i izazito atraktivnog izgleda.</p>
      <p>Naime, ona je već u 18. godini započela sa estetskim korekcijama, a do sada je povećavala grudi tri puta, operisala je nos, napumpala je usne, podizala jagodice, stavila je veštačke zube, najbelje moguće, tetovirala je obrve i ne propušta da svakog meseca stavi svilene trepavice.</p>
      <p>"Većina smatra da sam sponzoruša, i meni to ne smeta, ako žele da doživljavaju stvari na taj način. U realnosti, ja sam samo imala sreće da završim sa bogatim muškarcima, koji često i sami žele ovakve žene. Lepota košta, kao i njeno održavanje, a oni imaju novca da to isprate", započinje mlada Beograđanka svoju priču, i tvrdi da osim činjenice da ima imućnog partnera, ona živi isto kao i većina drugih devojaka.</p>
      <p>"Imam život kao i svaka druga devojka u ovom gradu, s tim što možda sebi više mogu da priuštim. Često izlazim na skupa mesta, uglavnom ručam i večeram po restoranima, idem u šoping, završila sam fakultet, imam svoje prijateljice, porodicu, čak i neke probleme", priča ona.</p>
      <p>Pitali smo je da nam opiše kako izgleda jedan njen običan dan:</p>
      <p>"Ujutru doručkujem i popijem kafu s dečkom, a dok on završava svoje obaveze, ja završavam svoje - idem u teretanu, na pedikir i manikir, u solarijum, ili kod frizera. Popijem kafu sa prijateljicama, šetam našeg psa, pokupujem neke sitnice, pomognem roditeljima ako im nešto treba. Aktivno sam posvećena brizi o sebi. Vikendom najćeše izlazim po klubovima ili splavovima, a često otputujem i na kraći put sa dečkom."</p>
      <p>Ova plavuša kaže da je prvi put imala bogatog dečka kada je imala 17, a od nje je bio stariji 20 godina. Tvrdi da ju je on naučio kako se žena tretira, da joj je priuštio novac za prve plastične operacije, pomogao je čak i njenoj porodici, i redovno ju je finansirao i kupovao praktično šta god poželi.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3294445/danju-radi-kao-direktorka-a-nocu-je-sponzorusa-mesecno-dobije-preko-1-500-evra-na-poklon-a-ses-je-deo-paketa-sve-je-vise-devojaka-koje-krecu-njenim-putem-video"/>
      </related>
      <p>Kaže da joj posle veze sa njim nije palo na pamet da bude sa nekim ko nema veliki priliv novca, i da se tada već kretala u krugu gde se bogati muškarci lako upoznaju. Iskreno priznaje da je bila i sa oženjenima i verenima, te da joj njihov status nije preterano bitan, ako joj daju novac i posvećuju vreme.</p>
      <p>"Dešavalo se i da se muvam sa nekim ko nema novca, ali je to bilo zabave radi. U ozbiljne veze uvek sam stupala sa zrelim i ostvarenim muškarcima koji će mi pružiti život kakav želim i zaslužujem. Volim skupu garderobu i lagodan život i ne vidim ništa pogrešno u tome. Lako je zaljubiti se u muškarca koji te tretira kao kraljicu, bez obzira kako izgleda i da li je stariji", rekla nam je.</p>
      <p>Sa sadašnjim dečkom je već dve godine, a on joj je kupio dobar automobil, a razgovaraju o tome i da joj kupi stan. I od prethodnog dečka je dobila kola koja je poklonila bratu. Takođe, dobijala je i skupe poklone u vidu bundi, skupocenog nakita, čak i velikih količina novca.</p>
      <p>Kaže da ju je aktuelan partner motivisao da počne da radi u jednom trenutku, ali su ubrzo oboje shvatili da to nije dobra ideja.</p>
      <p>"Bila sam uvek umorna i nesrećna, novac mi nije bio potreban, i nisam imala dovoljno vremena za njega. On hoće da mu uvek budem na raspolaganju kada ima vremena, pa smo oboje shvatili da je ipak bolje da ne radim", objašnjava Anđela i kaže kako se ne brine oko toga kako će preživeti kada bude sama.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3154717/iskusna-sponzorusa-26-otkrila-tajne-svog-posla-primala-je-raskosne-poklone-isla-na-egzoticna-putovanja-a-evo-sta-je-radila-zauzvrat-svoje-muskarce-upoznaje-ovde-foto"/>
      </related>
      <p>"Iskreno, ja već imam dosta ušteđevine, tako i da ostanem sama, zbrinuta sam na neki način. Isto tako, verujem da uvek mogu lako da nađem dečka - lepa sam i poznajem puno ljudi. Do sada mi se još nije desilo da sam bila singl duže od mesec dana. Za sada se nadam da ću se udati za sadašnjeg dečka - srećni smo zajedno", zaključila je ona.</p>
      <p>Anđela je gotovo uvek savršeno doterana i to joj ne pada teško - misli da je to najmanje što duguje svom muškarcu.</p>
      <p>"To je moj zadatak kao žene, ali i uživam u tome. Ako mi već daje toliko novca, pa valjda je najmanje što mogu da mu priuštim da uvek budem lepa i poželjna. Nikada nisam lenja da se doterujem, a volim i osećaj koji budim u drugim ženama - često mi zavide", završava svoju ispovest ova Beograđanka.</p>
      <p>
        <b>Kurir.rs/Žena/A. B.</b>
      </p>
    </article>
  </body>
</html>