<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391327-%d7%a0%d7%aa%d7%a0%d7%99%d7%94%d7%95-%d7%a0%d7%a2%d7%a8%d7%9a-%d7%9c%d7%91%d7%97%d7%99%d7%a8%d7%95%d7%aa-%d7%9c%d7%90-%d7%99%d7%aa%d7%a7%d7%99%d7%99%d7%9e%d7%95-%d7%a4%d7%a8%d7%99%d7%99%d7%9e%d7%a8"/>
    <meta property="og:site_name" content="סרוגים"/>
    <meta property="article:published_time" content="2019-11-19T22:46:36+00:00"/>
    <meta property="og:title" content="נתניהו נערך לבחירות: לא יתקיימו פריימריז בליכוד"/>
    <meta property="og:description" content="לאחר המבוי הסמוי שהגיעו המגעים מול כחול לבן להקמת ממשלה וברקע ההליכה לבחירות, מודיע ראש הממשלה כי לא יתקיימו פריימריז בליכוד. ההצע......."/>
  </head>
  <body>
    <article>
      <h1>נתניהו נערך לבחירות: לא יתקיימו פריימריז בליכוד</h1>
      <h2>לאחר המבוי הסמוי שהגיעו המגעים מול כחול לבן להקמת ממשלה וברקע ההליכה לבחירות, מודיע ראש הממשלה כי לא יתקיימו פריימריז בליכוד. ההצעה תובא בפני מרכז הליכוד בהסכמת ח"כ חיים כץ</h2>
      <address><time datetime="2019-11-19T22:46:36+00:00">19 Nov 2019, 22:46</time> by <a rel="author">, חדשות סרוגים</a></address>
      <p>בעקבות הפיצוץ במגעים שיביאו להרכבת ממשלה, מודיע הלילה ראש הממשלה נתניהו על ביטול הפריימריז ברשימת הליכוד. ההצעה תובא לאישור בפני חברי המרכז</p>
      <p>במערכת הפוליטית מעריכים כי המטרה של ההחלטה היא להרגיע את הח״כים מהשורות האחרונות של הליכוד שהיו עלולים למצוא את עצמם מחוץ לרשימה במקרה של תוצאה נמוכה יותר ובכך במקביל למנוע עריקות לכחול לבן או מפלגות אחרות שיבטיחו את מקומם.</p>
      <p>בהודעה שיצאה מהליכוד בשעה 00:45 נאמר כי "לאור החשש שהמדינה תדרדר לבחירות מיותרות ובעקבות פניות רבות של ח״כים בליכוד, סיכמו יו״ר מרכז הליכוד ח״כ חיים כץ ויו״ר תנועת הליכוד, רה״מ בנימין נתניהו, להביא בפני מרכז הליכוד הצעה משותפת שלא יתקיימו פריימריז לרשימת הליכוד לכנסת".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>תתקדם ברשימה, אם יהיו פריימריז (צילום: סרוגים)</p>
      <p>ח"כ שרן השכל לא התנגדה לפריימריז וטענה שהיא תוכל לשפר את מעמדה: "אני לא אתנגד שיהיו פריימריז, סך הכל אני אוכל לשפר את עמדתי. כשיוחלט שלא יהיה פריימריז אני גם אהיה בסדר עם זה. חוקת הליכוד מחייבת אותנו לעשות פריימריז כל פעם לפני בחירות – אנחנו נצטרך לראות".</p>
    </article>
  </body>
</html>