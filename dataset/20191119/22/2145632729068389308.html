<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18593944-nasa-plateste-boeing-mai-scump-pentru-a-duce-astronauti-in-spatiu-elon-musk-este-nemultumit"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="NASA plăteşte Boeing mai scump pentru a duce astronauţi în spaţiu, iar Elon Musk este nemulţumit. Suma este mult mai mare chiar şi faţă de preţul plătit către Roscosmos"/>
    <meta property="og:description" content="Un raport recent de la NASA arată că, pentru transportarea unui astronaut către Staţia Spaţială Internaţională, Boeing va primi 90 de milioane de dolari, în timp ce SpaceX doar 55."/>
  </head>
  <body>
    <article>
      <h1>NASA plăteşte Boeing mai scump pentru a duce astronauţi în spaţiu, iar Elon Musk este nemulţumit. Suma este mult mai mare chiar şi faţă de preţul plătit către Roscosmos</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5109/18593944/2/satellite-1030779-1280.jpg"/>
          <figcaption>NASA plăteşte Boeing mai scump pentru a duce astronauţi în spaţiu, iar Elon Musk este nemulţumit. Suma este mult mai mare chiar şi faţă de preţul plătit către Roscosmos</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18593944/1/elon-musk-123rf-descopera.jpg"/>
          <figcaption>Credit foto: 123RF</figcaption>
        </figure>
      </slideshow>
      <p>Un raport recent de la NASA arată că, pentru transportarea unui astronaut către Staţia Spaţială Internaţională, Boeing va primi 90 de milioane de dolari, în timp ce SpaceX doar 55.</p>
      <p>Un raport recent al Inspectorului General al NASA arată că transportarea unui astronaut către Staţia Spaţială Internaţională de către <a href="https://www.descopera.ro/dnews/18556170-boeing-a-trimis-catre-nasa-o-idee-pentru-un-lander-care-sa-poata-fi-folosit-in-programul-artemis">Boeing </a>costă 90 de milioane de dolari, în timp ce acelaşi serviciu oferit de către <a href="https://www.descopera.ro/dnews/18418350-elon-musk-a-prezentat-designul-rachetelor-starship">SpaceX </a>costă 55 de milioane de dolari. Această diferenţă de 60% a atras nemulţumirea CEO-ului SpaceX, Elon Musk, notează <a href="http://futurism.com/the-byte/elon-musk-nasa-pricey-boeing-launches?fbclid=IwAR1bojEOwMLXV5KnUz9JGnZS0JMgDfcyhoMv4nxLzrTng7DKNush5NqFpnI">Futurism</a>.</p>
      <p>Într-un mesaj pe Twitter, la o postare făcută de către Ars Tehnica despre acest raport, Elon Musk a scris că această diferenţă „nu este corectă”, dat fiind faptul că ambele companii oferă „acelaşi lucru” (n.r. serviciu către NASA).</p>
      <blockquote>NASA report finds Boeing seat prices are 60% higher than SpaceX <a href="https://t.co/qCJWW80ck7">https://t.co/qCJWW80ck7</a> by <a href="https://twitter.com/SciGuySpace?ref_src=twsrc%5Etfw">@SciGuySpace</a></blockquote>
      <p>— Ars Technica (@arstechnica) <a href="https://twitter.com/arstechnica/status/1195086509298397186?ref_src=twsrc%5Etfw">14 noiembrie 2019</a></p>
      <p>Boeing şi SpaceX sunt unii dintre contractorii privaţi care fac parte din programul Commercial Crew Program, derulat de către NASA pentru a nu a mai apela la serviciile Roscosmos, agenţia spaţială a Federaţiei Ruse, pentru transportul astronauţilor către Staţia Spaţială Internaţională.</p>
      <p>Începând cu anul 2017, NASA a plătit, în medie, 79,9 milioane de dolari per astronaut către Roscosmos, ceea ce înseamnă că soluţia propusă de către cei de la Boeing reuşeşte să fie mai scumpă. Conform experţilor, Această discrepanţă de preţuri este cât se poate de suspectă, mai ales în situaţia actuală în care există o serie de controverse în jurul <a href="https://www.descopera.ro/dnews/18473412-adminstratorul-nasa-audiat-de-catre-congresul-sua-in-legatura-cu-suplimentarea-bugetului">alocărilor bugetare</a> către NASA din partea Congresului Statelor Unite ale Americii.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18492509-elon-musk-a-trimis-primul-tweet-folosind-reteaua-starlink">Elon Musk a trimis primul tweet folosind reţeaua Starlink</a>
        </b>
      </p>
      <p>
        <b>
          <a href="https://www.descopera.ro/dnews/18418350-elon-musk-a-prezentat-designul-rachetelor-starship">Elon Musk a prezentat designul rachetelor Starship care vor transporta oameni către Lună şi Marte</a>
        </b>
      </p>
      <p>
        <b>
          <a href="https://www.descopera.ro/dnews/18550918-elon-musk-a-anuntat-pretul-unei-lansari-a-starship-care-va-duce-pamantenii-in-spatiu">Elon Musk a anunţat preţul unei lansări a Starship care va duce pământenii în spaţiu</a>
        </b>
      </p>
      <p>
        <b>
          <a href="https://www.descopera.ro/dnews/18281609-cat-costa-o-colonie-pe-marte-estimarea-facuta-de-elon-musk">Cât costă o colonie pe Marte? Estimarea făcută de Elon Musk</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18550918-elon-musk-a-anuntat-pretul-unei-lansari-a-starship-care-va-duce-pamantenii-in-spatiu"/>
        <a href="https://www.descopera.ro/dnews/18492509-elon-musk-a-trimis-primul-tweet-folosind-reteaua-starlink"/>
        <a href="https://www.descopera.ro/dnews/18471642-elon-musk-a-identificat-o-potentiala-problema-a-bazei-de-alimentare-de-pe-luna"/>
        <a href="https://www.descopera.ro/dnews/18418350-elon-musk-a-prezentat-designul-rachetelor-starship"/>
      </related>
    </article>
  </body>
</html>