<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380845/doc-dr-hasan-erdem-tup-mide-ameliyati-ile-obeziteye-elveda"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T22:03:00+00:00"/>
    <meta property="og:title" content="Doç. Dr. Hasan Erdem: “Tüp mide ameliyatı ile obeziteye elveda”"/>
    <meta property="og:description" content="Doçent Doktor Hasan Erdem, son yıllarda obeziteyle mücadele alanında kilolu insanlara büyük kolaylıklar sağlayan Tüp Mide Ameliyatı hakkında en merak edilen soruları cevaplandırdı."/>
  </head>
  <body>
    <article>
      <h1>Doç. Dr. Hasan Erdem: “Tüp mide ameliyatı ile obeziteye elveda”</h1>
      <h2>Doçent Doktor Hasan Erdem, son yıllarda obeziteyle mücadele alanında kilolu insanlara büyük kolaylıklar sağlayan Tüp Mide Ameliyatı hakkında en merak edilen soruları cevaplandırdı.</h2>
      <address>
        <time datetime="2019-11-19T22:03:00+00:00">19 Nov 2019, 22:03</time>
      </address>
      <p><a href="https://www.drhasanerdem.com/tup-mide-ameliyati/">Obezite</a>, günümüzün en büyük sorunlarından bir tanesi. Dengesiz beslenme ve sağlıksız, endüstriyel gıdalarla dünya her geçen gün daha da şişmanlıyor. Obezite cerrahisi alanında 20 yıllık tecrübeye sahip Doçent Doktor Hasan Erdem ile Tüp Mide Ameliyatında en çok merak edilen soruları cevaplandırdık.</p>
      <p>Vücut Kitle İndeksi (VKİ) nedir, Obezite ameliyatı olmak için bu değer ne kadar olmalıdır?</p>
      <p>Vücut Kitle İndeksi kişinin boy ve kilosunun matematiksel bir hesaplama ile elde edilen oranı demektir. Bu hesaplamaya göre hastanın vücut kitle indeksi:</p>
      <ul>
        <li>30-35 arasında ise 1.sınıf obezite</li>
        <li>35-40 arasında ise 2.sınıf obezite</li>
        <li>40 ve üzerinde ise morbid obezite hastası olarak sınıflandırılır.</li>
      </ul>
      <p>Tüp mide ameliyatının gerçekleşebilmesi için hastanın VKİ 35 ve 35’in üzerinde olması gerekir.</p>
      <p>
        <b>Tüp Mide ameliyatı nedir, nasıl gerçekleşiyor?</b>
      </p>
      <p><a href="https://www.drhasanerdem.com/tup-mide-ameliyati/">Tüp Mide Ameliyatı</a> VKİ 35 ve üzeri olan hastalarda uygulanan bir operasyon türüdür. Tüp Mide ameliyatı laparoskopi yoluyla karnınıza 4 delikten girilmesiyle gerçekleşen bir ameliyattır. Bu ameliyat ile midenizin 4%3 lük bölümü alınır. Kapalı yöntem ile gerçekleşen bir ameliyat olduğundan konforlu ameliyat sınıfına girer.</p>
      <p>
        <b>Tüp Mide Ameliyatının riskleri nelerdir?</b>
      </p>
      <p>Tüp mide ameliyatları kapalı yöntemle gerçekleşen operasyonlar olduğundan konforlu ameliyat sınıfına girer. Tüp mide ameliyatının yüksek olmamakla birlikte kaçak, kanama, emboli ve anesteziye bağlı riskleri bulunmaktadır.  </p>
      <p>
        <b>Tüp Mide Ameliyatı kaç dakika sürüyor ve hastanede kaç gün kalmak gerekiyor?</b>
      </p>
      <p>Tüp mide ameliyatı ortalama 1 saat sürmektedir. Ameliyatın ardından hasta 2 gece hastanede kaldıktan sonra 3. gün kontrolleri yapılarak taburcu edilir.</p>
      <p>
        <b>Tüp Mide Ameliyatı sonrası ağrı fazla oluyor mu?</b>
      </p>
      <p>Ameliyat sonrası yaşanılan ağrı gaz sancısıdır. Ameliyat sonrası 4. saat itibariyle yürümeniz gazı atmanızda yardımcı olacağından ağrınız kısa sürede geçecektir.</p>
      <p>
        <b>Tüp Mide Ameliyatı sonrası ne kadar sürede gündelik hayata dönülüyor?</b>
      </p>
      <p>Tüp mide ameliyatı sonrasında hastalar 4. saat itibariyle kişisel ihtiyaçlarını kendi karşılar hale gelmektedir. Taburcunun ardından gündelik hayata hızla dönülmektedir.</p>
      <p>
        <b>Tüp Mide Ameliyatı sonrası beslenme süreçleri nelerdir?</b>
      </p>
      <p>Tüp mide ameliyatı sonrasında beslenme süreçleriniz bariatric diyetisyen kontrolünde ilerlemedir. Ameliyat sonrası ilk 15 gün sıvı, ikinci 15 gün püre ile beslenilmektedir. 1.ay itibariyle ise katı beslenmeye geçilmektedir. Öğünlerin 30 ile 45 dakika kadar sürmesi ve lokmaların çok çiğneyerek tüketilmesini alışkanlık haline dönüştürmek gerekmektedir.</p>
      <p>
        <b>Tüp Mide Ameliyatı sonrası kontroller ne sıklıkla yapılıyor?</b>
      </p>
      <p>Tüp mide ameliyatı sonrasında ilk 15 gün ilk kontrol, 1. ay da ise ikinci kontrol gerçekleştirilir. Bundan sonraki 3,6,9 ve 12. aylada ise hastalar yapılacak olan kan tahlilleri sonuçları ile doktor ve diyetisyen kontrolünden geçerler.</p>
      <p>
        <b>Ameliyat sonrası kilo verme hızı nedir?</b>
      </p>
      <p>Tüp Mide ameliyatı sonrası hastanın kilo verme hızı kişinin sahip olduğu VKİ, yandaş hastalıkları ve metabolizma hızıyla doğru orantılıdır. Bu nedenle bu süreç her hastada farklılık göstermektedir.</p>
      <p>
        <b>İdeal kiloya ne kadar zamanda ulaşılıyor?</b>
      </p>
      <p>Tüp mide ameliyatı sonrasında ortalama 12 ile 18 ay arasında hastalar ideal kilolarına ulaşabilmektedirler.</p>
      <p>
        <b>Tüp Mide Ameliyatı sonrası açlık hissi oluyor mu?</b>
      </p>
      <p>Tüp Mide ameliyatı ile midede bulunan iştah merkezi olan fundus bölümüne müdahale edilmesiyle hastada eskiye nazaran daha az yeme ve daha az acıkma dürtüsü oluşur. Bu nedenle ameliyat sonrası iştah eskiye nazaran oldukça azalır.</p>
      <p>
        <b>Katı-sıvı ayrımı nedir?</b>
      </p>
      <p>Katı-sıvı ayrımı; kabaca katı ve sıvının aynı anda tüketilmemesi prensibidir. Yani yemek yemeden yarım saat önce sıvı alımının bırakılması, yemek yedikten sonra ise yarım saat sonra sıvı alımına başlanmasıdır. Bu uygulamayla uzun vadede mide hacminin genişlememesi amaçlanır.</p>
      <p>
        <b>Beslenme anlamındaki yasaklar nelerdir?</b>
      </p>
      <p>Tüp mide ameliyatı sonrası ilk üç ay baharat, kahve, karbonhidratlı yiyecekler, çiğ sebzeler, salça, limon, çok miktarda tuz ve şeker kullanımı kilo verme hızını yavaşlatmamak ve mide hassasiyeti geliştirmemek adına yasaktır. Ayrıca ilk 6 ay alkol tüketiminden kaçınmak gerekir. Tüp mide ameliyatı sonrasında gazlı içeceklerin mide hacmine olan etkisinden dolayı tüketilmemesi önerilir.</p>
      <p>
        <b>Tüp Mide Ameliyatı sonrası su içmede zorluk yaşanıyor mu?</b>
      </p>
      <p>Ameliyat sonrası en fazla dikkat edilmesi gereken unsurların başında su tüketimi gelmektedir. Suyun hızlı içilmesinden kaçınılmalı, yavaş ve yudum yudum içilmesi önerilmektedir. Hastaların ameliyat sonrası günde 2 litre su tüketmesi gerekmektedir.</p>
      <p>
        <b>Tüp Mide Ameliyatı sonrası pişman olan hastalar var mı?</b>
      </p>
      <p>Tüp Mide ameliyatı olmaya karar veren hastanın psikolojik olarak bu sürece hazır olması gerekir. Bu nedenle hastanın doktorla buluştuğu ilk görüşme çok önemlidir. Hasta ameliyat dair kafasındaki tüm soruların cevaplarını öğrenmeli, doktor ise hasta süreci kabullenmeden bu işlemi gerçekleştirmemelidir.</p>
      <p>Hastaların fazla kilosunu vermesi, yandaş hastalıklarından kurtulması ve özgüven kazanması hastaları oldukça mutlu etmektedir.</p>
      <p>
        <b>Tüp Mide Ameliyatı sonrasındaki süreçte midenin tekrar büyüme ihtimali var mıdır?</b>
      </p>
      <p>Tüp mide ameliyatı sonrasında mide hacminde bir miktar büyüme olabilmektedir. Fakat mide hiçbir zaman ameliyat öncesi hacmine geri dönemez. Bu büyüme korkulacak bir oranda değildir.</p>
      <p>
        <b>Spora ne zaman başlanıyor?</b>
      </p>
      <p>Tüp mide ameliyatı sonrasında 1. ay itibariyle yüzme ve yürüyüşe başlanabilir,3. ay itibariyle de tüm spor dalları yapılabilir.</p>
      <p>
        <b>Saç Dökülmesi çok fazla oluyor mu?</b>
      </p>
      <p>Tüp mide ameliyatı sonrasında doktor ve diyetisyen önerilerine uyan, yeterli protein miktarını tüketen hastalarda saç dökülmesi sorunu yaşanmamaktadır.</p>
      <p>
        <b>Tüp Mide Ameliyatı sonrası vücutta iz kalıyor mu?</b>
      </p>
      <p>Tüp mide ameliyatı kapalı yöntemle gerçekleşen bir ameliyat olduğu için karnınızın üstünde 4 adet 1’er Cm’lik kesiler bulunur. Bu kesiler estetik dikiş ile kapatıldığı için zaman içinde deride herhangi bir iz kalmamaktadır.</p>
      <p>
        <b>Kilo verimiyle birlikte sarkma yaşanıyor mu?</b>
      </p>
      <p>Tüp Mide ameliyatı sonrası spor aktiviteleri çok önemlidir ve tüm hastalara önerilir.</p>
      <p>Operasyon sonrası spor aktivitelerine, beslenme programına, doktor ve diyetisyen önerilerine uyan hastalarda belirgin bir sarkma durumu meydana gelmemektedir.</p>
      <p>
        <b>Tüp Mide Ameliyatı sonrası kullanılması gereken ilaçlar nelerdir?</b>
      </p>
      <p>Tüp Mide ameliyatı sonrasında ilk 15 gün antibiyotik ve kan sulandırıcı iğne tedavisi uygulanmaktadır. Bunun dışında mide hassasiyeti oluşturmamak adına ilk 3 ay mide koyucu kullanılması önerilmektedir.</p>
      <p>Kaynak: <a href="https://www.drhasanerdem.com/">Doç. Dr. Hasan Erdem</a></p>
    </article>
  </body>
</html>