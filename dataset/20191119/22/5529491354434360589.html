<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/le-iene-cellulare-cancro-3119199/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T22:58:56+00:00"/>
    <meta property="og:title" content="Le Iene: cellulare e possibile rischio cancro, le 7 regole d’oro"/>
    <meta property="og:description" content="ROMA – Le sette regole d’oro per parlare al cellulare. Ne hanno parlato Le Iene in un servizio, ricordando che alcune ricerche “parlano di una possibile correlazione tra l’uso del cellulare e i tumori. Le radiofrequenze sarebbero in grado di attaccare non solo il cervello umano, ma anche i testicoli e il cuore”. Nel servizio andato in onda martedì 19 novembre Matteo Viviani ha riassunto in sette punti una guida per evitare rischi inutili. Innanzitutto è bene evitare di parlare al cellulare tenendolo attacco all’orecchio, spiega Viviani nel servizio. Come seconda regola, è bene ricordare di usare il vivavoce o le cuffie: con il cavo è meglio, ma anche il bluetooth è meglio che niente. Antonio Zequila: “Le vecchiette che hanno soldi non li diano ai criminali o alla chiesa ma…”L’Assedio, Elisabetta Franchi: “Ho già comprato casa per l’aldilà a 100mila euro” La terza regola riguarda i luoghi in cui si mette il cellulare: meglio evitare di tenerlo nel taschino della giacca o nelle tasche davanti dei pantaloni se si…"/>
  </head>
  <body>
    <article>
      <h1>Le Iene: cellulare e possibile rischio cancro, le 7 regole d’oro</h1>
      <address><time datetime="2019-11-19T22:58:56+00:00">19 Nov 2019, 22:58</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/iene.jpg"/>
        <figcaption>(Frame dal servizio de Le Iene)</figcaption>
      </figure>
      <p>ROMA – Le sette regole d’oro per parlare al <b>cellulare.</b> Ne hanno parlato <b>Le Iene</b> in un servizio, ricordando che alcune ricerche “parlano di una possibile correlazione tra l’uso del<b> cellulare e i<a href="https://www.blitzquotidiano.it/cronaca-mondo/cellulari-cancro-caffe-parenti-877372/"> tumori.</a></b> Le radiofrequenze sarebbero in grado di attaccare non solo il cervello umano, ma anche i testicoli e il cuore”.</p>
      <p>Nel servizio andato in onda martedì 19 novembre Matteo Viviani ha riassunto in sette punti una guida per evitare rischi inutili. Innanzitutto è bene evitare di parlare al cellulare tenendolo attacco all’orecchio, spiega Viviani nel servizio. Come seconda regola, è bene ricordare di usare il vivavoce o le cuffie: con il cavo è meglio, ma anche il bluetooth è meglio che niente. </p>
      <figure>
        <a href="https://www.blitzquotidiano.it/tv/antonio-zequila-vecchiette-soldi-3120047/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/antonio-zequila-vecchiette-soldi-3120047/">
          <img src="https://static.blitzquotidiano.it/wp/wp-content/uploads/2019/11/antonio-zequila-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/antonio-zequila-vecchiette-soldi-3120047/">Antonio Zequila: “Le vecchiette che hanno soldi non li diano ai criminali o alla chiesa ma…”</a>
      </h3>
      <figure>
        <a href="https://www.blitzquotidiano.it/tv/lassedio-elisabetta-franchi-tomba-3120002/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/lassedio-elisabetta-franchi-tomba-3120002/">
          <img src="https://static.blitzquotidiano.it/wp/wp-content/uploads/2019/11/franchi_elisabetta-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/lassedio-elisabetta-franchi-tomba-3120002/">L’Assedio, Elisabetta Franchi: “Ho già comprato casa per l’aldilà a 100mila euro”</a>
      </h3>
      <p>La terza regola riguarda i luoghi in cui si mette il cellulare: meglio evitare di tenerlo nel taschino della giacca o nelle tasche davanti dei pantaloni se si è uomini, e per le donne meglio evitare di metterlo vicino al seno. </p>
      <p>Il quarto consiglio riguarda la notte: “Non dormite con il cellulare attaccato al cuscino, e se proprio dovete tenerlo acceso mettetevelo ad almeno un metro di distanza”. Quinta regola: i mezzi in movimento come autobus e metropolitana sono i luoghi peggiori per chiamare. Sesto: ricordatevi che il telefono emette radiazioni anche quando non è in chiamata. Infine, l’ultimo consiglio riguarda i bambini: “evitate di dare il cellulare o se proprio lo fate dateglielo in modalità aero”. (Fonte: Le Iene)</p>
    </article>
  </body>
</html>