<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742568"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T22:42:00+00:00"/>
    <meta property="og:title" content="ไก่เดือยทองปลดโปเชตติโนพ้นกุนซือ,มูเต็งเสียบแทน"/>
    <meta property="og:description" content="'ไก่เดือยทอง' ปลด 'โปเชตติโน' พ้นตำแหน่งกุนซือ ด้าน 'มูรินโญ' เต็งจ๋าเสียบแทนที่"/>
  </head>
  <body>
    <article>
      <h1>ไก่เดือยทองปลดโปเชตติโนพ้นกุนซือ,มูเต็งเสียบแทน</h1>
      <address>
        <time datetime="2019-11-19T22:42:00+00:00">19 Nov 2019, 22:42</time>
      </address>
      <p>
        <b>"ไก่เดือยทอง" ปลด "โปเชตติโน" พ้นตำแหน่งกุนซือ ด้าน "มูรินโญ" เต็งจ๋าเสียบแทนที่</b>
      </p>
      <p>"ไก่เดือยทอง" ทอตแนม ฮอทสเปอร์ ตัดสินใจปลด "พอช" เมาริซิโอ โปเชตติโน กุนซือฝีมือดีชาวอาร์เจนไตน์ ออกจากตำแหน่งกุนซือเป็นที่เรียบร้อย หลังคุมทัพมา 5 ปี นำทีมติดอยู่ในท็อป 4 ทุกฤดูกาล และพาทีมผ่านเข้าถึงรอบชิงชนะเลิศ ฟุตบอลยูฟ่า แชมเปี้ยนส์ ลีก ในซีซั่นที่ผ่านมา<br/><br/>แต่ผลงานในฤดูกาลนี้ไม่ดีเหมือนเดิม สถานการณ์ล่าสุด สเปอร์ รั้งที่ 14 ของตาราง มี 14 คะแนน จาก 12 นัด มีแต้มอยู่เหนือโซนตกชั้น 6 คะแนน แต่ตามหลังจ่าฝูง ลิเวอร์พูล ห่างถึง 20 คะแนน หมดลุ้นแชมป์อย่างไม่เป็นทางการไปแล้ว<br/><br/>สำหรับตัวเต็งที่จะมารับงานแทน โปเชตติโน ได้แก่ โชเซ มูรินโญ นอกจากนั้น บ่อนรับพนันถูกกฎหมายของอังกฤษ ยังเปิดเผยรายชื่อผู้ที่มีโอกาสได้รับเลือกมาทำหน้าที่แทน "พอช" ดังต่อไปนี้ คาร์โล อันเชลอตติ, มักซิมิเลียนโน อัลเลกรี, เอ็ดดี ฮาว, เบรนแดน ร็อดเจอร์ส, เอริค เทน ฮาก, ราฟา เบนิเตซ, สตีเวน เจอร์ราร์ด<br/><br/>ด้าน แดเนียล เลวี ประธานสโมสร ทอตแนม ฮอตสเปอร์ กล่าวถึงการปลด โปเชตติโน ออกจากตำแหน่งว่า<br/><br/>"เมาริซิโอ และทีมงานของเขา จะเป็นส่วนหนึ่งในประวัติศาสตร์ของเราอยู่เสมอ ผมต้องขอบคุณเขาและทีมงานที่ทำทุกอย่างเพื่อสโมสร และพวกเขาจะได้รับการต้อนรับจากเราเสมอ".</p>
    </article>
  </body>
</html>