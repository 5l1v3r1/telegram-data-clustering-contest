<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/diethnes/1560798/apolusi-sok-tou-potsetino-apo-tin-totenam/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T22:11:00+00:00"/>
    <meta property="og:title" content="Απόλυση σοκ του Ποτσετίνο από την Τότεναμ"/>
    <meta property="og:description" content="Σε αναζήτηση νέου προπονητή οι Λονδρέζοι μία εβδομάδα πριν το παιχνίδι με τον Ολυμπιακό"/>
  </head>
  <body>
    <article>
      <h1>Απόλυση σοκ του Ποτσετίνο από την Τότεναμ</h1>
      <address><time datetime="2019-11-19T22:11:00+00:00">19 Nov 2019, 22:11</time> by <a rel="author">Βαρδαλαχάκης Μανώλης</a></address>
      <p>
        <b>Σε αναζήτηση νέου προπονητή οι Λονδρέζοι μία εβδομάδα πριν το παιχνίδι με τον Ολυμπιακό</b>
      </p>
      <p>To μάρμαρο για τις κακές εμφανίσεις της φετινής σεζόν για την Τότεναμ είχαν ως αποτέλεσμα την αιφνιδιαστική λύση της συνεργασίας των "Σπερς" με τον Μαουρίσιο Ποτσετίνο, κι έτσι ο Αργεντινός κόουτς μετά από πέντε χρόνια αποτελεί παρελθόν από τον πάγκο των Λονδρέζων.</p>
      <p>Ο Ποτσετίνο έχει ήδη κερδίσει μία θέση στην ιστορία ομάδα αφού είναι ο δεύτερος πιο επιτυχημένος κόουτς στην ιστορία της.</p>
      <p>Σε 274 παιχνίδια στον πάγκο της Τότεναμ ο Ποτσετίνο μέτρης 154 νίκες έχοντας 56,2% ποσοστό νίκης, κάτι που τον βάζει στη δεύτερη θέση στην ιστορία του συλλόγου πίσω μόνο από τον Φρανκ Μπρέτελ (1898-99). Κατά τη διάρκεια των πέντε χρόνων που κάθισε στον πάγκο της ομάδας, οδήγησε την Τότεναμ στον τελικό του Champions League μόλις τον περασμένο Ιούνιο για πρώτη φορά στην ιστορία της, ενώ τις τέσσερις προηγούμενες σεζόν τερμάτισε στην πρώτη τετράδα της Premier League.</p>
      <p>Στην ανακοίνωση, ο Ντάνιελ Λέβι τονίζει πως ο Ποτσετίνο και οι συνεργάτες του θα είναι πάντοτε μέλη της ιστορίας της ομάδας, ενώ επισημαίνει πως δεν είναι μία απόφαση που πάρθηκε εν μια νυκτί.</p>
      <p>Υπενθυμίζουμε ότι η Τότεναμ είναι αντίπαλος του Ολυμπιακού στο Champions League με τις δύο ομάδες να κοντράρονται στις 26 Νοεμβρίου στο Λονδίνο. Το παιχνίδι έχει ιδιαίτερο βαθμολογικό ενδιαφέρον για τους δύο συλλόγους αφού η υπόθεση πρόκριση είναι ακόμα ανοικτή.</p>
    </article>
  </body>
</html>