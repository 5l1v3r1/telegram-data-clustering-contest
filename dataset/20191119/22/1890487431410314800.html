<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520598-wall-street-dnes-zakoncila-smisene-amd--3-5/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T22:09:20+00:00"/>
    <meta property="og:title" content="Wall Street dnes zakončila smíšeně, AMD + 3,5 %"/>
    <meta property="og:description" content="Dnešní obchodní seance ve Spojených státech byla ve znamení opětovně se zvyšující nervozity v obchodní válce. Dow Jones dnes zakončil o 102 bodů neboli 0,4 % níže proti včerejšímu závěru."/>
  </head>
  <body>
    <article>
      <h1>Wall Street dnes zakončila smíšeně, AMD + 3,5 %</h1>
      <address><time datetime="2019-11-19T22:09:20+00:00">19 Nov 2019, 22:09</time> by <a rel="author">Patria</a></address>
      <p>Dnešní obchodní seance ve Spojených státech byla ve znamení opětovně se zvyšující nervozity v obchodní válce. <a href="https://www.kurzy.cz/akcie-svet/">Dow Jones</a> dnes zakončil o 102 bodů neboli 0,4 % níže proti včerejšímu závěru. Hlavní bod, kterému se dnes investoři věnovali, byly smíšené signály k podpisu první části obchodní dohody. Zatímco zprávy z Pekingu hovořily o pesimismu, tak USA dnes rozšířily licenci pro čínskou telekomunikační společnost Huawei.</p>
      <p><a href="https://www.kurzy.cz/akcie-usa/s-and-p-500-7/">Index S&amp;P</a> 500 přešlapoval kolem včerejších závěrečných hodnot. Naopak <a href="https://akcie-cz.kurzy.cz/">akcie</a> společnosti <a href="https://www.kurzy.cz/akcie-usa/at-and-t-inc-7006/">AT&amp;T</a>, které jsou součástí tohoto indexu, dnes zaznamenaly pád o 4,1 % po sníženém doporučení od MoffettNathanson z „neutral“ na „prodej“. Ještě o něco horší výsledek si připsaly <a href="https://akcie-cz.kurzy.cz/">akcie</a> <a href="https://www.kurzy.cz/akcie-usa/home-depot-inc-7000/">Home Depot,</a> které oslabily o 5,4 %, když společnost snížila výhled pro zbytek roku 2019. Svá čísla rovněž reportovala společnost Kohl’s, která očekává nižší celoroční zisk a taktéž reportovala horší čísla za 3Q. <a href="https://akcie-cz.kurzy.cz/">Akcie</a> zareagovaly poklesem o 19,5 %.</p>
      <p>Naopak jeden z nejlepších výsledků zaznamenala společnost <a href="https://www.kurzy.cz/akcie-usa/adv-micro-device-7184/">AMD</a>, která zpevnila o 3,5 %, když analytik Wells Fargo zvýšil svoji cílovou cenu ze 40 na 48 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>. Nejrůstovějším titulem byla společnost <a href="https://www.kurzy.cz/akcie-usa/abiomed-inc-8001/">Abiomed</a>, která korigovala včerejší dvouciferný pokles a dnes si připsala 3,5 %.</p>
      <p>Index Down Jones oslabil o 0,4 %, S&amp;P 500 o 0,1 % a <a href="https://www.kurzy.cz/akcie-svet/">technologický Nasdaq</a> naopak posílil o 0,2 %.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/481430-wall-street-zakoncila-smisene/"/>
        <a href="https://www.kurzy.cz/zpravy/481408-wall-street-zakoncila-smisene-pod-tlakem-technologicke-tituly/"/>
        <a href="https://www.kurzy.cz/zpravy/176087-wall-street-zakoncil-v-patek-smisene-prvni-cervnovy-tyden-rustem/"/>
        <a href="https://www.kurzy.cz/zpravy/416001-wall-street-zakoncila-smisene-mattel--18--ztratil-nejvice-za-osm-let/"/>
        <a href="https://www.kurzy.cz/zpravy/416091-wall-street-zakoncila-tyden-smisene/"/>
        <a href="https://www.kurzy.cz/zpravy/514465-wall-street-zakoncila-minuly-tyden-v-zelenem/"/>
        <a href="https://www.kurzy.cz/zpravy/514835-wall-street-zakoncila-na-dennich-minimech-sp-500-1-6/"/>
        <a href="https://www.kurzy.cz/tema/5642355.html"/>
        <a href="https://www.kurzy.cz/zpravy/78983-wall-street-se-vcera-pohybovala-smisene-24-10-2003/"/>
        <a href="https://www.kurzy.cz/tema/5421931.html"/>
        <a href="https://www.kurzy.cz/zpravy/492245-wall-street-zakoncila-nerozhodne-alphabet-po-vysledcich-8/"/>
        <a href="https://www.kurzy.cz/zpravy/452627-wall-street-v-patek-zakoncila-v-zaporu/"/>
      </related>
    </article>
  </body>
</html>