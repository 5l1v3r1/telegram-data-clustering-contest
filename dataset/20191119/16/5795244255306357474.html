<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/travel/naynebezpechnishi-napryamki-dlya-podorozhey-u-2020-roci-travel-risk-map-50054472.html"/>
    <meta property="og:site_name" content="НВ"/>
    <meta property="article:published_time" content="2019-11-19T16:53:00+00:00"/>
    <meta property="og:title" content="Карта ризиків для життя. Україна потрапила до списку найнебезпечніших тревел-напрямків 2020 року"/>
    <meta property="og:description" content="Інтерактивна карта ризиків для мандрівників визначила найризикованіші напрямки для подорожей у 2020 році з точки зору небезпеки для життя і медичних ризиків."/>
  </head>
  <body>
    <article>
      <h1>Карта ризиків для життя. Україна потрапила до списку найнебезпечніших тревел-напрямків 2020 року</h1>
      <h2>Інтерактивна карта ризиків для мандрівників визначила найризикованіші напрямки для подорожей у 2020 році з точки зору небезпеки для життя і медичних ризиків.</h2>
      <address>
        <time datetime="2019-11-19T16:53:00+00:00">19 Nov 2019, 16:53</time>
      </address>
      <p>Лівія і Сомалі виявилися найнебезпечнішими місцями на землі у 2020 році. Про це повідомляє інтерактивна карта ризиків для мандрівників <a href="https://www.travelriskmap.com/#/planner/map/security">Travel Risk Map</a>. Її завдання інформувати мандрівників про ризики за кордоном. Автори карти радять заглядати до неї, плануючи подорож.</p>
      <p>Країни оцінювалися за трьома категоріями: небезпека для життя, безпека на дорогах і медичні ризики. Автори карти оновили дані на 2020 рік в категоріях ризики для життя і медичні ризики. У цих категоріях країни оцінювалися за шкалою, що складається з п’яти рівнів: незначний, низький, середній, високий і дуже високий.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/648/big/9a7480ad11be72b833594ba9317a18da.png?stamp=20191119183307&amp;q=85&amp;output=jpg&amp;bg=white"/>
        <figcaption>Карта світу, що оцінює рівень ризику для життя / Фото: @скріншот / Travel Risk Map</figcaption>
      </figure>
      <p>Найбезпечнішими країнами для туристів виявилися Фінляндія, Норвегія, Данія та Ісландія.</p>
      <p>Україна потрапила до списку найнебезпечніших для життя країн для подорожей через агресію Росії на Сході України. Окуповані території Донецької та Луганської областей мають дуже високий рівень небезпеки для життя. Решта території позначена середнім рівнем небезпеки.</p>
      <p>Що стосується медичних ризиків, то їх рівень в Україні позначений, як середній.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/649/big/fc8de0eb6d818bf56994ba156671832b.png?stamp=20191119183440&amp;q=85&amp;output=jpg&amp;bg=white"/>
        <figcaption>Карта світу, що оцінює рівень медичних ризиків / Фото: @скріншот / Travel Risk Map</figcaption>
      </figure>
      <p>Читайте також:<br/><a href="https://style.nv.ua/ukr/travel/airbnb-zarobiv-na-ukrajinskiy-movi-50051634.html">&amp;nbspДодали 31 мову. Популярний онлайн-сервіс оренди житла Airbnb став доступний українською</a></p>
    </article>
  </body>
</html>