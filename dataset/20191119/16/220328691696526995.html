<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/prinudili-emiliya-klark-da-se-snima-gola-v-igrata-407129.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T16:12:35+00:00"/>
    <meta property="og:title" content="Принудили Емилия Кларк да се снима гола в „Играта“"/>
    <meta property="og:description" content="Шефовете й казали, че ще разочарова феновете, ако не го направи"/>
  </head>
  <body>
    <article>
      <h1>Принудили Емилия Кларк да се снима гола в „Играта“</h1>
      <address><time datetime="2019-11-19T16:12:35+00:00">19 Nov 2019, 16:12</time> by <a rel="author">Агенция Стандарт</a></address>
      <p>Емилия Кларк сподели, че шефовете на „Игра на тронове“ я принудили да се снима гола в култовия сериал. Актрисата първоначално не била съгласна с идеята, но продуцентите й казали, че ще разочарова феновете, ако не го направи и така я убедили. Кларк заяви, че количеството голота в първия сезон на продукцията е поразяващ и тя често плачела в тоалетната и просто стискала зъби. „Приех работата, пратиха ми сценария и докато четях, ми стана ясно. Току-що бях завършила драматичната школа и се отнесох към това като към елемент от работата – щом е в сценария, значи очевидно е нещо важно и просто трябва да го приема. Но снимките не се развиха, както очаквах – аз просто преминавах от сцена в сцена, без дори да зная какво се случва. До преди това не бях снимала гола и не знаех какво трябва да направя, какво се изисква от мен или какво искам да направя“, разказва Емилия. Актрисата похвали Джейсън Момоа, с който тя участва в повечето голи сцени през първия сезон, за това, че той не я пришпорвал да прави нещо, с което тя не се чувства комфортно. „Снимките с него бяха фантастични, защото той никога не позволяваше да ми стане неприятно. Още в началото ми каза, че това не е правилно и тогава ми светна“, допълва Кларк.</p>
    </article>
  </body>
</html>