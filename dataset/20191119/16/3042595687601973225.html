<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/sigrid-heien-hansen-klar-for-valerenga/71838369"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T16:31:16+00:00"/>
    <meta property="og:title" content="Sigrid Heien-Hansen klar for Vålerenga"/>
    <meta property="og:description" content="Toppserieklubben Vålerenga har sikret seg underskriften til Sigrid Heien-Hansen. 24-åringen har den siste sesongen spilt for Kolbotn."/>
  </head>
  <body>
    <article>
      <h1>Sigrid Heien-Hansen klar for Vålerenga</h1>
      <h2>Toppserieklubben Vålerenga har sikret seg underskriften til Sigrid Heien-Hansen. 24-åringen har den siste sesongen spilt for Kolbotn.</h2>
      <address><time datetime="2019-11-19T16:31:16+00:00">19 Nov 2019, 16:31</time> by <a rel="author">NTB I</a></address>
      <p>Heien-Hansen var kaptein på Kolbotn-laget som denne sesongen endte på 8. plass i Toppserien. Men nå går turen videre til sølvmedaljevinner Vålerenga, melder <a href="http://vif-damefotball.no/2019/11/19/sigrid-heien-hansen-klar-for-klubben/">Oslo-klubben</a> tirsdag.</p>
      <p>- Jeg vil bli så god som jeg har potensialet til å bli, og jeg har veldig tro på at Vålerenga er rett sted til rett tid for meg nå. Klubben er utrolig spennende og jeg gleder meg til å ta del i det, sier 24-åringen.</p>
      <p>Klubbsjef i VIF, Eli Landsem, sier de er godt fornøyd med å ha sikret seg underskriften til Heien-Hansen, etter å ha fulgt henne tett den siste tiden.</p>
      <p>- Hun har lang fartstid i Toppserien, kan bekle flere posisjoner og virker som ei sulten jente som har lyst til å vinne.</p>
      <p>Heien-Hansen har tidligere spilt for STIL, Jølster, Fortuna Ålesund, Arna-Bjørnar og Kolbotn, og har elleve landskamper for det norske J19-laget.</p>
    </article>
  </body>
</html>