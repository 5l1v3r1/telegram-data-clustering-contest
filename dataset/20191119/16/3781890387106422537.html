<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742556"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T16:39:00+00:00"/>
    <meta property="og:title" content="จัดแถลงข่าวงาน &quot;รำลึก 80 ปี ศักดิ์ศรีบ้านท่าฯ&quot;"/>
    <meta property="og:description" content="รร.อนุบาลบ้านท่าพระยาจักร จัดแถลงข่าวงาน “รำลึก 80 ปี ศักดิ์ศรีบ้านท่าฯ”"/>
  </head>
  <body>
    <article>
      <h1>จัดแถลงข่าวงาน "รำลึก 80 ปี ศักดิ์ศรีบ้านท่าฯ"</h1>
      <address>
        <time datetime="2019-11-19T16:39:00+00:00">19 Nov 2019, 16:39</time>
      </address>
      <p>
        <b>รร.อนุบาลบ้านท่าพระยาจักร จัดแถลงข่าวงาน “รำลึก 80 ปี ศักดิ์ศรีบ้านท่าฯ”</b>
      </p>
      <p>ที่ห้องประชุมบุญชู  จันทร์สุวรรณ  รร.อนุบาลบ้านท่าพระยาจักร  อ.อู่ทอง  จ.สุพรรณบุรี  ว่าที่ร้อยตรีประกฤษ  โพธะนัง ผอ.รร.อนุบาลบ้านท่าพระยาจักร  พร้อมด้วย นางแก้วนภา  ตั้งเจริญทรัพย์  ประธานชมรมศิษย์เก่า   เภสัชกรทวีศักดิ์  เหลืองเวชการ  ประธานคณะกรรมการสถานศึกษาขั้นพื้นฐาน  และนางกัญญารัตน์   ศักดิ์ขจรภพ  ผู้ทรงคุณวุฒิ และคณะครู ร่วมแถลงข่าว “รำลึก 80 ปี ศักดิ์ศรีบ้านท่าฯ” ด้วยการแต่งกายชุดนักเรียน  ปั่นจักรยานโบราณ  หิ้วปิ่นโต  เล่นหมากเก็บ  กระโดดยาง  ภายในห้องแถลงข่าวจัดหน้าเวทีโดยนำอุปกรณ์ข้าวของเครื่องใช้เมื่อครั้งเป็นนักเรียนเมื่อหลายสิบก่อน มาจัดวางในสวนหย่อม  โดยการแถลงข่าวมีการสร้างสีสันต์ด้วยบรรยากาศย้อนยุค และมีการของนักเรียนศิษย์ปัจจุบัน ชุด“คีตะมวยไทย” ซึ่งชนะเลิศได้รับรางวัลเหรียญทองในการแข่งขันงานศิลปหัตถกรรมนักเรียนภาคกลางภาคตะวันออก</p>
      <figure>
        <img src="https://www.dailynews.co.th/admin/upload/20191119/news_GDulFyulsu234949_533.jpg?v=20191120027?v=1480"/>
      </figure>
      <p>ว่าที่ร้อยตรีประกฤษ  โพธะนัง ผอ.รร.อนุบาลบ้านท่าพระยาจักร อ.อู่ทอง  จ.สุพรรณบุรี  เปิดเผยว่า  รร.อนุบาลบ้านท่าพระยาจักร ได้รับอนุญาตจากกระทรวงศึกษาธิการให้เปิดการเรียนการสอน ตั้งแต่ปี พ.ศ.2482  ปัจจุบันจะมีอายุครบ 80 ปี ทางชมรมศิษย์เก่าและคณะกรรมการสถานศึกษา  จึงได้ประชุมและมีมติร่วมกันให้ดำเนินการจัดงานครบรอบ 80 ปี วันก่อตั้งโรงเรียน  โดยใช้ชื่องาน “รำลึก 80 ปี ศักดิ์ศรีบ้านท่าฯ” ในวันที่ 21 ธ.ค. 2562  ถือเป็นการจัดงานครั้งแรกของโรงเรียน   วัตถุประสงค์เพื่อนำเงินรายได้จากการจัดงานมาพัฒนาปรับปรุงอาคารสถานที่  ด้านวิชาการ  ค่าตอบแทนบุคลากรทางการศึกษาเฉพาะสาขาวิชา  สำหรับกิจกรรมในภาคเช้าจะมีพิธีสงฆ์ทำบุญถวายภัตตาหารเช้าแด่พระสงฆ์ จำนวน 9 รูป  ส่วนกิจกรรมภาคค่ำจะเริ่มตั้งแต่เวลา 17.00 น. เป็นต้นไป ภายในการจัดงานครบรอบ จะมีระบบแสง สี เสียงที่อย่างยิ่งใหญ่  อลังการที่สุดของ จ.สุพรรณบุรี  นอกจากนี้จะมีการแสดงของนักเรียนศิษย์ปัจจุบัน ชุดคีตะมวยไทย  ซึ่งชนะเลิศได้รับรางวัลเหรียญทองในการแข่งขันงานศิลปหัตถกรรมนักเรียนภาคกลางภาคตะวันออก   พร้อมพบกับศิลปินดารา และรำวง-ลีลาศ จากวงดนตรีชั้นนำ  คาดว่าจะมีศิษย์เก่ามาร่วมงานครั้งนี้เกือบ 10,000 คน  ถือเป็นงานที่ใหญ่ที่สุดของเรา  สำหรับประชาชนที่สนใจสามารถสอบถามและจองโต๊ะได้ที่ รร.อนุบาลบ้านท่าพระยาจักร โทรศัพท์ 035-551-954 และ 081-942-1031<br/><br/>---------------------<br/><br/>ทิพย์สุดา  ทองคำ ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>