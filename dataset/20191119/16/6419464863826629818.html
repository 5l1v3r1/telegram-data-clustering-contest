<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/syriza-nd-kai-kinal-arnoyntai-na-allaxei-o-nomos-peri-eythynis-ypoyrgon/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T16:01:17+00:00"/>
    <meta property="og:title" content="ΣΥΡΙΖΑ: ΝΔ και ΚΙΝΑΛ αρνούνται να αλλάξει ο νόμος περί ευθύνης υπουργών"/>
    <meta property="og:description" content="«Ο Τσουκάτος απηλλάγη λόγω παραγραφής και ΝΔ και ΚΙΝΑΛ αρνούνται να αλλάξει ο νόμος περί ευθύνης υπουργών», τονίζει ο ΣΥΡΙΖΑ, σχολιάζοντας την απόφαση δικασ"/>
  </head>
  <body>
    <article>
      <h1>ΣΥΡΙΖΑ: ΝΔ και ΚΙΝΑΛ αρνούνται να αλλάξει ο νόμος περί ευθύνης υπουργών</h1>
      <address>
        <time datetime="2019-11-19T16:01:17+00:00">19 Nov 2019, 16:01</time>
      </address>
      <p>«Ο<a href="https://neaselida.gr/tag/thodoros-tsoukatos/"><b> Τσουκάτος</b> </a>απηλλάγη λόγω παραγραφής και<a href="https://neaselida.gr/tag/nd/"> <b>ΝΔ</b> </a>και <a href="https://neaselida.gr/tag/kinal/"><b>ΚΙΝΑΛ</b></a> αρνούνται να αλλάξει ο νόμος περί ευθύνης υπουργών», τονίζει ο<a href="https://neaselida.gr/tag/syriza/"><b> ΣΥΡΙΖΑ</b></a>, σχολιάζοντας την απόφαση δικαστηρίου για την <a href="https://neaselida.gr/tag/siemens/"><b>υπόθεση Siemens</b></a>.</p>
      <p>Το <b>κόμμα της αξιωματικής αντιπολίτευσης</b> επαναφέρει με αυτή την αφορμή το ζήτημα της ερμηνευτικής δήλωσης για το<b> άρθρο 86</b>, που πρότεινε στην πρώτη αναθεωρητική Βουλή και την οποία ζητά από την κυβέρνηση να την υπερψηφίσει.</p>
      <p>Στο σχόλιο του, ο<b> ΣΥΡΙΖΑ</b> αναφέρει ειδικότερα πως «την ώρα που ο <b>κ. Τσουκάτος</b>, που ομολόγησε ότι πήγε ένα εκατ. μάρκα από μίζα της <b>Siemens</b> στα ταμεία του ΠΑΣΟΚ – ενώ άλλοι έπαιρναν ως δωρεές τηλεφωνικά κέντρα από τον καταδικασθέντα<b> κ. Χριστοφοράκο</b> – απηλλάγη λόγω παραγραφής, ΝΔ και ΚΙΝΑΛ αρνούνται να ψηφίσουν την πρόταση του ΣΥΡΙΖΑ με την οποία κλείνει κάθε ερμηνευτικό παράθυρο για παραγραφή του αδικήματος της δωροδοκίας για υπουργούς. Οι πολίτες ας βγάλουν τα συμπεράσματά τους…».</p>
      <p>Εν είδει «υστερόγραφου» ο <b>ΣΥΡΙΖΑ</b> θέτει το ερώτημα: «Αλήθεια, θα μάθουμε ποτέ σε ποια τελικά τσέπη κατέληξε το ένα εκατ. που ομολόγησε πως πήγε στα ταμεία του <b>ΠΑΣΟΚ</b> ο κ. <b>Τσουκάτος</b>;».</p>
      <figure>
        <iframe data-src="https://twitter.com/syriza_gr/status/1196809295746256896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://neaselida.gr/ellada/skandalo-siemens-pote-anakoinonontai-oi-poines-gia-toys-enochoys/"/>
      </related>
    </article>
  </body>
</html>