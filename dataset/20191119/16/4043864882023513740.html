<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232444/"/>
    <meta property="og:site_name" content="Українська правда"/>
    <meta property="article:published_time" content="2019-11-19T16:08:18+00:00"/>
    <meta property="og:title" content="Дубінський пропонує зробити тест на поліграфі обов'язковим для нардепів"/>
    <meta property="og:description" content="Народний депутат “Слуги народу” Олександр Дубінський пропонує законодавчо закріпити обов’язкову перевірку народних депутатів на поліграфі після кожної календарної сесії."/>
  </head>
  <body>
    <article>
      <h1>Дубінський пропонує зробити тест на поліграфі обов'язковим для нардепів</h1>
      <address>
        <time datetime="2019-11-19T16:08:18+00:00">19 Nov 2019, 16:08</time>
      </address>
      <p>Народний депутат "Слуги народу" Олександр Дубінський пропонує законодавчо закріпити обов'язкову перевірку народних депутатів на поліграфі після кожної календарної сесії.</p>
      <p><b>Джерело:</b> сайт <a href="http://w1.c1.rada.gov.ua/pls/zweb2/webproc4_1?pf3511=67422">Верховної Ради</a></p>
      <p><b>Деталі:</b> Згідно з документом, метою законодавчої ініціативи є встановлення обов’язкового проведення перевірки на поліграфі народних депутатів у межах відповідальності перед виборцями для убезпечення від корупційних ризиків.</p>
      <p>Так<a href="https://ms.detector.media/ethics/manipulation/khto_takiy_oleksandr_dubinskiy_z_yakim_cherez_feyki_suditsya_suprun/"> Дубінський</a> пропонує доповнити закон "Про статус народного депутата України" статтею, в якій передбачити обов’язок народного депутата за підсумками календарної сесії проходити перевірку на поліграфі.</p>
      <p>Перелік обов’язкових для проходження перевірки питань, згідно ініціативи нардепа має  затверджувати Національне агентство з питань запобігання корупції а перевірку мають проводити співробітники відповідного структурного підрозділу Ради національної безпеки та оборони або Міністерства оборони України, які мають документ, що засвідчує проходження відповідної підготовки, володіє навичками роботи з поліграфом і методиками проведення дослідження.</p>
      <p>За пропозицією Дубінського, перевірка на поліграфі повинна проводиться з обов’язковістю відеофіксації.</p>
      <p>
        <b>Передісторія:</b>
      </p>
      <ul>
        <li>Президент Володимир <a href="https://www.pravda.com.ua/news/2019/10/22/7229738/">Зеленський зажадав </a>від депутатів фракції "Слуга народу", які входять до фінансового комітету Верховної Ради, пройти поліграф після того, як група депутатів на чолі з Дубінським завалила в комітеті антикорупційний законопроект.</li>
        <li>Низка народних депутатів включно з Дубінським зголосилася пройти поліграф, однак зробили вони це <a href="https://www.pravda.com.ua/news/2019/10/23/7229897/">без дотримання відповідної процедури.</a></li>
        <li>САП <a href="https://www.pravda.com.ua/news/2019/10/23/7229828/">зареєструвала</a> кримінальне провадження за фактом можливого вчинення корупційного злочину 11-ма нардепами, які могли отримати по 30 тисяч доларів хабара.</li>
        <li>28 жотвня на засіданні фракції "Слуга народу" за участю президента Володимира Зеленського народні депутати обговорили ситуацію щодо скандалу у фінансовому комітеті Верховної Ради. Повідомлялося, що на зустрічі "було <a href="https://www.pravda.com.ua/news/2019/10/28/7230328/">знято багато підозр</a>".</li>
      </ul>
      <p><b>Знати більше:</b> <i><b><a href="https://www.epravda.com.ua/publications/2019/10/22/652852/">Детектор брехні і $30 тисяч для "Слуги народу". Як депутати Зеленського посварилися через схеми Яценка</a></b></i></p>
      <p>
        <a href="https://www.pravda.com.ua/articles/2019/10/23/7229885/">
          <b>
            <i>"Слуг народу" перевірять на детекторі брехні. Чи можна обманути поліграф</i>
          </b>
        </a>
      </p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/19/7232433/"/>
        <a href="https://www.pravda.com.ua/news/2019/11/19/7232407/"/>
        <a href="https://www.pravda.com.ua/news/2019/11/19/7232386/"/>
      </related>
    </article>
  </body>
</html>