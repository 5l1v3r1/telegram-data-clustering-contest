<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/parapolitika/1560771/ependusi-mamouth-sto-arkalohori/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T16:47:00+00:00"/>
    <meta property="og:title" content="Επένδυση «μαμούθ» στο Αρκαλοχώρι;"/>
    <meta property="og:description" content="Φήμες για Ισπανό επενδυτή στον πρωτογενή τομέα"/>
  </head>
  <body>
    <article>
      <h1>Επένδυση «μαμούθ» στο Αρκαλοχώρι;</h1>
      <address>
        <time datetime="2019-11-19T16:47:00+00:00">19 Nov 2019, 16:47</time>
      </address>
      <p>
        <b>Φήμες για Ισπανό επενδυτή στον πρωτογενή τομέα</b>
      </p>
      <p>Μαθαίνουμε ότι πλέον έχει γίνει βούκινο στην ενδοχώρα του Ηρακλείου, και ιδίως στο «ξακουστό» Αρκαλοχώρι, το φημολογούμενο εγχείρημα- “μαμούθ” για τα δεδομένα της περιοχής, που ετοιμάζει ο πατέρας του “πράσινου” ευρωβουλευτή και με καταγωγή από την περιοχή, και μάλιστα σε σύμπραξη με Ισπανό επενδυτή, όπως ο ίδιος φέρεται να λέει σε διάφορους παράγοντες, μέσω ειδικών καινοτόμων προγραμμάτων της Ε.Ε.</p>
      <p>Ακούγεται (άγνωστο και εδώ αν πρόκειται για αστικό μύθο απλά) πως ο πατέρας του “πράσινου” ευρωβουλευτή και ο Ισπανός συνεταίρος του, αφού εξαγόρασαν εκτάσεις αρκετών στρεμμάτων, άνω των 100, τις ενοποίησαν και ετοιμάζονται πιλοτικά να χρησιμοποιήσουν νέες ποικιλίες, αυτές που μοιάζουν σαν να είναι μουρέλα αλλά στα τρία χρόνια έχουν απόδοση καρπών.</p>
      <p>Για να δούμε, αν είναι ακριβής η πληροφορία και όχι απλά φημολογία εξαιτίας κάποιας εξαγοράς - ενδεχομένως - έκτασης, όσο να ’ναι μια τεχνογνωσία και προσβασιμότητα σε πηγές ενίσχυσης του εγχειρήματος από τις Βρυξέλλες θα πρέπει να μπορεί να υπάρξει. Αν το αποτέλεσμα είναι και θετικό, τότε το πρόσημο θα είναι θετικό για την ευρύτερη περιοχή και την οικονομία της.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1555958/xenodoheiaki-ependusi-mamouth-stin-elouda-ano-ton-400-ekateuro/"/>
        <a href="https://www.neakriti.gr/article/kriti/lasithi/1553385/erhetai-i-megali-ependusi-stin-elouda/"/>
      </related>
    </article>
  </body>
</html>