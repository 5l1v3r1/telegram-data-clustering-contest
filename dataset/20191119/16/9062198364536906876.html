<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380407/gunduz-ispark-gece-biz-bakiyoruz-diyen-2-degnekci-gozaltina-alindi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T16:28:00+00:00"/>
    <meta property="og:title" content="'Gündüz İSPARK, gece biz bakıyoruz' diyen 2 değnekçi gözaltına alındı"/>
    <meta property="og:description" content="İstanbul'da değnekçi olarak adlandıran, yetkisi olmadığı halde otopark parası isteyen ve 'gece biz bakıyoruz, gündüz İSPARK' diye 2 kişi gözaltına alındı."/>
  </head>
  <body>
    <article>
      <h1>'Gündüz İSPARK, gece biz bakıyoruz' diyen 2 değnekçi gözaltına alındı</h1>
      <h2>İstanbul'da değnekçi olarak adlandıran, yetkisi olmadığı halde otopark parası isteyen ve 'gece biz bakıyoruz, gündüz İSPARK' diye 2 kişi gözaltına alındı.</h2>
      <address>
        <time datetime="2019-11-19T16:28:00+00:00">19 Nov 2019, 16:28</time>
      </address>
      <p>Para cezası verilen 2 şüpheli serbest bırakıldı.</p>
      <p>İstanbul Beyoğlu ekipleri gece saatlerinde araçları yönlendiren 2 değnekçiyi gözaltına aldı.</p>
      <p>Tarlabaşı Bulvarı'nda özellikle restoran, deniz kenarı ve eğlence mekanları gibi kalabalık yerlerin yakınındaki İSPARK otoparkları işgal eden değnekçiler sürücülerden para talep ediyordu.</p>
      <p>Hafta sonu çekilen görüntülerde Taksim Tarlabaşı Bulvarı'ndaki değnekçi 'Fiş kesiyor musun' sorusu üzerine, “Fiş yok. Biz de burada çorbadayız, ekmekteyiz. 10 lira ver yeter şeklinde cevap vermişti. Kimi değnekçiler ise görüntülendiğini anladığı sırada kaçmaya başlamıştı. Değnekçilerin görüntülerde sürücülere, “Kafana göre ne versen yeter, gündüz İSPARK bakıyor akşam biz bakıyoruz, aracınız burada güvende, çizilmez gibi ifadeler kullanmıştı.</p>
      <p>Bağdat Caddesi, Bakırköy ve Karaköy'deki otoparkların da değnekçiler tarafından işgal edildiği görülmüştü.</p>
      <p>Tespit edilen Kazım A.(53) ve Süleyman T.(53) saat 00.15'te Tarlabaşı Bulvarı üzerinde araçları yönlendirirken gözaltına alındı.</p>
      <p>Kazım A.'nın 5 trafik kanununa muhalefet, dolandırıcılık ve 2 kasten yaralama olmak üzere toplam 8 suç kaydı olduğu tespit edilirken, Süleyman T.'nin de trafik kanuna muhalefetten kaydı olduğu ortaya çıktı.</p>
      <p>Kabahatler Kanunu'na göre 108'er lira ceza kesilen, emniyetteki işlemlerinin ardından adliyeye sevk edilen şüpheliler, savcılık talimatıyla serbest bırakıldı.</p>
    </article>
  </body>
</html>