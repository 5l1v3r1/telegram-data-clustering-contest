<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904369/domper-voor-beerschot-sterkhouder-loopt-spierscheur-op-en-is-vier-weken-out.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T16:30:00+00:00"/>
    <meta property="og:title" content="Domper voor Beerschot: sterkhouder loopt spierscheur op en is vier weken out"/>
    <meta property="og:description" content="Beerschot AC krijgt een domper te verwerken door de interlandbreak. Kazachs international Yan Vorogovskiy zal minstens vier weken buiten strijd zijn. De linksachter liep een spierscheur op tijdens de interland tegen San Marino."/>
  </head>
  <body>
    <article>
      <h1>Domper voor Beerschot: sterkhouder loopt spierscheur op en is vier weken out</h1>
      <address>
        <time datetime="2019-11-19T16:30:00+00:00">19 Nov 2019, 16:30</time>
      </address>
      <p>
        <b>Beerschot AC krijgt een domper te verwerken door de interlandbreak. Kazachs international Yan Vorogovskiy zal minstens vier weken buiten strijd zijn. De linksachter liep een spierscheur op tijdens de interland tegen San Marino.</b>
      </p>
      <p>Dat kondigt Beerschot aan via <a href="https://www.beerschot.be/nieuws/prince-scoort-vorogovskiy-out">de officiële kanalen</a>. 'Yan Vorogovskiy is helaas teruggekeerd met een blessure. Hij is 4 tot 6 weken out en is al begonnen aan z'n revalidatie. Yan Vorogovskiy was sterk begonnen aan z’n interland met Kazachstan bij San Marino. Na 6 minuten al lag hij met een assist aan de basis van de 0-1, maar dik 10 minuten later moest hij geblesseerd het veld verlaten', klinkt het.</p>
      <p>De komende weken kan Beerschot dus geen beroep doen op Vorogovskiy. 'Kazachstan ging in op de vraag van Beerschot om Vorogovskiy meteen te laten terugkeren. Onze linkerwinger werd snel onderzocht en heeft een scheur in de hamstring. De Kazach is minstens 4 weken out. Kazachstan won met 1-3 en speelt dinsdagavond, in de groep van België, tegen Schotland, zonder Yan Vorogovskiy die de revalidatie op het Kiel is begonnen.'</p>
      <figure>
        <iframe data-src="https://twitter.com/kbeerschotva/status/1196741163371388930?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/903954/beerschot-begint-sterk-aan-tweede-periode-perfecte-match-gespeeld-.html?itm_source=www.voetbalprimeur.be&amp;itm_medium=highlighted-content">Beerschot begint sterk aan tweede periode: "Perfecte match gespeeld"</a></aside>
    </article>
  </body>
</html>