<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103236/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T16:07:32+00:00"/>
    <meta property="og:title" content="У США опублікували свідчення двох дипломатів в рамках справи про імпічмент"/>
    <meta property="og:description" content="Комітет з питань розвідки Палати представників США опублікував свідчення співробітника посольства США у Києві Девіда Голмса та заступника державного секретаря з політичних питань Девіда Гейла."/>
  </head>
  <body>
    <article>
      <h1>У США опублікували свідчення двох дипломатів в рамках справи про імпічмент</h1>
      <address>
        <time datetime="2019-11-19T16:07:32+00:00">19 Nov 2019, 16:07</time>
      </address>
      <p>Комітет з питань розвідки Палати представників США опублікував свідчення співробітника дипломатичної служби Девіда Голмса та заступника державного секретаря з політичних питань Девіда Гейла.</p>
      <p>Як повідомляє "Європейська правда", стенограми свідчень доступні на <a href="https://intelligence.house.gov/">сайті</a> комітету.</p>
      <p>Голмс свідчив перед членами комітету 15 листопада за зачиненими дверима. Він засвідчив, що він був присутній, коли посол Гордон Сондланд 26 липня говорив безпосередньо з президентом США Дональдом Трампом – наступного дня після телефонної розмови Трампа з президентом України Володимиром Зеленським.</p>
      <p>"Я почув, як президент Трамп запитав посла Сондленда, чи готовий президент Зеленський "проводити розслідування" щодо "Бурісми" та виборів 2016 року. Сондленд відповів президенту Трампу, заявивши: "Так, він збирається це зробити", і додав, що президент Зеленський буде "робити все, про що ви попросите його", - сказав Голмс.</p>
      <p>За його словами, пізніше він запитав Сондленда, чи це правда, що Трампу все одно щодо України.</p>
      <p>"Сондленд погодився, що це так, і що Трамп дбає лише про "великі речі", такі як "це розслідування проти Байдена, яке підштовхує Джуліані", - сказав він.</p>
      <p>Гейл свідчив у комітеті за закритими дверима 6 листопада. Відповідно до опублікованих свідчень, він заявив, що "майже впевнений, що державний секретар Майк Помпео був найбільш ймовірною особою, яка прийняла рішення не підтримувати тодішнього посла США в Україні Марі Йованович".</p>
      <related>
        <a href="https://www.eurointegration.com.ua/news/2019/11/19/7103226/"/>
      </related>
    </article>
  </body>
</html>