<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/society/komision-dysarestimenoi-tin-oikonomiki-katastasi-tous-oi-ellines/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T16:22:02+00:00"/>
    <meta property="og:title" content="Κομισιόν: Δυσαρεστημένοι με την οικονομική κατάστασή τους οι Έλληνες"/>
    <meta property="og:description" content="Μόλις 4,3 στους δέκα είναι ικανοποιημένοι από την οικονομική κατάστασή τους, δεδομένου ότι το 2018 το μέσο εισόδημα του Έλληνα ήταν 7.863 ευρώ, σύμφωνα με την Κομισιόν"/>
  </head>
  <body>
    <article>
      <h1>Κομισιόν: Δυσαρεστημένοι με την οικονομική κατάστασή τους οι Έλληνες</h1>
      <h2>Μόλις 4,3 στους δέκα είναι ικανοποιημένοι από την οικονομική κατάστασή τους, δεδομένου ότι το 2018 το μέσο εισόδημα του Έλληνα ήταν 7.863 ευρώ, σύμφωνα με την Κομισιόν</h2>
      <address><time datetime="2019-11-19T16:22:02+00:00">19 Nov 2019, 16:22</time> by <a rel="author">ΤοΒΗΜΑ Team</a></address>
      <p>Μόλις το 6,4 από τους 10 Έλληνες φαίνεται πως είναι ικανοποιημένοι από τη ζωή τους, σύμφωνα με στοιχεία της <a href="https://www.in.gr/tags/%ce%b5%cf%85%cf%81%cf%89%cf%80%ce%b1%cf%8a%ce%ba%ce%ae-%ce%b5%cf%80%ce%b9%cf%84%cf%81%ce%bf%cf%80%ce%ae/">Ευρωπαϊκής Επιτροπής</a>, για το 2018.</p>
      <p>Δεδομένου ότι ο ευρωπαϊκός μέσος όρος είναι 7,3 στα 10, ο αριθμός αυτός είναι ιδιαίτερα ανησυχητικός, ενώ βρίσκεται στις πέντε τελευταίες θέσεις της γενικής κατάταξης.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <figure>
        <img src="https://www.in.gr/wp-content/uploads/2019/11/%CE%BA%CE%BF%CE%BC%CE%B9%CF%83%CE%B9%CE%BF%CE%BD-600x553.jpg"/>
      </figure>
      <p>Μάλιστα μόλις 4,3 στους δέκα είναι ικανοποιημένοι από την οικονομική κατάστασή τους, δεδομένου ότι το 2018 το μέσο εισόδημα του Έλληνα ήταν 7.863 ευρώ.</p>
      <p>Στην Ελλάδα 6,6 στους δέκα είναι ικανοποιημένοι από την κατάσταση του νοικοκυριού τους, τελευταίοι στην ΕΕ, ενώ 6,1 στους δέκα είναι ικανοποιημένοι από την εργασία τους.</p>
      <p>Ικανοποιημένοι με την αξιοποίηση του χρόνου τους είναι οι 6,1 στους δέκα ενώ ο μέσος όρος εργασίας είναι 42 ώρες την εβδομάδα.</p>
      <h3>Εκπαίδευση και υγεία</h3>
      <p>Όσον αφορά την εκπαίδευση και την υγεία των Ελλήνων, οι αριθμοί παρουσιάζονται επίσης χαμηλοί.</p>
      <p>Συγκεκριμένα, αναφορικά με την <a href="https://www.in.gr/tags/%ce%b5%ce%ba%cf%80%ce%b1%ce%af%ce%b4%ce%b5%cf%85%cf%83%ce%b7/">εκπαίδευση</a> το 41,8% έχει τελειώσει τη μέση, το 26,4% την κατώτατη ενώ το 31,7% την ανώτερη.</p>
      <p>Το 76,4% δηλώνει πως είναι υγιές, το 14,4% πως αντιμετωπίζει κάποια μικρά προβλήματα ενώ το 9,2% δηλώνει πως έχει σοβαρά ή πολύ σοβαρά προβλήματα υγείας.</p>
      <figure>
        <img src="https://www.in.gr/wp-content/uploads/2019/11/%CF%85%CE%B3%CE%B5%CE%B9%CE%B1-600x303.jpg"/>
      </figure>
      <p>Το προσδόκιμο ζωής στην Ελλάδα είναι 81,4 χρόνια.</p>
      <p>Οι επτά στους δέκα δηλώνουν ικανοποιημένοι από τις διαπροσωπικές τους σχέσεις ενώ το 86,6% θεωρεί πως σε περίπτωση ανάγκης έχει άνθρωπο για να τον στηρίξει.</p>
      <p>Αναφορικά με την ασφάλεια, το 2018 το 39,5% των Ελλήνων δήλωνε λίγο ή πολύ ανασφαλές, το 28,2% πως νιώθει μία μικρή ασφάλεια και το 23,2% πολύ ασφαλές.</p>
      <h4>Εμπιστοσύνη στο πολιτικό σύστημα</h4>
      <p>Μόλις 4,1 στους δέκα Έλληνες έχει εμπιστοσύνη στο πολιτικό σύστημα ενώ το 37% δηλώνει πως έχει εμπιστοσύνη στο <a href="https://www.in.gr/tags/%ce%b5%cf%85%cf%81%cf%89%ce%ba%ce%bf%ce%b9%ce%bd%ce%bf%ce%b2%ce%bf%cf%8d%ce%bb%ce%b9%ce%bf/">ευρωκοινοβούλιο</a>.</p>
      <p>Τέλος, ικανοποιημένοι είναι οι 6,2 στους δέκα για το περιβάλλον στο οποίο ζουν.</p>
      <figure>
        <img src="https://www.in.gr/wp-content/uploads/2019/11/%CF%83%CF%85%CF%83%CF%84%CE%B7%CE%BC%CE%B1.jpg"/>
      </figure>
      <h4>Οι πιο ικανοποιημένοι της ΕΕ</h4>
      <p>Πιο ικανοποιημένοι απ’ όλους είναι οι Δανοί όπως προκύπτει από τα στοιχεία της <a href="https://www.in.gr/tags/%ce%ba%ce%bf%ce%bc%ce%b9%cf%83%ce%b9%cf%8c%ce%bd/">Κομισιόν</a>:</p>
      <ul>
        <li>Δανία: 8,2</li>
        <li>Φινλανδία: 8,1</li>
        <li>Αυστρία, Λουξεμβούργο, Σουηδία: 7,9</li>
        <li>Ιρλανδία, Ολλανδία, Μεγάλη Βρετανία: 7,7</li>
        <li>Μάλτα: 7,6</li>
        <li>Βέλγιο, Γερμανία: 7,3</li>
        <li>Γαλλία, Πολωνία: 7,2</li>
        <li>Ισπανία: 7</li>
        <li>Πορτογαλία, Σλοβακία: 6,9</li>
        <li>Εσθονία: 6,7</li>
        <li>Ιταλία: 6,6</li>
        <li>Κύπρος, Τσεχία, Ουγγαρία, Λιθουανία, Ρουμανία: 6,5</li>
      </ul>
      <figure>
        <iframe data-src="https://twitter.com/EU_Commission/status/1196808295966752770?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>