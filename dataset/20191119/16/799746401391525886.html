<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103238/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T16:57:35+00:00"/>
    <meta property="og:title" content="Вбивство журналістки на Мальті: одного з підозрюваних можуть помилувати"/>
    <meta property="og:description" content="Прем’єр-міністр Мальти Джозеф Мускат підписав листа, який гарантуватиме президентське помилування одному з підозрюваних у причетності до вбивства журналістки Дафни Каруани Галісії."/>
  </head>
  <body>
    <article>
      <h1>Вбивство журналістки на Мальті: одного з підозрюваних можуть помилувати</h1>
      <address>
        <time datetime="2019-11-19T16:57:35+00:00">19 Nov 2019, 16:57</time>
      </address>
      <p>Прем'єр-міністр Мальти Джозеф Мускат підписав листа, який гарантуватиме президентське помилування одному з підозрюваних у причетності до вбивства журналістки Дафни Каруани Галісії.</p>
      <p>Про це повідомляє "Європейська правда" з посиланням на <a href="https://timesofmalta.com/">Times of Malta</a>.</p>
      <p>Прем'єр-міністр сказав, що підписав лист, в якому вказується, що якщо і коли ця людина представить докази в суді, він буде рекомендувати помилування, за умови, що підозрюваний буде співпрацювати з владою.</p>
      <p>Мускат сказав, що він обговорював це питання з генеральним прокурором і слідчими, які погодилися, що помилування, не знаючи обсягу доказів, які може надати ця людина, не найкращий підхід.</p>
      <p>Каруана Галісія була вбита в результаті вибуху автомобільної бомби в 2017 році. У цій справі четверо підозрюваних перебувають під вартою.</p>
      <p>Троє чоловіків - брати Альфред і Джордж Дегіорджо і їхній друг Вінсент Мускат були звинувачені в підриві автомобільної бомби. Вони були заарештовані в грудні 2017 року, але не визнали себе винними в суді.</p>
      <p>Новий підозрюваний був арештований в четвер, його ім'я не називається. Він підозрюється в тому, що зв'язав замовників вбивства з виконавцями і співучасниками, які допомогли придбати вибуховий пристрій.</p>
      <p>"Я дав доручення генеральному прокурору провести переговори з адвокатами цієї людини, щоб зробити безпрецедентний крок. Якщо людина буде співпрацювати і надасть достатньо інформації для судового переслідування за вчинення злочину, він отримає президентське помилування", - сказав прем'єр.</p>
      <p>Нагадаємо, 16 жовтня 2017 року на Мальті внаслідок вибуху автомобіля<b> <a href="https://www.eurointegration.com.ua/news/2017/10/17/7072383/">загинула журналістка Дафне Каруана Галісія</a></b>, яка розслідувала корупційні злочини в рамках проєкту Panama Papers та звинувачувала у корупції мальтійського прем’єр-міністра.</p>
      <p>Журналістка розслідувала <b><a href="https://www.eurointegration.com.ua/news/2017/10/26/7072816/">можливу причетність мальтійських партій до лівійсько-італійської афери</a></b> з контрабанди дизпалива.</p>
    </article>
  </body>
</html>