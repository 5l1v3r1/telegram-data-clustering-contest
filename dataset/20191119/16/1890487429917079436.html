<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520578-madarska-centralni-banka-vyckava-na-novou-prognozu-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T16:54:22+00:00"/>
    <meta property="og:title" content="Maďarská centrální banka vyčkává na novou prognózu (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Maďarská centrální banka vyčkává na novou prognózu (Komentář)</h1>
      <address><time datetime="2019-11-19T16:54:22+00:00">19 Nov 2019, 16:54</time> by <a rel="author">Investiční bankovnictví</a></address>
      <p><b>Maďarská centrální banka podle očekávání ponechala své sazby beze změny.</b> Členové bankovní rady i nadále očekávají zpomalení jádrové <a href="https://www.kurzy.cz/makroekonomika/inflace/">inflace</a> kvůli dezinflačnímu vývoji v zahraničí a současné přestřelování inflačního cíle radu netrápí. Většina výstupu z jednání zůstala beze změny. Očekáváme, že ke změně měnové politiky dojde v prosinci, kdy bankovní rada bude mít k dispozici nová data z <a href="https://www.kurzy.cz/makroekonomika/">ekonomiky</a> a novou prognózu. Předpokládáme, že bude navýšen limit měnových swapů, které centrální banka v současnosti provádí, a zároveň obnoví program nákupů korporátních <a href="https://www.kurzy.cz/dluhopisy/">dluhopisů</a>.</p>
      <p><b>Vojtěch Benda, člen bankovní rady <a href="https://www.kurzy.cz/kurzy-men/kurzovni-listek/">ČNB</a>, znovu zopakoval, že je pro další zvyšování <a href="https://www.kurzy.cz/urokove-sazby/">úrokových sazeb</a>.</b> Jako hlavní důvod uvedl přetrvávající silné inflační tlaky, které tu zůstanou i během zpomalení <a href="https://www.kurzy.cz/makroekonomika/">ekonomiky</a>. Zároveň také podle něj <a href="https://www.kurzy.cz/koruna/">koruna</a> nepřináší centrální bankou očekávané utažení měnových podmínek, které musí být kompenzováno právě vyššími sazbami. Vojtěch Benda byl jedním ze dvou členů rady, kteří hlasovali v září i v listopadu pro zvýšení <a href="https://www.kurzy.cz/urokove-sazby/">úrokových sazeb</a>.</p>
      <p><b>Maďarský forint v návaznosti na dnešní události posílil vůči <a href="https://www.kurzy.cz/kurzy-men/nejlepsi-kurzy/EUR-euro/">euru</a> o 0,4 %. </b>Zbytek regionu včetně <a href="https://www.kurzy.cz/koruna/">koruny</a> zůstal téměř beze změny.<br/>Autor: František Táborský</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/308899-madarska-centralni-banka-poskytne-bankam-nove-uvery/"/>
        <a href="https://zpravy.kurzy.cz/326676-nemecka-centralni-banka-zvysila-prognozu-rustu-ekonomiky/"/>
        <a href="https://www.kurzy.cz/zpravy/508751-zasedani-madarske-centralni-banky-se-neslo-v-holubicim-tonu-komentar/"/>
        <a href="https://www.kurzy.cz/zpravy/400570-madarska-centralni-banka-ukoncila-cyklus-snizovani-sazeb-24-5-2016/"/>
        <a href="https://www.kurzy.cz/zpravy/512696-madarska-centralni-banka-uvolnila-menove-podminky-komentar/"/>
        <a href="https://www.kurzy.cz/zpravy/249862-madarska-centralni-banka-rozhodne-o-dalsim-vyvoji-menove-politiky/"/>
        <a href="https://www.kurzy.cz/tema/4858420.html"/>
        <a href="https://www.kurzy.cz/zpravy/466492-madarska-inflace-nad-cilem-centralni-banka-si-koleduje-o-prusvih/"/>
        <a href="https://www.kurzy.cz/zpravy/396627-madarska-centralni-banka-prekvapive-snizila-urokove-sazby/"/>
        <a href="https://www.kurzy.cz/zpravy/477086-madarska-centralni-banka-nechala-menovou-politiku-nezmenenou-komentar/"/>
        <a href="https://www.kurzy.cz/zpravy/351650-guverner-madarske-centralni-banky-prislibil-dalsi-podporu-ekonomiky/"/>
        <a href="https://www.kurzy.cz/zpravy/289461-madarska-centralni-banka-sazby-nezmenila/"/>
      </related>
    </article>
  </body>
</html>