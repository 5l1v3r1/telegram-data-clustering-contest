<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/ethniko-sxedio-drasis-kata-tou-kapnismatos-pou-apagoreyetai-to-kapnisma-kai-poies-oi-poines/2919121/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T16:02:28+00:00"/>
    <meta property="og:title" content="Εθνικό Σχέδιο Δράσης κατά του Καπνίσματος: Που απαγορεύεται το κάπνισμα και ποιες οι ποινές"/>
    <meta property="og:description" content="Το Εθνικό Σχέδιο Δράσης κατά του Καπνίσματος, που παρουσιάσθηκε σήμερα από την πολιτική ηγεσία του υπουργείου Υγείας, παρουσία του πρωθυπουργού Κυριάκου Μητσοτάκη, αναπτύσσεται σε 4 άξονες."/>
  </head>
  <body>
    <article>
      <h1>Εθνικό Σχέδιο Δράσης κατά του Καπνίσματος: Που απαγορεύεται το κάπνισμα και ποιες οι ποινές</h1>
      <h2>Το Εθνικό Σχέδιο Δράσης κατά του Καπνίσματος, που παρουσιάσθηκε σήμερα από την πολιτική ηγεσία του υπουργείου Υγείας, παρουσία του πρωθυπουργού Κυριάκου Μητσοτάκη, αναπτύσσεται σε 4 άξονες.</h2>
      <address><time datetime="2019-11-19T16:02:28+00:00">19 Nov 2019, 16:02</time> by <a rel="author">Newsit Newsroom</a></address>
      <p>Το σχέδιο φιλοδοξεί να συνεισφέρει στην<a href="https://www.newsit.gr/ellada/antikapnistikos-nomos-se-leitourgia-to-1142-den-tha-dexetai-mono-kataggelies/2918883/"> πρόληψη</a> κατά του καπνίσματος, την προστασία των μη-καπνιστών από το παθητικό κάπνισμα, την υποστήριξη των πολιτών στη διακοπή καπνίσματος και στην ανάπτυξη ενός νέου ρυθμιστικού και κανονιστικού πλαισίου ελέγχου και παρακολούθησης των νέων προϊόντων καπνού.</p>
      <p>Ο πρώτος άξονας αφορά στην προαγωγή Υγείας και και την πρόληψη με στόχο να αποτραπεί η έναρξη του καπνίσματος ειδικά σε νέους από 15 ετών και άνω.</p>
      <p>Ο δεύτερος άξονας εστιάζει στην προστασία των μη-καπνιστών από το παθητικό κάπνισμα, με στόχο τον περιορισμό των επιπτώσεων στον γενικό πληθυσμό και ιδιαίτερα στα παιδιά, καθώς και στην καθιέρωση κουλτούρας σεβασμού προς τους μη-καπνιστές.</p>
      <p>Ο τρίτος άξονας έχει να κάνει με την υποστήριξη στη διακοπή καπνίσματος, με στόχο την μείωση του αριθμού των καπνιστών.</p>
      <p>Οι δράσεις του τέταρτου άξονα αφορούν στην ανάπτυξη ενός νέου ρυθμιστικού και κανονιστικού πλαισίου ελέγχου και παρακολούθησης των νέων προϊόντων καπνού. Οι διατάξεις του Ν. 4633/2019, που ψηφίσθηκε από τη Βουλή στις 16/10/2019 απαλείφουν τις εξαιρέσεις και τα «παραθυράκια», απλοποιούν τους κανόνες και διευκολύνουν τον αποτελεσματικό έλεγχο των παραβάσεων.</p>
      <h3>Οι βασικές αλλαγές του Εθνικού Σχεδίου Δράσης είναι:</h3>
      <h3>Που δεν επιτρέπεται το κάπνισμα</h3>
      <p>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε κλειστό δημόσιο ή ιδιωτικό χώρο, στον οποίο παρέχεται εργασία.</p>
      <p>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) στο εσωτερικό ΟΛΩΝ των Καταστημάτων Υγειονομικού Ενδιαφέροντος. Επιτρέπεται μόνο στους εξωτερικούς χώρους. Ως εξωτερικοί χώροι θεωρούνται όσοι είναι περιμετρικά ανοικτοί σε δύο πλευρές τουλάχιστον και δεν είναι στεγασμένοι.</p>
      <p>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε ΟΛΑ τα Μέσα Μαζικής Μεταφοράς.</p>
      <p>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) στα ΙΧ και ΔΧ οχήματα, που επιβαίνουν ανήλικοι κάτω των 12 ετών.</p>
      <p>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε Νυκτερινά Κέντρα, Κέντρα Διασκέδασης, Καζίνο, Καταστήματα Τυχερών Παιγνίων (καταργήσαμε τις αντισυνταγματικές εξαιρέσεις που υπήρχαν).</p>
      <p>• Τέλος, δεν επιτρέπεται το κάπνισμα σε παιδικούς και βρεφονηπιακούς σταθμούς, ιδρύματα Α’ βάθμιας, Β’ βάθμιας και Γ’ βάθμιας εκπαίδευσης, σε κλειστούς και υπαίθριους χώρους άθλησης και διασκέδασης ανηλίκων, αθλοπαιδιών, παιδότοπους, παιδικές χαρές, θεματικά πάρκα κλπ, καθώς και σε οποιοδήποτε άλλο ανοικτό χώρο όταν υπάρχουν ανήλικοι (θεσπίσαμε τη διάταξη με το Ν4633/2019)</p>
      <h3>Ποιες είναι οι Αρχές και οι Ελεγκτικοί Μηχανισμοί:</h3>
      <p>Εποπτεία: Υπουργείο Υγείας, Γενική Γραμματεία Δημόσιας Υγείας</p>
      <h3>Όργανα Ελέγχου:</h3>
      <p>– Ελληνική Αστυνομία</p>
      <p>– Επόπτες Δημόσιας Υγείας Περιφερειών</p>
      <p>– Δημοτική Αστυνομία</p>
      <p>– Λιμενικό Σώμα</p>
      <p>– Εθνική Αρχή Διαφάνειας (ΕΑΔ)</p>
      <p>– Ελεγκτές του ΕΟΤ</p>
      <p>– Σώμα Επιθεώρησης Εργασίας (Σ.ΕΠ.Ε.)</p>
      <p>– Μεικτά κλιμάκια των παραπάνω.</p>
      <h3>Ποιες είναι οι νέες κυρώσεις και τα πρόστιμα, που προβλέπονται από τη νέα ΚΥΑ:</h3>
      <h3>• Φυσικά πρόσωπα:</h3>
      <p>– 200 Euro για όσους καπνίζουν σε υπαίθριους χώρους διεξαγωγής αθλοπαιδιών, ψυχαγωγίας και συγκέντρωσης ανηλίκων</p>
      <p>– 200 Euro για όσους καπνίζουν σε κλειστούς χώρους νοσηλευτικών ιδρυμάτων &amp; φορέων παροχής υπηρεσιών υγείας</p>
      <p>– 200 Euro για όσους καπνίζουν σε χώρους παιδικών και βρεφονηπιακών σταθμών, παιδότοπων κλειστών &amp; υπαίθριων και όλων των ιδρυμάτων Πρωτοβάθμιας &amp; Δευτεροβάθμιας εκπαίδευσης, δημόσιων &amp; ιδιωτικών,</p>
      <p>– 100 Euro για όσους καπνίζουν στους λοιπούς κλειστούς ή στεγασμένους χώρους δημόσιους και ιδιωτικούς χώρους παροχής εργασίας, Μέσα Μαζικής Μεταφοράς,</p>
      <p>– 1500 Euro για όσους καπνίζουν μέσα σε οχήματα που επιβαίνουν ανήλικοι κάτω των 12 ετών (3000 Euro για τον οδηγό)</p>
      <h3>• Καταστήματα Υγειονομικού Ενδιαφέροντος (Εστιατόρια, Μπαρ, Κέντρα Διασκέδασης κα):</h3>
      <h3>– Εμβαδόν έως 100 τ.μ.:</h3>
      <p>▪ 500Euro την 1η φορά</p>
      <p>▪ 1.000Euro τη 2η φορά</p>
      <p>▪ 2.000Euro την 3η φορά</p>
      <p>▪ 4.000Euro την 4η φορά και προσωρινή σφράγισης / αναστολή της λειτουργίας για 10 ημέρες</p>
      <p>▪ 8.000Euro την 5η φορά και οριστική ανάκληση της άδειας λειτουργίας</p>
      <h3>– Εμβαδόν άνω των 100 τ.μ.:</h3>
      <p>▪ 2.000Euro την 1η φορά</p>
      <p>▪ 4.000Euro τη 2η φορά</p>
      <p>▪ 6.000Euro την 3η φορά</p>
      <p>▪ 8.000Euro την 4η φορά και προσωρινή σφράγισης / αναστολή της λειτουργίας για 10 ημέρες</p>
      <p>▪ 10.000Euro την 5η φορά και οριστική αφαίρεση της άδειας λειτουργίας</p>
      <h3>– Εμβαδόν άνω των 300 τ.μ.:</h3>
      <p>▪ 6.000Euro την 1η φορά</p>
      <p>▪ 7.000Euro τη 2η φορά</p>
      <p>▪ 8.000Euro την 3η φορά</p>
      <p>▪ 9.000Euro την 4η φορά και προσωρινή σφράγισης / αναστολή της λειτουργίας για 10 ημέρες</p>
      <p>▪ 10.000Euro την 5η φορά και οριστική αφαίρεση της άδειας λειτουργίας</p>
      <h3>– Από 1.001 άτομα και άνω:</h3>
      <p>▪ 10.000Euro την 1η φορά</p>
      <p>▪ 10.000Euro την 2η φορά και προσωρινή σφράγισης / αναστολή της λειτουργίας για 10 ημέρες</p>
      <p>▪ 10.000Euro την 3η φορά και οριστική αφαίρεση της άδειας λειτουργίας</p>
      <h3>• Υπεύθυνοι Διαχείρισης και Λειτουργίας Οργανισμών Δημοσίου, Υπηρεσιών Δημοσίου, ΔΕΚΟ κλπ</h3>
      <h3>Πρόστιμο 500 ευρώ για:</h3>
      <p>• Μη Κατάρτιση Σχεδίου Αποτροπής Καπνίσματος και ορισμό υπευθύνων</p>
      <p>• Μη Ανάρτηση σήμανσης και λοιπών μέτρων αποτροπής (απομάκρυνση σταχτοδοχείων)</p>
      <p>• Μη ανταπόκριση του υπευθύνου σε διαμαρτυρία για την πραγματοποίηση της παράβασης</p>
      <p>• Μη κλήση των αρμοδίων οργάνων</p>
      <p>• Μη συνεργασία με τους ελεγκτές</p>
    </article>
  </body>
</html>