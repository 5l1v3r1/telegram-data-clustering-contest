<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/viorica-dancila-despre-sustinerea-oug-13-trebuia-sa-explic-pentru-ca-au-fost-atatea-atacuri-18595919"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T16:53:00+00:00"/>
    <meta property="og:title" content="Viorica Dăncilă, despre susţinerea OUG 13: Trebuia să explic pentru că au fost atâtea atacuri"/>
    <meta property="og:description" content="Prezidenţiabilul PSD Viorica Dăncilă a declarat marţi, cu privire la susţinerea OUG 13 în anul 2017, prin trimiterea unor mailuri către sute de  eurodeputaţi, că trebuia să explice situaţia din ţară, iar azi o astfel de ordonanţă nu ar mai fi oportună."/>
  </head>
  <body>
    <article>
      <h1>Viorica Dăncilă, despre susţinerea OUG 13: Trebuia să explic pentru că au fost atâtea atacuri</h1>
      <address>
        <time datetime="2019-11-19T16:53:00+00:00">19 Nov 2019, 16:53</time>
      </address>
      <p>Prezidenţiabilul PSD Viorica Dăncilă a declarat marţi, cu privire la susţinerea OUG 13 în anul 2017, prin trimiterea unor mailuri către sute de  eurodeputaţi, că trebuia să explice situaţia din ţară, iar azi o astfel de ordonanţă nu ar mai fi oportună.</p>
      <p>"Nu eram premierul României, eram europarlamentar. Trebuia să explic pentru că au fost atâtea atacuri din partea Monicăi Macovei, Cristian Preda care zugrăveau ţara într-un mod în care nu făcea cinste. Nu numai eu am trimis, o să vedeţi că toţi europarlamentarii trimit emailuri", a spus Viorica Dăncilă.</p>
      <p>"Indiferent de ce se întâmplă în ţară, nu trebuie să ducem aceste lucruri în afară. Uitaţi-vă la emailurile trimise de Monica Macovei", a completat aceasta.</p>
      <p>Întrebată dacă azi mai susţine OUG 13, Dăncilă a răspuns: "Din punct de vedere legal nu cred că fie probleme de legalitate. Acum nu cred că este oportună o astfel de OUG. A fost un referendum în care Guvernul nu poate da OUG pe justiţie".</p>
    </article>
  </body>
</html>