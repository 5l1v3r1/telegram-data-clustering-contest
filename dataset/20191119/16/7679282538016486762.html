<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-uttar-pradesh-three-constables-who-facilitate-a-criminal-got-jailed-2858462.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T16:43:15+00:00"/>
    <meta property="og:title" content="उत्तर प्रदेश: अपराधी को अय्याशी कराने वाले तीनों सिपाहियों को हुई जेल"/>
    <meta property="og:description" content="देवरिया पेशी पर ले गए अपराधी को गोरखपुर में अय्याशी कराने वाले हरदोई के तीनों सिपाहियों को मंगलवार को जेल भेज दिया गया। सिपाहियों पर अपराधी को भगाने और ड्यूटी में लापरवाही बरतने का आरोप है। आरोपित..."/>
  </head>
  <body>
    <article>
      <h1>उत्तर प्रदेश: अपराधी को अय्याशी कराने वाले तीनों सिपाहियों को हुई जेल</h1>
      <address><time datetime="2019-11-19T16:43:15+00:00">19 Nov 2019, 16:43</time> by <a rel="author">हिन्दुस्तान संवाददाता।,हरदोई।</a></address>
      <p>देवरिया पेशी पर ले गए अपराधी को गोरखपुर में अय्याशी कराने वाले हरदोई के तीनों सिपाहियों को मंगलवार को जेल भेज दिया गया। सिपाहियों पर अपराधी को भगाने और ड्यूटी में लापरवाही बरतने का आरोप है। आरोपित सिपाहियों के खिलाफ मंगलवार को पुलिस लाइन के आरआई नियाज अहमद काजमी ने सदर कोतवाली में रिपोर्ट दर्ज कराई। बताया गया कि 17 नवंबर को पुलिस लाइन के सिपाही आनन्द सिंह यादव, अमन कुमार वर्मा और अभय कुमार सिंह हत्या के मामले में विचाराधीन कैदी कामेश्वर सिंह उर्फ डब्बू निवासी पथहट थाना गौरीबाजार को न्यायालय एफटीसी द्वितीय देवरिया में पेश करने जिला जेल से ले गए थे। </p>
      <p>
        <b>Read Also: <a href="https://www.livehindustan.com/uttar-pradesh/story-20-students-critically-injured-in-school-bus-and-truck-accident-in-moradabad-2857361.html">यूपी : मुरादाबाद में स्कूल बस को ट्रक ने मारी टक्कर, 20 बच्चे गंभीर रूप से घायल</a></b>
      </p>
      <p>डब्बू पर प्रेमिका के पति विवेक सिंह की हत्या का आरोपी है। पेशी के बाद बंदी को सीधे जिला कारागार लाने की हिदायत के बावजूद तीनों सिपाही अपराधी को भगाने की साजिश रचकर सीधे देवरिया कोर्ट में नहीं ले गए बल्कि गोरखपुर में ही उतार गए। यहां कामेश्वर के द्वारा उपलब्ध वाहन से पेश पर गए। लौटते समय गोरखपुर के हालीडे इन होटल में एक कमरे में खुद रुके और दूसरे कमरे में उसे प्रेमिका से मिलने और भागने का मौका दिया। मुखबिर की सूचना पर गोरखपुर पुलिस ने कामेश्वर को दबोच लिया।</p>
      <h3>Read Also: <a href="https://www.livehindustan.com/uttar-pradesh/story-uttar-pradesh-dumper-hits-mahindra-pickup-on-prayagraj-mirzapur-highway-3-dead-2857366.html">यूपी: प्रयागराज-मिर्जापुर हाईवे पर डंपर ने पिकअप को मारी जोरदार टक्कर, 3 की मौत</a></h3>
      <p>सिपाहियों को चेतावनी देते हुए बंदी के साथ गोरखपुर रेलवे स्टेशन छोड़ा गया और जिले के एसपी को रिपोर्ट भेज दी गई। इसके बाद बंदी को लेकर हरदोई पहुंचे तीनों सिपाहियों को पुलिस लाइन तिराहे पर गिरफ्तार कर लिया गया। साथ ही बंदी को जिला कारागार में दाखिल करा दिया गया। शहर कोतवाल शैलेन्द्र सिंह श्रीवास्तव ने बताया कि ड्यूटी के दौरान लापरवाही और बंदी को भगाने का मौका देने के आरोप में तीनों सिपाहियों को जेल भेज दिया गया है।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b> </p>
    </article>
  </body>
</html>