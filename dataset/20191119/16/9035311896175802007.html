<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/avustralya-daki-orman-yang-n-nda-koalay-alevlerin-aras-ndan-cekip-ald"/>
    <meta property="og:site_name" content="euronews"/>
    <meta property="article:published_time" content="2019-11-19T16:50:33+00:00"/>
    <meta property="og:title" content="Avustralya'da bir kadın alevler arasında kalan koalayı kurtardı"/>
    <meta property="og:description" content="Avustralya'daki orman yangınında yoldan geçen bir kadın koalayı alevlerin arasından çekip aldı"/>
  </head>
  <body>
    <article>
      <h1>Avustralya'da bir kadın alevler arasında kalan koalayı kurtardı</h1>
      <address>
        <time datetime="2019-11-19T16:50:33+00:00">19 Nov 2019, 16:50</time>
      </address>
      <p>Bir süredir orman yangınlarıyla mücadele eden Avustralya'da, arabasıyla yoldan geçen bir kadının alevlerin arasına dalan bir koalayı fark edip kurtarması sosyal medyada izlenme rekorları kırdı.</p>
      <p>Toni adlı kadın, yanan çalıların arasına girerek, kendini kurtarmak için ağaca tırmanmaya çalışan koalayı kurtardı.</p>
      <p>Yangından kurtarılan koalanın yakınlardaki Port Macquarie Koala Hastanesi'ne kaldırıldığı belirtildi.</p>
      <p>Sayıları her geçen yıl giderek azalan koalalar, Avustralya Çevre Bakanlığı tarafından "savunmasız canlılar" sınıfında görülüyor.</p>
      <p>Ayrıca ülkenin New South Wales eyaletinde yaklaşık 2 bin 500 hektar ormanlık alanı kül eden yangında en az 350 koalanın öldüğü belirtildi.</p>
    </article>
  </body>
</html>