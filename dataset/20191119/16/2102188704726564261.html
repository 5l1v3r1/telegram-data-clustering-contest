<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653896/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T16:53:00+00:00"/>
    <meta property="og:title" content="Новий голова Укравтодору про корупціонерів: Краще йдіть самостійно"/>
    <meta property="og:description" content="Новий очільник “Укравтодору” Олександр Кубраков має намір звільнити керівників служб автомобільних доріг, які були задіяні у корупційних схемах."/>
  </head>
  <body>
    <article>
      <h1>Новий голова Укравтодору про корупціонерів: Краще йдіть самостійно</h1>
      <address>
        <time datetime="2019-11-19T16:53:00+00:00">19 Nov 2019, 16:53</time>
      </address>
      <p>Новий очільник "Укравтодору" Олександр Кубраков має намір звільнити керівників служб автомобільних доріг, які були задіяні у корупційних схемах.</p>
      <p>Про це він повідомив на спільному з прем'єр-міністром Олексієм Гончаруком та міністром інфраструктури Владиславом Криклієм брифінгу повідомляє <a href="https://ua.interfax.com.ua/">Інтерфакс-Україна.</a></p>
      <p>"У нас багато інформації. Ті, хто був задіяний у якихось схемах, краще йдіть самостійно", - сказав він.</p>
      <p>Водночас Гончарук  висловив думку про необхідність скорочення більшої частини керівників служб автодоріг.</p>
      <p>"Я б ухвалював рішення дуже швидко. Особливо щодо осіб, про яких є інформація, що вони задіяні у схемах. І, навпаки, брав би людей порядних і тих, які довго працюють на державу... Якщо десь в областях або в центральному апараті є якісь групи впливу, рішуче від них позбавляйтеся", - сказав він звертаючись до Кубракова.</p>
      <p>
        <i>Кубраков із 2014 року був радником мера Києва у IT сфері, обіймав посаду виконавчого директора асоціації "Інформаційні технології України", очолює сектор "IT і Телеком" в Офісі ефективного регулювання (BRDO).</i>
      </p>
      <p>
        <i>Він також є членом Комітету Верховної Ради з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіки Крим, міста Севастополя, національних меншин і міжнаціональних відносин.</i>
      </p>
      <p>
        <i>Нардеп є зокрема автором законопроєкту про аудит безпеки доріг, <a href="https://www.pravda.com.ua/news/2019/11/13/7231885/">підписаного</a> 13 листопада президентом Володимиром Зеленським.</i>
      </p>
      <p>
        <b>Нагадаємо</b>
        <i>:</i>
      </p>
      <p>
        <i>16 листопада Олександра Кубракова оголосили переможцем конкурсу на посаду голови Державного агентства автомобільних доріг України.<br/><br/>Гончарук назвав <a href="https://www.epravda.com.ua/news/2019/11/19/653885/">три приіоритетні </a><a href="https://www.epravda.com.ua/news/2019/11/19/653885/">завдання </a>нового глави "Укравтодору" Олександра Кубракова - оголошення міжнародного тендеру на добудову запорізького мосту, велике будівництво доріг та боротьба з корупцією.</i>
      </p>
    </article>
  </body>
</html>