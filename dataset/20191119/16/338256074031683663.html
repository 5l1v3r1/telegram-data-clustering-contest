<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58456-tradicyniy-yarmarok-vakansy-vdbuvsya-sogodn-v-uzhnu-foto.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T16:14:00+00:00"/>
    <meta property="og:title" content="Традиційний &quot;Ярмарок вакансій&quot; відбувся сьогодні в УжНУ: ФОТО"/>
    <meta property="og:description" content="Про це повідомляє пресслужба Ужгородської міської ради.Уже традиційний «Ярмарок вакансій» відбувся сьогодні в холі головного корпусу Ужгородського національного університету. На урочистому відкритті проректор із науково-педагогічної роботи УжНУ Ігор Король зазначив, що учасники «Ярмарку вакансій» – добрі друзі університету, бо більшість із них долучилися вже не вперше. Проте цього разу роботодавців та пропозицій утричі більше, ніж торік, а це свідчить, що формат є успішним, ефективним. «Ефективним насамперед для студентів, бо вони хочуть не просто отримати знання, але й здобути практичні навички, бути готовими працювати. А ще краще, навчаючись – працювати. Така синергія лекцій, практичних в університеті і роботи за фахом – дає максимальний ефект. Запрошую студентів бути активними, дізнаватися, чим можуть привабити наші найкращі роботодавці», – наголосив науковець.Заступник Ужгородського міського голови Олександр Білак звернувся насамперед до студентів: «Такі «ярмарки» постійно проводимо разом з університетом…"/>
  </head>
  <body>
    <article>
      <h1>Традиційний "Ярмарок вакансій" відбувся сьогодні в УжНУ: ФОТО</h1>
      <address>
        <time datetime="2019-11-19T16:14:00+00:00">19 Nov 2019, 16:14</time>
      </address>
      <p><b>Про це повідомляє пресслужба Ужгородської міської ради.</b><br/><br/>Уже традиційний «Ярмарок вакансій» відбувся сьогодні в холі головного корпусу Ужгородського національного університету. На урочистому відкритті проректор із науково-педагогічної роботи УжНУ Ігор Король зазначив, що учасники «Ярмарку вакансій» – добрі друзі університету, бо більшість із них долучилися вже не вперше. Проте цього разу роботодавців та пропозицій утричі більше, ніж торік, а це свідчить, що формат є успішним, ефективним. «Ефективним насамперед для студентів, бо вони хочуть не просто отримати знання, але й здобути практичні навички, бути готовими працювати. А ще краще, навчаючись – працювати. Така синергія лекцій, практичних в університеті і роботи за фахом – дає максимальний ефект. Запрошую студентів бути активними, дізнаватися, чим можуть привабити наші найкращі роботодавці», – наголосив науковець.<br/><br/>Заступник Ужгородського міського голови Олександр Білак звернувся насамперед до студентів: «Такі «ярмарки» постійно проводимо разом з університетом і службою зайнятості. Тут ви можете знайти не просто роботу, а ту, яка допоможе вам розвиватися. І найголовніше – щоб ви розуміли, для чого практично потрібні знання, які здобуваєте в університеті, тоді ви будете успішними в професії. Університет постійно дбає, аби випускники потрапляли до найкращих роботодавців, не змушені були виїздити за кордон». Олександр Павлович подякував керівникам вишу, а також роботодавцям за старання зацікавити студентів. Додав, що минулого тижня в Ужгороді відбувся один із круглих столів, де наголошувалося на необхідності якомога більш ранньої професійної орієнтації.<br/><br/>Директор Ужгородського міського зайнятості Сергій Олексіюк у вітальному слові теж відзначив, що університет постійно намагається залучити роботодавців, аби випускники мали достойну роботу.<br/><br/>Студенти активно спілкувалися з учасниками «Ярмарку вакансій», цікавилися умовами роботи, можливими преференціями, соціальними пакетами, кар'єрним зростанням тощо.</p>
      <figure>
        <img src="https://zak-kor.net/uploads/posts/2019-11/1574172221_dsc_0269.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172181_dsc_0285.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172141_dsc_0289.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172185_dsc_0354.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172155_dsc_0356.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172166_dsc_0358.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172185_dsc_0368.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172152_dsc_0370.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172236_dsc_0373.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172184_dsc_0376.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172192_dsc_0387.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172181_dsc_0391.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172209_dsc_0394.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172243_dsc_0400.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172232_dsc_0415.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172222_dsc_0420.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172226_dsc_0421.jpg"/>
      </figure>
      <figure>
        <img src="https://zak-kor.net/uploads/posts/2019-11/1574172177_dsc_0423.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>