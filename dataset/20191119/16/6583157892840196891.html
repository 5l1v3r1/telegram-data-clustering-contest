<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/toyota-dachowala-na-polu-kierujaca-trafila-do-szpitala/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T16:34:00+00:00"/>
    <meta property="og:title" content="Toyota dachowała na polu, kierująca trafiła do szpitala"/>
    <meta property="og:description" content="W minioną niedzielę w miejscowości Bończa – Kolonia doszło do dachowania auta osobowego. Młoda kobieta kierująca pojazdem została przewieziona do szpitala."/>
  </head>
  <body>
    <article>
      <h1>Toyota dachowała na polu, kierująca trafiła do szpitala</h1>
      <address>
        <time datetime="2019-11-19T16:34:00+00:00">19 Nov 2019, 16:34</time>
      </address>
      <p>
        <b>W minioną niedzielę w miejscowości Bończa – Kolonia doszło do dachowania auta osobowego. Młoda kobieta kierująca pojazdem została przewieziona do szpitala.</b>
      </p>
      <p>Do zdarzenia doszło w minioną niedzielę po godzinie 20 w miejscowości Bończa – Kolonia w powiecie krasnostawskim. Służby ratunkowe przyjęły zgłoszenie o dachowaniu pojazdu osobowego.</p>
      <p>Na miejscu policjanci ustalili, że 21-latka kierująca pojazdem marki Toyota na łuku jezdni wpadła w poślizg, straciła panowanie nad pojazdem, po czym zjechała na pobocze i dachowała na pobliskim polu.</p>
      <p>Mieszkanka Chełma została przetransportowana do szpitala. Badanie alkomatem wykazało, że kobieta była trzeźwa. Mundurowi ustalają szczegółowe okoliczności tego zdarzenia drogowego.</p>
      <p>(fot. Policja Krasnystaw)</p>
    </article>
  </body>
</html>