<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653895/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T16:43:00+00:00"/>
    <meta property="og:title" content="Зеленський підписав закон про заборону на вирубку ялицево-букових лісів Карпат"/>
    <meta property="og:description" content="Президент Володимир Зеленський підписав закон про заборону суцільної вирубки ялицево-букових лісів на гірських схилах Карпатського регіону."/>
  </head>
  <body>
    <article>
      <h1>Зеленський підписав закон про заборону на вирубку ялицево-букових лісів Карпат</h1>
      <address>
        <time datetime="2019-11-19T16:43:00+00:00">19 Nov 2019, 16:43</time>
      </address>
      <p>Президент Володимир Зеленський підписав закон про заборону суцільної вирубки ялицево-букових лісів на гірських схилах Карпатського регіону.</p>
      <p>Про це свідчать дані <a href="http://w1.c1.rada.gov.ua/pls/zweb2/webproc4_2?id=&amp;pf3516=0873&amp;skl=10">на сайті Верховної Ради.</a></p>
      <p>Закон пропонує встановити заборону на проведення суцільних рубок в гірських ялицево-букових деревостанах, суцільних рубок головного користування та будь-яких інших суцільних рубок в високогірних лісах, в лісах в лавинонебезпечних та селенебезпечний басейнах і в берегозахисних ділянках лісу в Карпатському регіоні України.<br/><br/>Ініціатива не торкнеться розробки суцільних вітровалів і буреломів, а також пошкоджених хворобами та шкідниками насаджень.</p>
      <p>Як повідомляється у пояснювальній записці, закон дозволить уникнути ситуацій, коли під виглядом проведення санітарних рубок, суцільним методом вирубується значна частина ялице-букових деревостанів.</p>
      <p>
        <b>Нагадаємо:</b>
      </p>
      <p>Відповідний закон Рада ухвалила 30 жовтня 2019 року. Тоді за нього проголосував 301 депутат.</p>
      <p>Економічна правда</p>
    </article>
  </body>
</html>