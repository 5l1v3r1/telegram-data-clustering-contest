<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158855_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-19T16:40:00+00:00"/>
    <meta property="og:title" content="Саутгейт: Реалист съм, всичко зависи от Евро 2020"/>
    <meta property="og:description" content="Английският селекционер не е сигурен, че ще остане начело на отбора"/>
  </head>
  <body>
    <article>
      <h1>Саутгейт: Реалист съм, всичко зависи от Евро 2020</h1>
      <address><time datetime="2019-11-19T16:40:00+00:00">19 Nov 2019, 16:40</time> by <a rel="author">Велизар Антов</a></address>
      <p>Мениджърът на английския национален отбор Гарет Саутгейт е сигурен, че Евро 2020 ще бъде спечелено трудно и поради тази причина някой друг може да води островитяните на Мондиал 2022. <br/><br/>Англичаните лесно се класираха за европейския шампионат догодина, заемайки първото място в квалификационна Група "А".<br/><br/>"Всичко зависи от представянето ни на Евро 2020. Реалист съм и ситуацията бързо може да се обърне, когато говорим за дългосрочни цели. Обичам винаги да се планира в кратки и средни срокове. Смятам, че най-добрите планове се правят за кратки срокове. Искам да бъда съсредоточен изцяло върху изявите ни през следващото лято", заяви Саутгейт пред медиите в Англия.<br/><br/>Специалистът има договор с Английската футболна асоциация до края на Мондиал 2022 в Катар.</p>
    </article>
  </body>
</html>