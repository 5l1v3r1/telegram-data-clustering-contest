<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/schandalig-zelfs-pensioenen-zijn-stiekem-van-de-rijksoverheid-senioren-hebben-niets-te-zeggen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T16:05:40+00:00"/>
    <meta property="og:title" content="Schandalig: zelfs onze pensioenen behoren de Rijksoverheid en senioren hebben niets te zeggen"/>
    <meta property="og:description" content="Het is een absolute schande, maar zojuist komt het nieuws naar buiten dat Minister Koolmees ‘de pensioenskorting heeft voorkomen’ door het nemen van maatregelen. Dat klinkt natuurlijk als goed nieuws, maar onder dat goede nieuws gaat een uiterst nare realiteit schuil. De pensioenfondsen zijn ingekapseld door wet- en regelgeving waardoor de pensioenen van senioren eigenlijk niet eens eigendom zijn van hen, maar van de Rijksoverheid, via NU.  Want als een eenvoudig ministerieel decreet ervoor kan zorgen dat de dekkingsgraad van pensioenen ‘stijgt’ of ‘daalt’, dan betekent dit dat de Rijksoverheid blijkbaar zeggenschap heeft over de pensioenen van de senioren. Daarbij komt nog eens het nepinstrument genaamd ‘rekenrente’ om de hoek kijken, waarmee toekomstvoorspellingen worden gedaan die toch nooit uitkomen. En nu ‘voorkomt’ Koolmees een pensioenskorting door gebruik te maken van zijn ministerieel decreet, gebaseerd op een aangenomen motie van de PvdA. Wanneer de minister een maatregel neemt via zijn bevoegdheden…"/>
  </head>
  <body>
    <article>
      <h1>Schandalig: zelfs onze pensioenen behoren de Rijksoverheid en senioren hebben niets te zeggen</h1>
      <address><time datetime="2019-11-19T16:05:40+00:00">19 Nov 2019, 16:05</time> by <a rel="author">Teunis Dokter</a></address>
      <p>
        <b>Het is een absolute schande, maar zojuist komt het nieuws naar buiten dat Minister Koolmees ‘de pensioenskorting heeft voorkomen’ door het nemen van maatregelen. Dat klinkt natuurlijk als goed nieuws, maar onder dat goede nieuws gaat een uiterst nare realiteit schuil. De pensioenfondsen zijn ingekapseld door wet- en regelgeving waardoor de pensioenen van senioren eigenlijk niet eens eigendom zijn van hen, maar van de Rijksoverheid, via </b>
        <a href="https://www.nu.nl/politiek/6012022/minister-koolmees-stelt-mogelijke-pensioenkortingen-met-een-jaar-uit.html">
          <b>NU</b>
        </a>
        <b>. </b>
      </p>
      <p>Want als een eenvoudig ministerieel decreet ervoor kan zorgen dat de dekkingsgraad van pensioenen ‘stijgt’ of ‘daalt’, dan betekent dit dat de Rijksoverheid blijkbaar zeggenschap heeft over de pensioenen van de senioren. Daarbij komt nog eens het nepinstrument genaamd ‘rekenrente’ om de hoek kijken, waarmee toekomstvoorspellingen worden gedaan die toch nooit uitkomen.</p>
      <p>En nu ‘voorkomt’ Koolmees een pensioenskorting door gebruik te maken van zijn ministerieel decreet, gebaseerd op een aangenomen motie van de PvdA. Wanneer de minister een maatregel neemt via zijn bevoegdheden of deze maatregelen <i>embedd</i> in een wet, dan heeft dit dus direct impact op de pensioenen van honderdduizenden Nederlanders. Kortom: de pensioenen zijn niet van u, maar van de staat.</p>
      <p>De minister schrijft in zijn uitvoeringsbrief, betrekking hebbende op de uitvoer van de <a href="https://www.tweedekamer.nl/kamerstukken/brieven_regering/detail?id=2019Z22514&amp;did=2019D46785"><b>Motie van Van Dijk (PvdA)</b></a>, het volgende:</p>
      <blockquote>“Om die reden geef ik pensioenfondsen langer de tijd om te voldoen aan de huidige gestelde financiële eisen.”</blockquote>
      <p>De situatie in Nederland kan als beste zo worden beschreven: de arbeiders sparen via een fonds voor pensioen en vervolgens komt de Rijksoverheid als “goedbedoelde helper” aanzetten en stelt eventjes wat ‘financiële eisen’. Zogenaamd om daarmee kortingen in de toekomst te voorkomen en een ‘stabiele opbouw’ van de pensioenen te garanderen.</p>
      <p>Maar kan dat eigenlijk wel? Nee, want de minister kan de toekomst ook niet voorspellen en dus zijn alle regels die bedoeld zijn om stabiliteit in de toekomst te garanderen gestoeld op gebakken lucht. Weet de minister béter hoe de toekomst er over drie jaar uitziet dan de bestuurders van de fondsen zelf? Natuurlijk niet! Toch stelt Koolmees de eisen en luisteren de fondsen. De gepensioneerden mogen het vervolgens “ondergaan”.</p>
      <p>Slechts als er aan de noodzakelijke voorwaarde wordt voldaan dat minister Koolmees de toekomst beter kan voorspellen dan de pensioenfondsen, dan is het daadwerkelijk <i>nuttig</i> om de minister maatregelen te laten nemen.</p>
      <p>En als de minister de toekomst niet beter kan voorspellen dan de fondsen, waar zijn dan die ‘financiële eisen’ voor bedoeld? Zijn die eisen dan niet gestoeld op gebakken lucht? Ja natuurlijk, maar dit is hoe de manipulaties van de politiek werken en de gehele samenleving corrumperen en frustreren. Kortom: zelfs uw pensioen is eigenlijk niet uw eigendom, maar van de Rijksoverheid.</p>
      <p>Dat zijn niet mijn woorden, maar dat blijkt overduidelijk uit <a href="https://www.tweedekamer.nl/kamerstukken/brieven_regering/detail?id=2019Z22514&amp;did=2019D46785"><b>de macht van de minister</b></a>.</p>
    </article>
  </body>
</html>