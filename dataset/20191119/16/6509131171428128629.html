<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321646/Airbag-behoedt-bezoekers-VV-Heino-voor-hoofdpijn"/>
    <meta property="og:site_name" content="RTV Oost"/>
    <meta property="article:published_time" content="2019-11-19T16:55:11+00:00"/>
    <meta property="og:title" content="Airbag behoedt bezoekers VV Heino voor hoofdpijn"/>
    <meta property="og:description" content="Het sportpark van voetbalvereniging Heino is er sinds vanmiddag weer een stukje veiliger op geworden. Enkele bezoekers zagen de grote videomast over het hoofd en liepen er hard tegenaan."/>
  </head>
  <body>
    <article>
      <h1>Airbag behoedt bezoekers VV Heino voor hoofdpijn</h1>
      <address>
        <time datetime="2019-11-19T16:55:11+00:00">19 Nov 2019, 16:55</time>
      </address>
      <slideshow>
        <figure>
          <img src="https://imgo.rgcdn.nl/31ab3b89e92d4146a9b82d3fb9562b6e/opener/Speciale-airbags-voor-gevaarlijke-cameramast-bij-vv-Heino.jpg?v=p1UM53DUoMwFqyML-ce0Yw2"/>
        </figure>
        <figure>
          <img src="https://imgo.rgcdn.nl/918028245a684ecea38b90a48c80a173/opener/VV-Heino-maakt-het-sportpark-veiliger-Foto-RTV-Oost.jpg?v=4Szs4SPaZzpRTb0g-NpMCw2"/>
        </figure>
        <figure>
          <img src="https://imgo.rgcdn.nl/918028245a684ecea38b90a48c80a173/opener/VV-Heino-maakt-het-sportpark-veiliger-Foto-RTV-Oost.jpg?v=4Szs4SPaZzpRTb0g-NpMCw2"/>
        </figure>
        <figcaption>VV Heino maakt het sportpark veiliger (Foto: RTV Oost)</figcaption>
      </slideshow>
      <p>Het sportpark van voetbalvereniging Heino is er sinds vanmiddag weer een stukje veiliger op geworden. Enkele bezoekers zagen de grote videomast over het hoofd en liepen er hard tegenaan. </p>
      <p>Geschreven door<br/>Max van Olst</p>
      <p>Bovenin de mast hangen camera's die de wedstrijden en trainingen registeren. Spelers kunnen met deze beelden hun eigen spel analyseren. Er blijkt dus een gevaarlijk randje te zitten aan de mast. "Het heeft iemand al z'n bril gekost en vorige week liep zelfs onze eigen voorzitter tegen de paal aan", zegt Mark Bruggink van VV Heino. <br/><br/><b>Airbag<br/></b>Om het probleem te verhelpen werd de hulp ingeschakeld van de lokale stoffeerder Nico Neplenbroek. Hij maakte het speciale kussen dat de klap moet opvangen.  "Je kan er nu met dertig kilometer per uur tegenaan lopen. Het werkt nu perfect!", aldus de trotse Nico. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Airbag+behoedt+bezoekers+VV+Heino+voor+hoofdpijn">06 - 57 03 33 33</a>.</aside>
    </article>
  </body>
</html>