<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/gianluca-ginoble-il-volo-eta-fidanzata-curiosita/657580/"/>
    <meta property="og:site_name" content="DiLei"/>
    <meta property="article:published_time" content="2019-11-19T16:36:31+00:00"/>
    <meta property="og:title" content="Gianluca Ginoble de Il Volo: età, fidanzata, curiosità"/>
    <meta property="og:description" content="Il tenore de Il Volo è un abruzzese DOC, ha iniziato a cantare a 3 anni con il nonno e ha una fidanzata che assomiglia a una celebre conduttrice."/>
  </head>
  <body>
    <article>
      <h1>Gianluca Ginoble de Il Volo: età, fidanzata, curiosità</h1>
      <h2>Il cantante, considerato il bello del trio, è nato nel 1995 a Roseto degli Abruzzi</h2>
      <address>
        <time datetime="2019-11-19T16:36:31+00:00">19 Nov 2019, 16:36</time>
      </address>
      <p><b>Gianluca Ginoble</b> è uno dei <b>componenti de Il Volo</b>, trio nato nel 2009 sul palco del programma <i>Ti Lascio una Canzone</i>. Gli altri membri sono <a href="https://dilei.it/vip/ignazio-boschetto-il-volo-eta-fidanzata-curiosita/657498/">Ignazio Boschetto</a> e <a href="https://dilei.it/vip/piero-barone-il-volo-eta-fidanzata-curiosita/657553/">Piero Barone</a>. Ginoble, apprezzato non solo per le sue doti canore ma anche per quelle estetiche (è spesso definito<b> “il bello del Volo”</b>), <b>nasce l’11 febbraio 1995 a Roseto degli Abruzzi.</b></p>
      <p>Fin dagli anni dell’infanzia, manifesta un grande<b> amore per la musica</b>, così come una forte <b>passione per il calcio.</b> La sua vita arriva a una svolta quando, appena adolescente, viene convinto dai genitori a fare il provino per <i>Ti Lascio una Canzone</i>.</p>
      <p>L’allora giovanissimo cantante – determinante per questa passione è stato il rapporto con il nonno Ernesto – conquista la palma della<b> vittoria del talent show</b> presentato da <a href="https://dilei.it/vip/antonella-clerici-pronta-tornare-prova-del-cuoco-indiscrezione/655177/">Antonella Clerici</a> <b>con il brano <i>Il Mare Calmo della Sera</i></b>, il primo grande successo di <a href="https://dilei.it/vip/matteo-figlio-andrea-bocelli/567747/">Andrea Bocelli</a>.</p>
      <p>Come già detto, al talent hanno partecipato anche Ignazio Boschetto e Piero Barone. Il programma ha rappresentato il contesto di <b>nascita del trio Il Volo</b>, progetto musicale che unisce le voci di <b>due tenori</b> e di <b>un baritono</b>. Tra i loro principali successi è possibile citare la<b> vittoria a Sanremo 2015 con il brano <i>Grande Amore</i></b>, così come le nomination a premi di spicco internazionale come i Billboard Latin Music Awards.</p>
      <p>Tornando a Gianluca Ginoble, ricordiamo che è molto attivo sui social, in particolare su <b>Instagram.</b> Qui conta <b>oltre 570mila seguaci</b>. Per quanto riguarda gli scatti condivisi, troviamo soprattutto foto dei tour, con <b>momenti sul palco</b> e<b> backstage dei concerti</b>. Il cantante de Il Volo condivide anche istantanee delle occasioni di incontro con i fan in luoghi come Piazza Duomo a Milano, contesti emblematici per chi ama la musica italiana.</p>
      <p>Cosa si può dire sulla <b>vita sentimentale del tenore abruzzese</b>? Di questo argomento Ginoble ha parlato nel marzo scorso durante un’<b>ospitata nel salotto di <i>Verissimo</i></b>. Chiacchierando con la padrona di casa Silvia Toffanin, il cantante ha dichiarato che <b>la fidanzata è italianissima</b> – abruzzese come lui per la precisione – e che <b>assomiglia molto alla compagna di Pier Silvio Berlusconi</b>. Della ragazza non si sa altro.</p>
      <p>Concludiamo rammentando che, nel 2017, <b>Ginoble è stato fotografato in compagnia di Mercedesz Henger</b>. La ragazza, spesso ospite dei programmi di Barbara D’Urso, ha subito negato qualsiasi liason, facendo presente che tra lei e il cantante de Il Volo c’è solo amicizia.</p>
      <figure>
        <img src="https://dileidemosite.files.wordpress.com/2019/11/gianluca-ginoble-il-volo.jpg?w=2560&amp;strip=all&amp;quality=100"/>
        <figcaption>Gianluca Ginoble de Il Volo – fonte: ANSA</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/ignazio-boschetto-il-volo-eta-fidanzata-curiosita/657498/"/>
        <a href="https://dilei.it/vip/gianluca-ginoble-il-volo/543978/"/>
        <a href="https://dilei.it/vip/piero-barone-il-volo-eta-fidanzata-curiosita/657553/"/>
        <a href="https://dilei.it/vip/ignazio-boschetto-il-volo/543990/"/>
        <a href="https://dilei.it/vip/piero-barone-il-volo/543984/"/>
      </related>
    </article>
  </body>
</html>