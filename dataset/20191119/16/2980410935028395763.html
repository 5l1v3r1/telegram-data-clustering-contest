<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://iz.com.ua/zaporoje/keruyucha-kompaniya-misto-dlya-lyudey-zaporizhzhya-zvituvala-pro-start-opalyuvalnogo-sezonu?utm_source=t.me&amp;utm_campaign=tg_iz"/>
    <meta property="og:site_name" content="Индустриалка"/>
    <meta property="article:published_time" content="2019-11-19T16:45:07+00:00"/>
    <meta property="og:title" content="Керуюча компанія «Місто для людей Запоріжжя» звітувала про старт опалювального сезону"/>
    <meta property="og:description" content=" Тимчасово виконуюча обов’язки генерального директора керуючої компанії «Місто для людей Запоріжжя» Ганна Бабіна розповіла про результати роботи та проблеми"/>
  </head>
  <body>
    <article>
      <h1>Керуюча компанія «Місто для людей Запоріжжя» звітувала про старт опалювального сезону</h1>
      <address><time datetime="2019-11-19T16:45:07+00:00">19 Nov 2019, 16:45</time> by <a rel="author">Евгений Белый</a></address>
      <h3>Керуюча компанія «Місто для людей Запоріжжя» обслуговує 929 будинків у шести районах міста</h3>
      <p>Тимчасово виконуюча обов’язки генерального директора керуючої компанії «Місто для людей Запоріжжя» Ганна Бабіна розповіла про результати роботи та проблеми, які виникали при подачі теплоносія у багатоквартирні будинки.</p>
      <p>На сьогоднішній день керуюча компанія «Місто для людей Запоріжжя» обслуговує 929 будинків у шести районах міста: Комунарському, Олександрівському, Хортицькому, Дніпровському, та, частково, Вознесенівському та Заводському. Щоб приділити увагу кожному будинку, технічна підготовка до опалювального сезону розпочалась у травні.</p>
      <p>— За цей час в рамках технічного обслуговування, нашими фахівцями, зокрема менеджерами з домоуправління та інженерами служби управління житловим фондом, проводився огляд інженерних мереж трубопроводу центрального опалення у багатоквартирних будинках. На підставі огляду та досвіду попереднього опалювального періоду ми провели аналіз проблематики та запланували заходи з поточного ремонту, — зазначила Ганна Бабіна.</p>
      <figure>
        <img src="http://iz.com.ua/wp-content/uploads/2019/11/6-2-11_result.jpg"/>
      </figure>
      <p>Так, в рамках підготовки до подачі теплоносія, у багатоквартирних будинках було проведено:</p>
      <p>— заміну аварійних ділянок інженерних мереж — близько 2210 м.п.;</p>
      <p>— заміну несправної запорної арматури – 1620 шт.;</p>
      <p>— заміну засувок – 184 шт.</p>
      <p>Як зазначила директор керуючої компанії, дані заходи дозволили мінімізувати ризики при заповненні системи та подачі теплоносія на предмет виникнення аварійних ситуацій. Крім того, на момент подачі носія концерном «Міські теплові мережі», керуючою компанією було організовано додаткові цілодобові бригади, які проводили налагодження нормальної роботи системи центрального опалення.</p>
      <p>На сьогоднішній день, у 99 % житлового фонду теплоносій подано. У роботі залишаються будинки, де подачу опалення призупинено через виникнення аварійних ситуацій на центральних трубопроводах, які обслуговує концерн «МТМ», на внутрішньобудинкових, внутрішньоквартирних системах.</p>
      <p>— Вже другий рік одна з розповсюджених проблем – відсутність опалення не по всьому будинку, а на окремих вертикальних трубопроводах через виникнення повітряних пробок, — зазначила Ганна Бабіна. — Будинки, які знаходяться на нашому обслуговуванні переважно 5-ти та 9-ти поверхові. Зазвичай спуск повітря мають виконувати мешканці верхніх поверхів. Однак, є адреси, на яких запірна арматура відсутня або не працює — у такому випадку роботи виконують працівники компанії. Важливо при цьому не забути в неопалювальний період подати заявку на заміну крану, щоб у майбутньому дана проблема не турбували мешканців та не перешкоджала подачі теплоносія у квартири сусідів.</p>
      <p>Для заявок щодо проблем з опаленням для клієнтів керуючої компанії завжди працює цілодобовий колл-центр. Крім того, вперше цього року «Місто для людей Запоріжжя» проводить перевірку звернень. Якщо ви звернулися на гарячу лінії, однак чомусь вона не була закритою, ми хочемо оптимізувати ваші заявки і саме для цього у соціальній мережі Facebook <a href="https://bit.ly/2OpP0uT">https://bit.ly/2OpP0uT</a> створили форму для перевірки. Також, проводимо постійний моніторинг повідомлень, кожен клієнт має можливість отримати відповідь щодо робіт у його будинку, або отримати контакти відповідальних осіб, які допоможуть вирішити питання.</p>
      <p>Читайте также: <a href="http://iz.com.ua/zaporoje/misto-dlya-lyudey-zaporizhzhya-prodolzhaet-remont-krovel">«Місто для людей Запоріжжя» продолжает ремонт кровель</a></p>
    </article>
  </body>
</html>