<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742559"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T16:51:00+00:00"/>
    <meta property="og:title" content="'งานหลวงพ่อโสธร'ไร้การทะเลาะวิวาทตลอด10วัน10คืน"/>
    <meta property="og:description" content="งานนมัสการหลวงพ่อโสธร และงานประจำปีจังหวัดฉะเชิงเทรา จบแล้วเยี่ยมกว่าทุกปีรวม 10วัน10คืน ไร้การทะเลาะวิวาท"/>
  </head>
  <body>
    <article>
      <h1>'งานหลวงพ่อโสธร'ไร้การทะเลาะวิวาทตลอด10วัน10คืน</h1>
      <address>
        <time datetime="2019-11-19T16:51:00+00:00">19 Nov 2019, 16:51</time>
      </address>
      <p>
        <b>งานนมัสการหลวงพ่อโสธร และงานประจำปีจังหวัดฉะเชิงเทรา จบแล้วเยี่ยมกว่าทุกปีรวม 10วัน10คืน ไร้การทะเลาะวิวาท</b>
      </p>
      <p>นายมหัตม์ มงคล ป้องการจังหวัดฉะเชิงเทรา เปิดเผยว่า ตามที่ได้รับมอบหมายจาก นายระพี ผ่องบุพกิจ ผวจ.ฉะเชิงเทรา ให้วางแผน และควบคุมดูแลรักษาความสงบเรียบร้อย ภายในบริเวณสวนสมเด็จพระศรีนครินทร์ ซึ่งใช้เป็นสถานที่จัด งานนมัสการหลวงพ่อโสธร และงานประจำปีจังหวัดฉะเชิงเทรา พ.ศ.2562 เมื่อวันที่8-17พ.ย.ที่ผ่านมา ปรากฏว่าตลอด 10วัน10คืน ภายในบริเวณงานไม่เกิดเหตุทะเลาะวิวาท ของกลุ่มวัยรุ่นขาโจ๋ แต่อย่างใด<br/>    <br/>นายมหัตม์ กล่าวว่า รูปแบบการจัดการ จะใช้กำลัง อส. จำนวน 12 กองร้อย สนธิกำลังกับ จนท.เทศบาลเมืองฉะเชิงเทรา ตร.ภ.จว.ฉะเชิงเทรา กอ.รมน.จังหวัด จนท.ชุดจัดระเบียบสังคมตามคำสั่งจังหวัดฉะเชิงเทรา ทุกหน่วยงานเข้มงวด กับการบังคับใช้กฎหมาย ได้รับความร่วมมือจากทีมงานคณะผู้จัดงานเป็นอย่างดี ส่งผลให้การควบคุมงาน ประสบผลสำเร็จ ตามคำสั่งของจังหวัด<br/>    </p>
      <figure>
        <img src="https://www.dailynews.co.th/admin/upload/20191120/news_ClCQyQxLkh000226_533.jpg?v=20191120053?v=8720"/>
      </figure>
      <p>อย่างไรก็ตาม หลายฝ่าย หลายองค์กร และสื่อมวลชน ต่างชื่นชม ยกย่องให้ รูปแบบการรักษาความสงบเรียบร้อยของ สำนักงานป้องกันจังหวัดฉะเชิงเทรา ว่าเป็น "ฉะเชิงเทราโมเดล ด้านความสงบเรียบร้อย ไร้การทะเลาะวิวาท" เนื่องจากมีผลงาน 2 ปีติดต่อกันมา โดยไม่มีเหตุทะเลาะวิวาท ซึ่งถือว่าควบคุมสถานการณ์ได้ 100 เปอร์เซ็นต์.<br/><br/>--------------------------------<br/><br/>ปาณฑิต จันทร์ทอง / จ.ฉะเชิงเทรา</p>
    </article>
  </body>
</html>