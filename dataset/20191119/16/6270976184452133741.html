<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/novyj-golova-ukravtodoru-poyasnyv-koly-chekaty-platni-dorogy/"/>
    <meta property="og:site_name" content="Рубрика"/>
    <meta property="article:published_time" content="2019-11-19T16:49:05+00:00"/>
    <meta property="og:title" content="Новий голова Укравтодору пояснив, коли чекати платні дороги"/>
    <meta property="og:description" content="Новий очільник Укравтодору Олександр Кубраков пояснив, коли чекати платні дороги. Про це він сказав в ексклюзивному коментарі “Рубриці”. “Я сподіваюсь, що вони колись будуть. Але потрібно розуміти, що цикл таких проектів – це роки. Умовно кажучи, рік проектування, рік – відбір компаній, які цим будуть займатися, рік – візібіліті, як це називають західні компанії-інвестори. Вибір, структурування […]"/>
  </head>
  <body>
    <article>
      <h1>Новий голова Укравтодору пояснив, коли чекати платні дороги</h1>
      <address><time datetime="2019-11-19T16:49:05+00:00">19 Nov 2019, 16:49</time> by <a rel="author" href="https://rubryka.com/author/sandra-iarlykova/" target="_blank">Олександра Ярликова</a></address>
      <figure>
        <img src="https://rubryka.com/wp-content/uploads/2019/11/platni-dorogy-860x580.jpg"/>
      </figure>
      <p>
        <b>
          <b>Новий очільник Укравтодору Олександр Кубраков пояснив, коли чекати платні дороги.</b>
        </b>
      </p>
      <p>Про це він сказав в ексклюзивному коментарі <a href="https://rubryka.com/">“Рубриці”.</a></p>
      <p>“Я сподіваюсь, що вони колись будуть. Але потрібно розуміти, що цикл таких проектів – це роки. Умовно кажучи, рік проектування, рік – відбір компаній, які цим будуть займатися, рік – візібіліті, як це називають західні компанії-інвестори. Вибір, структурування умов. Потім будівництво. Я розумію, що перші проекти будуть із залученням державних гарантій. Це не один і не два роки. Найоптимістичніший сценарій – це три роки”, – пояснив він.</p>
      <related>
        <h4>Читайте також</h4>
        <a href="https://rubryka.com/article/toll-roads-ukraine/"/>
      </related>
      <p>Кубраков зазначив, що не все у цьому питанні залежить від української сторони.</p>
      <p>“Ми будемо робити все залежне від нас, щоб це було швидше. Але тут не все залежить від української сторони. Бо інвестори, особливо інвестори інфраструктури, куди вкладаються великі кошти, хочуть бути впевнені, що їхні інвестиції будуть захищені”, – підкреслив голова Укравтодору.</p>
      <p>Також у коментарі “Рубриці” <a href="https://rubryka.com/2019/11/19/novyj-golova-ukravtodoru-nazvav-2-najbilshi-problemy-agentstva/">Кубраков назвав 2 найбільші проблеми агентства.</a></p>
      <p>А ще – <a href="https://rubryka.com/2019/11/19/kubrakov-poyasnyv-de-shukatyme-groshi-dlya-roboty-ukravtodoru/">пояснив, де шукатиме гроші для роботи Укравтодору.</a></p>
      <p>Нагадаємо, що <a href="https://rubryka.com/2019/11/19/goncharuk-ofitsijno-predstavyv-novogo-ochilnyka-ukravtodoru-yaki-pershochergovi-zavdannya-postavyv/">сьогодні прем’єр-міністр Олексій Гончарук представив нового очільника Укравтодор Александр Кубраков, який отримав перемогу у відкритому конкурсі на посаду.</a></p>
    </article>
  </body>
</html>