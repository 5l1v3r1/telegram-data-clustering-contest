<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/u-dnipri-zatrymaly-nebezpechnogo-maniyaka-jogo-foto/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T16:17:25+00:00"/>
    <meta property="og:title" content="У Дніпрі затримали небезпечного маніяка: його фото"/>
    <meta property="og:description" content="Затримання маніяка, який нападав на жінок у Амур-Нижньодніпровському районі міста Дніпро, відбулося 19 листопада."/>
  </head>
  <body>
    <article>
      <h1>У Дніпрі затримали небезпечного маніяка: його фото</h1>
      <h2>Затриманий нападав на жінок</h2>
      <address>
        <time datetime="2019-11-19T16:17:25+00:00">19 Nov 2019, 16:17</time>
      </address>
      <p>Затримання маніяка, який нападав на жінок у Амур-Нижньодніпровському районі міста <a href="https://narodna-pravda.ua/2019/11/19/zaginula-lyudina-u-dnipri-progrimiv-potuzhnij-vibuh/">Дніпро</a>, відбулося 19 листопада.</p>
      <p>Про це повідомляє НАРОДНА ПРАВДА із посиланням на ГУНП у Дніпропетровській області.</p>
      <p>Loading...</p>
      <p>За даними поліції, близько опівдня 19 листопада надійшло повідомлення про те, що на вулиці Софії Ковалевської невідомий побив вагітну жінку і втік. Патрульні оперативно прибули на місце події.</p>
      <p>За словами очевидців, нападник зник у під’їзді одного з будинків неподалік. Правоохоронці поспілкувалися з його мешканцями та з’ясували в якій квартирі проживає зловмисник. Після цього провели його затримання.</p>
      <figure>
        <img src="https://narodna-pravda.ua/wp-content/uploads/2019/11/76765451-1248035935405182-8047077603690938368-o-413338-fBIgOUWi.jpg"/>
      </figure>
      <p>Потерпіла впізнала в затриманому свого кривдника.</p>
      <p>32-річний чоловік зізнався, що саме він скоїв останнім часом низку подібних нападів на жінок у Амур-Нижньодніпровському районі.</p>
      <p>Чоловіка доставили у відділення поліції, де з ним працюватимуть слідчі.</p>
      <p>Жертву нападу госпіталізували в лікарню з попереднім діагнозом – закрита черепно-мозкова травма.</p>
      <p>Нагадаємо, у жовтні <a href="https://narodna-pravda.ua/2019/10/18/zatrymannya-maniyaka-u-kyyevi-z-yavylosya-video-iz-zatrymanym/">затримали маніяка, який з ножем нападав на чоловіків у Києві</a> в Райдужному та на Воскресенці. Затриманий, 1975 року народження, раніше судимий за два вбивства чоловіків. Він виходив на вулицю близько 23:00 годин та без жодних підстав нападав на чоловіків з великим ножом. Нападаючий наносив удари в обличчя та шию. Від його рук помер один чоловік.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>