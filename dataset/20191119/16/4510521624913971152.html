<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/pitesti/foto-11-copii-tineri-institutionalizati-arges-aratat-poti-faci-performanta-conditii-1_5dd412cf5163ec427130b810/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T16:32:44+00:00"/>
    <meta property="og:title" content="FOTO Puştii instituţionalizaţi din Argeş  care au arătat că poţi să faci performanţa în orice condiţii"/>
    <meta property="og:description" content="Sunt tineri, frumoşi, deştepţi şi ascultători. Au rezultate foarte bună la învăţătură sau au performat în domeniul sportiv. Nu sunt cu nimic diferiţi de ceilalţi copii din Argeş. Ei însă au ceva în comun. Cu toţii provin din centrele D.G.A.S.P.C. Argeş, iar azi au fost premiaţi pentru rezultatele lor."/>
  </head>
  <body>
    <article>
      <h1>FOTO Puştii instituţionalizaţi din Argeş  care au arătat că poţi să faci performanţa în orice condiţii</h1>
      <address><time datetime="2019-11-19T16:32:44+00:00">19 Nov 2019, 16:32</time> by <a rel="author">Cristina Stancu</a></address>
      <h4>Sunt tineri, frumoşi, deştepţi şi ascultători. Au rezultate foarte bună la învăţătură sau au performat în domeniul sportiv. Nu sunt cu nimic diferiţi de ceilalţi copii din Argeş. Ei însă au ceva în comun. Cu toţii provin din centrele D.G.A.S.P.C. Argeş, iar azi au fost premiaţi pentru rezultatele lor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/pitesti/video-autoturism-intrat-intr-un-tir-a1-pompier-aflat-trafic-sarit-ajutorul-victimelor-printre-copil-1_5dd3e4ec5163ec42712e82f0/index.html"/>
        <a href="https://adevarul.ro/locale/pitesti/bloc-etaj-plus-contestat-instanta-ridicat-seninatate-proprietar-odata-facuta-cladirea-e-foarte-greu-s-o-mai-dai-jos-1_5dd3d7315163ec42712e1151/index.html"/>
        <a href="https://adevarul.ro/locale/pitesti/un-primar-arges-fost-condamnat-definitiv-delapidare--edilul-ramane-mandat-1_5dd25fb35163ec4271234b2d/index.html"/>
      </related>
      <p>Marţi,11 copii din centrele D.G.A.S.P.C. Argeş au fost premiaţi şi felicitaţi pentru rezultatele deosebite obţinute,  în cadrul seminarului cu tema “NU abuzului – DA drepturilor copilului”,  ediţia a X-a, organizat Direcţia Generală de Asistenţă Socială şi Protecţia Copilului Argeş, în parteneriat cu Asociaţia “Sf. Spiridon şi Irina”, </p>
      <p>
        <b>Medalie de aur la Kickboxing, obţinută de o fetiţă instituţionalizată</b>
      </p>
      <p> Izabela Haruna Bivolu, o fetiţă  în vârstă de 13 ani, instituţionalizată în cadrul C.S.C.D. Câmpulung  din data de cînd avea doar 4 ani, practică kickboxing, la Clubul “ A.C.S. Ambitia Irinel”, din Câmpulung Muscel.puştoaica, elevă în clasa a VII-a, la Şcoala Gimnazială “ Sfântul Iacob” Câmpulung, este antrenată de sensei Irinel Bădulescu -  dublu campion mondial şi european şi  deşi practică de doar un an acest sport  are performanţe notabile.  </p>
      <p>În septembrie, anul acesta a participat la competiţia interclub, organizată de antrenorul Cristian Iordache de la “Absolut Fight &amp; Wufun-  Ju-Jitsu”, Bucureşti, unde a obţinut locul II şi medalie de argint. Pe 10 octombrie, sportiva  a participat la Gala de Kickboxing Golden Promotion Fight, desfăşurată la Ocna Şugatag, jud. Maramureş, unde a obţinut locul I şi medalie de aur.</p>
      <p>
        <b>Performanţele unui puşti crescut de asistenţi maternali</b>
      </p>
      <p>Andrei Cosmin Neleţ , în vârstă de 19 ani, instituţionalizat la C.S.C.D. Câmpulung, din data de 08.08.2007. A absolvit Seminarul Teologic “ Iustin Patriarhul”, din cadrul Colegiului Pedagogic “ Carol I” Câmpulung, în anul 2019, cu media la examenul de bacalaureat de 9.55. În prezent este student în anul I la Facultatea de Ştiinţe Economice şi Drept, specializarea  Drept, cursuri de zi din cadrul Universităţii din Piteşti. Se pregăteşte pentru a susţine examen de admitere la Şcoala Militară de Subofiţeri Jandarmi – Drăgăşani, jud. Vâlcea, în primăvara anului 2020. </p>
      <p>Pe 11 aprilie 2019, tânărul a susţinut o alocuţiune la Seminarul internaţional cu tema “ Servicii destinate copiilor din zone şi medii defavorizate “, organizat de Federaţia Internaţională a Comunităţilor Educative, secţiunea România (FICE România), împreună cu Asociaţia Comunelor din România (AcoR) şi Asociaţia Directorilor de Servicii Publice Specializate în Asistenţă Socială şi Protecţia Copilului din România, sub înaltul patronaj al Senatului României, Comisia de Afaceri Europene, la Palatul Parlamentului României, la care au participat reprezentanţi din 18 state afiliate secţiunilor naţionale FICE Internaţional</p>
      <p>
        <b>Olimpic la engleză</b>
      </p>
      <p>Rareş Mario Pavel  are 15 ani şi este instituţionalizat la CTF Găvana Piteşti din data de 10.07.2017. Puştiul este elev în clasa a IX-a la Liceul Ecologic “Prof. Univ. Dr. Alexandru Ionescu” Piteşti. A participat la olimpiada de limba engleză pe şcoală unde a obţinut locul I, la olimpiada interşcolară de limba engleză unde a obţinut locul II şi, de asemenea, a ocupat locul I, la olimpiada de limba engleză organizată de Asociaţia “Sfinţii Spiridon şi Irina”, cu participanţi din mai multe judeţe din ţară. Atât profesorii liceului cât şi personalul centrului apreciază faptul că este serios, respectuos şi conştiincios.</p>
      <p>
        <b>Şi-a lansat două cărţi</b>
      </p>
      <p>Vasile Ghinea are  de 19 ani, şi a fost crescut în plasament de un  asistent maternal profesionist. Este student in anul I, la Facultatea de Ştiinte ale Educaţiei, Ştiinte Sociale şi Psihologie, specializarea Asistenţă Socială, Universitatea Piteşti. </p>
      <p>La vârsta de 17 ani a scris prima carte  “Pe urmele trecutului”, iar în anul 2018 a lansat cea de-a doua carte intitulată “Abecedarul adolescenţei”. În clasa a XI-a, a participat la Olimpiada de matematică unde  s-a calificat la faza judeţeană. În clasa a XII-a, a participat la Olimpiada Nationala de Pregătire Sportivă Teoretică. Se autocaracterizează ca fiind “o persoană plină de entuziasm, care manifestă interes pentru toate domeniile de activitate, locuri, respectiv persoane noi”.</p>
      <p>
        <b>Medaliat cu aur la lupte greco-romane</b>
      </p>
      <p>Ionuţ Sandu (17 ani), instituţionalizat la CTF Găvana Piteşti, din data de  februarie2009 este elev în clasa a XI- a, la Liceul cu Program Sportiv “Viitorul” Piteşti. Puştiul un palmares bogat la competiţiile sportive naţionale. Practică lupte greco-romane. </p>
      <p>A câştigat medalia de argint la Târgovişte, la Constanţa locul I, la Târgu-Jiu locul III, Cupa României locul II, la Zalău locul II, la Braşov locul I, Cupa naţională cadeţi, la Piteşti locul I şi  la Suceava locul II la juniori.  Antrenorii şi profesorii liceului apreciază comportamentul acestuia caracterizându-l ca un tânăr serios, cu bun simţ şi modest.</p>
      <p>
        <b>Un alt puşti instituţionalizat îi calcă pe urme</b>
      </p>
      <p> Robert Marian Duţu, în vârstă de 15 ani, instituţionalizat la CTF Găvana Piteşti, din data de 14.12.2015, are toate şansele să-i calce pe urme colegului său Ionuţ. Este  elev în clasa a XI- a, la Liceul cu Program Sportiv “Viitorul” Piteşti. </p>
      <p>Este sportiv de performanţă, practică lupte Greco-romane şi a câştigat numeroase medalii: Medgidia locul III, Tulcea locul II, Piteşti locul III, Constanţa locul II, Târgu Jiu locul IV, Cupa naţională cadeţi, organizată la Piteşti, locul III şi are un comportament ireproşabil atât în cadrul şcolii/cublului sportive, cât şi în centru.</p>
      <p>
        <b>Elevă model</b>
      </p>
      <p>Ştefania Florina Popa (13 ani) ,instituţionalizată  la C.S.C.D. Câmpulung, din aprilie 2011. Elevă în clasa a VII-a, la Şcoala  Gimnazială “Sfântul Iacob” Câmpulung, adolescenta este un copil cu rezultate foarte bune  la învăţătură şi purtare, iar rezultatele şcolare s-au concretizat în mediile generale obţinute în anii şcolari: cls I – IV – FB şi mediile generale: cls. a V-a - 9,86 şi cls. a VI-a - 9,63. </p>
      <p>Este o fetiţă foarte inteligentă, cu capacitate intelectuală deosebită şi un real potenţial, dar în acelaşi timp şi foarte ambiţioasă. Dornică de a se remarca şi de a fi în centrul atenţiei, datorită inteligenţei pe care o are, îşi doreşte şi face tot posibilul să devină un om de succes.</p>
      <p>
        <b>Patru fete instituţionalizate fac sport de performanţă la C.S. Dacia Mioveni </b>
      </p>
      <p>Estera Ionela Pandelie, în vârstă de 14 ani, instituţionalizată la C.T.F. ,,Casa Noastrăˮ Piteşti,  elevă în clasa a VIII-a la Şcoala Gimnazială ,,George Topârceanuˮ din  Mioveni,  Florina Laura Munteanu , în vârstă de 16 ani, instituţionalizată la C.T.F. ,,Casa Noastrăˮ Piteşti, elevă în clasa a VIII-a la aceeaşi scoală. Elena Andreea  Savu , în vârstă de 16 ani, instituţionalizată la C.T.F. ,,Casa Noastrăˮ Piteşti, elevă în clasa a XI-a la Liceul Tehnologic Construcţii de Maşini Mioveni, jud. Argeş şi Andreea.</p>
      <p>Monica Ilie, în vârstă de 19 ani, instituţionalizată la C.T.F. ,,Casa Noastrăˮ Piteşti, elevă în clasa a XII-a la Liceul Tehnologic Construcţii de Maşini Mioveni, jud. Argeş sunt înscrise la Clubul C.S. Dacia Mioveni - secţie sportivă oină, sub îndrumarea doamnei antrenor profesor Dumitru Filofteia şi a domnului Voiculescu Dumitru - coordonator de secţie. </p>
      <p>În anul 2019, aceastea au obţinut următoarele premii: locul II la  Cupa Gimnaziadei, locul I la Cupa Someşană la Câşeiu, cu lotul de junioare; locul I la Campionatul Naţional de Oină pe plajă, organizat la Mamaia, jud. Constanţa, categoria junioare; locul I la Campionatul Cupa României de la Horia, jud. Constanţa, atât la categoria junioare, cât şi la categoria senioare; locul I, la Campionatul Naţional de Oină în sală – Baia Mare, jud. Maramureş, atât la categoria junioare, cât şi la categoria senioare.</p>
      <p>În cadrul seminarului a fost premiată şi Popescu Andreea – în vârstă de 17 ani, elevă la Liceul Teoretic “Iulia Zamfirescu” Mioveni, membru în Consiliul şcolar al elevilor şi director al Departamentului de învăţământ gimnazial şi liceal din cadrul Consiliului Consultativ al Elevilor Mioveni. Implicată activ în viaţa socială a elevilor, organizator de evenimente cultural educative, cu rezultate excelente la învăţătură. Nu se află în sistemul de protecţie specială, însă a fost invitată la acest eveniment ca reprezentant al copiilor aflaţi în familia naturală implicaţi în viaţa socială, dar şi pentru a asigura  o interconectivitate a tuturor copiilor din judeţ,  indiferent de situaţia lor socială sau locul unde se află.</p>
      <p>“Ţin să felicit atât copiii dar şi pe cei care s-au ocupat de ei, care i-au susţinut şi le-au cultivat talentul”  a spus preşedintele CJ Argeş, Dan Manu.</p>
      <p>Cu acest prilej, în holul Consiliului Judeţean Argeş a fost organizată o expoziţie cu lucrările copiilor din centrele de plasament.</p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/19/5dd417db5163ec427130eaf8/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd417db5163ec427130eaf9/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd417305163ec427130e4b8/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd417305163ec427130e4ba/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd417015163ec427130e33a/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd417015163ec427130e33d/627x0.jpg"/>
        </figure>
        <figcaption>
          <a href="https://adevarul.ro/locale/pitesti/11-copii-centrele-dgaspc-arges-fost-premiati-7_5dd4186c5163ec427130f12e/index.html">11 copii din centrele D.G.A.S.P.C. Argeş au fost premiaţi</a>
        </figcaption>
      </slideshow>
      <hr/>
    </article>
  </body>
</html>