<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_skilki-ukrayinciv-vvazhayut-golodomor-genocidom-zyavilos-socopituvannya/938919"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T16:04:00+00:00"/>
    <meta property="og:title" content="Скільки українців вважають Голодомор геноцидом. З'явилось соцопитування"/>
    <meta property="og:description" content="82% громадян України вважають, що Голодомор 1932-1933 років був геноцидом українського народу. Про це свідчать результати опитування, проведеного соціологічною групою &quot;Рейтинг&quot; з 29 жовтня по 4 листопада 2019 року. Тих, хто не підтримує цю тезу - 11%, вагаються - 7%. Зросла кількість тих, ..."/>
  </head>
  <body>
    <article>
      <h1>Скільки українців вважають Голодомор геноцидом. З'явилось соцопитування</h1>
      <address><time datetime="2019-11-19T16:04:00+00:00">19 Nov 2019, 16:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938919_w_300.jpg?v=0"/>
        <figcaption>Запалити свічку пам'яті частіше бажають старші опитані, ніж молоді Фото: Укрінформ</figcaption>
      </figure>
      <p>82% громадян України вважають, що Голодомор 1932-1933 років був геноцидом українського народу. Про це свідчать результати опитування, проведеного соціологічною групою "Рейтинг" з 29 жовтня по 4 листопада 2019 року.</p>
      <p>Тих, хто не підтримує цю тезу - 11%, вагаються - 7%. Зросла кількість тих, хто однозначно згоден з цим твердженням, у порівнянні з минулим роком, пише <a href="https://ua.interfax.com.ua/news/search.html?q=%D1%80%D0%B5%D0%B9%D1%82%D0%B8%D0%BD%D0%B3">ІНТЕРФАКС-УКРАЇНА.</a></p>
      <p>Голодомор є геноцидом для 95% жителів заходу країни, 87% - Центру, 72% - Півдня і 61% - Сходу. Жителі сіл більш схильні підтримувати цю тезу, ніж городяни. У віковому і освітньому розрізі відмінностей по відношенню до цього питання не спостерігається. Помітно менше схильні підтримувати це твердження ті, хто шкодує про розпад СРСР. Незважаючи на це, і в цій групі згодних з визнанням Голодомору геноцидом - відносна більшість.</p>
      <p>73% опитаних планують запалювати свічку в День пам'яті жертв Голодомору в пам'ять про загиблих від голоду, 20% сказали, що не будуть цього робити. У порівнянні з минулим роком кількість тих, хто має намір запалити свічку, зросла.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/necrology/_zavzhdi-zasinav-z-dumkoyu-chi-ye-schos-na-snidanok-pomer-svidok-golodomoru-ilko-korunec/938850"/>
      </related>
      <p>Запалити свічку пам'яті частіше бажають старші опитані, ніж молоді. Опитували 3 тис. респондентів від 18 років і старше.</p>
      <blockquote><a href="https://gazeta.ua/articles/politics/_100-rokiv-tomu-mi-vzhe-domovlyalisya-z-rosiyeyu-ce-zakinchilosya-golodomorom-parubij-nagadav-zekomandi-uroki-istoriyi/938625">Колишній голова Верховної Ради Андрій Парубій провів паралелі між ймовірними переговорами президента України Володимира Зеленського з президентом РФ Володимиром Путіним та подіями 100-річної давнини</a>. "100 років тому теж багато хто говорив – давайте завершимо війну; давайте розійдемось по селам просто орати землю. Ціною цього став Голодомор. Ціною була розстріляна вся українська інтелігенція. Ми повинні бути готові боротися за свою незалежність", – сказав екс-спікер.</blockquote>
    </article>
  </body>
</html>