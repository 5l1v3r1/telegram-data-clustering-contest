<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/eksnardepu-povidomyly-pro-pidozru-nedeklaruvanni-statkiv"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T16:28:16+00:00"/>
    <meta property="og:title" content="Екснардепу повідомили про підозру у недекларуванні статків"/>
    <meta property="og:description" content="Народному депутату України VIIІ скликання Денису Дзензерському повідомили про підозру у поданні завідомо недостовірних відомостей у деклараціях за 2015-2018 роки."/>
  </head>
  <body>
    <article>
      <h1>Екснардепу повідомили про підозру у недекларуванні статків</h1>
      <address>
        <time datetime="2019-11-19T16:28:16+00:00">19 Nov 2019, 16:28</time>
      </address>
      <p>
        <b>Детективи НАБУ за погодженням із прокурорами САП повідомили народному депутату України VIIІ скликання про підозру у поданні завідомо недостовірних відомостей у деклараціях за 2015-2018 роки.</b>
      </p>
      <p>Про це повідомляє пресслужба відомства.</p>
      <p>За інформацією «Слово і Діло» підозру вручили Денису Дзензерському.</p>
      <p>Зазначається, що оскільки на момент вчинення процесуальної дії особа була відсутня за місцем свого проживання, вручення письмового повідомлення про підозру здійснено у порядку, визначеному статтями 278, 111, 135 КПК України (надіслано засобами поштового та електронного зв’язку).</p>
      <p>Зокрема слідство встановило, що впродовж 2015-2018 років екснардеп з метою приховування інформації про свій реальний майновий стан не задекларувала наявність у себе невиконаних фінансових зобов’язань перед банківськими установами України на суму понад 4,7 млрд гривень.</p>
      <p>Як відомо, у липні 2018 року <a href="https://www.slovoidilo.ua/2018/07/26/novyna/polityka/sap-zakryla-kryminalne-provadzhennya-shhodo-nardepa-dzenzerskoho">САП закрила кримінальне провадження</a> щодо нардепа Дзензерського. Пізніше, прокуратура <a href="https://www.slovoidilo.ua/2018/09/19/novyna/polityka/sap-vidmovyla-nabu-skarzi-zakryttya-spravy-nardepa-dzenzerskoho">відмовила Національному антикорупційному бюро в скарзі</a> на закриття цієї справи. Однак, <a href="https://www.slovoidilo.ua/2018/12/20/novyna/polityka/sud-skasuvav-zakryttya-spravy-nardepa-dzenzerskoho">суд вирішив інакше й скасував закриття справи</a> Дзензерського.</p>
      <p>Раніше журналіст «Слово і Діло» з'ясував, <a href="https://www.slovoidilo.ua/2019/01/14/novyna/polityka/stalo-vidomo-yaki-slidchi-diyi-nabu-provelo-spravi-dzenzerskoho">які слідчі дії НАБУ провело</a> в справі Дзензерського. Крім того, <a href="https://www.slovoidilo.ua/2019/01/18/novyna/polityka/spravy-dzenzerskoho-xotily-vidvesty-prokurora-sap-yakyj-yiyi-zakryv">від цієї справи хотіли відвести прокурора САП</a>, який її закрив.</p>
      <p>Згодом <a href="https://www.slovoidilo.ua/2019/01/18/novyna/polityka/spravi-nardepa-dzenzerskoho-vidnovyly-rozsliduvannya">у справі нардепа Дзензерського відновили розслідування</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/01/18/novyna/polityka/spravi-nardepa-dzenzerskoho-vidnovyly-rozsliduvannya"/>
        <a href="https://www.slovoidilo.ua/2018/07/26/novyna/polityka/sap-zakryla-kryminalne-provadzhennya-shhodo-nardepa-dzenzerskoho"/>
        <a href="https://www.slovoidilo.ua/2018/09/19/novyna/polityka/sap-vidmovyla-nabu-skarzi-zakryttya-spravy-nardepa-dzenzerskoho"/>
        <a href="https://www.slovoidilo.ua/2018/12/20/novyna/polityka/sud-skasuvav-zakryttya-spravy-nardepa-dzenzerskoho"/>
        <a href="https://www.slovoidilo.ua/2019/01/14/novyna/polityka/stalo-vidomo-yaki-slidchi-diyi-nabu-provelo-spravi-dzenzerskoho"/>
        <a href="https://www.slovoidilo.ua/2019/01/18/novyna/polityka/spravy-dzenzerskoho-xotily-vidvesty-prokurora-sap-yakyj-yiyi-zakryv"/>
      </related>
    </article>
  </body>
</html>