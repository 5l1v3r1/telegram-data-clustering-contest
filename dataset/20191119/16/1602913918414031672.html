<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dancila-are-o-lista-de-intrebari-pentru-iohannis-sunt-multe-dar-nu-vreau-sa-l-obosesc-18595730"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T16:26:19+00:00"/>
    <meta property="og:title" content="Dăncilă are o listă de întrebări pentru Iohannis: Sunt multe, dar nu vreau să-l obosesc"/>
    <meta property="og:description" content="Viorica Dăncilă a declarat, în conferinţa organizată înainte de cea a lui Klaus Iohannis, că are o listă de întrebări, în condiţiile în care prezidenţiabilul PNL refuză confruntarea directă. Una dintre întrebări este legată de eşecul intrării în Spaţiul Schengen."/>
  </head>
  <body>
    <article>
      <h1>Dăncilă are o listă de întrebări pentru Iohannis: Sunt multe, dar nu vreau să-l obosesc</h1>
      <address>
        <time datetime="2019-11-19T16:26:19+00:00">19 Nov 2019, 16:26</time>
      </address>
      <p>Viorica Dăncilă a declarat, în conferinţa organizată înainte de cea a lui Klaus Iohannis, că are o listă de întrebări, în condiţiile în care prezidenţiabilul PNL refuză confruntarea directă. Una dintre întrebări este legată de eşecul intrării în Spaţiul Schengen.</p>
      <p>"Chiar dacă dl Iohannis nu doreşte o dezbatere, nici cu mine, nici cu dvs, as vrea ca prin intermediul presei, prin intermendiul celor prezenţi la dezbatere să răspundă la o serie de întrebări, nu pentru mine, dar pentru românii care aşteaptă aceste răspunsuri. Întrebările se referă la activitatea lui Klaus Iohannis. Nu îl întreb &lt;&lt;ce aţi făcut?&gt;&gt;, ci &lt;&lt;de ce nu aţi făcut nimic, dl. Iohannis?&gt;&gt; pentru că singura preocupare a fost bifarea unui nou mandat. Cum v-aţi simţit când aţi primit salariul fără să faceţi nimic pentru români? Chiar aţi crezut că nu aveţi nicio responsabilitate?", a spus Viorica Dăncilă.</p>
      <p>Prezidenţiabilul PSD a avut întrebări legate de Spaţiul Schengen şi de imunitatea oferită de funcţie.</p>
      <p>"O promisiune pe care a făcut-o în campanie din 2014. Atunci a promis că va renunţa la imunitatea oferită de funcţie. De ce i-aţi minţit pe români? Nu aţi renunţat. Eu nu am avut nevoie de imunitate în funcţia de premier. De ce vă este frică să renunţaţi la imunitate? Nu cumva dosarele penale sau problemele cu justiţia vă sperie?</p>
      <p>O altă întrebare este legată de intrarea României în Schengen. la Summitul de la Sibiu, Iohannis a promis că România va intra în Schengen. Dl. Iohannis, vă asumaţi acest eşec al Politicii Externe? Ştim că România îndeplinişte tehnic toate criteriile pentru a intra în Spaţiul Schengen şi totui nu am intrat, dv ne-aţi reprezentat ştiţi că e o decizie politică.</p>
      <p>Nu ştiu dacă înţelegeţi domnule Iohannis că românii nu trebui împărţiţi în funcţie de opiniile lor politice. Nu sunt de acord să îi jigniţi nici pe cei din PSD, Pro România, PNL. Vă întreb – credeţi că aceasta este atitudinea pe care trebuie să o aibă preşedintele tuturor românilor? Am văzut că a ieşit public de fiecare dată şi cu un discurs extremist, antidemocratic şi antieuropean a spus că PSD trebuie să dispară, primarii PSD trebuie să dispară. Dar atunci cum explicaţi protocolul pe care l-aţi semnat cu Adrian Năstase între 2002 şi 2004 tot cu PSD. Cum explicaţi faptul că în 2009 aţi vrut să fiţi premier din partea PSD. Să înţeleg că avantajul personal e mai important decât cel naţional? Că de fapt nu contează PNL, PSD, UDMR, decât cineva care să oferă confort sau susţinere.</p>
      <p>Sunt foarte multe întrebări, dar nu vreau să îl obosesc. Am văzut cât efort a făcut în cei 5 ani de mandat. Nu ne-aţi lămurit de unde ştiu că trebuie să mă pregătesc pentru o dezbatere cu procurorii. Aceasta e justiţia independentă pe care o doriţi în România. Am văzut că aţi intervenit în justiţie, atunci când am cerut schimbarea şefului DIICOT, desfiinţarea SIIJ. Aceasta este justiţia independentă? Eu ştiu că abordarea unui preşedinte care ţine la statutul de stat membru al UE, trebuie să fie garantul respectării drepturilor tuturor românilor. Ce aţi făcut când au fost făcute abuzuri? Cum v-aţi poziţionat ca preşedinte", a mai spus Dăncilă.</p>
    </article>
  </body>
</html>