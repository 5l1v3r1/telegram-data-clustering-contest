<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380444/erdogana-gonderilen-mektuba-siyanur-alarmi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T16:39:00+00:00"/>
    <meta property="og:title" content="Erdoğan'a gönderilen mektuba siyanür alarmı"/>
    <meta property="og:description" content="Cumhurbaşkanı Erdoğan'a gönderilmek üzere bırakılan mektubun üzerinde 'siyanür içilecek' kelimesi yazması üzerine güvenlik güçleri alarma geçti. Mektubun sahibini yakalamak için çalışma başlatıldı."/>
  </head>
  <body>
    <article>
      <h1>Erdoğan'a gönderilen mektuba siyanür alarmı</h1>
      <h2>Cumhurbaşkanı Erdoğan'a gönderilmek üzere bırakılan mektubun üzerinde 'siyanür içilecek' kelimesi yazması üzerine güvenlik güçleri alarma geçti. Mektubun sahibini yakalamak için çalışma başlatıldı.</h2>
      <address>
        <time datetime="2019-11-19T16:39:00+00:00">19 Nov 2019, 16:39</time>
      </address>
      <p>Kahramanmaraş'ta Cumhurbaşkanı Recep Tayyip Erdoğan'a gönderilmek üzere PTT'ye bırakılan mektubun üzerinde 'siyanür içilecek' kelimesi yazması üzerine AFAD alarma geçti. Yapılan ilk incelemede zarfta siyanür izine rastlanmazken, detaylı inceleme için laboratuvara gönderileceği belirtildi.</p>
      <p>Sakarya Mahallesi'ndeki PTT şubesine giden K.P., Cumhurbaşkanı Recep Tayyip Erdoğan'a gönderilmek üzere bir zarf bırakıp ayrıldı. Zarfı alan görevli, üzerine 'siyanür içilecek' yazısını görünce durumu hemen AFAD'a bildirip, şubedeki diğer vatandaşlar da dışarı çıkarıldı.</p>
      <p>İhbar üzerine PTT'ye gelen AFAD ekipleri, özel kıyafetlerle şubeye geçti. İlk olarak zarfta cihazlarla siyanür taraması yapıldı ve siyanüre rastlanmadı. Zarf daha sonra detaylı inceleme için laboratuvara gönderilmek üzere özel bir kutuya konuldu.</p>
    </article>
  </body>
</html>