<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/gurt-tnmk-stvoriv-multfilm-pro-istoriyu-ukrayini-330206_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T16:44:00+00:00"/>
    <meta property="og:title" content="Гурт &quot;ТНМК&quot; створив мультфільм про історію України"/>
    <meta property="og:description" content="У кліпі за п'ять хвилин розповідається історія України від Великого вибуху до сьогодення."/>
  </head>
  <body>
    <article>
      <h1>Гурт "ТНМК" створив мультфільм про історію України</h1>
      <h2>У кліпі за п'ять хвилин розповідається "історія України від Великого вибуху до сьогодення".</h2>
      <address>
        <time datetime="2019-11-19T16:44:00+00:00">19 Nov 2019, 16:44</time>
      </address>
      <p>Гурт "ТНМК" за сприяння Міністерства інформаційної політики України створив <a href="https://dt.ua/CULTURE/alyona-alyona-predstavila-klip-na-pisnyu-mamin-sup-329771_.html"><b>мультфільм,</b></a> в якому за п'ять хвилин показана історія України. Відео було опубліковано на каналі гурту на YouTube.</p>
      <p>""Танок на майдані Конго" представляє нове відео, в якому вся історія України викладається буквально за п'ять хвилин від Великого вибуху - до сьогодення, транзитом через видатні події в нашій історії. Досить дивитися на власне минуле з сумом і жалем, українцям є чим пишатися! А що буде далі - залежить від тебе!", - прокоментували відео учасники колективу.</p>
      <p>Вірші написав Артем Полежака, а зачитав їх Олег Михайлюта.</p>
      <p>Пісня є частиною проекту "Так працює пам'ять", в рамках якого українські музиканти присвячують свої треки пам'яті Данила Дідіка, 15-річного українського активіста, який загинув у лютому 2015 року під час теракту в Харкові.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/BhuWhgS_HlA" width="640" height="360" data-service="Youtube" scrolling="no"/>
      </figure>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>