<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/lezanje-v-grobu-proti-stresu-249754"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T16:55:00+00:00"/>
    <meta property="og:title" content="Ležanje v grobu proti stresu"/>
    <meta property="og:description" content="Kajti če so se univerze po svetu domislile že prenekaterega načina za spopadanje s predizpitno tesnobnostjo, od terapije s pismi do tega, da dajo svojim varovancem na voljo posebne tihe sobe, so na..."/>
  </head>
  <body>
    <article>
      <h1>Ležanje v grobu proti stresu</h1>
      <h2>Za ležanje v gorbu je nekajtedenska čakalna lista.</h2>
      <address><time datetime="2019-11-19T16:55:00+00:00">19 Nov 2019, 16:55</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/16/1624037.jpg"/>
          <figcaption>Za ležanje v gorbu je nekajtedenska čakalna lista.</figcaption>
        </figure>
        <figure>
          <img src="https://www.slovenskenovice.si/images/slike/2019/11/16/1624039.jpg"/>
          <figcaption>guliver/GETTY IMAGES/ISTOCKPHOTOStres pred izpiti lahko pride študentom do živega. FOTO: GULIVER/GETTY IMAGES</figcaption>
        </figure>
      </slideshow>
      <p>Kajti če so se univerze po svetu domislile že prenekaterega načina za spopadanje s predizpitno tesnobnostjo, od terapije s pismi do tega, da dajo svojim varovancem na voljo posebne tihe sobe, so na univerzi Radbound izkopali očiščevalni grob. Naj zveni ležanje v grobu še tako morbidno, se študentje za svoj termin pod zemljo prav grebejo. Še več, mrtvaška meditacija je v tamkajšnjem univerzitetnem kampusu postala tako priljubljena, da je za ležanje v grobu – najmanj pol ure do največ treh ur – že precej dolga, večtedenska čakalna lista.</p>
      <figure>
        <img src="https://www.slovenskenovice.si/images/slike/2019/11/16/1624039.jpg"/>
        <figcaption>Stres pred izpiti lahko pride študentom do živega. FOTO: GULIVER/GETTY IMAGES<cite>guliver/GETTY IMAGES/ISTOCKPHOTO</cite></figcaption>
      </figure>
      <p>Zamisel za očiščevalnim grobom, ki je zrasla na zeljniku<b> Johna Hackinga</b>, je, da bodo študentje v bližini smrti bolj cenili življenje, tudi tedaj, ko so pred njimi naporni izpiti. »Konec življenja, smrt, je še danes tabu, sploh težko razumljiv študentom, ki imajo s svojimi 19 ali 20 leti pred sabo še vse življenje. O smrti se pri tej starosti skoraj ne govori,« je razložil in nenavaden koncept spopadanja s stresnimi situacijami podnaslovil z latinskim izrazom memento mori. Torej, pomni, da boš umrl. Misel neizbežnosti smrti je med študenti univerze Radbound zdaj nekoliko manj nezamisljiva, saj lahko že zdaj okusijo, kako je, ko te položijo v zemljo k večnemu počitku, čeprav na srečo za največ tri ure in v dokajšnjem udobju. Ne le da je grob odprt, opremljen je namreč tudi z blazino za jogo in tanko oddejo. Vseeno je to očitno zadostna budnica, da je življenje treba ceniti, izpiti gor ali dol, da jim tudi ti ne pridejo več toliko do živega. </p>
    </article>
  </body>
</html>