<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/epsteins-haktesvakter-atalas-ska-ha-forfalskat-handlingar"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T16:52:44+00:00"/>
    <meta property="og:title" content="Epsteins häktesvakter åtalas – ska ha förfalskat handlingar"/>
    <meta property="og:description" content="Den sexbrottsanklagade miljardären Jeffrey Epstein hittades död i sin cell i augusti. Han hade tagit sitt liv – trots att vakterna skulle kontrolla honom varje halvtimme. Nu åtalas häktesvakterna."/>
  </head>
  <body>
    <article>
      <h1>Epsteins häktesvakter åtalas – ska ha förfalskat handlingar</h1>
      <address><time datetime="2019-11-19T16:52:44+00:00">19 Nov 2019, 16:52</time> by <a rel="author">Andreas Söderlund</a></address>
      <p>
        <b>Den sexbrottsanklagade miljardären Jeffrey Epstein hittades död i sin cell i augusti. Han hade tagit sitt liv – trots att vakterna skulle kontrolla honom varje halvtimme. Nu åtalas häktesvakterna.</b>
      </p>
      <p>Jeffrey Epstein försökte ta sitt liv redan i slutet av juli. Efter det skulle den sexbrottsanklagade miljardären kontrolleras noggrannare. Efter en vecka minskade kontrollerna – men de skulle fortfarande göras varje halvtimme. Trots det lyckades Epstein ta sitt eget liv.</p>
      <h3>Struntade i kontrollerna</h3>
      <p>Jeffrey Epstein hade genom åren varit vän med både brittiska kungligheter och amerikanska presidenter som Bill Clinton och Donald Trump. Han hölls på Metropolitan Correctional Center i New York – där flera högprofilierade fångare hållits tidigare. Att han lyckades ta sitt liv där har i efterhand gett upphov till flera konspirationsteorier om hur det kan ha gått till.</p>
      <p>Nu åtalas de två häktesvakter som skulle kontrollera Jeffrey Epstein den dagen. Enligt AP misstänks vakterna ha undvikit att kontrollera Epstein under flera timmar innan han dog. Dessutom ska de felaktigt ha skrivit in i de interna protokollen att kontrollerna hade gjorts.</p>
      <p>Efter skandalen har det avslöjats att häktet hade stora problem med brist på personal. Det ska ha lett till att vakter tvingats jobba mycket övertid samtidigt som personal tvingats hoppa in för att genomföra arbetsuppgifter de inte var anställda för att göra.</p>
    </article>
  </body>
</html>