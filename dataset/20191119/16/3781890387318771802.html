<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742558"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T16:47:00+00:00"/>
    <meta property="og:title" content="เชิญชวนเดินวิ่ง&quot;บางลี่รัน มินิมาราธอน&quot;เพื่อการกุศล"/>
    <meta property="og:description" content="'วิโรจน์ คณูวัฒนา' นายกเทศมนตรี เทศบาลเมืองสองพี่น้อง เชิญชวนนักเดิน-วิ่ง ทั่วประเทศ ร่วมกิจกรรม'บางลี่รัน มินิมาราธอน 2020 ' เดิน-วิ่งการกุศล จัดซื้ออุปกรณ์การแพทย์ให้ รพ.สมเด็จพระสังฆราชองค์ที่ 17"/>
  </head>
  <body>
    <article>
      <h1>เชิญชวนเดินวิ่ง"บางลี่รัน มินิมาราธอน"เพื่อการกุศล</h1>
      <address>
        <time datetime="2019-11-19T16:47:00+00:00">19 Nov 2019, 16:47</time>
      </address>
      <p>
        <b>"วิโรจน์ คณูวัฒนา" นายกเทศมนตรี เทศบาลเมืองสองพี่น้อง เชิญชวนนักเดิน-วิ่ง ทั่วประเทศ ร่วมกิจกรรม"บางลี่รัน มินิมาราธอน 2020 " เดิน-วิ่งการกุศล จัดซื้ออุปกรณ์การแพทย์ให้ รพ.สมเด็จพระสังฆราชองค์ที่ 17</b>
      </p>
      <p>เมื่อเร็วๆ นี้ นายวิโรจน์ คณูวัฒนา นายกเทศมนตรี เทศบาลเมืองสองพี่น้อง อ.สองพี่น้อง จ.สุพรรณบุรี พร้อมด้วย นายภาณุ มิตรสันติสุข รองนายกเทศมนตรี เทศบาลเมืองสองพี่น้อง ร่วมกับชมรมเดินวิ่งเพื่อสุขภาพลาดเข็มทอง และสโมสรโรตารีสองพี่น้อง กำหนดจัดงานเดินวิ่ง"บางลี่รัน มินิมาราธอน 2020" ขึ้นในวันอาทิตย์ที่ 12 มกราคม 2563 ระหว่างเวลา 05.00 - 07.00 น. โดยกำหนดจุดเริ่มต้น และเส้นชัยที่สวนสุขภาพลาดเข็มทอง เพื่อหารายได้สนับสนุนทุนการศึกษา และกิจกรรมสาธารณประโยชน์ พร้อมจัดซื้อเครื่องมือ และอุปการณ์ทางการแพทย์มอบให้กับ รพ.สมเด็จพระสังฆราชองค์ที่17 การแข่งขันแบ่งออกเป็น 2 ประเภท คือ 1.ระยะทาง 5 กิโลเมตร 2.ระยะทาง 10 กิโลเมตร โดยผู้ชนะ Overall ชาย-หญิง ประเภทละ 10 อันดับ จะได้รับถ้วยเกียรติยศ และเหรียญที่ระลึก ส่วนผู้ที่เข้าร่วมการแข่งขันที่เข้าเส้นชัยจะได้รับเหรียญที่ระลึกทุกท่าน</p>
      <figure>
        <img src="https://www.dailynews.co.th/admin/upload/20191119/news_vuEOOSJbTx235735_533.jpg?v=201911200310?v=9664"/>
      </figure>
      <p>ส่วนผู้ที่สนใจสามารถสมัครร่วมกิจกรรมได้ 4 ช่องทาง คือ 1.สมัครผ่านทาง Line id : banglirun ช่องทางที่ 2.สมัครผ่านทาง https://forms.gle/q4vPU5u3EkAt19by8 หรือช่องทางที่ 3.สมัครผ่านทาง Inbox Fan Page : Banglirun ส่วนช่องทางที่ 4.สมัครด้วยตนเองได้ที่ นายยิ่งยศ วิภาณุรัตน์ หรือเฮียตง ร้านบางลี่โฆษณา ค่าสมัคร1.บุคคลทั่วไปคนละ 500 บาท ทุกระยะทาง 2.ผู้สมัครวิ่งแบบ Fancy 500 บาท ได้รับของที่ระลึก 3.บุคคล VIP คนละ1,000 บาท ได้รับ Goodie Bag เป็นที่ระลึก โดยผู้สมัครจะได้รับเสื้อยืดที่มีสีสันสวยงาม ตัดเย็บด้วยเนื้อผ้าชนิดดี น้ำหนักเบา สวมใส่สบาย พร้อมได้รับความคุ้มครองประกันอุบัติเหตุสูงสุด 100,000 บาท ให้กับนักกีฬาทุกคน รวมทั้งมีอาหารเครื่องดื่มให้บริการฟรีตลอดงาน เปิดรับสมัครแล้วตั้งแต่วันนี้เป็นต้นไป จนถึงวันที่ 30 พฤศจิกายน 2562 จึงขอเชิญชวนนักเดิน-วิ่ง ทั่วประเทศสมัครเข้าร่วมกิจกรรมดังกล่าวด้วยกัน<br/><br/>------------------------<br/><br/>ครรชิต กระโห้แก้ว ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>