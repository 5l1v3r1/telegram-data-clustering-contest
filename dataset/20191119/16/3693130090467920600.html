<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/katolik-rahibe-basortusunu-cikarmadigi-icin-huzur-evine-alinmadi-1208838.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T16:04:00+00:00"/>
    <meta property="og:title" content="Katolik rahibe başörtüsünü çıkarmadığı için huzur evine alınmadı"/>
    <meta property="og:description" content="Fransa'da belediye tarafından yönetilen huzur evi, 70 yaşını geçtiği belirtilen Katolik bir rahibeyi başörtüsü ve kıyafeti nedeniyle kabul etmedi."/>
  </head>
  <body>
    <article>
      <h1>Katolik rahibe başörtüsünü çıkarmadığı için huzur evine alınmadı</h1>
      <h2>Fransa'da belediye tarafından yönetilen huzur evi, 70 yaşını geçtiği belirtilen Katolik bir rahibeyi başörtüsü ve kıyafeti nedeniyle kabul etmedi.</h2>
      <address>
        <time datetime="2019-11-19T16:04:00+00:00">19 Nov 2019, 16:04</time>
      </address>
      <p><b>Huzur evinde</b> yaşamak için talepte bulunan kadının isteği ilk aşamada karşılanmadı. Aylar sonra verilen cevapta ise "<b>Talebiniz kabul edildi ancak laiklik ilkeleri çerçevesinde herkesin huzur içinde yaşaması için herhangi bir dine yönelik işaret taşımamanız gerekiyor</b>." ifadeleri kullanıldı.</p>
      <p>Hayatı boyunca rahibe olarak görev yapan söz konusu kadın rahibe, kendisine dayatılan şartları kabul etmeyerek kilisenin yardımı ile bir daire tuttu. Vesoul Kilisesi yetkilileri kadının zor günler geçirdiğini belirterek, "<b>Hristiyanlık karşıtı</b>" bir tutum sergilendiğini belirtiyor. Vesoul belediyesinde bulunan bir rahip yayımlanan kilise dergisinde, "<b>Başörtünün birilerine zarar verebileceğini düşünmüyorum, çünkü boyun eğme işareti değil daha çok inanç meselesi</b>". ifadelerini kullandı.</p>
      <p>Belediyenin Sosyal Eylem Merkezi yetkilileri ise, "<b>Söz konusu kadın herkes için aynı olan kurallarımıza uymak istemedi</b>" dedi.</p>
    </article>
  </body>
</html>