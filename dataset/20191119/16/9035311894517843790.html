<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/onlem-alinmazsa-avrupa-genc-kayip-bir-multeci-nesliyle-karsi-karsiya-kalir"/>
    <meta property="og:site_name" content="euronews"/>
    <meta property="article:published_time" content="2019-11-19T16:26:04+00:00"/>
    <meta property="og:title" content="AB Temel Haklar Ajansı: Avrupa kayıp mülteci nesliyle karşı karşıya"/>
    <meta property="og:description" content="Avrupa Birliği Temel Haklar Ajansı (FRA), kıtaya iltica eden genç nüfusun uyum sürecinde &quot;büyük sorunlar&quot; yaşandığını belirterek sığınma başvurunda daha hızlı davranılması ve barınma sorunu için yatırım yapılması gerektiğini açıkladı."/>
  </head>
  <body>
    <article>
      <h1>AB Temel Haklar Ajansı: Avrupa kayıp mülteci nesliyle karşı karşıya</h1>
      <address><time datetime="2019-11-19T16:26:04+00:00">19 Nov 2019, 16:26</time> by <a rel="author">Kerem Congar</a></address>
      <p>Avrupa Birliği Temel Haklar Ajansı (FRA), kıtaya iltica eden genç nüfusun uyum sürecinde "büyük sorunlar" yaşandığını belirterek, sığınma başvurularında daha hızlı davranılması ve barınma sorunu için yatırım yapılması gerektiğini açıkladı.</p>
      <p>FRA özellikle 16-24 yaş arasındaki gençlerin kritik noktada olduğunu ve son üç senede 2 milyon mülteciye kapı açan AB'nin "kayıp bir nesille" karşı karşıya kalma riski taşıdığının altını çizdi.</p>
      <p>Avrupa'da en çok sığınmacıya ev sahipliği yapan ülkeler olan Yunanistan, İtalya, Almanya, İsveç, Fransa ve Avusturya'da yaşayan 160 mülteci ve 400 sınır çalışanıyla yapılan röportajlara dayanan <a href="https://fra.europa.eu/en/press-release/2019/young-migrants-europe-creating-lost-generation">raporda</a>, özellikle gençlerin kalacak yer konusunda sorunlar yaşadığı, sokakta yaşamaya zorlanıldığı belirtiliyor.</p>
      <p>FRA özellikle travma yaşayan gençlerin psikolojik açıdan normal bir duruma gelebilmesi için çalışmalar yapılması gerektiği, eğitim imkanlarının iyileştirilmesinin de elzem olduğunu belirtiyor. FRA bu kapsamda üye ülkeleri "akıllı yatırımlar" yapmaya davet ederken, entegrasyon sürecini de hızlandırmaları gerektiğini belirtiyor.</p>
      <ul>
        <li>
          <b>
            <a href="https://tr.euronews.com/2019/11/02/bassavcilik-cekya-macaristan-ve-polonya-siginmaci-kabul-etmeyerek-ab-hukukunu-ihlal-etti">Başsavcılık: Çekya, Macaristan ve Polonya sığınmacı kabul etmeyerek AB hukukunu ihlal etti</a>
          </b>
        </li>
        <li>
          <a href="https://tr.euronews.com/2018/12/01/avrupa-birligi-ne-yasa-disi-yollardan-girmek-icin-yeni-bir-goc-rotasi-mi-ortaya-cikiyor">
            <b>Kaçak göçmenler AB'ye hangi yollardan giriyor?</b>
          </a>
        </li>
      </ul>
      <p>Avrupa'nın ciddi bir sorunla karşılaştığını ancak bu sorunların aşılamaz olmadığını belirten FRA Başkanı Michael O'Flaherty, "Çok farklı zorluklara karşı akıllıca yürütülen politikalar önünde uzun bir yol var. Devlet yetkilileri hem ulusal hem de AB seviyesinde geliştirdikleri stratejileri gözden geçirmeli ve bu neslin tam manada topluma kazandırılmasını sağlamalıyız." diye konuştu.</p>
      <h3>"Avrupa'nın ilticayla alakalı '6 büyük soruna' yönelmesi gerekli"</h3>
      <p>Söz konusu raporda AB'ye üye ülkelere 6 büyük başlık altında çalışmalarını artırması tavsiye ediliyor. Bunlar; sığınma başvuru işlemlerinin hızlandırılması, aile birleşimiyle ilgili bürokratik sürecin azaltılması, daha fazla konaklama imkanı sağlanması, psikolojik destek ve eğitim imkanlarının artırılması olarak sıralanıyor.</p>
      <h3>FRA: Bazı ülkelerin mülteci politikaları örnek alınmalı</h3>
      <p>Ajans ayrıca bazı yönetimlerin mültecilerle alakalı uyguladığı yerel politikalarda başarılı olduğunu ve diğer ülkelerin de bu çalışmaları örnek alması gerektiği ifade ediliyor. FRA, özellikle Avusturya Viyana'da sığınmacıların bireysel barınma ihtiyaçları için sağladığı finansal destek ve İsveç'in mültecilerin iş gücüne katılımını hızlandırması alanında oldukça başarılı olduğunu belirtiyor.</p>
      <p>Buna ek olarak Fransa'da genç <a href="https://tr.euronews.com/2019/09/18/oecd-turkiyeye-goc-eden-suriyelilerin-durumlar-ve-ulkedeki-yabanc-ogrenci-sayisi">mültecilere</a> yapılan mali yardımın ve Almanya'da sığınmacılara 7 ayrı dilde mobil uygulama üzerinden verilen desteğin de başarılı olduğu ve örnek alınması gerektiği ifade ediliyor.</p>
      <ul>
        <li>
          <b>
            <a href="https://tr.euronews.com/2019/11/01/balkanlarda-kara-kis-bosnada-sikisan-gocmenler-icin-olum-kalim-mucadelesi">Balkanlar'da kara kış: Bosna'da sıkışan göçmenler için ölüm kalım mücadelesi</a>
          </b>
        </li>
        <li>
          <b>
            <a href="https://tr.euronews.com/2019/11/01/video-mans-denizi-de-yakalanan-kurt-gocmen-turkiye-suriye-ve-iran-kurtlere-saldiriyor-izle">Manş Denizi'nde yakalanan Kürt göçmen: Türkiye, Suriye ve İran Kürtlere saldırdığı için göç ediyoruz</a>
          </b>
        </li>
        <li>
          <a href="https://tr.euronews.com/2019/11/12/macaristan-disisleri-bakan-turkiye-de-4-milyon-multeci-var-ankara-ile-iyi-gecinmek-zorunda">
            <b>Macaristan Dışişleri Bakanı: Türkiye'de 4 milyon mülteci var; Ankara ile iyi geçinmek zorundayız</b>
          </a>
        </li>
      </ul>
    </article>
  </body>
</html>