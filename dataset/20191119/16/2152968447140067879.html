<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/19/zaradi-uhapvane-sobstvenichka-na-kuche-plashta-4500-lv.430162"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T16:57:00+00:00"/>
    <meta property="og:title" content="Заради ухапване: Собственичка на куче плаща 4500 лв"/>
    <meta property="og:description" content="Жена я осъди, задето била нападната от четириногото | Dnes.bg"/>
  </head>
  <body>
    <article>
      <h1>Заради ухапване: Собственичка на куче плаща 4500 лв</h1>
      <h2>Жена я осъди, задето била нападната от четириногото</h2>
      <address><time datetime="2019-11-19T16:57:00+00:00">19 Nov 2019, 16:57</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Жена осъди собственичка на куче да й плати 4500 лв, след като четириногото я нахапало. Случаят е от 26 юли 2018 г. в Горна Оряховица.<br/><br/>Породистият домашен любимец се разхождал из улицата сам, без каишка и намордник. Внезапно кучето се нахвърлило върху минаващата край него жена, съборило я на земята и започнало да я ръфа ожесточено, пише "Монитор".</p>
      <p>В резултат на това пострадалата получила две рани на крака и една на ръката, и се наложило да бъде оперирана два пъти. След като се възстановила, завела съдебно дело срещу стопанката на кучето.</p>
      <p>В отговор последната опитала да се измъкне от отговорност, като твърдяла, че кучето е на сина й, а самата тя нямала нищо общо с животното. Съдът обаче отсъжда в полза на ищцата, като само намалява предявения от нея иск от 5000 на 4500 лв.<br/> </p>
    </article>
  </body>
</html>