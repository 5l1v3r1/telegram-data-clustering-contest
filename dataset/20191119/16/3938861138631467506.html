<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/lady-video/_oprilyudnili-kraschi-filmi-desyatilyattya-za-versiyeyu-time/938942"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T16:41:00+00:00"/>
    <meta property="og:title" content="Оприлюднили кращі фільми десятиляття за версією Time"/>
    <meta property="og:description" content="Видання Time зібрало кращі фільми десятиліття. Як зазначила номінант Пулітцерівської премії Стефані Захарек, яка склала рейтинг, до нього ввійшли фільми, які змусили її думати про них протягом довгого часу після перегляду. Це не завжди гучні прем'єри і розрекламовані картини. Кращого ..."/>
  </head>
  <body>
    <article>
      <h1>Оприлюднили кращі фільми десятиляття за версією Time</h1>
      <address><time datetime="2019-11-19T16:41:00+00:00">19 Nov 2019, 16:41</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938942_w_300.jpg?v=0"/>
        <figcaption>До списку ввійшли фільми, які змусили її думати про них протягом довгого часу після перегляду Фото: Telekritika</figcaption>
      </figure>
      <p>Видання Time зібрало кращі фільми десятиліття. Як зазначила номінант Пулітцерівської премії <b>Стефані Захарек</b>, яка склала рейтинг, до нього ввійшли фільми, які змусили її думати про них протягом довгого часу після перегляду. Це не завжди гучні прем'єри і розрекламовані картини.</p>
      <p>Кращого фільму 2019 року в списку поки немає, пише <a href="https://dt.ua/CULTURE/time-nazvav-golovni-filmi-desyatilittya-330186_.html">ZN.</a></p>
      <p><b>"Десь" (2010).</b> Фільм <b>Софії Копполи</b>, який був знятий за її власним сценарієм. Він розповідає про голлівудського актора <b>Джонні Марко</b>, який живе в готелі і веде розгульний спосіб життя. Іноді до нього приходить його 11-річна донька <b>Клео</b>. Марко розуміє, що повинен проводити з нею більше часу.</p>
      <figure>
        <iframe src="https://www.youtube.com/embed/iEga7Hz9a3U" width="590" height="332" data-service="Youtube" scrolling="no"/>
      </figure>
      <p><b>"Печера забутих снів" (2011).</b> Документальний фільм <b>Вернера Херцога</b>. Він розповідає про печеру Шове, в якій була виявлено найдавніший у світі наскельний живопис.</p>
      <figure>
        <iframe src="https://www.youtube.com/embed/kULwsoCEd3g" width="590" height="332" data-service="Youtube" scrolling="no"/>
      </figure>
      <p><b>"Меланхолія" (2011).</b> Драматична картина <b>Ларса фон Трієра.</b> Пролог фільму розповідає про загибель Землі в результаті зіткнення з планетою Меланхолія. А подальше оповідання йде про дні, які передують катастрофі, і розповідає про двох сестер.</p>
      <figure>
        <iframe src="https://www.youtube.com/embed/ne8sOC3vVZs" width="590" height="332" data-service="Youtube" scrolling="no"/>
      </figure>
      <p><b>"Перед опівніччю" (2013).</b> Фільм, який став продовженням картин "Перед світанком" і "Перед заходом сонця" <b>Річарда Лінклейтера.</b> "Перед світанком" показував, що буває, якщо двоє незнайомців проводять одну ніч разом, не знаючи, чи зустрінуться вони знову. "Перед опівніччю" розповідає, що може статися, якщо вони не тільки зустрінуться, але і вступають у стосунки, у них з'являються діти і в певний момент вони розуміють, що говорять про дорослі проблеми, які ці події тягнуть за собою.</p>
      <figure>
        <iframe src="https://www.youtube.com/embed/_8Q1CbSiXlM" width="590" height="332" data-service="Youtube" scrolling="no"/>
      </figure>
      <p><b>"Фенікс" (2014).</b> Фільм-адаптація роману <b>Юбера Монтейе</b> "Повстання з попелу". Його дія відбувається після Другої світової війни. Колишня співачка <b>Неллі</b> вижила в Освенцімі, але отримала серйозні травми, які спотворили її обличчя. Зробивши пластичну операцію, вона повертається до Берліна, щоб знайти свого чоловіка. Той її не впізнає, але пропонує зіграти роль його покійної, як він вважає, дружини, щоб отримати її спадок.</p>
      <figure>
        <iframe src="https://www.youtube.com/embed/K4yAqUGBBbA" width="590" height="332" data-service="Youtube" scrolling="no"/>
      </figure>
      <p><b>"Джон Уік" (2014).</b> Фільм, який поклав початок трилогії з <b>Кіану Рівзом</b> в головній ролі. У минулому Джон Уік був найманим вбивцею, але почав вести розмірене життя. Його дружина перед смертю подарувала йому цуценя. Одного разу в його будинок вламуються грабіжники, викрадають машину і вбивають собаку. І він починає мститися.</p>
      <figure>
        <iframe src="https://www.youtube.com/embed/wH_YG7WT344" width="590" height="332" data-service="Youtube" scrolling="no"/>
      </figure>
      <p><b>"Сельма" (2014).</b> Дія фільму розгортається у 1960-х роках і розповідає про рух за громадянські права темношкірих, особливо за право голосувати на виборах.</p>
      <figure>
        <iframe src="https://www.youtube.com/embed/x6t7vVTxaic" width="590" height="332" data-service="Youtube" scrolling="no"/>
      </figure>
      <p><b>"Місячне сяйво" (2016).</b> Розповідь про життя афроамериканця <b>Шайрона</b> з Маямі, який охоплює три періоди його життя: дитинство, юність і дорослі роки. Він стикається з безліччю проблем, проходить через усвідомлення своєї гомосексуальності і шукає своє місце в світі.</p>
      <figure>
        <iframe src="https://www.youtube.com/embed/9NJj12tJzqc" width="590" height="332" data-service="Youtube" scrolling="no"/>
      </figure>
      <p><b>"Загублене місто Z" (2017).</b> Фільм розповідає історію британського дослідника <b>Персі Фосетта (Чарлі Ханнем)</b>, який подорожує по Амазонії на початку XX століття і виявляє докази існування раніше невідомої, розвинутої цивілізації, що колись населяла цей регіон.</p>
      <figure>
        <iframe src="https://www.youtube.com/embed/erYswnSZMXI" width="590" height="332" data-service="Youtube" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_vuglekopi-ta-divochij-zapal-yake-kino-divilis-na-pochatku-hh-stolittya/937827"/>
      </related>
      <p><b>"Рома" (2018).</b> Фільм <b>Альфонсо Куарона.</b> В основі сюжету - історія життя сім'ї середнього класу з Мехіко, що живуть в колонії Рома на початку 1970-х років. Батько рідко буває вдома, мати виховує 4 дітей, спираючись на допомогу 2 служниць родом. Долю героїв переламують студентські заворушення під час католицького свята 10 червня 1971 року, коли демонстрантів розстріляли солдати.</p>
      <figure>
        <iframe src="https://www.youtube.com/embed/6BS27ngZtxg" width="590" height="332" data-service="Youtube" scrolling="no"/>
      </figure>
      <blockquote>Видання Playboy створило <a href="https://gazeta.ua/articles/culture/_stvorili-rejting-najkraschih-miniserialiv-za-ostanni-10-rokiv/928352">список міні-серіалів з найбільшим рейтингом.</a> Цей топ останнього десятиліття складений на основі рейтингу IMDb кращих міні-серіалів по оцінці глядачів.</blockquote>
    </article>
  </body>
</html>