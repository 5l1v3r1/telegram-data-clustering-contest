<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/19/operaio-precipita-dal-tetto-portato-a-torrette/1326890/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-19T16:09:25+00:00"/>
    <meta property="og:title" content="Operaio precipita dal tetto, è in prognosi riservata"/>
    <meta property="og:description" content="POTENZA PICENA - Incidente durante i lavori in una palazzina del centro. Un 47enne è stato soccorso con l'eliambulanza e trasportato all'ospedale di Torrette. E' precipitato da un'altezza di sei metri"/>
  </head>
  <body>
    <article>
      <h1>Operaio precipita dal tetto, è in prognosi riservata</h1>
      <h2>POTENZA PICENA - Incidente durante i lavori in una palazzina del centro. Un 47enne è stato soccorso con l'eliambulanza e trasportato all'ospedale di Torrette. E' precipitato da un'altezza di sei metri</h2>
      <address><time datetime="2019-11-19T16:09:25+00:00">19 Nov 2019, 16:09</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F19%2Foperaio-precipita-dal-tetto-portato-a-torrette%2F1326890%2F">Condividi44</a><a href="https://twitter.com/intent/tweet?text=Operaio+precipita+dal+tetto%2C++%C3%A8+in+prognosi+riservata&amp;url=https%3A%2F%2Fwww.cronachemaceratesi.it%2F2019%2F11%2F19%2Foperaio-precipita-dal-tetto-portato-a-torrette%2F1326890%2F">Tweet</a>Email44 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/10/eliambulanza-archivio-arkiv.jpg"/>
      </figure>
      <p> </p>
      <p>
        <b>Operaio cade dal tetto mentre è al lavoro, portato in eliambulanza all’ospedale di Torrette, ad Ancona. E’ successo a Potenza Picena. L’uomo, un 47enne macedone è ricoverato in prognosi riservata.</b>
      </p>
      <p>
        <b>Incidente sul lavoro oggi pomeriggio a Potenza Picena. Un uomo di 47 anni, impiegato in una ditta, stava effettuando dei lavori in una palazzina del centro, in piazza Matteotti. L’uomo, per cause in corso di accertamento, è scivolato ed è finito a terra precipitando da un’altezza di circa 6 metri. Cosciente al momento dei soccorsi, è stato raggiunto dal 118 per le prime cure del caso. I sanitari hanno ritenuto necessario l’intervento dell’eliambulanza e il trasporto all’ospedale regionale di Torrette di Ancona. Sul posto sono intervenuti anche i carabinieri della stazione di Potenza Picena e gli operatori dello Spresal dell’Asur per occuparsi degli accertamenti tecnici sulla regolarità delle misure di sicurezza.</b>
      </p>
      <p>
        <i>(Ultimo aggiornamento alle 19,25)</i>
      </p>
    </article>
  </body>
</html>