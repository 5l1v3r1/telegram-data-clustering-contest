<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bu-otelde-kalmanin-tek-sarti-var-geceniz-youtube-da-canli-yayinlanacak-1208839.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T16:07:00+00:00"/>
    <meta property="og:title" content="Bu otelde kalmanın tek şartı var: Geceniz YouTube'da canlı yayınlanacak"/>
    <meta property="og:description" content="Her yıl milyonlarca turisti ağırlayan Japonya'da bir girişimci, ülkenin en ucuz otel odasını hizmete soktu. Geceliği yaklaşık 6 lira olan odada kalmanın tek bir şartı var: Otelde geçirdiğiniz gece YouTube'da canlı yayınlanacak."/>
  </head>
  <body>
    <article>
      <h1>Bu otelde kalmanın tek şartı var: Geceniz YouTube'da canlı yayınlanacak</h1>
      <h2>Her yıl milyonlarca turisti ağırlayan Japonya'da bir girişimci, ülkenin en ucuz otel odasını hizmete soktu. Geceliği yaklaşık 6 lira olan odada kalmanın tek bir şartı var: Otelde geçirdiğiniz gece YouTube'da canlı yayınlanacak.</h2>
      <address>
        <time datetime="2019-11-19T16:07:00+00:00">19 Nov 2019, 16:07</time>
      </address>
      <p><b>Japonya</b>'nın <b>Fukuoka </b>şehrinde hizmet veren<b> Business Ryokan Asahi </b>isimli otelin sahibi, ülkede daha önce görülmemiş bir girişime imza attı.</p>
      <p>
        <b>Otel sahibi, oteldeki 8 numaralı odanın ücretini gecelik 130 yen ( 6.83 TL) olarak belirledi.</b>
      </p>
      <figure>
        <img src="https://images.bursadabugun.com/editor/haber/19112019/21193724-7701511-image-a-7-1574163566428-660x454-5dd405b1e703c.jpg"/>
      </figure>
      <p>Konaklama ücretlerinin pahalılığıyla bilinen ülkedeki en ucuz odalardan birini hizmete sunan otel yönetimi, buna karşılık tek bir şart koştu. Geceyi odada geçirecek olan müşteri, gece boyunca <b>YouTube </b>üzerinden canlı yayın yapılmasına müsaade edecek.</p>
      <figure>
        <img src="https://images.bursadabugun.com/editor/haber/19112019/21193728-7701511-guests-booking-room-no8-at-business-ryokan-asahi-will-have-their-a-6-1574163561621-16-9-1574170713-880x495-5dd405af4f8df.jpg"/>
      </figure>
      <p>​Otelden yapılan açıklamaya göre, odaya yerleştirilen <b>kamera odanın her yerini görse de ses kaydı yapmıyor</b>. <b>Ayrıca, çıplak durmanın yasak olduğu odada müşterilere kıyafetlerini değiştirmek için ortak kullanım alanı sunulurken, uyumak için ışığı kapatmalarına da izin veriliyor.</b></p>
      <figure>
        <img src="https://images.bursadabugun.com/editor/haber/19112019/ejvoxzjxsaamp2q-5dd40571d7fe2.jpg"/>
      </figure>
    </article>
  </body>
</html>