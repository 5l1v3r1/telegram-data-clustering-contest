<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/19/ettol-meg-a-raknal-es-az-alzheimernel-is-jobban-rettegunk"/>
    <meta property="og:site_name" content="infostart"/>
    <meta property="article:published_time" content="2019-11-19T16:12:00+00:00"/>
    <meta property="og:title" content="Ettől még a ráknál és az Alzheimernél is jobban rettegünk"/>
    <meta property="og:description" content="Az elmúlt húsz évben sokkal fontosabbá vált az emberek számára a látás – vélekedett az InfoRádió Aréna című műsorában Roska Botond, a Magyar Szent István-renddel kitüntetett neurobiológus, kutatóorvos. Hozzátette: anyagi oka is van annak, hogy miért kevesebb látással kapcsolatos kutatást végeznek."/>
  </head>
  <body>
    <article>
      <h1>Ettől még a ráknál és az Alzheimernél is jobban rettegünk</h1>
      <address><time datetime="2019-11-19T16:12:00+00:00">19 Nov 2019, 16:12</time> by <a rel="author">Infostart / InfoRádió - Szabó S. Gergő</a></address>
      <h3>Az elmúlt húsz évben sokkal fontosabbá vált az emberek számára a látás – vélekedett az InfoRádió Aréna című műsorában Roska Botond, a Magyar Szent István-renddel kitüntetett neurobiológus, kutatóorvos. Hozzátette: anyagi oka is van annak, hogy miért kevesebb látással kapcsolatos kutatást végeznek.</h3>
      <p>Az emberek a legjobban a látásuk elvesztésétől félnek – mondta az InfoRádió Aréna című műsorában Roska Botond, a Magyar Szent István-renddel kitüntetett neurobiológus, kutatóorvos.</p>
      <p>"Az emberek az utóbbi időben fedezték föl, hogy mennyire fontos a látásuk. Ha 20 éve megkérdeztük volna őket, hogy mit gondolnak a látás elvesztéséről, azt mondták volna, hogy »ó, hallottunk róla«, és ennyi. Ma, egy Amerikában történt felmérés szerint, amikor arról kérdezték az embereket, hogy mitől félnek a legjobban, a látás elvesztés volt az első – ismertette a szakember. – A rák és az Alzheimer előtt!" Roska Botond rámutatott, az okostelefonok és számítógépek előtt töltjük az életünket, így, ha hirtelenjében elveszítenénk a látógödör képességét az olvasásra, akkor kikerülnék a társadalomból. Ez száz évvel ezelőtt még nem így volt, tehát</p>
      <blockquote>a látás hirtelen nagyon fontos lett.</blockquote>
      <p>A neurobiológus arra is, hogy napjainkban miért károsodik jobban az emberek látása, mint korábban: "Van egy nagy szegmense a társadalomnak, aki elveszti a látását, a gyengén látás exponenciálisan nő, miután egyre öregebbek leszünk, az időskori vakság a legnagyobb vaksági tényező – magyarázta. Ugyanakkor minél többet beszélünk róla, annál inkább a figyelem központjába kerül a téma, így a politikusok és tudományos döntéshozók, a különféle cégek, akik a pénzt biztosítják a kutatásokra, elgondolkodnak ezen és elkezdhetnek befektetni."</p>
      <p>Roska Botond hangsúlyozta, hogy anyagi oka is van annak, hogy miért kevesebb látással kapcsolatos kutatást végeznek. "A legnagyobb probléma ma nem a tudás, vagy a terápia kidolgozásának a hiánya, hanem a pénz. Ez sokkal nagyobb probléma, mint az emberek gondolják" – fogalmazott, hozzátéve, hogy például a</p>
      <blockquote>rákkutatásra ezerszeresen több pénz van, mint a látásvisszaállításra,</blockquote>
      <p>ami részben azzal magyarázható, hogy az emberek csak az utóbbi időkben fedezték föl, mennyire is fontos a látásuk, ismételte meg.</p>
      <p>A kutatóorvos az InfoRádió Aréna című műsorában arra is kitért, hogy a látásromlást a gének is jelentősen meghatározzák. Viszont több kutatás is zajlik, amelyek, ha eredményesek lesznek, akkor komoly sikereket lehet velük elérni a látás területén.</p>
      <figure>
        <iframe src="https://www.youtube.com/embed/wdNffFFMVg0" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/xP36j9hvDIU" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: MTI/Bruzák Noémi</i>
      </p>
      <p>
        <b>Kapcsolódó hang</b>
      </p>
      <p>Hirtelen sokkal fontosabbá vált a látás – Roska Botond</p>
      <figure>
        <audio src="https://infostart.hu/audio/00005/000052acb.mp3"/>
      </figure>
      <p> </p>
      <p>Több kutatás is zajlik – Roska Boton</p>
      <figure>
        <audio src="https://infostart.hu/audio/00005/000052afb.mp3"/>
      </figure>
      <p> </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/tudomany/2019/11/18/roska-botond-kapta-a-semmelweis-budapest-awardot"/>
        <a href="https://infostart.hu/belfold/2019/08/20/roska-botond-kapta-a-magyar-szent-istvan-rend-kituntetest"/>
      </related>
    </article>
  </body>
</html>