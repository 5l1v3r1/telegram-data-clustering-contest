<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/enti-locali-aziende-ospedaliere-concorsi-3119046/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T16:25:55+00:00"/>
    <meta property="og:title" content="Enti locali e aziende ospedaliere: concorsi per amministrativi e geometri, come candidarsi"/>
    <meta property="og:description" content="ROMA – Negli ultimi giorni sono stati pubblicati diversi concorsi pubblici per l’assunzione di complessivi 338 profili diplomati e laureati da assumere con contratto a tempo indeterminato. I concorsi sono così suddivisi: Comune di Milano: 201 posti di Istruttore Servizi Amministrativi Contabili, che svolge competenze in ambito amministrativo, economico finanziario, progettuale, tecnico-contabile, raccolta elaborazione e analisi dei dati; 72 posti di Geometra, che lavora nell’ambito dell’edilizia e della topografia svolgendo diverse mansioni, identifica, definisce, misura e valuta la proprietà fondiaria ed edilizia pubblica o privata, la superficie e il sottosuolo, opera nel settore urbanistico nonché nella progettazione e nella direzione dei lavori; Azienda Ospedaliero-Universitaria Sant’Andrea di Roma: 45 posti di Assistente Amministrativo, che svolge una varietà di compiti amministrativi, quali archiviazione, organizzazione, stesura di documenti, gestione e coordinamento dell’ufficio e anche mansioni riguardanti…"/>
  </head>
  <body>
    <article>
      <h1>Enti locali e aziende ospedaliere: concorsi per amministrativi e geometri, come candidarsi</h1>
      <address><time datetime="2019-11-19T16:25:55+00:00">19 Nov 2019, 16:25</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/Concorsi-Pubblici-1.jpg"/>
        <figcaption>Un concorso</figcaption>
      </figure>
      <p>ROMA – Negli ultimi giorni sono stati pubblicati diversi concorsi pubblici per l’assunzione di complessivi 338 profili diplomati e laureati da assumere con contratto a tempo indeterminato.</p>
      <p><b>I concorsi sono così suddivisi</b>: Comune di Milano: 201 posti di Istruttore Servizi Amministrativi Contabili, che svolge competenze in ambito amministrativo, economico finanziario, progettuale, tecnico-contabile, raccolta elaborazione e analisi dei dati; 72 posti di Geometra, che lavora nell’ambito dell’edilizia e della topografia svolgendo diverse mansioni, identifica, definisce, misura e valuta la proprietà fondiaria ed edilizia pubblica o privata, la superficie e il sottosuolo, opera nel settore urbanistico nonché nella progettazione e nella direzione dei lavori; Azienda Ospedaliero-Universitaria Sant’Andrea di Roma: 45 posti di Assistente Amministrativo, che svolge una varietà di compiti amministrativi, quali archiviazione, organizzazione, stesura di documenti, gestione e coordinamento dell’ufficio e anche mansioni riguardanti le Risorse Umane in campi come contabilità, logistica etc.; 20 posti di Collaboratore Amministrativo, che svolge mansioni amministrative ed economico-finanziarie, tecnico-progettuali e culturali, nonché di coordinamento e vigilanza.</p>
      <figure>
        <a href="https://www.blitzquotidiano.it/economia/evasione-fiscale-cashback-bancomat-carte-credito-3119157/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/evasione-fiscale-cashback-bancomat-carte-credito-3119157/">
          <img src="https://static.blitzquotidiano.it/wp/wp-content/uploads/2019/11/bancomat-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/evasione-fiscale-cashback-bancomat-carte-credito-3119157/">Evasione fiscale, sistema a punti per cashback fino a 2mila euro per chi paga con bancomat e carte di credito</a>
      </h3>
      <figure>
        <a href="https://www.blitzquotidiano.it/economia/canone-rai-chi-paga-piu-europa-3119060/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/canone-rai-chi-paga-piu-europa-3119060/">
          <img src="https://static.blitzquotidiano.it/wp/wp-content/uploads/2019/11/canone-rai-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/canone-rai-chi-paga-piu-europa-3119060/">Canone Rai. Chi paga di più in Europa per la tassa della tv pubblica?</a>
      </h3>
      <p>I <b>requisiti</b> generici validi per tutti i concorrenti sono: cittadinanza italiana, godimento dei diritti civili e politici, assenza di condanne penali, non essere stati esclusi dall’elettorato attivo, non essere stati destituiti, dispensati o licenziati da una Pubblica Amministrazione, avere posizione regolare nei riguardi degli obblighi militari etc. Per i 201 posti di Istruttore Servizi Amministrativi Contabili, le domande di partecipazione devono essere inviate entro le ore 12 del 29 novembre 2019; mentre per i 72 posti di Geometra le domande di partecipazione devono essere inviate entro le ore 12 dell’11 dicembre 2019. Per i 2 concorsi presso l’Azienda Ospedaliero-Universitaria Sant’Andrea di Roma riguardanti 45 posti di Assistente Amministrativo e 20 posti di Collaboratore Amministrativo, le domande di partecipazione devono essere inviate entro il 15 dicembre 2019. Per scaricare i bandi completi e i modelli di domanda di questi concorsi potete<a href="http://suntini.it/diariolavoro_concorsi_nov_2019.html"> cliccare qui</a>.</p>
    </article>
  </body>
</html>