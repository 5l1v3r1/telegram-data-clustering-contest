<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/nastan-obefintliga-soltimmar-i-smaland"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T16:31:43+00:00"/>
    <meta property="og:title" content="Nästan obefintliga soltimmar i Växjö"/>
    <meta property="og:description" content="Har november känts ovanligt mörkt i år? Det har den också varit och nu kommer förklaringen. Sedan första november i år fram tills nu har Växjö endast haft 2,2 soltimmar, 40,3 timmar mindre än i Storlien i Jämtland som ligger högst upp på listan."/>
  </head>
  <body>
    <article>
      <h1>Nästan obefintliga soltimmar i Växjö</h1>
      <address><time datetime="2019-11-19T16:31:43+00:00">19 Nov 2019, 16:31</time> by <a rel="author">Bekhal Mohammadi</a></address>
      <p>
        <b>Har november känts ovanligt mörkt i år? Det har den också varit och nu kommer förklaringen. Sedan första november i år fram tills nu har Växjö endast haft 2,2 soltimmar, 40,3 timmar mindre än i Storlien i Jämtland som ligger högst upp på listan.</b>
      </p>
      <p>– Det är för att det har varit så mulet i Växjö i november. Det har varit ovanligt lite sol än så länge, säger meteorologen Åsa Rasmussen.</p>
      <p>Det är en mätning från SMHI som visar att Växjö har haft minst antal soltimmar av de 19 olika städer som undersökts från första november.</p>
      <p>2,2 timmar soltid för Växjö är det minsta sedan 1993 då det var 5 soltimmar för hela november månad. Enligt statistik är 45 soltimmar normalt för en november månad i Växjö.</p>
      <p>– För att det ska räknas som soltimmar måste solskenet vara tillräckligt starkt och nå en viss gräns. Det räcker inte med att bara se solen, annars skulle man till exempel i Luleå få jättemånga soltimmar för att det skulle vara sol dygnet runt på sommaren, säger Åsa Rasmussen.</p>
      <h3>Fortsatt mörker</h3>
      <p>– Det ser ut som att den kommande perioden är mild och fuktig så det kommer kanske inte direkt kasta sig på mera sol. Jag tycker många pratar om ”åh vad mörkt det är” och då är det klart att det blir ännu mörkare om du har tjockt med moln inte får se solen ens en gång.</p>
      <details>
        <summary>Soltimmar</summary>
        <p>Soltid räknas när den direkta solstrålningen är större än 120 watt per kvadratmeter, oavsett tid på dygnet.</p>
      </details>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/det-tar-pa-humoret"/>
      </related>
    </article>
  </body>
</html>