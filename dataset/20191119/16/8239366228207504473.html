<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_rozpochalys_poshukovi_roboty_mogyl_zahysnykiv_mista_z_1939_roku_331139.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T16:35:00+00:00"/>
    <meta property="og:title" content="У Львові розпочались пошукові роботи могил захисників міста з 1939 року"/>
    <meta property="og:description" content="Спеціалісти Інституту національної пам’яті Польщі розпочали пошукові роботи на давньому кладовищі на Збоїщах – зараз це однин з північних районів міста Львова"/>
  </head>
  <body>
    <article>
      <h1>У Львові розпочались пошукові роботи могил захисників міста з 1939 року</h1>
      <h2>Спеціалісти Інституту національної пам’яті Польщі розпочали пошукові роботи на давньому кладовищі на Збоїщах – зараз це однин з північних районів міста Львова</h2>
      <address>
        <time datetime="2019-11-19T16:35:00+00:00">19 Nov 2019, 16:35</time>
      </address>
      <p>ʺКожен етап пошукових робіт, які веде Бюро пошуків та розпізнання ІНП, розпочинається з ознайомлення з місцем і перевіркою, як змінилася інфраструктура з огляду на карти та документи, які ми маємоʺ, - сказав Польській прес-агенції отець Томаш Тшаска з ІНП, який разом зі спеціалістами Бюро знаходиться на місці у Львові. Він також додав, що черговим етапом робіт ІНП буде перевірка, чи на давньому цвинтарі на Збоїщах знаходяться гробові ями – братня могила солдатів вересня 1939 року, - передає <a href="https://www.polskieradio.pl/398">Польське Радіо</a>.</p>
      <p>На місці проведення робіт разом з польськими спеціалістами працюють представники української сторони. На давньому некрополі знаходяться поодинокі пам’ятки, в тому числі також хрест з таблицею, яка присвячена ʺсолдатам Польського війська, які полягли за захист батьківщини у вересні 1939 рокуʺ. Поряд також знаходиться пам’ятний знак українським солдатам, які полягли у боротьбі за волю України у 1918-1919 роках.<br/><br/>Зараз пошукові роботи ІНП зосередженні на могилах польських солдатів, які у вересні 1939 року поблизу Львова полягли у боротьбі з німецьким Вермахтом, який атакував місто. Заплановані роботи маю дослідницький характер. Ексгумація – не запланована. Експерти на основі попередніх досліджень та архівних джерел хочуть детально дослідити місце розташування могили, де можливо поховані солдати, які боролися за Львів.  </p>
      <p>Нагадаємо, як повідомляло Гал-інфо, на Збоїщах і Голоско у листопаді шукатимуть <a href="https://galinfo.com.ua/news/na_zboishchah_i_golosko_u_lystopadi_shukatymut_polski_pohovannya_330220.html">польські поховання</a>.</p>
    </article>
  </body>
</html>