<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_rozkrili-tayemnicyu-ostannoyi-nedotorkanoyi-mogili-yevropejskogo-volodarya/938939"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T16:48:00+00:00"/>
    <meta property="og:title" content="Розкрили таємницю останньої недоторканої могили європейського володаря"/>
    <meta property="og:description" content="У віденському соборі Святого Стефана дослідили гробницю імператора Священної Римської імперії Фрідріха III (1415 - 1493). Вона вважалася останньою недоторканою у Європі. Всередині, окрім тіла монарха, виявили корону, скіпетр і державу. Потрапити у внутрішню частину вдалося за допомогою ..."/>
  </head>
  <body>
    <article>
      <h1>Розкрили таємницю останньої недоторканої могили європейського володаря</h1>
      <address><time datetime="2019-11-19T16:48:00+00:00">19 Nov 2019, 16:48</time> by <a rel="author">Gazeta.ua</a></address>
      <p>У віденському соборі Святого Стефана дослідили гробницю імператора Священної Римської імперії <b>Фрідріха III</b> (1415 - 1493). Вона вважалася останньою недоторканою у Європі. Всередині, окрім тіла монарха, виявили корону, скіпетр і державу.</p>
      <p>Потрапити у внутрішню частину вдалося за допомогою мініатюрних камер. Їх просунули в отвір, просвердленний ще 1969-го. Тоді намагалися спростувати чутки що могила порожня, передає <a href="https://archaeologynewsnetwork.blogspot.com/2019/11/researchers-explore-tomb-of-germanys.html#vvg4ScKh0qHVvtoV.97">Archeology NN.</a></p>
      <p>Припускають, що корону виготовили здебільшого із позолоченого срібла. Вона виявилась найдавнішим збереженим нині зразком типу "Mitrenkrone". Була характерна для правлячих представників дому Габсбургів у наступні століття.</p>
      <p>Окрім символів влади над підданими, у могилі побачили карбовані монети, велике розп'яття із статуеткою Ісуса та залишки матерії.</p>
      <p>Фрідріх III правив Німеччиною 53 роки. Він був єдиним Габсбургом, якого Папа Римський коронував імператором у середньовічній традиції. Йому належить вислів "Австрія має правити світом", натомість, правління монарха історики не називають вдалим.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_unikalnu-davnorusku-sokiru-z-trizubom-prodali-na-aukcioni/938839"/>
      </related>
      <figure>
        <img src="https://static2.gazeta.ua/img2/cache/gallery/938/938939_1_w_1200.jpg?v=0"/>
        <figcaption>Дослідники встановили камеру в середині останньої недоторканої могили європейського володаря<cite>Автор: APAweb/DOMBAUHUTTE ZU ST. STEPHAN</cite></figcaption>
      </figure>
      <figure>
        <img src="https://static2.gazeta.ua/img2/cache/gallery/938/938939_2_w_1200.jpg?v=0"/>
        <figcaption>Всередині гробниці Фрідріха III знайшли імператорську корону<cite>Автор: APAweb/DOMBAUHUTTE ZU ST. STEPHAN</cite></figcaption>
      </figure>
      <figure>
        <img src="https://static2.gazeta.ua/img2/cache/gallery/938/938939_3_w_1200.jpg?v=0"/>
        <figcaption>Всередині гробниці Фрідріха III знайшли державу та скіпетр<cite>Автор: APAweb/DOMBAUHUTTE ZU ST. STEPHAN</cite></figcaption>
      </figure>
      <blockquote>Археологи переконані, що <a href="https://gazeta.ua/articles/history/_natrapili-na-grobnicyu-korolya/915040">виявили могилу другого короля Угорщини Петра Орсеоло </a>(1011-1059-ті). Чоловік походив із давнього венеціанського роду воєначальників Візантійської імперії. Знахідку розкопали у склепі собору св. Петра і Павла у місті Печ, Угорщина. У гробниці не знайшли жодних залишків. Їх навмисно перенесли століттями пізніше.</blockquote>
    </article>
  </body>
</html>