<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/kinonia/poedin-panygeionomiki-kinitopoiisi-stis-27-noemvrioy/"/>
    <meta property="og:site_name" content="ert.gr"/>
    <meta property="article:published_time" content="2019-11-19T16:52:40+00:00"/>
    <meta property="og:title" content="ΠΟΕΔΗΝ: Πανυγειονομική κινητοποίηση στις 27 Νοεμβρίου"/>
    <meta property="og:description" content="Με 8ωρη Στάση Εργασίας (7.00 – 15.00) για το Λεκανοπέδιο της Αττικής και 24ωρη απεργία για τα σωματεία μέλη της υπόλοιπης χώρας, η ΠΟΕΔΗΝ συνεχίζει τις κινητοποιήσεις της, ενώ ανακοίνωσε και πανελλαδική συγκέντρωση στις 9πμ απέναντι από το HILTON (επί της Β.Σοφίας)."/>
  </head>
  <body>
    <article>
      <h1>ΠΟΕΔΗΝ: Πανυγειονομική κινητοποίηση στις 27 Νοεμβρίου</h1>
      <address><time datetime="2019-11-19T16:52:40+00:00">19 Nov 2019, 16:52</time> by <a rel="author">Νάσος Μπράτσος</a></address>
      <p>Με 8ωρη Στάση Εργασίας (7.00 – 15.00) για το Λεκανοπέδιο της Αττικής και 24ωρη απεργία για τα σωματεία μέλη της υπόλοιπης χώρας, η ΠΟΕΔΗΝ συνεχίζει τις κινητοποιήσεις της, ενώ ανακοίνωσε και πανελλαδική συγκέντρωση στις 9πμ απέναντι από το HILTON (επί της Β.Σοφίας).</p>
      <p>Η ΠΟΕΔΗΝ διεκδικεί:<br/>• Ένταξη στα ΒΑΕ<br/>• Αύξηση μισθών – Επέκταση, διπλασιασμός επιδόματος Επικίνδυνης και Ανθυγιεινής Εργασίας.<br/>• Μονιμοποίηση εκτάκτων<br/>• Χρηματοδότηση – Στελέχωση<br/>• Αναδρομική Ρύθμιση Υποχρεων Δηλώσεων Περουσιακής Κατάστασης</p>
      <p>Με άλλη ανακοίνωσή της η ΠΟΕΔΗΝ κάνει γνωστό ότι στηρίζει και καλύπτει: «την Παράσταση Διαμαρτυρίας την Τετάρτη 20 Νοεμβρίου 2019 και ώρα 12 το μεσημέρι στο Υπουργείο Εργασίας (Σταδίου 29) των 5500 εργαζομένων σε Δημόσιους φορείς με ειδικά προγράμματα απασχόλησης του ΟΑΕΔ εκ των οποίων οι 1000 εργαζόμενοι στην Δημόσια Υγεία».</p>
      <p>Aπό την πλευρά του το σωματείο εργαζομένων στο Θριάσιο νοσοκομείο, ανακοίνωσε ότι την Πέμπτη 21 Νοεμβρίου, θα πραγματοποιήσει συγκέντρωση στην είσοδο του νοσοκομείου στις 12 το μεσημέρι. Στη σχετική ανακοίνωση αναφέρει μεταξύ άλλων: «Παναττική Μέρα δράσης ενάντια στις απολύσεις, τις ελλείψεις προσωπικού και τη λειτουργία των δημόσιων νοσοκομείων με ιδιωτικοοικονομικά κριτήρια<br/>Στάση Εργασίας από 11 π.μ. έως 1 μ.μ.<br/>Συγκέντρωση στην Είσοδο του Νοσοκομείου στις 12 μ.<br/>Συμμετέχουμε στην Παναττική Μέρα Δράσης, μαζί με τα Σωματεία εργαζομένων σε ΕΥΑΓΓΕΛΙΣΜΟΣ, ΚΑΤ, ΑΤΤΙΚΟΝ, ΕΛΠΙΣ, ΣΩΤΗΡΙΑ, ΟΦΘΑΛΜΙΑΤΡΕΙΟ, ΛΑΪΚΟ, ΑΣΚΛΗΠΙΕΙΟ, ΨΝΑ, ΝΙΚΑΙΑΣ και ΠΑΙΔΩΝ ΠΕΝΤΕΛΗΣ, γιατί δεν ανεχόμαστε να συνεχιστεί η απαράδεκτη κατάσταση με τις ελλείψεις προσωπικού, τη μείωση της κρατικής χρηματοδότησης, την επέκταση της επιχειρηματικής δράσης, τους πετσοκομμένους μισθούς και την ανυπαρξία μέτρων για την προστασία της υγείας και ασφάλειας».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/diamartyria-poedin-apaxionontai-oi-pronoiakes-monades/"/>
        <a href="https://www.ert.gr/eidiseis/ellada/kinonia/poedin-nea-kinitopoiisi-ton-ygeionomikon-stis-7-noemvrioy/"/>
        <a href="https://www.ert.gr/eidiseis/ellada/kinonia/poedin-nea-peristatika-vias-kata-ygeionomikon/"/>
        <a href="https://www.ert.gr/eidiseis/ellada/kinonia/poedin-oi-kinitopoiiseis-ton-ygeionomikon-gia-to-mina-noemvrio/"/>
        <a href="https://www.ert.gr/eidiseis/ellada/kinonia/apergoyn-oi-ygeionomikoi-tin-tetarti-23-oktovrioy/"/>
        <a href="https://www.ert.gr/eidiseis/ellada/kinonia/adedy-syllalitirio-gia-to-polynomoschedio-stis-24-oktovrioy/"/>
      </related>
    </article>
  </body>
</html>