<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109168-19-prisadi-v-ogromno-delo-za-korupciya-v-Ispaniya"/>
    <meta property="og:site_name" content="Канал 3"/>
    <meta property="article:published_time" content="2019-11-19T16:23:00+00:00"/>
    <meta property="og:title" content="19 присъди в огромно дело за корупция в Испания"/>
    <meta property="og:description" content="Съдът каза, че имало &quot;абсолютна липса на контрол&quot; при управлението на средствата"/>
  </head>
  <body>
    <article>
      <h1>19 присъди в огромно дело за корупция в Испания</h1>
      <h2>Съдът каза, че имало "абсолютна липса на контрол" при управлението на средствата</h2>
      <address>
        <time datetime="2019-11-19T16:23:00+00:00">19 Nov 2019, 16:23</time>
      </address>
      <p><b>Испански съд осъди 19 бивши висши служители от управляващите социалисти в Андалусия за подкупи и корупция за ролята им в един от най-големите случаи на корупция в съвременната история на страната.<br/></b> </p>
      <p>19-те бяха осъдени в Севиля за раздаване без контрол на стотици милиони евро, предназначени за подпомагане на безработните и компаниите в затруднение в югозападния регион. Огромната схема стана известна като делото ERE - испанският акроним за план за борба с масови съкращения.</p>
      <p> <br/> </p>
      <p>В процес, който започна през декември 2017 г. и продължи една година, прокурорите прецениха, че за едно десетилетие членовете на администрацията на Андалусия са отклонили 680 милиона евро публични средства.</p>
      <p> </p>
      <p>Казват, че дискретно сумите се предавали на хора и фирми, често в близки отношения със социалистическата партия, някои от които не били засегнати от съкращения - които средствата били предназначени да компенсират.</p>
      <p> </p>
      <p>Съдът каза, че имало "абсолютна липса на контрол" при управлението на средствата.</p>
      <p> </p>
      <p>Двама бивши ръководители на регионалното правителство на Андалусия, Мануел Чавес и Хосе Антонио Гринан, бяха сред осъдените. И двамата са били и министри при бившия премиер на социалистите Фелипе Гонсалес.</p>
      <p> </p>
      <p>Съдът призна Гринан за виновен в отклоняване и присвояване на публични средства и го осъди на 6 години затвор. Освен това му беше забранено да заема държавна длъжност в продължение на 15 години.</p>
      <p> </p>
      <p>Други двама души, които са изправени пред съд, бяха оправдани.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/world/azia/106989-Bivsh-shef-na-filipinskata-policiya-zapodozryan-v-korupciya-i-vrazka-s-narkotrafikanti"/>
        <a href="http://kanal3.bg/news/world/europe/104337-Razsledvat-za-korupciya-badesht-pravosaden-evrokomisar"/>
        <a href="http://kanal3.bg/news/world/USA/94318-Korupciya-i-izmama%253A-7-agenti-s-pistoleti-arestuvaha-holivudska-zvezda"/>
      </related>
    </article>
  </body>
</html>