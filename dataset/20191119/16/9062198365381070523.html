<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380373/siyonist-israil-bati-seria-ve-kuduste-filistinlilere-ait-evleri-yikti"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T16:15:00+00:00"/>
    <meta property="og:title" content="Siyonist İsrail Batı Şeria ve Kudüs'te Filistinlilere ait evleri yıktı"/>
    <meta property="og:description" content="Filistinlilere asla ruhsat vermeyen ve her zaman &quot;ruhsatsız&quot; gerekçesini kullanan Siyonist İsrail rejimi, Batı Şeria ve Kudüs'te Filistinlilere ait evleri yıktı."/>
  </head>
  <body>
    <article>
      <h1>Siyonist İsrail Batı Şeria ve Kudüs'te Filistinlilere ait evleri yıktı</h1>
      <h2>Filistinlilere asla ruhsat vermeyen ve her zaman "ruhsatsız" gerekçesini kullanan Siyonist İsrail rejimi, Batı Şeria ve Kudüs'te Filistinlilere ait evleri yıktı.</h2>
      <address>
        <time datetime="2019-11-19T16:15:00+00:00">19 Nov 2019, 16:15</time>
      </address>
      <p>Siyonist işgal güçlerinin bugün Kudüs ve El-Halil vilayetlerinde Filistinlilere ait üç binayı yıktıkları haber verildi. </p>
      <p>Batı Şeria bölgesinin güneyindeki El-Halil vilayetinde El-Arrub mülteci kampında ruhsatsız olduğu iddiasıyla iki binayı yıktılar. </p>
      <p>Evlerden birinin sahibi olan Halid Hanna işgal güçlerinin mülteci kampına baskın düzenleyerek kendisinin ve kardeşi Nebil'in evini yıkmaya başladıklarını belirtti. Yıkılan bu evlerin her birinin 200 m2'lik oturum alanının olduğu belirtildi. </p>
      <p>Ev sahipleri yaptıkları açıklamada işgal yönetiminin yıkım kararını bir yıl önce verdiğini, kendilerinin kararın iptali için İstinaf Mahkemesi'ne başvurduklarını ama ne yazık ki herhangi bir sonuç alamadıklarını belirttiler. </p>
      <p>Kudüs'te ise işgal güçleri şehrin güneydoğusundeki Cebelu'l-Mukebbir mıntıkasında bir evi yıktılar. </p>
      <p>Yerel kaynakların verdiği bilgilere göre çok sayıda asker tarafından himaye edilen belediye araçları evi yıktı. Yıkılan evin Eriha asıllı Fuad Garuf'a ait olduğu belirtildi. </p>
      <p>İşgalci güçlerin yıkılması planlanan evin etrafını önceden her yönden kuşattıkları ve bölge ahalisinin eve yanaşmasını engelledikleri ifade edildi. </p>
      <p>Kaynak: Filistin Enformasyon Merkezi</p>
    </article>
  </body>
</html>