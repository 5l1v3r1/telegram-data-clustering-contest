<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/snokaos-i-trondelag/71838311"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T16:09:45+00:00"/>
    <meta property="og:title" content="Snøkaos i Trøndelag"/>
    <meta property="og:description" content="Politiet i Trøndelag advarer tirsdag kveld mot å ta seg ut i området i bil."/>
  </head>
  <body>
    <article>
      <h1>Snøkaos i Trøndelag</h1>
      <h2>Politiet i Trøndelag advarer tirsdag kveld mot å ta seg ut i området i bil.</h2>
      <address><time datetime="2019-11-19T16:09:45+00:00">19 Nov 2019, 16:09</time> by <a rel="author">Marthe Ihle</a></address>
      <p>
        <b>- Kjør etter forholdene, eller la bilen stå! er politiets oppfordring på Twitter.</b>
      </p>
      <p>De melder at de har fått mange meldinger om utforkjøringer og sammenstøt tirsdag.</p>
      <p>Da Dagbladet var i kontakt med politiets operasjonssentral klokka 17.00, opplyser operasjonsleder Bjørn Handegard at de på det tidspunktet var ute på åtte oppdrag knyttet til trafikkulykker.</p>
      <p>- Det snør stort sett i hele Trøndelag, høye strøk som lavt. E6 er foreløpig fint, det er på sideveier vi opplever de største problemene, sier Handegard.</p>
      <p>
        <b>Slik Dagbladet skrev mandag, sendte meteorologene ut et <a href="https://www.dagbladet.no/nyheter/varsler-30-centimeter-sno/71833184">gult farevarsel</a> for blant annet Trøndelag. Enkelte steder i området var det meldt så mye som 10-20 centimeter snø.</b>
      </p>
      <p>Det gule farevarselet gjelder også Aust-Agder, Telemark, Buskerud, Oppland, Hedmark og Helgeland. Spesielt i høyden er det ventet store snømengder.</p>
      <p>Oppland og Hedmark kan få 15-30 centimeter snø.</p>
      <p>
        <i>Saken oppdateres.</i>
      </p>
    </article>
  </body>
</html>