<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/serres-ypothesi-ekviasmoy-kataggellei-gnostos-podosfairistis/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-19T16:56:52+00:00"/>
    <meta property="og:title" content="Σέρρες: Υπόθεση εκβιασμού καταγγέλλει γνωστός ποδοσφαιριστής"/>
    <meta property="og:description" content="Θύμα κυκλώματος που, όπως δήλωσε, τού ζήτησαν χρήματα, για να μην του βεβαιώσουν πρόστιμο στην εφορία, κατήγγειλε πως έπεσε πολύ γνωστός διεθνής"/>
  </head>
  <body>
    <article>
      <h1>Σέρρες: Υπόθεση εκβιασμού καταγγέλλει γνωστός ποδοσφαιριστής</h1>
      <address><time datetime="2019-11-19T16:56:52+00:00">19 Nov 2019, 16:56</time> by <a rel="author">Κώστας Παναγιωτάκης</a></address>
      <p>Θύμα κυκλώματος που, όπως δήλωσε, τού ζήτησαν χρήματα, για να μην του βεβαιώσουν πρόστιμο στην εφορία, κατήγγειλε πως έπεσε <b>πολύ γνωστός διεθνής ποδοσφαιριστής.</b></p>
      <p>Ο 42χρονος κατήγγειλε στους «Αδιάφθορους» της Ελληνικής Αστυνομίας πως επικεφαλής ΔΟΥ στις Σέρρες, μέσω λογίστριας αλλά και ενός ακόμη υπαλλήλου ΔΟΥ, <b>τού ζήτησε αρχικά 7.000 ευρώ για να μην του βεβαιώσει παράβαση 46.000 ευρώ.</b></p>
      <p>Σύμφωνα με τη δικογραφία που έχουν συντάξει οι αστυνομικοί τού Εσωτερικών υποθέσεων της Βόρειας Ελλάδας, πριν από περίπου τέσσερις μήνες ελεγκτής της ΔΥΟ Σερρών επικοινώνησε μαζί του και του είπε πως γίνεται σε βάρος του <b>φορολογικός έλεγχος για το οικονομικό έτος 2013</b>.</p>
      <p>Λίγες ημέρες αργότερα, επικοινώνησε τηλεφωνικά μαζί του η λογίστριά του – στην οποία δεν είχε αναφέρει ποτέ το περιστατικό – και είπε στον πρώην ποδοσφαιριστή ότι εφοριακός ρωτούσε εάν (ο 42χρονος) είναι άνθρωπος «εμπιστοσύνης» κι αν μπορούν να τον προσεγγίσουν.</p>
      <p>Μετά από τηλεφωνικές επικοινωνίες, σύμφωνα με τη δικογραφία, η λογίστρια επικοινώνησε με τον ποδοσφαιριστή και του ανέφερε ότι ο έλεγχος θα έχει ολοκληρωθεί μέσα σε δέκα ημέρες και πως, αν έδινε, τελικά, 6.000 ευρώ, η υπόθεση θα τελείωνε εκεί.</p>
      <p>Μάλιστα, όπως αποκάλυψε στους αστυνομικούς, το επίμαχο ποσό το ανέφεραν με την κωδική ονομασία <b>«τιμολόγια»</b>. Ο ποδοσφαιριστιής απευθυνθηκε στους «Αδιάφθρους» της ΕΛΑΣ, περιγράφοντάς τους όλο το περιστατικό. Χθες, αφού προσημειώθηκαν τα 6.000 ευρώ, τα παρέδωσε στη λογίστρια, η οποία επικοινώνησε με τον υπάλληλο της ΔΟΕ. Αφού του είπε την κωδική φράση <b>«η παραγγελία με τα παπούτσια είναι έτοιμη»,</b> ξεκίνησε για να δώσει τα χρήματα.</p>
      <p>Ακολούθησε αστυνομική επιχείρηση και η λογίστρια, προκειμένου να μη βρεθούν τα χρήματα πάνω της, τα πέταξε σε ένα καλάθι απορριμμάτων.</p>
      <p>Όλοι οι συλληφθέντες που αρνούνται τις κατηγορίες, οδηγήθηκαν σήμερα στον εισαγγελέα.</p>
      <p>Πηγή: cnn.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/n-s-ypes-ti-allazei-se-kinitikotita-axiologisi-proslipseis-eggrafa/"/>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/oikonomia/koinoniko-merisma-kleidose-o-arithmos-ton-dikaioychon/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/asfalistika/anadromika-dikastiki-apofasi-gia-epistrofes-os-kai-33-mines/"/>
        <a href="https://www.aftodioikisi.gr/ipourgeia/dimosio-ti-allazei-stis-adeies-poy-exomoionontai-idoch-me-monimoys-eggrafo/"/>
      </related>
    </article>
  </body>
</html>