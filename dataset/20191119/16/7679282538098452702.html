<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-a-girl-coming-from-gurgaon-to-noida-was-taken-away-to-yamuna-expressway-by-a-cab-driver-then-gang-raped-in-moving-cab-2858456.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T16:27:39+00:00"/>
    <meta property="og:title" content="गुड़गांव से नोएडा आ रही युवती को कैब ड्राइवर ले गया यमुना एक्सप्रेस वे, फिर दोस्तों को साथ लेकर किया गैंगरेप"/>
    <meta property="og:description" content="यूपी के नोएडा यानी जनपद गौतमबुद्ध नगर में सोमवार रात एक युवती के साथ बलात्कार करने के आरोपी कैब चालक और उसके साथी को पुलिस ने संक्षिप्त मुठभेड़ के बाद मंगलवार को गिरफ्तार कर लिया। एसपी देहात..."/>
  </head>
  <body>
    <article>
      <h1>गुड़गांव से नोएडा आ रही युवती को कैब ड्राइवर ले गया यमुना एक्सप्रेस वे, फिर दोस्तों को साथ लेकर किया गैंगरेप</h1>
      <address><time datetime="2019-11-19T16:27:39+00:00">19 Nov 2019, 16:27</time> by <a rel="author">एजेंसी,नोएडा (उत्तर प्रदेश)</a></address>
      <p>यूपी के नोएडा यानी जनपद गौतमबुद्ध नगर में सोमवार रात एक युवती के साथ बलात्कार करने के आरोपी कैब चालक और उसके साथी को पुलिस ने संक्षिप्त मुठभेड़ के बाद मंगलवार को गिरफ्तार कर लिया।</p>
      <p>एसपी देहात रणविजय सिंह ने बताया कि सोमवार रात युवती ने गुड़गांव से नोएडा आने के लिए कैब बुक किया था। कैब चालक और उसके साथी ने युवती के साथ यमुना एक्सप्रेस-वे पर हथियार की जोर पर कार में सामूहिक बलात्कार किया।</p>
      <p>उन्होंने बताया कि मामले की जांच कर रही थाना बीटा-दो पुलिस ने मंगलवार को मुठभेड़ के बाद बलात्कार के दोनों आरोपियों मिंटू और राजीव को गिरफ्तार कर लिया। मुठभेड़ के दौरान पुलिस द्वारा चलाई गई गोली दोनों बदमाशों को लगी है।</p>
      <p>उन्होंने बताया कि इनके पास से पुलिस ने अवैध हथियार व घटना में प्रयुक्त कैब बरामद कर लिया है। पुलिस आगे की कार्रवाई कर रही है। </p>
    </article>
  </body>
</html>