<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/entertainment/news/hollywood-actor-leonardo-dicaprio-writes-in-instagram-about-air-pollution-at-delhi"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T16:06:00+00:00"/>
    <meta property="og:title" content="വായു മലിനീകരണത്തിനെതിരെ പ്രതിഷേധിച്ച് ഹോളിവുഡ് നടൻ"/>
    <meta property="og:description" content="ഡൽഹിയിലെ വായു മലിനീകരണത്തിനെതിരെ പ്രതിഷേധിച്ച് ഹോളിവുഡ് നടൻ ലിയോനാർഡോ ഡികാപ്രിയോയുടെ ഇൻസ്റ്റ​ഗ്രാം കുറിപ്പ്. തന്റെ ഇൻസ്റ്റ​ഗ്രാം പോസ്റ്റ് വഴിയാണ് താരം മലിനീകരണത്തിന്റെ തോത് അധികൃതരുടെ ശ്രദ്ധയിൽ പെടുത്തി രം​ഗത്ത് എത്തിയിരിക്കുന്നത്. ദില്ലിയിലെ ഇന്ത്യാ ​ഗേറ്റിന്..."/>
  </head>
  <body>
    <article>
      <h1>വായു മലിനീകരണത്തിനെതിരെ പ്രതിഷേധിച്ച് ഹോളിവുഡ് നടൻ</h1>
      <address><time datetime="2019-11-19T16:06:00+00:00">19 Nov 2019, 16:06</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>ഡൽഹിയിലെ വായു മലിനീകരണത്തിനെതിരെ പ്രതിഷേധിച്ച് ഹോളിവുഡ് നടൻ ലിയോനാർഡോ ഡികാപ്രിയോയുടെ ഇൻസ്റ്റ​ഗ്രാം കുറിപ്പ്. തന്റെ ഇൻസ്റ്റ​ഗ്രാം പോസ്റ്റ് വഴിയാണ് താരം മലിനീകരണത്തിന്റെ തോത് അധികൃതരുടെ ശ്രദ്ധയിൽ പെടുത്തി രം​ഗത്ത് എത്തിയിരിക്കുന്നത്. ദില്ലിയിലെ ഇന്ത്യാ ​ഗേറ്റിന് മുന്നിൽ 1500 ഓളം ആളുകൾ പ്രതിഷേധിക്കുന്ന ചിത്രവും ഡികാപ്രിയോ പങ്ക് വച്ചിട്ടുണ്ട്. ന​ഗരത്തിലെ അപകടകരമായ വായുമലിനീകരണ തോത് കുറയ്ക്കാൻ വേണ്ട നടപടികൾ അധികൃതർ സ്വീകരിക്കണമെന്നായിരുന്നു പ്രതിഷേധക്കാരുടെ ആവശ്യം.</p>
      <figure>
        <embed-post data-src="https://www.instagram.com/p/B5Av6eolKYJ" data-service="Instagram"/>
      </figure>
      <p>''ലോകാരോ​ഗ്യസംഘടന പുറത്തു വിട്ട കണക്കനുസരിച്ച് പ്രതിവർഷം 1.5 മില്യൺ ജനങ്ങളാണ് വായുമലിനീകരണം മൂലം മരിക്കുന്നത്. ഈ കണക്കുകൾ മറ്റൊരു വിഷയത്തിലേക്ക് കൂടിയാണ് വിരൽ ചൂണ്ടുന്നത്. അതായത് ഇന്ത്യയിലെ ജനങ്ങളുടെ മരണകാരണങ്ങളിൽ അഞ്ചാമത്തെ സ്ഥാനം വിഷവായുവിനാണ് എന്നാണ്.'' ഡി കാപ്രിയോ ഇൻസ്റ്റ​ഗ്രാമിൽ കുറിച്ചിരിക്കുന്നു. വായുമലിനീകരണത്തെ തടയാൻ അധികൃതർ സ്വീകരിക്കേണ്ട നടപടികൾ എന്തൊക്കെയെന്ന് താരം അക്കമിട്ട് കുറിച്ചിട്ടുണ്ട്. </p>
    </article>
  </body>
</html>