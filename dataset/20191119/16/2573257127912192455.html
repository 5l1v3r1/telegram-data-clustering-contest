<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/huawei-potrebbe-realizzare-un-flip-phone-in-stile-motorola-razr-626780"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T16:45:00+00:00"/>
    <meta property="og:title" content="Huawei potrebbe realizzare un flip-phone in stile Motorola RAZR"/>
    <meta property="og:description" content="Huawei ha depositato un nuovo brevetto per un device pieghevole ispirato al Motorola RAZR ma con alcune interessanti differenze"/>
  </head>
  <body>
    <article>
      <h1>Huawei potrebbe realizzare un flip-phone in stile Motorola RAZR</h1>
      <h2>Huawei ha depositato un nuovo brevetto per un device pieghevole ispirato al Motorola RAZR ma con alcune interessanti differenze</h2>
      <address><time datetime="2019-11-19T16:45:00+00:00">19 Nov 2019, 16:45</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-Flip-phone-Motorola-Razr.png"/>
      </figure>
      <p>Sembra che Huawei sia seriamente interessata ad e<b>ntrare di prepotenza nel mercato dei device pieghevoli</b>. Dopo che il Mate X è arrivato finalmente sul mercato <a href="https://www.tecnoandroid.it/2019/11/15/huawei-mate-x-vendite-624985">appena qualche giorno fa in Cina</a>, il prossimo device sembra già molto vicino.</p>
      <p>Infatti, Huawei ha <a href="https://www.gizmochina.com/2019/11/16/huaweis-razr-style-flip-foldable-patent-design-is-fresh-minimalistic/">depositato un brevetto</a> per un nuovo device pieghevole. Questa volta però, <b>il possibile design è profondamente diverso dal Mate X</b>. Invece che aprirsi orizzontalmente, il nuovo device si dovrebbe aprire verticalmente <b>come un classico smartphone a conchiglia</b>. Stando <a href="https://www.tecnoandroid.it/2019/11/13/honor-v30-ecco-la-prima-fotografia-scattata-con-il-nuovo-camera-phone-623929">alle immagini depositate presso gli uffici</a> della WIPO, il design generale del device ricorda molto da vicino quello di Motorola Razr.</p>
      <p>L’operazione nostalgia targata Motorola sembra aver incontrato il favore degli utenti, rimasti impressionati dalle <b>somiglianze con il modello originale e dalle soluzioni innovative introdotte</b>. Huawei potrebbe sfruttare questa scia a proprio vantaggio realizzando uno smartphone simile ma<a href="https://www.tecnoandroid.it/2019/11/16/honor-da-il-via-alla-beta-di-magic-ui-3-0-ecco-i-device-interessati-624523"> utilizzando le proprie tecnologie proprietarie</a> come System on a Chip, modem, fotocamere e display.</p>
      <p>Il brevetto depositato da<a href="https://www.tecnoandroid.it/2019/11/15/huawei-mate-30-pro-il-camera-phone-messo-a-nudo-da-ifixit-624700"> Huawei mostra un device caratterizzato</a> da un singolo display. Infatti, non sembra essere presente un secondo display sulla scocca, come per il Motorola Razr,<b> in quanto la piegatura non è perfettamente simmetrica</b>. Una porzione del display resta scoperta <b>favorendo così la lettura di notifiche</b> o di informazioni semplici come ora e data.</p>
      <p>Dalle immagini depositate non sembra esserci una fotocamera anteriore integrata nel display ma sul retro <a href="https://www.tecnoandroid.it/2019/11/11/honor-v30-confermata-la-data-ufficiale-del-lancio-in-cina-622908">sono presenti tre sensori posti verticalmente</a>. Il bilanciere del volume e il tasto di accensione/spegnimento sono posizionati sulla parte destra del terminale. Al momento non è chiaro<b> se Huawei stia effettivamente lavorando alla realizzazione di questo terminale</b> o se si tratta solo di un brevetto depositato a scopo precauzionale. Non resta che attendere ulteriori dettagli che certamente arriveranno nei prossimi giorni.</p>
    </article>
  </body>
</html>