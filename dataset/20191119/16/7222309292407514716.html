<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/finland-ska-stodja-kvinnor-som-vill-medla-fred-malet-ar-fler-kvinnliga-fredsbevarare/"/>
    <meta property="og:site_name" content="HBL"/>
    <meta property="article:published_time" content="2019-11-19T16:08:00+00:00"/>
    <meta property="og:title" content="Finland ska stödja kvinnor som vill medla fred – målet är fler kvinnliga fredsbevarare"/>
    <meta property="og:description" content="Riksdagens vice talman Tuula Haatainen (SDP) vill se fler kvinnor bland Finlands fredsbevarare."/>
  </head>
  <body>
    <article>
      <h1>Finland ska stödja kvinnor som vill medla fred – målet är fler kvinnliga fredsbevarare</h1>
      <h2>Riksdagens vice talman Tuula Haatainen (SDP) vill se fler kvinnor bland Finlands fredsbevarare.</h2>
      <address><time datetime="2019-11-19T16:08:00+00:00">19 Nov 2019, 16:08</time> by <a rel="author">SPT</a></address>
      <p>Ett mål för Finlands utrikespolitik är att öka mängden kvinnor som beger sig ut på fredsbevararuppdrag. Riksdagens vice talman <b>Tuula Haatainen</b> gav sitt fulla stöd för detta under sitt tal på en konferens för världens kvinnliga beslutsfattare i Reykjavik.</p>
      <p>Haatainen förargas över att vi lever i en tid där demokratin utsätts för påhopp från många olika håll, och där kvinnors rättigheter och jämställdhet ifrågasätts.</p>
      <p>– Det är viktigt att även kvinnor i sårbara förhållanden har en jämställd möjlighet att delta i det samhälleliga beslutsfattandet, vare sig det handlar om politik, ekonomi, säkerhet eller sociala frågor. Kvinnor ska också i konfliktsituationer få sitta med vid borden där det förhandlas om fred. Enda chansen att nå en hållbar fred och utveckling är att ingen grupp i samhället känner sig utanför, sade Haatainen i sitt tal.</p>
    </article>
  </body>
</html>