<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/zycie/10271318/dzieci-zolnierza-wykletego-zadaja-12-mln-zl-placic-mialby-skarb-panstwa.html"/>
    <meta property="og:site_name" content="Wprost"/>
    <meta property="article:published_time" content="2019-11-19T16:48:00+00:00"/>
    <meta property="og:title" content="Dzieci żołnierza wyklętego żądają 12 mln zł. Płacić miałby Skarb Państwa"/>
    <meta property="og:description" content="We wtorek 19 listopada w Sądzie Okręgowym w Gdańsku wygłoszono mowy końcowe w procesie o odszkodowanie i zadośćuczynienie za śmierć Edmunda Sawczyna. Wniosek w tej sprawie złożyły jego dzieci: 76-letni obecnie Ryszard i 75-letnia Danuta."/>
  </head>
  <body>
    <article>
      <h1>Dzieci żołnierza wyklętego żądają 12 mln zł. Płacić miałby Skarb Państwa</h1>
      <address>
        <time datetime="2019-11-19T16:48:00+00:00">19 Nov 2019, 16:48</time>
      </address>
      <p>
        <b>We wtorek 19 listopada w Sądzie Okręgowym w Gdańsku wygłoszono mowy końcowe w procesie o odszkodowanie i zadośćuczynienie za śmierć Edmunda Sawczyna. Wniosek w tej sprawie złożyły jego dzieci: 76-letni obecnie Ryszard i 75-letnia Danuta.</b>
      </p>
      <p>Odszkodowania i zadośćuczynienia na sumę 12 milionów złotych domagają się dzieci Edmunda Sawczyna ps. Puma„. To jeden z żołnierzy wyklętych, zamordowany przez Urząd Bezpieczeństwa we wrześniu 1946 roku”.Puma„ w 1945 roku został dowódcą II kompanii z Batalionu Operacyjnego Narodowych Sił Zbrojnych”Zuch„. Jego oddział działał na terenie Rymanowa w województwie podkarpackim i przeprowadził około 50 akcji zbrojnych przeciwko rosyjskiemu okupantowi oraz współpracujących z nim osób.</p>
      <p>We wniosku dzieci „Pumy” podkreślano, że zginął on wyjątkowo drastyczną śmiercią w wieku zaledwie 24 lat. 20 września 1946 roku miał zostać spalonym żywcem podczas zasadzki, stworzonej specjalnie w celu uśmiercenia go. Budynek, w którym przebywał, został bez ostrzeżenia ostrzelany pociskami zapalającymi. Zwłoki „Pumy” zakopano bez trumny w dole za ogrodzeniem cmentarza, nie informując o tym jego bliskich. Dzieci Sawczyna bez skutku prosiły IPN o pomoc w ufundowaniu ekshumacji i pochówku ojca.</p>
      <related>
        <h4>Czytaj także:</h4>
        <a href="https://www.wprost.pl/historia/10262751/ostatni-zolnierz-wyklety-zginal-z-bronia-w-reku-18-lat-po-wojnie-po-smierci-odcieto-mu-glowe.html"/>
      </related>
      <related>
        <h4>Czytaj także:</h4>
        <a href="https://www.wprost.pl/historia/10253022/na-laczce-pochowano-szczatki-22-ofiar-komunistycznych-zbrodni.html"/>
      </related>
      <footer>Źródło: dziennik.pl</footer>
    </article>
  </body>
</html>