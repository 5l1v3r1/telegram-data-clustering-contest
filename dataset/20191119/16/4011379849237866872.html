<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/nieuw-kunstwerk-in-westwijk-gekozen-door-amstelveners/"/>
    <meta property="og:site_name" content="RTVA"/>
    <meta property="article:published_time" content="2019-11-19T16:18:56+00:00"/>
    <meta property="og:title" content="Nieuw kunstwerk in Westwijk gekozen door Amstelveners"/>
    <meta property="og:description" content="AMSTELVEEN – Aan de Burgemeester Wiegelweg in Westwijk komt volgend jaar een nieuw kunstwerk te staan van Klaas Gubbels. De ‘stoelen’ van Gubbels kwamen als favoriet uit de wedstrijd, waarbij 750 Amstelveners konden stemmen op vijf werken van de kunstenaar. De vijf genomineerde kunstwerken waren dit jaar te zien tijdens de beeldenroute ArtZuid Annex Amstelveen. …"/>
  </head>
  <body>
    <article>
      <h1>Nieuw kunstwerk in Westwijk gekozen door Amstelveners</h1>
      <address><time datetime="2019-11-19T16:18:56+00:00">19 Nov 2019, 16:18</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – Aan de Burgemeester Wiegelweg in Westwijk komt volgend jaar een nieuw kunstwerk te staan van Klaas Gubbels. De ‘stoelen’ van Gubbels kwamen als favoriet uit de wedstrijd, waarbij 750 Amstelveners konden stemmen op vijf werken van de kunstenaar. </b>
        <b>De vijf genomineerde kunstwerken waren dit jaar te zien tijdens de beeldenroute ArtZuid Annex Amstelveen.</b>
      </p>
      <p>Kunst in het straatbeeld is belangrijk volgens wethouder Herbert Raat (Kunst en Cultuur). ,,Zo komen zowel kinderen als volwassenen op een ongedwongen manier in aanraking met kunst en cultuur.” Volgens hem zou het college graag zien dat op den duur iedere Amstelveense wijk zijn eigen kunstwerken heeft waar de inwoners herinneringen mee kunnen opbouwen.</p>
      <p>De Burgemeester Wiegelweg in de Westwijk is als locatie gekozen, omdat deze wijk de minste kunst per inwoner heeft. Namelijk slechts 1 op 7.364. Ter vergelijking: de wijk Groenelaan heeft er 1 op 981. Daarnaast wilden de inwoners graag dat de toegangsweg van de wijk voorzien werd van kunst.</p>
      <p>Het kunstwerk krijgt volgend jaar een plek in de gemeente, zodra er een Adviescommissie Beeldende Kunst (ABK) is ingesteld.</p>
    </article>
  </body>
</html>