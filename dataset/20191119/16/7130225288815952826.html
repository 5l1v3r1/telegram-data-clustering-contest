<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/beklenen-kis-gelmedi-istanbul-son-40-yilin-en-sicak-kasim-ayini-yasiyor-turkiye-kuraklik-etkisinde-889997"/>
    <meta property="og:site_name" content="Onedio"/>
    <meta property="article:published_time" content="2019-11-19T16:58:28+00:00"/>
    <meta property="og:title" content="Beklenen Kış Gelmedi: İstanbul Son 40 Yılın En Sıcak Kasım Ayını Yaşıyor, Türkiye Kuraklık Etkisinde"/>
    <meta property="og:description" content="Kış kapıya dayandı fakat sıcaklıklar hala mevsim normallerinin üzerinde seyrediyor. Kasım ayının başından bu yana İstanbul'da sıcaklık ise 20 dereceni..."/>
  </head>
  <body>
    <article>
      <h1>Beklenen Kış Gelmedi: İstanbul Son 40 Yılın En Sıcak Kasım Ayını Yaşıyor, Türkiye Kuraklık Etkisinde</h1>
      <address><time datetime="2019-11-19T16:58:28+00:00">19 Nov 2019, 16:58</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4>Kış kapıya dayandı fakat sıcaklıklar hala mevsim normallerinin üzerinde seyrediyor. Kasım ayının başından bu yana <a href="https://onedio.com/etiket/istanbul/501c48f7cc161f8ec13422a8">İstanbul</a>'da sıcaklık ise 20 derecenin üzerinde. Sıcaklık yüksekliği yalnızca İstanbul'u değil tüm Türkiye'yi etkisi altına alan bir kuraklığın da habercisi. </h4>
      <h4>Detaylara birlikte bakalım. </h4>
      <h3>Son 50 yılda sıcaklık 1.2 derece arttı.</h3>
      <figure>
        <img src="https://img-s2.onedio.com/id-5dd41aa745dd4bee5abba2d5/rev-0/w-500/s-50c6807d403029b7dc911d8c643803dbec258d4c.jpg"/>
        <figcaption>Meteoroloji verilerine göre içinde bulunduğumuz kasım ayında <a href="https://onedio.com/etiket/istanbul/501c48f7cc161f8ec13422a8">İstanbul</a>'daki sıcaklık ortalaması 21.7 dereceyi gördü. Oysaki 1981'den beri yapılan ölçümler İstanbul'da kasım ayının sıcaklık ortalamasının 11.7 derece olduğunu gösteriyor. <br/>İklim değişikliğinin yol açtığı ve doğal olmayan bu durum sadece İstanbul'u kapsamıyor. Meteoroloji verilerine göre Türkiye’nin ortalama sıcaklığı son 50 yılda 1.2 derece arttı. Küçük gibi gözüken bu rakam Türkiye’nin ikliminin değiştiğini gösteriyor. <br/>Türkiye’nin ortalama sıcaklığı 1970-1978 yılları arasında 12,7 derece, 1979-1987 yılları arasında 12,8 derece, 1988-1996 yılları arasında 12,8 derece, 1997-2006 yılları arasında 13,4 dereceydi. 2007-<a href="https://onedio.com/etiket/2016/58617d276c6c7fdf0e586ce8">2016</a> yılları arasında ise 13,9 dereceye yükseldi.</figcaption>
      </figure>
      <h3>Türkiye birkaç haftadır şiddetli kuraklığın etkisi altında.</h3>
      <figure>
        <img src="https://img-s2.onedio.com/id-5dd41b5bdcabfbb644a7ffd9/rev-0/w-500/s-6b0039b7a53eb7f3fb031771ce0147f6a62d183c.jpg"/>
        <figcaption><a href="https://onedio.com/etiket/antalya/5020766acc161f8ec13422d9">Antalya</a>'da nisan ayında çiçek açması gereken ağaçlar kasım ayında çiçek açtı.</figcaption>
      </figure>
      <h3>Türkiye’nin karşı karşıya olduğu iklim krizinin belirtilerinin bazıları şöyle</h3>
      <figure>
        <img src="https://img-s2.onedio.com/id-5dd41ba5dcabfbb644a7ffdb/rev-0/w-500/s-2f6d77d6318f3086e98557ed238b5dcba2339bde.jpg"/>
        <figcaption>   •  <br/>Ekim ayında Türkiye’nin neredeyse tamamında sıcaklıklar mevsim normallerinin üstündeydi.<br/>   •  <br/>2019 yılındaki sıcaklıklar en az 2018 yılındaki sıcaklıklar kadar yüksek seyrediyor.<br/>   •  <br/>Türkiye birkaç haftadır şiddetli kuraklığın etkisi altında.<br/>   •  <br/><a href="https://onedio.com/etiket/antalya/5020766acc161f8ec13422d9">Antalya</a>’da nisan ayında çiçek açması gereken ağaçlar kasım ayında çiçek açtı.</figcaption>
      </figure>
      <h3>'Paris Anlaşması Meclis’te acilen onaylanmalı.'</h3>
      <figure>
        <img src="https://img-s1.onedio.com/id-5dd41c17c3beba525c9eaf62/rev-0/w-500/s-953a9d04c72172d2ae1ef7020c69dab215bedfc5.jpg"/>
        <figcaption>“<a href="https://onedio.com/etiket/istanbul/501c48f7cc161f8ec13422a8">İstanbul</a>’da yaşadığımız bu güneşli günler hiç doğal değil” diyen <a href="https://onedio.com/etiket/greenpeace/50905165b815ea3842259c3f">Greenpeace</a> Akdeniz İklim ve Enerji Proje Sorumlusu Onur Akgül, anormal sıcaklıkların ‘insan faaliyetiyle derinleşem iklim değişikliğinden kaynaklandığını’ belirtti.<br/>Akgül, şöyle devam etti: “Kömür, doğalgaz ve petrol gibi fosil yakıtların kullanımı ve yüksek karbon salımları sıcaklığı artırıyor, mevsimleri altüst ediyor. İnsan faaliyetleri, halihazırda sanayi öncesi döneme kıyasla gezegenin 1.0 derece ısınmasına sebep oldu. Türkiye, iklim değişikliğinden en çok etkilenecek bölgelerden birinde yer alıyor. Giderek bir krize dönüşen iklim değişikliği tüm Türkiye’de bize kuraklık ve doğal olmayan afetler olarak geri dönüyor. Bu etkileri yavaşlatmak, bu kötü gidişi durdurmak için Türkiye’nin harekete geçmesi, üç buçuk sene önce imzaladığı Paris Anlaşması’nı mecliste acilen onaylaması gerekiyor.”<br/><i>Kaynaklar: <b><a href="http://www.diken.com.tr/istanbulda-son-40-yilin-en-sicak-kasimi/">Diken</a></b> ve </i><b><i><a href="http://www.cumhuriyet.com.tr/haber/turkiye/1702896/greenpeace-istanbulda-son-40-yilin-en-sicak-kasim-ayini-yasiyoruz-bu-dogal-degil.html">Cumhuriyet</a></i></b></figcaption>
      </figure>
    </article>
  </body>
</html>