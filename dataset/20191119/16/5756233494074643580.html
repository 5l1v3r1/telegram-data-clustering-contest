<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622354/%DB%B5%DB%B5-%D8%B3%D8%A7%D9%84-%D8%AD%D8%A8%D8%B3-%D8%A8%D8%B1%D8%A7%DB%8C-%DB%B1%DB%B8-%D9%85%D8%AA%D9%87%D9%85-%D9%81%D8%B3%D8%A7%D8%AF-%D8%A8%D9%86%D8%A7%D8%A8%D8%B1-%D8%B1%D8%A7%DB%8C-%D8%AF%D8%A7%D8%AF%D8%B3%D8%AA%D8%A7%D9%86%DB%8C-%DA%A9%D9%84-%D8%B9%D8%B1%D8%A8%D8%B3%D8%AA%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T16:29:00+00:00"/>
    <meta property="og:title" content="۵۵ سال حبس برای ۱۸ متهم فساد بنابر رای دادستانی کل عربستان"/>
    <meta property="og:description" content="دادستانی کل عربستان به دنبال تحقیقات درباره ۱۸ متهم فساد از جمله مسؤولان، کارمندان و برخی گروه‌های تجاری اعلام کرد، ۷۲۶ ادله و مدارک مستدل برای محکومیت ارائه کرده و خواستار صدور اشد مجازات برای این متهمان است."/>
  </head>
  <body>
    <article>
      <h1>۵۵ سال حبس برای ۱۸ متهم فساد بنابر رای دادستانی کل عربستان</h1>
      <address>
        <time datetime="2019-11-19T16:29:00+00:00">19 Nov 2019, 16:29</time>
      </address>
      <p>
        <i>دادستانی کل عربستان به دنبال تحقیقات درباره ۱۸ متهم فساد از جمله مسؤولان، کارمندان و برخی گروه‌های تجاری اعلام کرد، ۷۲۶ ادله و مدارک مستدل برای محکومیت ارائه کرده و خواستار صدور اشد مجازات برای این متهمان است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>روزنامه الشرق الاوسط چاپ لندن نوشت، انتظار می‌رود، متهمان در مجموع به بیش از ۵۵ سال زندان و جریمه‌های مالی بیش از چهار میلیون ریال محکوم شوند.</p>
      <p>در میان محکومان این پرونده‌های فساد، مسؤولی قرار دارد که پست اجرایی داشته و از یک تاجر رشوه دریافت کرده، شفافیت شغلی خود را نقض و از نفوذ شغلی خود برای انجام فساد و مشارکت در کلاهبرداری بهره‌برداری کرده و در مجموع به ۱۶ سال زندان و مجازات‌های مالی محکوم شده است.</p>
      <p>همچنین تعدادی از کارمندانی که با مسؤول مذکور در اقدامات کلاهبرداری و فساد همکاری داشتند، به احکام مختلف از جمله زندان، جریمه و مصادره اموال محکوم شدند.</p>
      <p>یک بارزگان نیز به دلیل پرداخت رشوه به کارمندان آن هم به صورت مستقیم از طریق شرکت خود و کارمندانش، فعالیت تجاری بدون مجوز و جعل اسناد در مجموع به ۱۶ سال زندان و مجازات‌های مالی محکوم شد.</p>
      <p>طبق درخواست دادستانی کل، احکام قضایی صادره شامل تعدادی از گروه‌های تجاری نیز شد و این گروه‌ها مطابق آیین‌نامه مجازات مربوطه، به جریمه مالی و محرومیت از عقد قرارداد با طرف‌های دولتی به مدت محدود محکوم شدند.</p>
    </article>
  </body>
</html>