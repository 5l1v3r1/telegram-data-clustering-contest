<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2578078/na-novoricni-svata-zi-lvova-budut-kursuvati-dodatkovi-poizdi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T16:18:00+00:00"/>
    <meta property="og:title" content="На новорічні свята зі Львова будуть курсувати додаткові поїзди"/>
    <meta property="og:description" content="&quot;Укрзалізниця&quot; призначила додаткові поїзди зі Львова на новорічні та різдвяні свята."/>
  </head>
  <body>
    <article>
      <h1>На новорічні свята зі Львова будуть курсувати додаткові поїзди</h1>
      <address><time datetime="2019-11-19T16:18:00+00:00">19 Nov 2019, 16:18</time> by <a rel="author">Катерина Тополюк</a></address>
      <p>
        <i>21 - 29 грудня будуть курсувати додаткові поїзди у популярних напрямках. На ці поїзди вже можна придбати квитки. </i>
      </p>
      <p>Вони курсуватимуть на напрямках Київ – Львів, Львів – Одеса, Львів – Ужгород. Про це повідомили у пресслужбі “Львівської залізниці”.</p>
      <p>Відтак, 22, 23, 26, 27 грудня курсуватиме поїзд <b>№ 181/182</b> Київ – Львів. Відправлення з Києва о 00:55 та прибуття до Львова о 10:36. Зворотно – 21, 22, 25, 26 грудня, відправлення зі Львова о 12:18 та прибуття до Києва о 00:02.<br/>22 та 27 грудня буде курсувати поїзд <b>№ 167/168</b> Львів – Одеса. Відправлення зі Львова о 09:40 та прибуття до Одеси о 20:23. Відправлення з Одеси о 10:18 та прибуття до Львова о 21:05.<br/>Поїзд <b>№201/202</b> Львів – Ужгород додатково призначили на 29 грудня. Відправлення зі Львова о 06:43 та прибуття до Ужгорода о 12:10. Відправлення з Ужгорода о 14:05 та прибуття до Львова о 19:55.</p>
      <p>Нагадаємо, з 15 грудня поїзд №89 Львів - Перемишль буде курсувати щодня. Він забезпечить щоденну стиковку з нічним поїздом Перемишль - Вроцлав - Берлін. О котрій буде відправлятися та прибувати можна дізнатися <a href="https://www.032.ua/news/2577790/zi-lvova-do-berlina-sodenno-kursuvatime-potag-z-peresadkou-v-peremisli">ТУТ</a>. </p>
      <p>Джерело інформації: пресслужба <a href="http://railway.lviv.ua/info/press-center/news/article/2019/november/1995/?fbclid=IwAR2qp9HidnNmE-wj1Hx09jJ3HqOm0um5gJYwi9R0xl_HIQp7tQmTH_jW40k">Львівської залізниці </a></p>
    </article>
  </body>
</html>