<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-india-pakistan-davis-cup-tie-to-be-played-in-noor-sultan-on-29th-and-30th-november-2858423.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T16:02:38+00:00"/>
    <meta property="og:title" content="नूर-सुल्तान में खेला जाएगा भारत-पाकिस्तान डेविस कप टाई"/>
    <meta property="og:description" content="भारत और पकिस्तान के बीच डेविस कप टाई 29 और 30 नवंबर को कजाकिस्तान की राजधानी नूर-सुल्तान में खेला जाएगा। अखिल भारतीय टेनिस संघ (एआईटीए) के सचिव हिरमोनी चटजीर् ने मंगलवार को आईएएनएस से कहा,..."/>
  </head>
  <body>
    <article>
      <h1>नूर-सुल्तान में खेला जाएगा भारत-पाकिस्तान डेविस कप टाई</h1>
      <address><time datetime="2019-11-19T16:02:38+00:00">19 Nov 2019, 16:02</time> by <a rel="author">एजेंसी,कोलकाता</a></address>
      <p>भारत और पकिस्तान के बीच डेविस कप टाई 29 और 30 नवंबर को कजाकिस्तान की राजधानी नूर-सुल्तान में खेला जाएगा। अखिल भारतीय टेनिस संघ (एआईटीए) के सचिव हिरमोनी चटजीर् ने मंगलवार को आईएएनएस से कहा, “हमें अंतरार्ष्ट्रीय टेनिस महासंघ (आईटीएफ) ने एक मेल भेजा है। पाकिस्तान की अपील खारिज कर दी गई है। टाई 29-30 नवंबर को कजाकिस्तान के नूर-सुल्तान में आयोजित होगा।”</p>
      <p>भारत और पाकिस्तान के बीच यह टाई शुरुआत में इस्लामाबाद में खेला जाना था, लेकिन राजनीतिक कारणों के चलते एआईटीए ने आईटीएफ से इसे न्यूट्रल वेन्यू पर शिफ्ट करने की मांग की।  पकिस्तान टेनिस महासंघ (पीटीएफ) ने आईटीएफ ने वेन्यू को न बदलने की अपील की, लेकिन उसकी अपील खारिज कर दी गई। सभी मुकाबले इंडोर हार्ड कोर्ट पर खेले जाएंगे और कोच जीशान अली के मुताबिक यह चीज भारत के पक्ष में काम कर सकती है। हालांकि, उन्होंने यह भी कहा कि कम तापमान भारतीय खिलाड़ियों के लिए मुश्किलें पैदा कर सकता है। </p>
      <p>अली ने फोन पर आईएएनएस से कहा, “इंडोर खेलने के बावजूद कम तापमान एक चुनौती हो सकती है। लेकिन हार्ड कोर्ट पर हमें लाभ मिलेगा। हमारे खिलाड़ियों ने पिछले दो सप्ताह में अच्छा प्रदर्शन किया है और मुझे उम्मीद है कि हम आगे भी इसे जारी रखेंगे। एक कोच के रूप में मुझे जो खिलाड़ी मिले हैं उससे मैं बहुत खुश हूं। हम प्रजनेश गुनेश्वरण, दिविज शरण और रोहन बोपन्ना के बिना खेलेंगे, लेकिन हमारे पास अच्छे बैकअप हैं जो बेहतरीन फॉर्म में चल रहे हैं।”</p>
      <p>टीम : सुमित नागल, रामकुमार रामनाथन, ससी कुमार मुकुंद, साकेत मायेनी, लिएंडर पेस, जीवन नेदुन्झीयान और सिद्धार्थ रावत। कप्तान: रोहित राजपाल, कोच: जीशान अली, फिजियो: आनंद कुमार, टीम मैनेजर: सुंदर अय्यर। </p>
    </article>
  </body>
</html>