<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215836/Eigenaar-gesloten-biomassa-installaties-noemt-meetresultaten-onwaarschijnlijk"/>
    <meta property="og:site_name" content="RTV Noord"/>
    <meta property="article:published_time" content="2019-11-19T16:13:00+00:00"/>
    <meta property="og:title" content="Eigenaar gesloten biomassa-installaties noemt meetresultaten 'onwaarschijnlijk'"/>
    <meta property="og:description" content="Boonstoppel Engineering, de eigenaar van de biomassa-installaties bij de zwembaden in Winschoten en Finsterwolde, wil een nieuw onderzoek naar de uitstoot van schadelijke stoffen door de installaties."/>
  </head>
  <body>
    <article>
      <h1>Eigenaar gesloten biomassa-installaties noemt meetresultaten 'onwaarschijnlijk'</h1>
      <address>
        <time datetime="2019-11-19T16:13:00+00:00">19 Nov 2019, 16:13</time>
      </address>
      <p>Die uitstoot is veel te hoog, <a href="https://www.rtvnoord.nl/nieuws/215820/Biomassa-installaties-Oldambt-voorlopig-op-slot-uitstoot-te-hoog-update">bleek dinsdag</a> uit onafhankelijk onderzoek dat de gemeente Oldambt heeft laten uitvoeren. De installaties liggen inmiddels stil.</p>
      <h3>'Onwaarschijnlijk'</h3>
      <p>Woordvoerder Bas van Breugel van Boonstoppel Engineering zegt de meetresultaten 'onwaarschijnlijk' te vinden.</p>
      <p>'De installaties zijn volgens de normen gebouwd en gekeurd', zegt hij. Daarom zou volgens hem nader onderzoek nodig zijn. 'Er moeten nieuwe metingen worden gedaan door onafhankelijke deskundigen.'</p>
      <p>Wanneer dat onderzoek moet plaatsvinden is nog niet duidelijk, maar het bedrijf treft voorbereidingen.</p>
      <p>Burgemeester Cora-Yfke Sikkema laat weten 'geen reden te hebben om te twijfelen aan de resultaten van het onderzoek'. Ze wil graag in gesprek met de eigenaar van de installatie om te kijken hoe ze verder kunnen.</p>
      <h3>Teveel fijnstof en koolmonoxide</h3>
      <p>Volgens de gemeente Oldambt komt er tien keer zoveel koolmonoxide uit de installaties dan toegestaan. Ook het gehalte aan fijnstof dat uit de schoorstenen komt, is vier à vijf keer te hoog.</p>
      <p>Boonstoppel Engineering zou zich niet aan de voorwaarden hebben gehouden uit de overeenkomsten met de gemeente én de landelijke en Europese uitstootnormen overschreden hebben.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215820/Biomassa-installaties-Oldambt-voorlopig-op-slot-uitstoot-te-hoog-update"/>
        <a href="https://www.rtvnoord.nl/nieuws/215090/Omwonenden-op-voorhand-sceptisch-over-onderzoek-naar-biomassa-installatie"/>
      </related>
    </article>
  </body>
</html>