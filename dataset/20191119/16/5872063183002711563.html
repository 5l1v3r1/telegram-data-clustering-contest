<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/oikonomia/1560767/opeka-sunehizetai-to-hrimatiko-voithima-se-triteknes-kai-poluteknes-miteres/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T16:17:09+00:00"/>
    <meta property="og:title" content="ΟΠΕΚΑ: Συνεχίζεται το χρηματικό βοήθημα σε τρίτεκνες και πολύτεκνες μητέρες"/>
    <meta property="og:description" content="Ο Δήμος Γόρτυνας ανακοίνωσε τις ημερομηνίες κατάθεσης στα ΚΕΠ"/>
  </head>
  <body>
    <article>
      <h1>ΟΠΕΚΑ: Συνεχίζεται το χρηματικό βοήθημα σε τρίτεκνες και πολύτεκνες μητέρες</h1>
      <address>
        <time datetime="2019-11-19T16:17:09+00:00">19 Nov 2019, 16:17</time>
      </address>
      <p>
        <b>Ο Δήμος Γόρτυνας ανακοίνωσε τις ημερομηνίες κατάθεσης στα ΚΕΠ</b>
      </p>
      <p>Ο <a href="https://opeka.gr/">ΟΠΕΚΑ</a> συνεχίζει το πρόγραμμα παροχής χρηματικών βοηθημάτων σε τρίτεκνες και πολύτεκνες μητέρες για το έτος 2019.</p>
      <p>Οι αιτήσεις κατατίθενται στα ΚΕΠ του Δήμου Γόρτυνας από την Τετάρτη 20/11/2019 έως την Δευτέρα 02/12/2019.</p>
      <p>«Δικαιούχοι του προγράμματος είναι οι τρίτεκνες και οι πολύτεκνες μητέρες που κατά τον χρόνο δημιουργίας του αρχείου δικαιούχων:</p>
      <ul>
        <li>είναι συνταξιούχοι ή ασφαλισμένες του ΕΦΚΑ (ΟΓΑ) και είναι ασφαλιστικά ενήμερες κατά την 31η Δεκεμβρίου του προηγούμενου έτους (2018) της υποβολής της αίτησης συμμετοχής.</li>
        <li>έχουν, οι μεν τρίτεκνες μητέρες, 3 τέκνα, οι δε πολύτεκνες, τουλάχιστον 4 τέκνα, τα οποία είναι άγαμα, ηλικίας μέχρι 18 ετών ή μέχρι 24 ετών, εφόσον είναι άνεργα ή σπουδάζουν στην Ελλάδα στην ανώτατη ή ανώτερη εκπαίδευση ή σε ινστιτούτα επαγγελματικής κατάρτισης (ΙΕΚ) ή είναι ανίκανα για εργασία σε ποσοστό 67% και άνω, ανεξαρτήτου ηλικίας.</li>
      </ul>
      <p>ΔΕΝ είναι δικαιούχοι οι μητέρες οι οποίες έχουν ήδη λάβει παροχή για το έτος 2019.</p>
      <p>Απαιτούμενα δικαιολογητικά:</p>
      <ul>
        <li>Ταυτότητα</li>
        <li>Βιβλιάριο Υγείας για όλη την οικογένεια</li>
        <li>Πιστοποιητικό Οικογενειακής Κατάστασης</li>
        <li>Για παιδιά άνω των 18 και μέχρι 24 ετών βεβαίωση ανεργίας από τον ΟΑΕΔ εφόσον είναι άνεργα</li>
        <li>Για παιδιά άνω των 18 ετών που σπουδάζουν σε ΙΕΚ ημεδαπής βεβαίωση Σπουδών</li>
        <li>Για παιδιά άνω των 18 και μέχρι 24 ετών που σπουδάζουν σε ΑΕΙ ή ΤΕΙ αντίγραφο της ακαδημαϊκής ταυτότητας</li>
        <li>Αντίγραφο Βιβλιαρίου Τράπεζας</li>
      </ul>
      <p>Για περισσότερες πληροφορίες:</p>
      <p>ΚΕΠ, Άγιοι Δέκα - 2892031490</p>
      <p>ΚΕΠ, Αγία Βαρβάρα - 2894022846</p>
      <p>ΚΕΠ, Ασήμι - 2893340233</p>
      <p>ΚΕΠ, Γέργερη – 2894340300»</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/oikonomia/1559623/opeka-epidoma-paidiou-pote-tha-bei-i-5i-dosi/"/>
        <a href="https://www.neakriti.gr/article/oikonomia/1558792/opeka-bainoun-simera-epidomata-kai-parohes-poioi-tha-plirothoun/"/>
        <a href="https://www.neakriti.gr/article/oikonomia/1556635/opeka-epidoma-1000-euro-se-miteres-poies-to-dikaioudai-kai-pote-tha-paroun-ta-hrimata/"/>
        <a href="https://www.neakriti.gr/article/oikonomia/1550872/auxanetai-to-epidoma-se-triteknous-kai-poluteknous/"/>
      </related>
    </article>
  </body>
</html>