<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/andriy-gerus-vidpoviv-na-pozov-olega-lyashka-shchodo-zradi-nacionalnih-interesiv-novini-ukrajini-50054476.html"/>
    <meta property="og:site_name" content="НВ"/>
    <meta property="article:published_time" content="2019-11-19T16:50:00+00:00"/>
    <meta property="og:title" content="«Вийде на самого себе». Андрій Герус відповів на позов Ляшка щодо зради національних інтересів"/>
    <meta property="og:description" content="Нардеп Андрій Герус прокоментував зустрічний позов голови РПЛ Олега Ляшка щодо зради національних інтересів України через сприяння закупівлі електроенергії з Росії."/>
  </head>
  <body>
    <article>
      <h1>«Вийде на самого себе». Андрій Герус відповів на позов Ляшка щодо зради національних інтересів</h1>
      <h2>Нардеп Андрій Герус прокоментував зустрічний позов голови РПЛ Олега Ляшка щодо зради національних інтересів України через сприяння закупівлі електроенергії з Росії.</h2>
      <address>
        <time datetime="2019-11-19T16:50:00+00:00">19 Nov 2019, 16:50</time>
      </address>
      <p>«Це випадок, у якому можна вийти на самого себе, тому що імпорт електричної енергії був дозволений законами 2017 року, за які голосувала Радикальна партія Ляшка. […] Брехливість наших політиків покоління старої закалки настільки масштабна і настільки цинічна, що вони готові на чорне говорити біле і верещати перед камерами про переслідування, кримінальні справи», — зауважив Герус.</p>
      <p>За його словами, відповідні органи мають відкрити кримінальне провадження на тих, хто первинно відкрив імпорт електричної енергії з сусідніх країн.</p>
      <figure>
        <iframe src="https://www.youtube.com/embed/W6-wtobVkAw" width="560" height="315" data-service="Youtube" scrolling="no"/>
      </figure>
      <p>6 листопада в міжнародному аеропорту Бориспіль <a href="https://nv.ua/ukr/ukraine/politics/lyashko-i-gerus-pobilisya-v-aeroportu-brispol-video-novini-ukrajini-50052040.html">Олег Ляшко влаштував бійку з главою комітету Верховної Ради з питань енергетики та житлово-комунальних послуг Андрієм Герусом</a>.</p>
      <p>Як заявив лідер Радикальної партії, її причиною стало те, що його опонент організував закупівлі електроенергії у РФ. За фактом бійки в аеропорту <a href="https://nv.ua/ukr/ukraine/events/biyka-lyashka-i-gerusa-policiya-vidkrila-spravu-novini-ukrajini-50052112.html">поліція почала кримінальне провадження</a>.</p>
      <p>При цьому ні Ляшко, ні Герус у правоохоронні органи з цього приводу не зверталися. Пізніше лідеру Радикальної партії <a href="https://nv.ua/ukr/ukraine/politics/biyka-z-gerus-lyashkovi-ogolosili-pro-pidozru-novini-ukrajini-50054131.html">повідомили про підозру</a> в зв’язку з інцидентом.</p>
      <p>19 листопада Бориспільський міськрайонний суд <a href="https://nv.ua/ukr/ukraine/politics/lyashko-vzyali-na-poruki-syumar-i-volinec-novini-ukrajini-50054477.html">вирішив відпустити екснардепа Олега Ляшка</a> на поруки народних депутатів Вікторії Сюмар та Михайла Волинця.</p>
      <p>Читайте також:<br/><a href="https://nv.ua/ukr/ukraine/politics/biyka-lyashka-z-gerusom-nardep-rozpoviv-yake-hoche-pokarannya-dlya-lidera-radikalnoji-partiji-50054469.html">&amp;nbspГерус про Ляшка: Випробувального терміну з умовним покаранням буде достатньо</a></p>
    </article>
  </body>
</html>