<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622350/%DA%A9%D9%85%DA%A9-%D9%85%D8%B9%DB%8C%D8%B4%D8%AA-%D8%AE%D8%A7%D9%86%D9%88%D8%A7%D8%B1-%D8%AA%D8%A7-%DB%8C%DA%A9%D8%B4%D9%86%D8%A8%D9%87-%D9%88%D8%A7%D8%B1%DB%8C%D8%B2-%D9%86%D8%B4%D8%AF-%D8%AA%D9%85%D8%A7%D8%B3-%D8%A8%DA%AF%DB%8C%D8%B1%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T16:04:00+00:00"/>
    <meta property="og:title" content="کمک معیشت خانوار تا یکشنبه واریز نشد تماس بگیرید"/>
    <meta property="og:description" content="سخنگوی ستاد تبصره ۱۴ قانون بودجه گفت: چنانچه خانواری خود را مشمول طرح معیشت می داند اما شنبه شب کمک معیشتی دولت برایش واریز نشد، می تواند با سامانه#۶۳۶۹* تماس بگیرد."/>
  </head>
  <body>
    <article>
      <h1>کمک معیشت خانوار تا یکشنبه واریز نشد تماس بگیرید</h1>
      <address>
        <time datetime="2019-11-19T16:04:00+00:00">19 Nov 2019, 16:04</time>
      </address>
      <p>
        <i>سخنگوی ستاد تبصره ۱۴ قانون بودجه گفت: چنانچه خانواری خود را مشمول طرح معیشت می داند اما شنبه شب کمک معیشتی دولت برایش واریز نشد، می تواند با سامانه#۶۳۶۹* تماس بگیرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حسین میرزایی،سخنگوی ستاد تبصره 14 قانون بودجه سال جاری در گفت وگوی سیما با اشاره به اینکه طرح معیشت خانوار قطعاً برای همه افراد مشمول واریز خواهد شد گفت: افرادی که مشمول این طرح می‌شوند، تا شنبه شب (یکشنبه صبح) به حساب آنها واریزی انجام نشد، باید از طریق سامانه# 6369*حتماً با استفاده از خط تلفن همراه که به نام سرپرست خانوار است، درخواست خود را ارسال کنند.</p>
      <p>سخنگوی ستاد تبصره 14 قانون بودجه سال 98 با بیان اینکه وزارت تعاون، کار و رفاه اجتماعی وظیفه شناسایی و رسیدگی به درخواست افراد متقاضی را دارد، یادآور شد: شیوه شناسایی ما در این وزارتخانه بر اساس شاخص‌های مالی خانوار است که در اختیار ماست. به این صورت که براساس اطلاعاتی که از خانوارها در سامانه رفاه ایرانیان (وزارت کار، تعاون و رفاه اجتماعی) آزمون وُسع خانوار را انجام می‌دهیم و مبلغ مورد نیاز را به حساب مشمولان واریز می‌کنیم.</p>
      <p>میرزایی ادامه داد: وزارت تعاون، کار و رفاه اجتماعی هیچ پیامکی برای افرادی که مشمول می‌شوند، ارسال نمی‌کند بنابراین هر پیامکی که به خانوارها مبنی بر «شناسایی آنها به عنوان مشمول این طرح» ارسال شود، کلاهبرداری خواهد بود.</p>
      <p>وی تأکید کرد: این مبلغ اعتباری نیست بلکه به صورت وجه نقد است و مانند یارانه‌ها قابل برداشت خواهد بود. اگر تا شنبه شب مبالغ واریز نشد، خانوارها نگران نباشند چرا که قرار نیست کسی از این طرح حذف شود یا جا بماند.</p>
    </article>
  </body>
</html>