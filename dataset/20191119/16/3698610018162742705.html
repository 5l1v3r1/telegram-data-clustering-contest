<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrayina-posilit-spivpracyu-z-krayinami-vishegradskoyi-chetvirki-330208_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T16:49:00+00:00"/>
    <meta property="og:title" content="Україна посилить співпрацю з країнами &quot;Вишеградської четвірки&quot;"/>
    <meta property="og:description" content="Зеленський назвав переговори широкими, предметними і насиченими."/>
  </head>
  <body>
    <article>
      <h1>Україна посилить співпрацю з країнами "Вишеградської четвірки"</h1>
      <h2>Зеленський назвав переговори широкими, предметними і насиченими.</h2>
      <address>
        <time datetime="2019-11-19T16:49:00+00:00">19 Nov 2019, 16:49</time>
      </address>
      <p>Президент України Володимир Зеленський і прем'єр-міністр Чехії Андрій Бабіш домовилися про те, що країна посилить взаємодію з групою країн "Вишеградської четвірки", куди входять Польща, Чехія, Угорщина і Словаччина, розповіли на Банковій.</p>
      <p>"У рамках головування Чехії у "Вишеградській четвірці" ми домовилися посилити взаємодію між Україною та цією групою. Впевнений, що досвід інтеграції цих держав до ЄС буде для нас дуже корисним", - сказав Зеленський на пресконференції за підсумками переговорів з Бабішем.</p>
      <p>За його словами, Україна і Чехія відновлюють політичний діалог на найвищому та міжурядовому рівнях. Зеленський назвав переговори широкими, предметними і насиченими.</p>
      <p>Бабіш запросив Зеленського відвідати зустріч "Вишеградської четвірки" в Празі і заявив про підтримку територіальної цілісності і суверенітету України в міжнародно визнаних кордонах.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>