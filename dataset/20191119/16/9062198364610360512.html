<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380499/kastamonuda-orman-yangini"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T16:59:00+00:00"/>
    <meta property="og:title" content="Kastamonu'da orman yangını"/>
    <meta property="og:description" content="Kastamonu Şenpazar ilçesinde çıkan orman yangını yaklaşık 1 saatte kontrol altına alındı. Soğutma çalışmalarının devam ettiği yangında, yaklaşık 7,8 hektar ormanlık alan zarar gördü."/>
  </head>
  <body>
    <article>
      <h1>Kastamonu'da orman yangını</h1>
      <h2>Kastamonu Şenpazar ilçesinde çıkan orman yangını yaklaşık 1 saatte kontrol altına alındı. Soğutma çalışmalarının devam ettiği yangında, yaklaşık 7,8 hektar ormanlık alan zarar gördü.</h2>
      <address>
        <time datetime="2019-11-19T16:59:00+00:00">19 Nov 2019, 16:59</time>
      </address>
      <p>Kastamonu Şenpazar ilçesindeki yangında GPS ile yapılan ölçümler sonucu 7,8 hektarlık alanın zarar gördüğü tespit edildi. AA'nın verdiği bilgiye göre Kalaycı köyü Güllüce Mahallesi'ndeki ormanlık alanda dün akşam saatlerinde henüz belirlenemeyen nedenle çıkan yangına, Orman İşletme Müdürlüğü, itfaiye ekipleri ile köylüler müdahale etti.</p>
      <p>Arazinin engebeli olması nedeniyle yangın söndürme çalışmaları güçlükle sürdürüldü. Kontrol altına alınan yangında soğutma çalışmaları da tamamlandı. Yarımca köyü muhtarı Niyazi Baş, yangının saat 16.00 civarında çıktığını söyledi.</p>
      <p>Ormanlık alandan dumanların yükseldiğini gördüklerini söyleyen Baş, "Köyümüzden yangına müdahale edebilecek kişileri aldık. Ekiplerle birlikte canla başla müdahale sonunda yangını söndürdük." dedi.</p>
      <p>Öte yandan yangının ardından GPS ile yapılan ölçümler sonucunda 7,8 hektarlık alanın zarar gördüğü tespit edildi.</p>
    </article>
  </body>
</html>