<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/akcna-kamera-lamax-w9-v-akomkolvek-prostredi-v-4k/264588"/>
    <meta property="og:site_name" content="touchIT"/>
    <meta property="article:published_time" content="2019-11-19T16:53:58+00:00"/>
    <meta property="og:title" content="Akčná kamera LAMAX W9 – v akomkoľvek prostredí v 4K"/>
    <meta property="og:description" content="Globální značka elektroniky LAMAX rozšiřuje své portfolio o akční kameru LAMAX W9, která se vyznačuje vodotěsným tělem – ano, k jejímu používání pod vodou opravdu nepotřebujete žádné speciální pouzdro"/>
  </head>
  <body>
    <article>
      <h1>Akčná kamera LAMAX W9 – v akomkoľvek prostredí v 4K</h1>
      <address><time datetime="2019-11-19T16:53:58+00:00">19 Nov 2019, 16:53</time> by <a rel="author">redakcia touchIT</a></address>
      <p>
        <b>
          <b>Globální značka elektroniky LAMAX rozšiřuje své portfolio o akční kameru LAMAX W9, která se vyznačuje vodotěsným tělem – ano, k jejímu používání pod vodou opravdu nepotřebujete žádné speciální pouzdro.</b>
        </b>
      </p>
      <figure>
        <img src="https://touchit.sk/wp-content/uploads/2019/11/LAMAX_W9_accesories_HD_nowat.jpg"/>
      </figure>
      <p>
        <b>LAMAX Electronics (LAMAX), úspěšný výrobce audiovizuální elektroniky, přichází na trh s modelem LAMAX W9, vůbec první akční kamerou, se kterou je možné se potápět bez použití ochranného pouzdra, a která kromě toho dokáže nahrávat obsah v rozlišení 4K.</b>
      </p>
      <h3>LAMAX W9 – Akční kamera pro kreativní lidi, do každého počasí</h3>
      <p>Akční kamera LAMAX W9 přichází s revolučním vodotěsným tělem, kterému nedělá problém ponoření až do 12 metrů. Díky tomu, že pro natáčení pod vodou nepotřebuje žádné extra pouzdro, je manipulace s ní otázkou několika vteřin. Na rozdíl od jiných modelů vám tak neuteče žádný cenný záběr, ať už máte v hledáčku vodní živočichy nebo dovádění v bazénu.</p>
      <p>Zařízení podporuje ostré a barevné 4K rozlišení, jehož kvalitu podtrhuje integrovaná EIS stabilizace obrazu. Pokud vám bude stačit Full HD rozlišení, lze natáčenou scénu až čtyřnásobně zpomalit. Sdílení výsledného videa je pak díky podpoře bezdrátové technologie Wi-Fi opět otázkou okamžiku.</p>
      <p>Součástí balení je i náhradní baterie (stejně jako ta primární o kapacitě 1 100 mAh), díky čemuž je možné získat dvojnásobek nahrávacího času bez přístupu ke zdroji elektrické energie. To znamená až tři hodiny na jedno nabití (to trvá do 100 % kapacity 105 minut). Kamera nahrává do nového formátu H.265, díky kterému dostane z každého záběru opravdu maximum. Samozřejmostí je ovšem také podpora starších formátů MP4 a H.264.</p>
      <p>Jako vůbec první akční kamera výrobce je model LAMAX W9 osazen dvoupalcovým dotykovým displejem, který obsahuje menu lokalizované mimo jiné do češtiny nebo slovenštiny. Díky tomu pohodlně a snadno nastavíte veškeré přizpůsobitelné parametry. Kromě rozlišení videa se zde jedná třeba o rozlišení statických snímků, které toto zařízení zvládne až do 16 megapixelů.</p>
      <p>Po stránce konektivity je kromě Wi-Fi k dispozici port USB typu C, jenž slouží i pro nabíjení, a také micro HDMI pro připojení například k televizi.</p>
      <p>Drobné, avšak výkonné zařízení má rozměry 60 x 44 x 33 mm a váží pouhých 134 gramů (bez příslušenství). Ve srovnání s ostatními kamerami na trhu pak dodávané příslušenství patří k nejbohatším. Kromě širokých možností upevnění kamery na nejrůznější místa je součástí dodávky například i dálkové ovládání na ruku.</p>
      <h3>Parametry LAMAX W9</h3>
      <ul>
        <li>LCD: 2“ dotykový</li>
        <li>Vodotěsnost: do 12 metrů bez vodotěsného pouzdra</li>
        <li>Rozlišení videa: 4K – 3840 x 2160 (2880 x 2160) při 30 snímcích/s, 2.7K – 2704 x 1520 (2704 x 2028) při 30 snímcích/s, 1440p – 2560 x 1440 až do 60 snímků/s, 1080p – 1920 x 1080 až do 120 snímků/s, 720p – 1280 x 720 až do 240 snímků/s</li>
      </ul>
      <ul>
        <li>Rozlišení fotografií: 16 Mpx, 14 Mpx, 12Mpx, 8Mpx, 5Mpx, 3Mpx</li>
        <li>Formát videa: MP4, H.264, H.265</li>
        <li>Formát fotografií: JPG</li>
        <li>Jazyky menu: čeština, slovenština, polština, angličtina, němčina, maďarština, litevština</li>
        <li>Režimy snímání fotografií: Jednotlivě/Sériové foto/Samospoušť</li>
        <li>Frekvence sítě: 50 Hz/60 Hz</li>
        <li>Konektivita: Wi-Fi, USB-C, micro HDMI</li>
        <li>Úložiště: Micro SD karta až do 128 GB</li>
        <li>Kapacita baterie: 2 x 1 100 mAh</li>
        <li>Výdrž baterie: 2 x 90 minut (Full HD záznam)</li>
        <li>Doba nabíjení: 105 minut</li>
        <li>Kompatibilní operační systémy: Windows XP / Vista / 7 / 8 / 10, MacOS</li>
        <li>Rozměry kamery: 60 × 44 × 33 mm</li>
        <li>Hmotnost 134 g</li>
      </ul>
      <p>Akční kamera LAMAX W9 je na českém trhu k dispozici za doporučenou maloobchodní cenu <b>273 eur</b>. Více informací o nich naleznete zde:<br/><a href="https://lamaxshop.cz/cs/outdoorove-kamery/795-lamax-w9-8594175353648.html">https://lamaxshop.cz/cs/outdoorove-kamery/795-lamax-w9-8594175353648.html</a></p>
      <related>
        <h4>Súvisiace články</h4>
        <a href="https://touchit.sk/mapovanie-prostredia-pomocou-robota-pri-zachrannych-akciach-automaticke-vyhodnocovanie-rontgenovych-snimok-alebo-vylepsene-automaticke-citanie-textu-akademici-vybrali-8-najlepsich-it-diplomovych-pra/264619"/>
        <a href="https://touchit.sk/skoda-auto-vyrobila-vo-vrchlabi-trojmiliontu-priamo-riadenu-automaticku-prevodovku-dq200/264603"/>
        <a href="https://touchit.sk/mio-uviedlo-novy-rad-autokamier-8xx-vlajkovou-lodou-je-dobre-vybavena-mivue-826-wifi/264592"/>
      </related>
    </article>
  </body>
</html>