<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/valbrenta/finte-invalida-e-infermiera-tentano-il-furto-1.7788438"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-19T16:17:01+00:00"/>
    <meta property="og:title" content="Finte invalida e infermiera tentano il furto"/>
    <meta property="og:description" content="."/>
  </head>
  <body>
    <article>
      <h1>Finte invalida <br/>e infermiera <br/>tentano il furto</h1>
      <address>
        <time datetime="2019-11-19T16:17:01+00:00">19 Nov 2019, 16:17</time>
      </address>
      <p><b>SOLAGNA.</b> Tentato furto nella casa di un'anziana di Solagna. Due donne si sono presentate alla porta per chiedere un momento di ristoro facendo leva sull’infermità di una di loro. Ma una volta entrate, mentre la più anziana, qualificatasi infermiera, distraeva l'anziana con alcune domande, la finta disabile, si è avventurata per le camere della casa in cerca di denaro e di preziosi da rubare.. </p>
      <p>A scoprire la malvivente mentre frugava è stata la figlia della vittima che ha chiesto alla donna il motivo della sua presenza nell’abitazione della madre. Questa, inventando una scusa, si è allontanata velocemente, seguita dalla finta infermiera. Le due, salite su un’autovettura che le attendeva poco distante, si sono poi date alla fuga. </p>
      <p>Le indagini avviate dai carabinieri di Solagna, hanno permesso nel giro di poco tempo, di risalire al tipo di auto utilizzata per la fuga e a reperire il numero di targa. I successivi accertamenti, hanno consentito di individuare con certezza alle due donne responsabili del tentato furto.</p>
      <p>La coppia di italiane di 34 e 42 anni, entrambe pregiudicate, sono state denunciate per il reato di furto.</p>
    </article>
  </body>
</html>