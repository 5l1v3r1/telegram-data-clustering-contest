<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/rosijski-pasporty-putin-provertaye-pidstupnu-shemu-na-donbasi/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T16:00:42+00:00"/>
    <meta property="og:title" content="Російські паспорти: Путін провертає підступну схему на Донбасі"/>
    <meta property="og:description" content="Російські паспорти на Донбасі роздаватимуть в більш масштабних обсягах - на території окупованих районів Донецької області хочуть відкрити ще п'ять додаткових міжрайонних пунктів прийому документів."/>
  </head>
  <body>
    <article>
      <h1>Російські паспорти: Путін провертає підступну схему на Донбасі</h1>
      <h2>Президент РФ створює умови для того, щоб говорити, що в Україні порушуються вже не права російськомовних, а безпосередньо громадян Росії</h2>
      <address>
        <time datetime="2019-11-19T16:00:42+00:00">19 Nov 2019, 16:00</time>
      </address>
      <p><a href="https://narodna-pravda.ua/2019/10/11/bojovyky-na-donbasi-vvodyat-pokarannya-cherez-problemy-z-pasportamy-rf/">Російські паспорти</a> на Донбасі роздаватимуть в більш масштабних обсягах – на території окупованих районів Донецької області хочуть відкрити ще п’ять додаткових міжрайонних пунктів прийому документів.</p>
      <p>Loading...</p>
      <p>Як передає НАРОДНА ПРАВДА, про це йдеться у матеріалі “<a href="https://24tv.ua/ru/shhe_bilshe_rosiyskih_pasportiv_abo_yak_putin_uzakonyuye_svoyu_viyskovu_prisutnist_na_donbasi_n1236031">24 каналу</a>“.</p>
      <p>Автор статті зазначає, що два пункти планують зробити в Донецьку і по одному – в Горлівці, Єнакієвому та Макіївці. Представники окупаційних властей переконані, що це дасть їм можливість додатково обслуговувати близько 200 осіб на добу.</p>
      <p>Російські паспорти, за словами заступника начальника управління міграційної служби “МВС ЛНР” Руслана Найди, мають уже майже 40 тисяч українців, які проживають на окупованих територіях Луганської області, ще понад 60 тисяч людей очікують отримання таких документів.</p>
      <p>Одночасно з цим губернатор Ростовської області Василь Голубєв стверджує, що російські паспорти вже отримали понад 170 тисяч жителів ОРДЛО.</p>
      <p>У статті підкреслюється, таким чином Володимир Путін створює юридичний прецедент для наявності на території України громадян з російськими паспортами:</p>
      <p>“Підписавши указ про спрощений режим видачі російського громадянства жителям так званих “ДНР” і “ЛНР”<b> Путін фактично узаконює свою військову присутність на окупованих територіях Донбасу і легалізує місцевих бойовиків. У президента РФ будуть підстави говорити, що в Україні порушуються вже не права російськомовних громадян, а безпосередньо громадян РФ</b>“.</p>
      <p>Раніше ватажок «ЛНР» Леонід <a href="https://narodna-pravda.ua/2019/10/28/desyatky-tysyach-skilky-pasportiv-rf-vzhe-vydaly-na-donbasi/">Пасічник заявив, що станом на кінець жовтня російські паспорти отримали більше 30 тисяч жителів окупованої частини Луганської області.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>