<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/attiki-efialtis-gia-17chroni-mathitria-me-arpaxe-ke-prospathise-na-me-viasi-vinteo/"/>
    <meta property="og:site_name" content="irafina"/>
    <meta property="article:published_time" content="2019-11-19T16:10:23+00:00"/>
    <meta property="og:title" content="Αττική: Εφιάλτης για 17χρονη μαθήτρια! «Με άρπαξε και προσπάθησε να με βιάσει»! (βίντεο)"/>
    <meta property="og:description" content="Επίθεση από νεαρό άνδρα, ο οποίος επιχείρησε να τη βιάσει, δέχθηκε 17χρονη σε περιοχή της δυτικής Αττικής. Η επίθεση σημειώθηκε πίσω από το αστυνομικό τμήμα της περιοχής. Το κορίτσι κατάφερε να ξεφύγει χάρη σε μία παρέα εφήβων που περνούσε τυχαία από το σημείο και την έσωσε. Η 17χρονη βρήκε καταφύγιο στη σχολή χορού της όπου […]"/>
  </head>
  <body>
    <article>
      <h1>Αττική: Εφιάλτης για 17χρονη μαθήτρια! «Με άρπαξε και προσπάθησε να με βιάσει»! (βίντεο)</h1>
      <address>
        <time datetime="2019-11-19T16:10:23+00:00">19 Nov 2019, 16:10</time>
      </address>
      <p>Επίθεση από νεαρό άνδρα, ο οποίος επιχείρησε να τη βιάσει, δέχθηκε 17χρονη σε περιοχή της δυτικής Αττικής.</p>
      <p>Η επίθεση σημειώθηκε πίσω από το αστυνομικό τμήμα της περιοχής. Το κορίτσι κατάφερε να ξεφύγει χάρη σε μία παρέα εφήβων που περνούσε τυχαία από το σημείο και την έσωσε.</p>
      <p>Η 17χρονη βρήκε καταφύγιο στη σχολή χορού της όπου και πήγαινε. Άμεσα, ειδοποιήθηκαν η μητέρα της και η αστυνομία.</p>
      <p>«Μου πιάνει το χέρι ένας άγνωστος άνθρωπος, με τραβάει και μετά αρχίζει να με χουφτώνει, γενικά να κάνει διάφορες κινήσεις. Με κρατούσε με το ένα του χέρι κυκλικά πάνω από το στήθος μου, για να μη φύγω. Έκανα προσπάθειες να ξεφύγω, αλλά ήταν αδύνατο. Σκοπός του ήταν να μου κατεβάσει την φόρμα» είπε η ανήλικη στο Star, περιγράφοντας τον εφιάλτη που έζησε.</p>
      <p>Σύμφωνα με την ίδια, ο δράστης μιλούσε ελληνικά, «αλλά με μια ιδιαίτερη προφορά».</p>
      <p>«Είχα παγώσει, δεν ήξερα τι να κάνω, αλλά μετά φώναξα, η αλήθεια είναι δύο, τρεις φορές, αλλά δεν ήταν τόσο δυνατή η φωνή μου, ώστε να ακουστεί. Πανικοβλήθηκα πολύ εκείνη την ώρα» πρόσθεσε η μαθήτρια.</p>
      <p>«Βρήκα το παιδί μου σε άθλια κατάσταση»</p>
      <p>Η μητέρα της 17χρονης, σοκαρισμένη, δήλωσε ότι βρήκε τη μικρή σε «άθλια κατάσταση», ενώ αποκάλυψε ότι ο δράστης αναγνωρίστηκε.</p>
      <p>«Βρήκα το παιδί μου σε άθλια κατάσταση στη Σχολή Χορού που πηγαίνει. Μετά πήγαμε στο τμήμα της περιοχής για να κάνω την καταγγελία. Την επόμενη ημέρα το πρωί έλαβα ένα τηλέφωνο από τη ΓΑΔΑ, ότι η υπόθεση είναι πολύ σοβαρή. Κάναμε αναγνώριση».</p>
      <p>Ενώ συμπλήρωσε: «Το παιδί αναγνώρισε έναν από όλους όσους είδε. Το μόνο που μου είπαν, που μπόρεσαν να μου πουν, είναι ότι είναι Έλληνας Μουσουλμάνος ο κύριος. Βρήκαν σε χρόνο ρεκόρ υλικό από κάμερες. Πλέον δεν την αφήνουμε να πηγαίνει πουθενά μόνη της, όπως την αφήναμε».</p>
      <p>Ο δράστης -ο οποίος είναι έχει συλληφθεί στο παρελθόν για παράνομη ενέργεια- μέχρι στιγμής δεν έχει συλληφθεί και η 17χρονη φοβάται για την ασφάλειά της.</p>
      <figure>
        <iframe src="https://www.youtube.com/embed/bFr5tDZH93M" width="560" height="315" data-service="Youtube" scrolling="no"/>
      </figure>
      <p>newsbomb.gr</p>
    </article>
  </body>
</html>