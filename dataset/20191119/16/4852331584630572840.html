<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/amd-radeon-pro-w5700-gpu-workstation/"/>
    <meta property="og:site_name" content="Webnews"/>
    <meta property="article:published_time" content="2019-11-19T16:44:00+00:00"/>
    <meta property="og:title" content="AMD Radeon Pro W5700, GPU per workstation"/>
    <meta property="og:description" content="AMD ha annunciato la Radeon Pro W5700, una scheda grafica per workstation con GPU Navi basata sull'architettura RDNA a 7 nanometri."/>
  </head>
  <body>
    <article>
      <h1>AMD Radeon Pro W5700, GPU per workstation</h1>
      <h2>AMD ha annunciato la Radeon Pro W5700, una scheda grafica per workstation con GPU Navi basata sull'architettura RDNA a 7 nanometri.</h2>
      <address><time datetime="2019-11-19T16:44:00+00:00">19 Nov 2019, 16:44</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensione/produttore/amd/">AMD</a> ha annunciato la prima scheda grafica al mondo per workstation realizzata con tecnologia di processo a 7 nanometri. Si tratta della <b>Radeon Pro W5700</b> basata sull’architettura RDNA con specifiche simile alla <a href="https://www.webnews.it/2019/05/27/computex-2019-amd-ryzen-3000-radeon-rx-5700/">Radeon RX 5700</a>. Secondo i dati del chipmaker di Sunnyvale, la scheda offre prestazioni superiori alla NVIDIA Quadro RTX 4000.</p>
      <p>La Radeon Pro X5700 è basata sulla GPU Navi con 36 compute unit (2.304 stream processor) che raggiungono prestazioni di picco di <b>8,89 TFLOPS</b> nei calcoli a singola precisione (FP32) e 556 GFLOPS in quelli a doppia precisione (FP64). Sulla scheda ci sono <b>8 GB di RAM GDDR6</b> con interfaccia a 256 bit e una larghezza di banda pari a 448 GB/s. La scheda, lunga 26,7 centimetri, occupa due slot e si installa in uno slot PCIe 4.0 x16. Sulla staffa posteriore sono presenti cinque porte mini DisplayPort 1.4 e una porta USB Type-C, quindi è possibile collegare fino a sei monitor.</p>
      <figure>
        <iframe src="https://www.youtube.com/embed/v5nFadsTkpE" width="640" height="360" data-service="Youtube" scrolling="no"/>
      </figure>
      <p>Grazie alle novità dell’architettura RDNA, AMD ha ottenuto un incremento delle istruzioni per clock (IPC) fino al <b>25%</b> e delle prestazioni per Watt fino al <b>41%</b> rispetto alla precedente generazione. La scheda grafica offre inoltre un’efficienza energetica fino al 18% superiore a quella della NVIDIA Quadro RTX 4000.</p>
      <p>LA Radeon Pro W5700 può essere utilizzata per diverse applicazioni professionali, grazie alla disponibilità di driver e software (Radeon Pro Software for Enterprise e Radeon ProRender) per ingegneria, architettura, realtà virtuale e altri settori. La scheda grafica è disponibile ad un prezzo di <b>799,00 dollari</b>. Può essere acquistata presso vari rivenditori in Europa, Nord America, Africa, Medio Oriente e Asia.</p>
      <p>Se vuoi aggiornamenti su <i>AMD Radeon Pro W5700, GPU per workstation</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>