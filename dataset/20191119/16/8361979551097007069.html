<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/sprava-ukreksimbanku-u-borisa-lozhkina-prokomentuvali-versiyu-genprokuraturi-novini-ukrajini-50054470.html"/>
    <meta property="og:site_name" content="НВ"/>
    <meta property="article:published_time" content="2019-11-19T16:15:00+00:00"/>
    <meta property="og:title" content="У Ложкіна прокоментували звинувачення на адресу глави Укрексімбанку"/>
    <meta property="og:description" content="У прес-службі Бориса Ложкіна назвали «революційним» підхід Генпрокуратури до розуміння роботи банків і застав"/>
  </head>
  <body>
    <article>
      <h1>У Ложкіна прокоментували звинувачення на адресу глави Укрексімбанку</h1>
      <h2>У прес-службі Бориса Ложкіна назвали «революційним» підхід Генпрокуратури до розуміння роботи банків і застав</h2>
      <address>
        <time datetime="2019-11-19T16:15:00+00:00">19 Nov 2019, 16:15</time>
      </address>
      <p>Арешт голови правління <a href="https://nv.ua/tags/ukreksimbank.html">Укрексімбанку</a> Олександра Гриценка — частина старої політичної історії. Про це <a href="https://nv.ua/biz.html">НВ Бізнес</a> повідомила прес-секретар Бориса Ложкіна, Марія Попова, коментуючи заяву Генеральної прокуратури про звинувачення, висунуті Гриценку.</p>
      <p>«Ми вважаємо, що цей арешт — частина старої політичної історії, яка звучала у виконанні прокурора Кулика в березні цього року. Черговий збіг медійних подій, в яких зручно згадати ім'я п’ятого президента країни і колишньої глави НБУ для вирішення політичних завдань (що власне зараз і відбувається в медійному просторі)», — сказав вона.</p>
      <p>«Наскільки ми розуміємо, банкіра звинувачують в тому, що він „не перешкоджав“ поверненню кредиту державному банку — це революційний підхід в розумінні роботи банків і застав», — додала Попова.</p>
      <p>Як повідомлялося, за версією Генпрокуратури, глава правління Укрексімбанку Олександр Гриценко підозрюється у сприянні зняття арештів із депозитів і застав за виданим банком кредитом на $160 млн на покупку холдингу UMH.</p>
      <p><a href="https://nv.ua/ukr/biz/finance/gricenko-diyav-na-korist-kurchenka-arbuzova-dlya-zabezpechennya-interesiv-lozhkina-poroshenka-novini-ukrajini-50054309.html">Прокурор заявила в суді</a>, що, намагаючись забезпечити інтереси екс-глави Адміністрації президента і екс-власника UMH Бориса Ложкіна, п’ятого президента України Петра Порошенка, екс-заступник голови АП Олексія Філатова і колишнього першого віце-президента UMH Григорія Шверка, Гриценко у вересні 2014 року «вирішив використовувати свої службові повноваження всупереч інтересам державного банку щодо звернення на його користь активів групи компаній UMH і заставного майна на суму $506 млн, і тим самим приєднався до злочинної організації».</p>
      <p>За словами прокурора, мова йде про один з епізодів справи про легалізацію $406 млн екс-першим віце-прем'єром Сергієм Арбузовим, екс-главою Міндоходів Олександром Клименком і бізнесменом Сергієм Курченком шляхом покупки холдингу UMH.</p>
    </article>
  </body>
</html>