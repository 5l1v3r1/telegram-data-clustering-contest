<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/hodinky-galaxy-watch-a-galaxy-watch-active-se-dockaji-funkci-galaxy-watch-active-2/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T16:00:10+00:00"/>
    <meta property="og:title" content="Hodinky Galaxy Watch a Galaxy Watch Active se dočkají funkcí Galaxy Watch Active 2"/>
    <meta property="og:description" content="Majitelé chytrých hodinek Galaxy Watch a Galaxy Watch Active si brzy díky nové aktualizaci operačního systému budou moci užít funkce, které se objevily u Galaxy Watch Active 2. Jihokorejský Samsung do starších generací tak přinese nové funkce, včetně Samsung Health, Bixby a další možnosti přizpůsobení. Galaxy Watch a Galaxy Watch Active s novými funkcemi Jakmile […]"/>
  </head>
  <body>
    <article>
      <h1>Hodinky Galaxy Watch a Galaxy Watch Active se dočkají funkcí Galaxy Watch Active 2</h1>
      <address><time datetime="2019-11-19T16:00:10+00:00">19 Nov 2019, 16:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Majitelé chytrých hodinek Galaxy Watch a Galaxy Watch Active si brzy díky nové aktualizaci operačního systému budou moci užít funkce, které se objevily u Galaxy Watch Active 2. Jihokorejský Samsung do starších generací tak přinese nové funkce, včetně Samsung Health, Bixby a další možnosti přizpůsobení.</p>
      <h3>Galaxy Watch a Galaxy Watch Active s novými funkcemi</h3>
      <p>Jakmile si uživatelé Galaxy Watch a Galaxy Watch Active stáhnou nejnovější instalační balíček budou moci plně využít výhod, které asistentka Bixby nabízí, včetně používání Bixby Voice pro různá cvičení a podobně. Hlavní výhodou Bixby je, že čím více ji budete používat, tím rychleji se bude učit vaším rutinám, čímž se postupem času stane užitečnější. Nově se asistentka dočkala dalších jazyků, včetně britské angličtiny, francouzštiny, němčiny, italštiny a španělštiny. </p>
      <figure>
        <video src="https://dotekomanie.cz/wp-content/uploads/2019/11/Galaxy-Watch-MR-Update_main_1_gif-1000x600x.gif" autoplay="" loop=""/>
      </figure>
      <p>Díky nové aktualizaci si také budou moci uživatelé přizpůsobit své ciferníky, ještě více než kdykoliv předtím. K dispozici totiž budou mít dalších 24 nových ciferníků, které jsou vybaveny různými kompilacemi. Samsung vylepšil i současné ciferníky, které si budete moci lépe přizpůsobit. Zejména pak vylepšené UX přinese novou funkci My Style do Galaxy Watch a Galaxy Watch Active. </p>
      <figure>
        <video src="https://dotekomanie.cz/wp-content/uploads/2019/11/Galaxy-Watch-MR-Update_main_2_F-1000x600x.gif" autoplay="" loop=""/>
      </figure>
      <p>Jak jsem již nakousl o řádek výše, aktualizace přinese nové funkce UX, což výrazně zefektivní celkové uživatelské prostředí. Ikony aplikace byly přesunuty do dolní části ciferníku, což v praxi uživatelům pomůže sledovat a rychle přistupovat k jejich aplikacím. Navíc se aktuální čas bude vždy zobrazovat na displeji, a to i přesto, že budete telefonovat či používat aplikaci Stopky. </p>
      <p>Mezi další výhody nového UX patří jasnější grafické uživatelské prostředí a nové nabídky emoji v řadě různých odstínů pleti. Pro Galaxy Watch Active je připraveno také nové rozhraní Touch Bezel, které uživatelům umožňuje navigaci pomocí gest prstem po rámečku.</p>
      <figure>
        <img src="https://dotekomanie.cz/wp-content/uploads/2019/11/Galaxy-Watch-MR-Update_main_3-1000x600x.jpg"/>
      </figure>
      <p>Samsung si pro své uživatele připravil také řadu nových funkcí v Samsung Health. To znamená, že uživatelé budou moci sledovat své fitness cíle prostřednictvím funkce Daily Active a také sledovat časy kol v běhání nebo na kole. A jako součást rozšířené sady pro sledování srdeční činnosti bude Galaxy Watch nyní poskytovat varování v případě nízké srdeční frekvence. </p>
      <figure>
        <img src="https://dotekomanie.cz/wp-content/uploads/2019/11/Galaxy-Watch-MR-Update_main_4_FF-1000x600x.jpg"/>
      </figure>
      <p>Aktualizace se bude počínaje dnešním dnem rozšiřovat mezi širokou veřejnost. Může tedy chvilku trvat, než se instalační balíček dostaví i do vašich hodinek.</p>
      <footer>Zdroj: <a href="https://news.samsung.com/global/new-galaxy-watch-and-watch-active-ux-offers-users-enhanced-features-found-on-galaxy-watch-active2?utm_source=rss&amp;utm_medium=direct#735b9/">news.samsung.com</a></footer>
    </article>
  </body>
</html>