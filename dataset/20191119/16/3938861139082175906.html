<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_eksnardepa-pidozryuyut-u-prihovanni-borgiv-na-47-mlrd-grn/938943"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T16:47:00+00:00"/>
    <meta property="og:title" content="Екс-нардепа підозрюють у прихованні боргів на 4,7 млрд грн"/>
    <meta property="og:description" content="Національне антикорупційне бюро повідомило про підозру екс-нардепу від &quot;Народного фронту&quot; Денису Дзензерському. Правоохоронці встановили, що протягом 2015-2018 років колишній нардеп, з метою приховування інформації про свій реальний майновий стан, не задекларував наявність у себе ..."/>
  </head>
  <body>
    <article>
      <h1>Екс-нардепа підозрюють у прихованні боргів на 4,7 млрд грн</h1>
      <address><time datetime="2019-11-19T16:47:00+00:00">19 Nov 2019, 16:47</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938943_w_300.jpg?v=0"/>
        <figcaption>Дзензерський був заступником голови комітету з питань фінансової політики та банківської діяльності. Фото: ukrinform.ua</figcaption>
      </figure>
      <p>Національне антикорупційне бюро повідомило про підозру екс-нардепу від "Народного фронту" <b>Денису Дзензерському</b>.</p>
      <p>Правоохоронці встановили, що протягом 2015-2018 років колишній нардеп, з метою приховування інформації про свій реальний майновий стан, не задекларував наявність у себе невиконаних фінзобов'язань перед банківськими установами на суму понад <b>4,7 млрд грн</b>.</p>
      <p>Дії колишнього парламентаря кваліфіковані за статтею "Декларування недостовірної інформації" Кримінального кодексу.</p>
      <p>Дзензерський не перебуває за місцем свого проживання. Письмове повідомлення про підозру йому надіслали поштою та засобом електронного зв'язку.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_miljoneri-z-netriv-hto-z-nardepiv-vzyav-kompensaciyu-za-orendu-zhitla/938862"/>
      </related>
      <blockquote>Денис Дзензерський був заступником голови комітету з питань фінансової політики та банківської діяльності. У ВР минулого скликання пройшов 24-им у "Народного фронту".<br/>Спільно з батьком, підприємцем з Дніпра Віктором Дзензерським володіє холдингом "МНПК Веста" - найбільшим виробником і експортером автомобільних акумуляторних батарей.</blockquote>
    </article>
  </body>
</html>