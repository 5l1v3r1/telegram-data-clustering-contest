<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sad-gorod/_krejda-vapno-chi-klej-viznachili-chim-najkrasche-biliti-dereva/938511"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T16:09:00+00:00"/>
    <meta property="og:title" content="Крейда, вапно чи клей: визначили чим найкраще білити дерева"/>
    <meta property="og:description" content="Дерева варто білити відразу після обпадання листя. Кора &amp;mdash; захисна оболонка рослини, що приймає на себе коливання температур, палюче сонце та мороз. Від таких пошкоджень вона грубіє і тріскається. Їй потрібне біле покриття, щоб відштовхувати сонячні промені.Як саме обробляти дерева розповідає ..."/>
  </head>
  <body>
    <article>
      <h1>Крейда, вапно чи клей: визначили чим найкраще білити дерева</h1>
      <address><time datetime="2019-11-19T16:09:00+00:00">19 Nov 2019, 16:09</time> by <a rel="author">Катерина Романчук</a></address>
      <figure>
        <img src="https://static2.gazeta.ua/img2/cache/gallery/938/938511_1_w_1200.jpg?v=0"/>
        <figcaption>Павло Пащенко всі дерева в садку білить восени<cite>Автор: Катерина Романчук</cite></figcaption>
      </figure>
      <p>Дерева варто білити відразу після обпадання листя. Кора — захисна оболонка рослини, що приймає на себе коливання температур, палюче сонце та мороз. Від таких пошкоджень вона грубіє і тріскається. Їй потрібне біле покриття, щоб відштовхувати сонячні промені.<br/>Як саме обробляти дерева розповідає <b>Павло Пащенко</b> з села Богунове Іванівського району Одеської області.</p>
      <p>"Без побілки ніяк не обійтися перед заморозками. Це виганяє грибки і шкідників із кори, що прилаштувалися там на зимівлю. А ще після побілки стовбур не покриється льодовою кіркою. Побілка не прикрашає дерева, а захищає від зимового сонця. У відлигу сік оживає під корою, а вночі замерзає. Від такого перепаду тріскає кора. Від сонячних опіків кора стає бура", - уточнює садівник.</p>
      <p>1. Білити можна вапном, водоемульсійною чи водно-дисперсійною фарбою. Остання тримається на дереві два роки.</p>
      <p>2. Розчин має містити клей або глину, щоб прилипав до кори та мідний купорос для дезінфекції.</p>
      <p>3. Перед побілкою варто зняти зі стовбурів мох і стару кору. Для цього користується гострим дерев'яний кілком. Заборонені скребки чи щітки для металу, бо ранять дерева.</p>
      <p>4. Після очищення змащує стовбури дезінфекційним розчином. Його робить із 10 л води та 0,5 кг мідного купоросу.</p>
      <p>5. Для побілки з вапна у 10 л води розводить 3 кг крейди чи гашеного вапна, 0,5 кг мідного купоросу і 100 г казеїнового клею. Наносить на стовбур і гілки.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sad-gorod/_posiv-lisovih-gribiv-nazvali-osnovnu-prichinu-nevdach/937432"/>
      </related>
      <blockquote>Компост із опалого листя підживлює і сад, і город. Це кондиціонер ґрунту. Насичує його мікроелементами, волога довше затримуватиметься біля коренів. Так легше переносять засуху.<br/>Для <a href="https://gazeta.ua/articles/sad-gorod/_ak-shvidko-zrobiti-kompost-z-opalogo-listya/936399">компосту</a> варто зібрати з ділянки сухе листя і скласти в спеціальні поліетиленові мішки з отворами.</blockquote>
    </article>
  </body>
</html>