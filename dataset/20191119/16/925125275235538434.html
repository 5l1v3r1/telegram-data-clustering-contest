<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/s-mctominayus-atejo-laikas-visiems-zengti-zingsni-i-prieki/73282"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-19T16:57:47+00:00"/>
    <meta property="og:title" content="S. McTominay'us: &quot;Atėjo laikas visiems žengti žingsnį į priekį&quot;"/>
    <meta property="og:description" content="&quot;Manchester United&quot; šį sezoną stringa &quot;Premier&quot; lygoje ir per 12 turų surinko vos 16 taškų."/>
  </head>
  <body>
    <article>
      <h1>S. McTominay'us: "Atėjo laikas visiems žengti žingsnį į priekį"</h1>
      <address>
        <time datetime="2019-11-19T16:57:47+00:00">19 Nov 2019, 16:57</time>
      </address>
      <p>"Manchester United" šį sezoną stringa "Premier" lygoje ir per 12 turų surinko vos 16 taškų.</p>
      <p>Bene didžiausiu pozityvų "raudonųjų velnių" fanams turėtų būti Scotto McTominay'aus žaidimas. Škotas per 12 rungtynių "Premier" lygoje spėjo pelnyti tris įvarčius ir yra vienas stabiliausių komandos žaidėjų.</p>
      <p>Nepaisant slogaus sezono starto, vidurio saugas yra įsitikinęs, kad komanda progresuoja, o atmosfera rūbinėje išlieka gera.</p>
      <p>"Manau, kad komandoje situacija dabar yra daug geresnė. Matome pozityvių ženklų, kurie leidžia tikėtis, jog iki sezono pabaigos galime pagerinti savo situaciją.</p>
      <p>Mes rengiame komandos susitikimus, kuriuose diskutuojame apie esamą situaciją. Tai yra visiškai normali praktika, parodanti, kad komandoje vyrauja gera atmosfera.</p>
      <p>Visi komandoje tikime, kad galime pagerinti savo žaidimą. Atėjo laikas visiems žengti žingsnį į priekį ir pradėti geriau dirbti savo darbą", - bendraudamas su oficialia klubo svetaine kalbėjo S. Mctominay'us.</p>
      <p>Škotas taip pat pastebėjo, kad komandai sėkmingiau pradėtį sezoną sutrukdė ir traumos.</p>
      <p>"Pažiūrėjus į mūsų traumuotus žaidėjus, manau, kad viskas galėjo būti ir dar blogiau. Daugumai žaidėjų teko didžiulis krūvis, kadangi kartais tenka sužaisti ir dvejas rungtynes per savaitę.</p>
      <p>Manau, kad žmonės pamiršta apie mūsų problemas, kurios kyla dėl traumuotų futbolininkų. Puikus pavyzdys yra Anthony Martialis. Patys matote, koks svarbus jis yra komandai.</p>
      <p>Visi laukiame artėjančių rungtynių ir norime jose žaisti. Tai tik parodo mūsų komandinę dvasią", - pridėjo škotas.</p>
    </article>
  </body>
</html>