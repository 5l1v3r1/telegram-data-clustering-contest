<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598150/kourasmenos-dilonei-o-oukranos-proedros-apo-to-skandalo-me-tramp"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T16:26:00+00:00"/>
    <meta property="og:title" content="Κουρασμένος δηλώνει ο Ουκρανός πρόεδρος από το σκάνδαλο με Τραμπ"/>
    <meta property="og:description" content="«Κουρασμένος» από το σκάνδαλο για τις πιέσεις που ασκήθηκαν σε βάρος του από την κυβέρνηση του Ντόναλντ Τραμπ --για την παραπομπή του οποίου έχει ήδη..."/>
  </head>
  <body>
    <article>
      <h1>Κουρασμένος δηλώνει ο Ουκρανός πρόεδρος από το σκάνδαλο με Τραμπ</h1>
      <address><time datetime="2019-11-19T16:26:00+00:00">19 Nov 2019, 16:26</time> by <a rel="author">SigmaLive</a></address>
      <p><b>«Κουρασμένος» από το σκάνδαλο για τις πιέσεις που ασκήθηκαν σε βάρος του από την κυβέρνηση του Ντόναλντ Τραμπ --για την παραπομπή του οποίου έχει ήδη ξεκινήσει η σχετική διαδικασία-- σε μια υπόθεση που έχει επηρεάσει τις σχέσεις ΗΠΑ-Ουκρανίας, δήλωσε ο πρόεδρος της Ουκρανίας.<br/></b> <br/>Ερωτηθείς εάν είναι έτοιμος να ξεκινήσει, ύστερα από αίτημα του Τραμπ, έρευνα σε βάρος του ουκρανικού ομίλου Burisma που συνδέεται με τον πολιτικό αντίπαλο του Τραμπ, τον Τζο Μπάιντεν, ο Βολοντίμιρ Ζελένσκι δήλωσε: «Όλος ο κόσμος στην Ουκρανία έχει κουραστεί τόσο από την Burisma».<br/> <br/>«Έχουμε τη χώρα μας, έχουμε την ανεξαρτησία μας, έχουμε τα δικά μας προβλήματα», δήλωσε σε συνέντευξη Τύπου στο Κίεβο με τον Τσέχο πρωθυπουργό Αντρέι Μπάμπις.<br/> <br/>Οι σχέσεις μεταξύ του Ζελένσκι, που βρίσκεται στην προεδρία από τον Μάιο, και του Λευκού Οίκου είναι στο επίκεντρο μια πολιτικής θύελλας που συνταράσσει τις ΗΠΑ και έχει ως αποτέλεσμα να ξεκινήσει μια διαδικασία για την παραπομπή του Αμερικανού προέδρου.<br/> </p>
    </article>
  </body>
</html>