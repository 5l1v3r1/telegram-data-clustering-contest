<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/sardine-e-fravagli-il-movimento-popolare-anti-salvini-arriva-anche-a-napoli-e-sorrento/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-19T16:08:16+00:00"/>
    <meta property="og:title" content="Dalle ‘sardine’ ai ‘fravagli’: il movimento popolare anti Salvini arriva anche a Napoli e Sorrento"/>
    <meta property="og:description" content="Dalle 'Sardine' ai 'fravagli': il movimento popolare anti Salvini arriva anche a Napoli e Sorrento. Dalle 'Sardine' ai 'fravagli': il movimento popolare anti Salvini arriva"/>
  </head>
  <body>
    <article>
      <h1>Dalle ‘sardine’ ai ‘fravagli’: il movimento popolare anti Salvini arriva anche a Napoli e Sorrento</h1>
      <address><time datetime="2019-11-19T16:08:16+00:00">19 Nov 2019, 16:08</time> by <a rel="author" href="https://internapoli.it/author/internapoli/" target="_blank">Redazione Internapoli</a></address>
      <p>Dopo Bologna e dopo <a href="https://napoli.repubblica.it/cronaca/2019/11/19/news/salvinia_sorrento_ma_scatta_la_protesta_delle_sardine_-241402228/">Sorrento </a>il movimento anti Lega  delle “sardine”  si dà appuntamento a Napoli.</p>
      <p>“Obiettivo 600 sardine a Napoli, in piazza del Gesù. Flash mob per partecipare, per contarci, per far nascere una nuova speranza contro le destre. Ci vediamo a Napoli in Piazza del Gesù Nuovo sabato 30 novembre alle ore 19 perchè anche NapoliNonSiLega. Nessuna bandiera politica. Nessuno slogan offensivo. Portate con voi una sardina disegnata o creata come volete”. Il messaggio gira via WhastApp, presto anche l’evento Facebook.</p>
      <h3>Movimento Sardine a Napoli</h3>
      <p>Si definiscono ‘figli delle sardine bolognesi’ e in occasione dell’arrivo di Matteo Salvini a Sorrento, giovedì 21 novembre, hanno organizzato una iniziativa ‘#SorrentoNonAbbocca’. Un incontro che sarà di protesta, certo, ma che avrà anche un obiettivo ben chiaro: “Ognuno è invitato a scegliere un libro e portarlo con sé per ‘donarlo’ simbolicamente all’ex ministro. Un libro, scelto dai partecipanti, verrà anche fisicamente donato a Salvini”. Sono i “Fravagli” – termine dialettale per indicare il pescato di piccolo taglio – che hanno intenzione di mostrare il dissenso della Costiera Sorrentina “alla passerella organizzata dal sindaco di Sorrento Giuseppe Cuomo, per il capo politico della Lega Nord”. “#SorrentoNonAbbocca” si terrà giovedì 21 novembre a Sorrento, in piazza Andrea Veniero, dalle ore 10.30. “E’ chiaramente un appuntamento “politico” ma totalmente apartitico – spiegano – Chiunque è benvenuto ma chiediamo che non siano portati bandiere e/o simboli di partito”.</p>
    </article>
  </body>
</html>