<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/politiki/se-inomena-aravika-emirata-kai-koyveit-o-n-dendias/"/>
    <meta property="og:site_name" content="ert.gr"/>
    <meta property="article:published_time" content="2019-11-19T16:20:58+00:00"/>
    <meta property="og:title" content="Σε Ηνωμένα Αραβικά Εμιράτα και Κουβέιτ ο Ν. Δένδιας"/>
    <meta property="og:description" content="Σειρά επαφών σε Ηνωμένα Αραβικά Εμιράτα και στο Κουβέιτ έχει ο υπουργός εξωτερικών Νίκος Δένδιας στο πλαίσιο της προσπάθειας για αναθέρμανση και αναβάθμιση των σχέσεων της Ελλάδας με τις χώρες του Κόλπου."/>
  </head>
  <body>
    <article>
      <h1>Σε Ηνωμένα Αραβικά Εμιράτα και Κουβέιτ ο Ν. Δένδιας</h1>
      <address><time datetime="2019-11-19T16:20:58+00:00">19 Nov 2019, 16:20</time> by <a rel="author">ΣΤΕΦΑΝΟΣ ΚΟΤΡΩΝΑΚΗΣ</a></address>
      <p>Σειρά επαφών σε <b>Ηνωμένα Αραβικά Εμιράτα</b> και στο <b>Κουβέιτ</b> έχει ο υπουργός εξωτερικών <b>Νίκος Δένδιας</b> στο πλαίσιο της προσπάθειας για αναθέρμανση και αναβάθμιση των σχέσεων της Ελλάδας με τις χώρες του Κόλπου.</p>
      <p>Σήμερα στο <b>Κουβέιτ</b> ο κ. <b>Δένδιας</b> είχε συναντήσεις με τον πρόεδρο του Κοινοβουλίου και τον υπουργό Εξωτερικών, ενώ συνυπέγραψε με τον ομόλογο του <b>Μνημόνια κατανόησης Ελλαδας-Κουβειτ</b> στους τομείς της Γεωργίας και της διπλωματικής εκπαίδευσης.</p>
      <p>Αύριο ο κ. <b>Δένδιας</b> θα συμμετάσχει στην Υπουργική Σύνοδο του <b>ΝΑΤΟ</b> στις <b>Βρυξέλλες</b>, η οποία θα προετοιμάσει και την καθοριστική <b>Σύνοδο Κορυφής</b> της 4ης Δεκεμβρίου, που θα συγκληθεί στο <b>Λονδίνο</b>.</p>
      <p>Επιπλέον, οι Υπουργοί Εξωτερικών πρόκειται αύριο να συζητήσουν τον επιμερισμό βαρών μεταξύ των Συμμάχων και να εστιάσουν σε διάφορες πτυχές ασφάλειας, όπως η ενεργειακή ασφάλεια και η αντιμετώπιση  υβριδικών απειλών.</p>
      <p>Στο δείπνο εργασίας, η συζήτηση  θα επικεντρωθεί στις σχέσεις του <b>ΝΑΤΟ</b> με τη <b>Ρωσία</b> και την <b>Κίνα</b>.</p>
      <p>Στο περιθώριο της <b>Συνόδου</b>, ο Υπουργός Εξωτερικών θα έχει συναντήσεις με τους ομολόγους του από τη <b>Βόρεια Μακεδονία</b> και την <b>Ισλανδία</b>.</p>
      <p>ΠΗΓΗ: ΕΡΤ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/roi-idiseon/sto-veligradi-o-ypoyrgos-exoterikon-nikos-dendias/"/>
        <a href="https://www.ert.gr/eidiseis/ellada/politiki/diadochikes-synantiseis-toy-yp-epikrateias-tis-saoydikis-aravias-stin-ellada/"/>
        <a href="https://www.ert.gr/frontpage/stis-vryxelles-o-n-panagiotopoylos-gia-tin-eyropaiki-amyntiki-synergasia/"/>
        <a href="https://www.ert.gr/eidiseis/diethni/evropi/f-mogkerini-i-synergasia-ee-kai-nato-den-itan-pote-toso-thetiki/"/>
        <a href="https://www.ert.gr/featured/sto-symvoylio-ypex-tis-ee-o-n-dendias-gia-kyroseis-kata-tis-toyrkias/"/>
        <a href="https://www.ert.gr/eidiseis/diethni/kosmos/i-merkel-katadikase-tis-apoleies-amachon-kata-tin-epemvasi-tis-toyrkias-sti-voreia-syria/"/>
      </related>
    </article>
  </body>
</html>