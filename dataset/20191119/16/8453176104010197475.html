<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/security/_%D7%94%D7%9C%D7%95%D7%97%D7%9D_%D7%99%D7%A2%D7%96%D7%95%D7%91_%D7%90%D7%AA_%D7%94%D7%A6%D7%91%D7%90_%D7%91%D7%A9%D7%9C_%D7%97%D7%95%D7%A1%D7%A8_%D7%94%D7%92%D7%99%D7%91%D7%95%D7%99_%D7%A9%D7%9C_%D7%94%D7%9E%D7%A2%D7%A8%D7%9B%D7%AA_"/>
    <meta property="og:site_name" content="הקול היהודי"/>
    <meta property="article:published_time" content="2019-11-19T16:50:00+00:00"/>
    <meta property="og:title" content="&quot;הלוחם יעזוב את הצבא בשל חוסר הגיבוי של המערכת&quot;"/>
    <meta property="og:description" content="המ&quot;כ החשוד במעורבות בקטטה עם בדואים שאיימו עליו ועל חייליו בדרום, הורשע בבית הדין הצבאי במסגרת עסקת טיעון. &quot;בשל חתונתו הקרובה הסכמנו להסדר הטיעון&quot;."/>
  </head>
  <body>
    <article>
      <h1>"הלוחם יעזוב את הצבא בשל חוסר הגיבוי של המערכת"</h1>
      <h2>המ"כ החשוד במעורבות בקטטה עם בדואים שאיימו עליו ועל חייליו בדרום, הורשע בבית הדין הצבאי במסגרת עסקת טיעון. "בשל חתונתו הקרובה הסכמנו להסדר הטיעון".</h2>
      <address><time datetime="2019-11-19T16:50:00+00:00">19 Nov 2019, 16:50</time> by <a rel="author">יח"צ</a></address>
      <p>בית הדין הצבאי ביפו הרשיע את מ"כ <a href="https://www.hakolhayehudi.co.il/tags/%D7%97%D7%98%D7%99%D7%91%D7%AA%20%D7%9B%D7%A4%D7%99%D7%A8">יחידת כפיר</a> בעבירות של תקיפה ואיומים וזאת לאחר שבמסגרת הסדר טיעון התביעה הצבאית מחקה סעיפים של שימוש בנשק ואיומים. </p>
      <p>הוסכם בין הצדדים כי התביעה וההגנה יעתרו לעונש משותף של שישים ימי מאסר וכן עבודות שירות למ"כ כלפיו נטען שהוביל את חייליו ותקף את הבדואים. המ"כ כבר עצור קרוב לחודש כך שבמסגרת ניכויים ישוחרר בעוד שלושה שבועות מהכלא. </p>
      <p>כזכור, אז סיפרו החיילים כי האירוע החל לאחר שהבדואים איימו עליהם ואחד מהם אף איים על המ"כ בדקירת סכין.</p>
      <p><a href="https://www.hakolhayehudi.co.il/tags/%D7%A2%D7%95%22%D7%93%20%D7%90%D7%99%D7%AA%D7%9E%D7%A8%20%D7%91%D7%9F%20%D7%92%D7%91%D7%99%D7%A8">עו"ד איתמר בן גביר</a> המייצג את המ"כ וחייל נוסף שמסרב להסדר טיעון וטוען לחפותו אומר היום כי "בעניינו של המ"כ הוסכם בין הצדדים למחוק את הסעיפים החמורים, אך יחד עם זאת צר לי כי בפרקליטות הצבאית מגלים מוטיבציית יתר להרשיע חיילים מצטיינים, כאשר היה נכון לתת למ"כ צל"ש ולא להרשיע אותו בעבירה פלילית".</p>
      <p>עוד אומר בן גביר כי "המ"כ הגיב לאיומים מצידם של הצעירים הבדואים שהילכו אימים עליו ועל חייליו, פעל בנחישות וחתר למגע ולא נכון היה לשפוט אותו".</p>
      <p>"יחד עם זאת לאור חתונתו הקריבה והעובדה שנותרו לו שלושה שבועות בכלא, החלטנו בדיעבד לקבל את הסדר הטיעון ובלבד שהחייל הגיבור יוכל להמשיך את חייו כסדרם, ולאחר השהות הממושכת שלא בצדק במאסר, יעזוב את הצבא.  לצד כל זאת, מדובר ביום שחור למדינת ישראל, יום בו לוחם מצטיין נאלץ לעזוב את הצבא בגלל חוסר גיבוי מצד המערכת המשפטית", מוסיף בן גביר.</p>
    </article>
  </body>
</html>