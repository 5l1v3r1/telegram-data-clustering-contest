<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/maradona-l-amico-manager-la-panchina-del-napoli-un-sogno-per-diego-discorso-con-adl-accantonato-415124"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-19T16:40:00+00:00"/>
    <meta property="og:title" content="Maradona, l'amico-manager: &quot;La panchina del Napoli un sogno per Diego, discorso con ADL accantonato...&quot;"/>
    <meta property="og:description" content="A Radio Marte, nel corso di Marte Sport Live è intervenuto Stefano Ceci, amico e manager di Maradona​​​​​​​."/>
  </head>
  <body>
    <article>
      <h1>Maradona, l'amico-manager: "La panchina del Napoli un sogno per Diego, discorso con ADL accantonato..."</h1>
      <h2>A Radio Marte, nel corso di Marte Sport Live è intervenuto Stefano Ceci, amico e manager di Maradona​​​​​​​.</h2>
      <address><time datetime="2019-11-19T16:40:00+00:00">19 Nov 2019, 16:40</time> by <a rel="author">Redazione Tutto Napoli.net</a></address>
      <p>A Radio Marte, nel corso di Marte Sport Live è intervenuto <b>Stefano Ceci,</b> amico e manager di Maradona: <i>“Maradona via dal Gimnasia? Vi spiego: Diego a settembre è stato contattato dal presidente Pellegrino, ma domenica prossima, il 24 novembre, ci sarà l’elezione di un nuovo presidente. Pellegrino non vuole presentarsi e se non si presenterà, Maradona andrà via, glielo ha già annunciato perché è arrivato con lui e andrà via se non ci sarà più lui alla presidenza. Detto questo, nulla è ancora deciso e ieri, durante l’allenamento, la squadra ha chiesto a Diego di non lasciare il Gimnasia. Maradona ha due offerte in Argentina e anche i Dorados lo vorrebbero di nuovo alla guida della squadra.</i></p>
      <p>
        <i>Il sogno di Diego era giocare con la maglia del Napoli e lo ha avverato, ritornare in città da allenatore sulla panchina azzurra sarebbe il coronamento del suo secondo sogno. A lui non interessa la durata del contratto, l’ingaggio, vive di emozioni. Il discorso tra De Laurentiis e Maradona è stato accantonato, mi auguro che prima o poi verrà ripreso”. </i>
      </p>
    </article>
  </body>
</html>