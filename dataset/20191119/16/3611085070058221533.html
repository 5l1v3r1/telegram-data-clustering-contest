<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/krikunovs-atbild-bijusajam-hokejistam-nekas-tads-tacu-nevar-but/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-19T16:22:30+00:00"/>
    <meta property="og:title" content="Krikunovs atbild bijušajam hokejistam: Nekas tāds taču nevar būt…"/>
    <meta property="og:description" content="Kontinentālās hokeja līgas (KHL) kluba Maskavas “Dynamo” galvenais treneris Vladimirs Krikunovs atbildējis bijušā amerikāņu hokejista Tima Steipltona izteikumiem par trenera drastiskajām darba metodēm."/>
  </head>
  <body>
    <article>
      <h1>Krikunovs atbild bijušajam hokejistam: Nekas tāds taču nevar būt…</h1>
      <address><time datetime="2019-11-19T16:22:30+00:00">19 Nov 2019, 16:22</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Kontinentālās hokeja līgas (KHL) kluba Maskavas “Dynamo” galvenais treneris Vladimirs Krikunovs atbildējis bijušā amerikāņu hokejista Tima Steipltona izteikumiem par trenera drastiskajām darba metodēm.</p>
      <p>Jau vēstījām, ka Steipltons, kurš savulaik Krikunova vadībā spēlēja Ņižņekamsas “Neftehimik” komandā, asi kritizējis pieredzējušo krievu speciālistu.</p>
      <p>“Viņš teica, ka naktī viņam esmu licis skriet pa sniegu? Viņš ir muļķītis, nekas tāds taču nevar būt. Mēs naktī netrenējamies, mēs naktī guļam, jo vairāk mēs to daram, jo hokejisti vairāk atpūšas, jo labāk. Steipltona izteikumi ir pilnīgas muļķības,” sacijis 69 gadus vecais Krikunovs, kurš pie Maskavas komandas stūres stājās iepriekšējās sezonas gaitā.</p>
      <blockquote>
        <a href="https://www.sportazinas.com/steipltons-atceras-laiku-khl-sasoditais-krikunovs-mums-lika-skriet-krosu-nakts-vidu/">Steipltons atceras laiku KHL: Sasodītais Krikunovs mums lika skriet krosu nakts vidū</a>
      </blockquote>
      <p>“Valodas barjera? Mums komandā vienmēr bijuši puiši, kuri runā angliski. Vienmēr esmu strādājis ar leģionāriem un ne tādiem <i>maziņiem</i> kā viņš. Pie manis Astanas [“Barys”] bija Viktors Hedmans, kurš šobrīd ir viens no labākajiem aizsargiem NHL. Kad viņš pats [Steiptons] nevar spēlēt, tad viņam uz kādu ir jāparāda. Tas notiek tādēļ, ka viņam nav smadzeņu. Lamāt visu valsti – tas nav gudri…”</p>
      <p>Karjeru noslēgušais Steptons KHL līmenī aizvadīja 183 spēles, kuru laikā spēlēja visai rezultatīvi, jo guva 59 vārtus un atdeva 52 rezultatīvas piespēles. Viņa kontā arī 118 spēles Nacionālajā hokeja līgā (NHL), kur viņš Toronto “Maple Leafs”, Atlantas “Thrashers” un Vinipegas “Jets” komandās guva 19 vārtus un atdeva 18 rezultatīvas piespēles.</p>
      <blockquote>
        <a href="https://www.sportazinas.com/nazarovs-atbild-steipltonam-ja-neesi-glevulis-tad-runa-krievija-nevis-arzemes/">Nazarovs atbild Steipltonam: Ja neesi gļēvulis, tad runā Krievijā, nevis ārzemēs</a>
      </blockquote>
    </article>
  </body>
</html>