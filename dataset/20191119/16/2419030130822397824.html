<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191119/deel-nijmegen-afgesloten-om-dreigende-man/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T16:23:59+00:00"/>
    <meta property="og:title" content="Deel Nijmegen afgesloten om dreigende man"/>
    <meta property="og:description" content="NIJMEGEN (ANP) - De politie heeft een deel van het centrum van Nijmegen afgesloten, omdat een man die mogelijk een vuurwapen heeft dreigt met geweld, aldus de politie. De man heeft zich verschanst in een pand in de omgeving van de Hertogstraat."/>
  </head>
  <body>
    <article>
      <h1>Deel Nijmegen afgesloten om dreigende man</h1>
      <address><time datetime="2019-11-19T16:23:59+00:00">19 Nov 2019, 16:23</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De politie heeft een deel van het centrum van Nijmegen afgesloten, omdat een man die mogelijk een vuurwapen heeft dreigt met geweld, aldus de politie. De man heeft zich verschanst in een pand in de omgeving van de Hertogstraat.</b>
      </p>
      <p>Een arrestatieteam en een onderhandelaar zijn in Nijmegen gearriveerd, zegt een politiewoordvoerder. Ook een politieteam met honden is in Nijmegen. Of de man mensen in gijzeling houdt, is nog niet duidelijk.</p>
      <p>De man zit in een gebouw waarin de organisatie voor begeleid wonen Woonzorgnet is gevestigd. In het pand zitten zestien woonstudioâ€™s voor mensen met ernstige psychiatrische problemen en autisme, een gemeenschappelijke ruimte en een kantoor van de organisatie. Een deel van de bewoners staat met begeleiders op straat.</p>
      <p>Woonzorgnet heeft ook in andere plaatsen in Gelderland kleinschalige woonvoorzieningen voor mensen met problemen.</p>
      <p>Agenten op straat dragen kogelwerende vesten. Publiek wordt op grote afstand gehouden.</p>
    </article>
  </body>
</html>