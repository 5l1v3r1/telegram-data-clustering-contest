<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725515"/>
    <meta property="og:site_name" content="De Standaard"/>
    <meta property="article:published_time" content="2019-11-19T16:32:00+00:00"/>
    <meta property="og:title" content="Kazachstan pakt meteen de scalp van Nederland in Davis Cup"/>
    <meta property="og:description" content="Kazachstan heeft dinsdag zijn eerste ontmoeting in groep E van de Davis Cup in Madrid gewonnen. De Kazachen haalden het met 2-1 van Nederland."/>
  </head>
  <body>
    <article>
      <h1>Kazachstan pakt meteen de scalp van Nederland in Davis Cup</h1>
      <address>
        <time datetime="2019-11-19T16:32:00+00:00">19 Nov 2019, 16:32</time>
      </address>
      <p>
        <b>Kazachstan heeft dinsdag zijn eerste ontmoeting in groep E van de Davis Cup in Madrid gewonnen. De Kazachen haalden het met 2-1 van Nederland.</b>
      </p>
      <p>Mikhail Kukushkin (ATP 67) bracht Kazachstan op voorsprong na een zege in tweemaal 6-2 tegen Botic van de Zandschulp (ATP 200). Robin Haase (ATP 163) hing de bordjes echter weer gelijk na een driesetter (7-5, 3-6 en 7-6 (7/5)) tegen Alexander Bublik (ATP 57). In het beslissende dubbelspel schonken Kukushkin en Bublik Kazachstan de zege. Zij klopten Haase en Jean-Julien Rojer met 6-4 en 7-6 (7/2).</p>
      <p>Groot-Brittannië maakt groep E vol en treft woensdag Nederland. Donderdag volgt het duel tussen Groot-Brittannië en Kazachstan.</p>
      <p>De winnaars van elk van de zes groepen (van telkens drie landen) gaan samen met de twee beste tweedes door naar de knock-outfase met acht landen. Elke ontmoeting bestaat uit twee enkelwedstrijden en een dubbelpartij.</p>
    </article>
  </body>
</html>