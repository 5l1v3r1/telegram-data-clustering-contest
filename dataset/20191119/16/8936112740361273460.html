<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/inne,132/tokio-2020-budowa-stadionu-narodowego-ukonczona,986628.html"/>
    <meta property="og:site_name" content="TVN24"/>
    <meta property="article:published_time" content="2019-11-19T16:15:00+00:00"/>
    <meta property="og:title" content="Zakończono budowę głównej areny igrzysk olimpijskich w Tokio. Szybciej niż planowano"/>
    <meta property="og:description" content="Budowa Stadionu Narodowego, głównej areny przyszłorocznych igrzysk olimpijskich i paraolimpijskich w Tokio zakończona - poinformowały we wtorek japońskie władze sportowe."/>
  </head>
  <body>
    <article>
      <h1>Zakończono budowę głównej areny igrzysk olimpijskich w Tokio. Szybciej niż planowano</h1>
      <address>
        <time datetime="2019-11-19T16:15:00+00:00">19 Nov 2019, 16:15</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/31dbc0c2-3f25-4e96-8800-f5082937c215.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/a68bdac4-4e4a-4a5e-96d5-bf1e0414154c-480p.mp4"/>
          <figcaption>Budowa Stadionu Narodowego w Tokio ukończona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/7ea29808-cd8b-4b08-95ef-a85e61c8738c-480p.mp4" autoplay="" loop=""/>
          <figcaption>Poznaliśmy maskotki Igrzysk Olimpijskich w Tokio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/6de3a499-4125-4805-9b49-60a1e97440cf-480p.mp4"/>
          <figcaption>Tak będą wyglądać medale na igrzyskach w Tokio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/55162dcb-1518-4bf0-b677-7e75c0ff665f-480p.mp4" autoplay="" loop=""/>
          <figcaption>Igrzyska olimpijskie w Tokio na żywo w Eurosporcie i...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/579c5968-7357-44ce-a53f-af84235dd807-480p.mp4"/>
          <figcaption>Igrzyska olimpijskie w Tokio na żywo w Eurosporcie i...</figcaption>
        </figure>
        <figcaption>Budowa stadionu w Tokio trwała blisko trzy lata Foto: Wikipedia CC BY-SA 4.0 | Video: Reuters TV</figcaption>
      </slideshow>
      <h3>Budowa Stadionu Narodowego, głównej areny przyszłorocznych igrzysk olimpijskich i paraolimpijskich w Tokio zakończona - poinformowały we wtorek japońskie władze sportowe.</h3>
      <related>
        <a href="https://eurosport.tvn24.pl/tokio-2020,470/jest-decyzja-w-sprawie-gwiazdy-polskiej-szabli-nie-wystapi-na-igrzyskach-w-barwach-usa,968771.html"/>
      </related>
      <p>Prace zostały zakończone miesiąc przed planowanym terminem. Pierwotnie miało to nastąpić 21 grudnia. Budowa rozpoczęła się w grudniu 2016 roku według projektu architekt irakijsko-brytyjskiej Zahy Hadid. Prace wstrzymano jednak ze względu na rosnące koszty i skorzystano z projektu Kengo Kumy. Ostatecznie koszt obiektu wyniósł 1,38 mld dolarów.</p>
      <p>Mogący pomieścić 60 tysięcy widzów stadion będzie gościć ceremonie otwarcia i zamknięcia igrzysk, a także konkurencje lekkoatletyczne i mecze piłkarskie. Pierwszą imprezą na nowym stadionie będzie 1 stycznia finał rozgrywek piłkarskich o Puchar Cesarza.</p>
      <p>Igrzyska olimpijskie w stolicy Japonii odbędą się w dniach 24 lipca - 9 sierpnia, natomiast paraolimpijskie w terminie 25 sierpnia - 6 września.</p>
      <h3>Wracają po 56 latach</h3>
      <p>Tokio już po raz drugi gościć będzie najlepszych sportowców świata walczących o medale olimpijskie. W 1964 roku Biało-Czerwoni wywalczyli w stolicy Japonii 23 medale - siedem złotych, sześć srebrnych i dziesięć brązowych.</p>
      <p>Japonia był dwukrotnie gospodarzem zimowych igrzysk olimpijskich. W Sapporo w 1972 roku złoty medal w konkursie skoków na dużym obiekcie wywalczył Wojciech Fortuna. 26 lat później z Nagano reprezentanci Polski powrócili bez medalu.</p>
      <p>
        <b>Transmisje z igrzysk olimpijskich w Tokio w kanałach Eurosportu i usłudze Eurosport Player</b>
      </p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/31dbc0c2-3f25-4e96-8800-f5082937c215.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Budowa stadionu w Tokio trwała blisko trzy lata<cite>Źródło: Wikipedia CC BY-SA 4.0</cite></figcaption>
      </figure>
      <p>Autor: lukl / Źródło: eurosport.pl, PAP</p>
    </article>
  </body>
</html>