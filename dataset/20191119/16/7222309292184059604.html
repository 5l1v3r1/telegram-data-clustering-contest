<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/flygplatsernas-sakerhetskontroller-paverkas-da-jhl-breddar-sin-sympatistrejk/"/>
    <meta property="og:site_name" content="HBL"/>
    <meta property="article:published_time" content="2019-11-19T16:49:00+00:00"/>
    <meta property="og:title" content="Flygplatsernas säkerhetskontroller påverkas då JHL breddar sin sympatistrejk"/>
    <meta property="og:description" content="Huvudstadsregionens busstrafik och säkerhetskontrollerna på flygplatsen påverkas av strejken som inleds den 25 november."/>
  </head>
  <body>
    <article>
      <h1>Flygplatsernas säkerhetskontroller påverkas då JHL breddar sin sympatistrejk</h1>
      <h2>Huvudstadsregionens busstrafik och säkerhetskontrollerna på flygplatsen påverkas av strejken som inleds den 25 november.</h2>
      <address><time datetime="2019-11-19T16:49:00+00:00">19 Nov 2019, 16:49</time> by <a rel="author">SPT</a></address>
      <p>Förbundet för den offentliga sektorn och välfärdsområdena, JHL, har beslutat att ytterligare bredda sin sympatistrejk för Postens anställda.</p>
      <p>Strejken inleds den 25 november, på flygplatserna klockan 6.00 och för busstrafikens del redan klockan 3.00 på måndagsmorgonen. Strejken på flygplatsen pågår fram till midnatt. För busstrafikens del pågår den fram till klockan 3.00 på tisdag.</p>
      <p>På flygplatserna kommer strejken att märkas i säkerhetskontrollerna, eftersom alla JHL-medlemmar anställda vid Airpo och RTG berörs av strejken.</p>
      <p>Kollektivtrafiken i huvudstadsregionen påverkas extra mycket eftersom även bil- och transportbranschens arbetarförbund, AKT, inleder sin sympatistrejk samtidigt, om ingen lösning innan det nås i tvisten mellan Post- och logistikunionen PAU och servicebranschens arbetsgivare Palta.</p>
      <related>
        <a href="https://www.hbl.fi/artikel/ingen-losning-pa-postkonflikten-pau-godkande-inte-medlingsbudet/"/>
      </related>
    </article>
  </body>
</html>