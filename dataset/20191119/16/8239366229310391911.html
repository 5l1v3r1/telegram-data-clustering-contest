<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/dorogy_vidremontuyut_elektronu_chergu_na_kordoni_zapustyat__markiyan_malskyy_pro_plany_na_2020_rik_331138.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T16:27:00+00:00"/>
    <meta property="og:title" content="Дороги відремонтують, електрону чергу на кордоні запустять, - Мальський про плани на 2020 рік"/>
    <meta property="og:description" content="У 2020 році почнуть ремонтувати дорогу до польського кордону Яворів–Грушів, також вже за пів року на пункті пропуску Краковець – Корчова запрацює електронна черга. Про це у коментарі радіо “Львівська хвиля” розповів голова Львівської обласної державної адміністрації Маркіян Мальський."/>
  </head>
  <body>
    <article>
      <h1>Дороги відремонтують, електрону чергу на кордоні запустять, - Мальський про плани на 2020 рік</h1>
      <h2>У 2020 році почнуть ремонтувати дорогу до польського кордону Яворів–Грушів, також вже за пів року на пункті пропуску Краковець – Корчова запрацює електронна черга. Про це у коментарі радіо “Львівська хвиля” розповів голова Львівської обласної державної адміністрації Маркіян Мальський.</h2>
      <address>
        <time datetime="2019-11-19T16:27:00+00:00">19 Nov 2019, 16:27</time>
      </address>
      <figure>
        <img src="https://galinfo.com.ua/media/gallery/intxt/g/a/gal_5732.jpg"/>
        <figcaption>Зустріч з очільником Львівської області Маркіяном Мальським. Фото Гал-інфо, Олена Ляхович</figcaption>
      </figure>
      <p>“Зокрема, мова йде про населені пункти Львів, Пустомити, Меденичі, Миколаїв, Городок, Жовква, Кам’янка-Буська, Бібірка. Загалом на сьогодні введено в експлуатацію 18 тис. км доріг. Водночас до Міністерства інфраструктури та Державного агентства автомобільних доріг ми скерували пропозиції щодо виділення коштів на облаштування верхнього шару на автомобільній дорозі Львів-Самбір-Ужгород”, - зокрема зазначив Мальський.</p>
      <p>Окрім цього у 2020 році працюватимуть у напрямках Львів – Шегині, Рава-Руська – Яворів – Судова Вишня. Також крім доріг до межі держави, заплановані ще інші ремонти. Більш того, через два роки планують розпочати будівництво північної об’їзної Львова. Вона стане частиною концесійної дороги Львів – Краковець.</p>
      <p>А для полегшення перетину кордонну на Львівщині запрацює орієнтовно за півроку електронна черга. Це буде тестовий режим і почнуть з пункту пропуску Краковець – Корчова.</p>
      <p>ІТ-фахівці вже презентували попередній концепт запровадження такого сервісу. Завдяки цій послузі, більше не треба буде стояти у черзі. З’явиться можливість перетнути кордон в конкретний час, який вибрали заздалегідь.</p>
      <p>За словами Маркіяна Мальського, робоча група вже напрацювала достатньо алгоритмів для реалізації задуму.</p>
      <p>“Тепер упродовж шести місяців триватиме розробка кінцевого продукти. У цей же час шукаємо земельну ділянку для будівництва сервісно-паркувальної зони. Формуємо попередній кошторис”, - додав Маркіян Мальський.</p>
    </article>
  </body>
</html>