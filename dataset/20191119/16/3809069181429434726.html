<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/la-liga/article/1416502/i-real-zitise-apo-ton-mpape-na-min-ananeosei-me-pari"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T16:33:20+00:00"/>
    <meta property="og:title" content="Η Ρεάλ ζήτησε από τον Μπαπέ να μην ανανεώσει με Παρί"/>
    <meta property="og:description" content="Οι Μαδριλένοι φέρονται να προσπαθούν να πείσουν τον Κιλιάν Μπαπέ να μην δεχτεί την επικείμενη πρόταση της Παρί, ώστε να μπορέσουν σύντομα να κάνουν την κίνησή τους."/>
  </head>
  <body>
    <article>
      <h1>Η Ρεάλ ζήτησε από τον Μπαπέ να μην ανανεώσει με Παρί</h1>
      <h2>Οι Μαδριλένοι φέρονται να προσπαθούν να πείσουν τον Κιλιάν Μπαπέ να μην δεχτεί την επικείμενη πρόταση της Παρί, ώστε να μπορέσουν σύντομα να κάνουν την κίνησή τους.</h2>
      <address><time datetime="2019-11-19T16:33:20+00:00">19 Nov 2019, 16:33</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Για τη Ρεάλ ο απόλυτος, ο μεγαλύτερος στόχος της για το μέλλον, είναι ο Κιλιάν Μπαπέ. Οι Μαδριλένοι το έχουν από καιρό αποφασίσει, αλλά δεν είναι εύκολο να κινηθούν για την απόκτηση του πιο ακριβού ποδοσφαιριστή της εποχής μας. Ο Γάλλος επιθετικός έχει συμβόλαιο με την Παρί έως τον Ιούνιο του 2022 και σύμφωνα με ισπανικό δημοσίευμα, οι Μαδριλένοι έχουν επικοινωνήσει μαζί του, ζητώντας του να μην ανανεώσει με τους Παριζιάνους.</p>
      <p>Οι τελευταίοι σχεδιάζουν σύντομα να του προτείνουν επέκταση της συνεργασίας τους μέχρι και το 2025. Ωστόσο, εάν ο Μπαπέ αρνηθεί, τότε αυξάνονται κατακόρυφα οι πιθανότητες να ξεκινήσει η διαδικασία πώλησής του, ώστε να μην τους φύγει χωρίς αντάλλαγμα από τον Γενάρη του 2022, ενώ όσο περνάει ο καιρός, θα μειώνεται και η τιμή του.</p>
    </article>
  </body>
</html>