<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2821415-zasidanna-u-spravi-veterana-ato-pumi-ne-vidbulos-advokat.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T16:59:00+00:00"/>
    <meta property="og:title" content="Засідання у справі ветерана АТО &quot;Пуми&quot; не відбулось - адвокат"/>
    <meta property="og:description" content="Судове засідання у справі ветерана АТО Інни Грищенко не відбулось - Печерський суд не передав матеріали в Апеляційний суд."/>
  </head>
  <body>
    <article>
      <h1>Засідання у справі ветерана АТО "Пуми" не відбулось - адвокат</h1>
      <h2>Судове засідання у справі ветерана АТО Інни Грищенко не відбулось - Печерський суд не передав матеріали в Апеляційний суд.</h2>
      <address>
        <time datetime="2019-11-19T16:59:00+00:00">19 Nov 2019, 16:59</time>
      </address>
      <p>Про це повідомив у <a href="https://www.facebook.com/MasiNayyem/posts/2642704749108366?__xts__[0]=68.ARBhAVIrP3UBxwR2BA2pTQq8eMQ-W-F06KF4UoFpZAvdpr05rn2DE16uNyC-YoS_BdijpT1UrQynZsoOUWpisf5GwoJnggd4a6Zze5KW-n49hpBa5FvcEGmBT9gM_Zz9-hbSXSvhOkzCpc6DVVkrgv7Riaege35DOtHIirrBCPDETaNKR5KPpA3D-NGIbm4xPY1RnAs4Ns-Ztqpk3OdfJPCk_yqKAj4cBN-h0xZoCLfQkCmFPqslCilrvIkOtQAmbRqANEMDk1uxaSUAW9gm-C6ufku-D5JBqWbcOwKXt42Py1xdIZ1PYKpQebPMBTACwJMx2WqochUZarPo-WBYHw&amp;__tn__=-R">Facebook </a>адвокат Масі Найєм.</p>
      <p>"Судове засідання по Інні "Пума" не відбулось. Бо Печерський <a href="https://www.ukrinform.ua/tag-sud">суд</a> не передав матеріали в Апеляційний суд", - написав він.</p>
      <p>Як зазначається, наступне судове засідання має відбутись 26 листопада о 13:30.</p>
      <p>Як повідомляв Укрінформ, 6 листопада Печерський райсуд столиці обрав запобіжний захід у вигляді тримання під вартою на 60 діб для ветерана АТО Інни Грищенко.</p>
      <p>Про затримання Інни Грищенко поінформував у <a href="https://www.facebook.com/Krasnov.Stanislav">Facebook</a> ветеран війни на Донбасі Станіслав Краснов. "Заарештовано Пуму - Інна Грищенко. Нічого незрозуміло що і за що. Зовсім нещодавно у Франківську <a href="https://www.ukrinform.ua/tag-arest">заарештували</a> Влада Грищенка, її чоловіка, якого хочуть перевезти з Франківська до Києва", - написав Краснов.</p>
      <p>Крім того, засновник Pizza Veterano Леонід Остальцев <a href="https://www.facebook.com/diliriya">повідомив, </a>що правоохоронці провели обшуки у київській піцерії, де працювала Інна Грищенко, а також у його помічника Дмитра Терещенка. Він зазначив, що Грищенко працювала у нього три роки тому, а Терещенка підозрюють у причетності до замаху на вбивство на Прикарпатті.</p>
      <p>"Ніяких звинувачень немає, але є підозра, що Діма може бути причетним до замаху на вбивство в Івано-Франківській області у справі Влада Грищенка", - зазначив Остальцев.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2813578-pecerskij-sud-arestuvav-veterana-ato-iz-pozivnim-puma.html">Печерський суд арештував ветеранку АТО із позивним "Пума"</a>
      </blockquote>
      <p>За даними ЗМІ, Вадима Грищенка затримали у вересні 2019 року за підозрою в замаху на підприємця з Івано-Франківської області. Бізнесмен в липні 2018 року знайшов під своєю машиною вибуховий пристрій. А зараз за цією ж справою затримали й Інну Грищенко.</p>
      <p>Крім того, за даними джерел у правоохоронних органах, подружжя Грищенків також перевіряють на причетність до убивства у 2016 році журналіста Павла Шеремета.</p>
    </article>
  </body>
</html>