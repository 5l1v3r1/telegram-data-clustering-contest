<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/19/sisma-farabollini-annuncia-accordo-sui-fondi-per-ledilizia-popolare/1326904/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-19T16:46:18+00:00"/>
    <meta property="og:title" content="Sisma, Farabollini annuncia: «Accordo sui fondi per l’edilizia popolare»"/>
    <meta property="og:description" content="IL COMMISSARIO alla Ricostruzione spiega che ora potranno essere utilizzati i soldi dell'ordinanza 27: «Per restituire, in primis agli sfollati degli alloggi residenziali popolari, la possibilità di rientrare velocemente nelle proprie case»"/>
  </head>
  <body>
    <article>
      <h1>Sisma, Farabollini annuncia: «Accordo sui fondi per l’edilizia popolare»</h1>
      <h2>IL COMMISSARIO alla Ricostruzione spiega che ora potranno essere utilizzati i soldi dell'ordinanza 27: «Per restituire, in primis agli sfollati degli alloggi residenziali popolari, la possibilità di rientrare velocemente nelle proprie case»</h2>
      <address><time datetime="2019-11-19T16:46:18+00:00">19 Nov 2019, 16:46</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F19%2Fsisma-farabollini-annuncia-accordo-sui-fondi-per-ledilizia-popolare%2F1326904%2F">Condividi31</a><a href="https://twitter.com/intent/tweet?text=Sisma%2C+Farabollini+annuncia%3A++%C2%ABAccordo+sui+fondi+per+l%27edilizia+popolare%C2%BB&amp;url=https%3A%2F%2Fwww.cronachemaceratesi.it%2F2019%2F11%2F19%2Fsisma-farabollini-annuncia-accordo-sui-fondi-per-ledilizia-popolare%2F1326904%2F">Tweet</a>Email31 Condivisioni</p>
      <p> </p>
      <p><b>«Abbiamo finalmente raggiunto l’accordo per rimettere in circolo i fondi dell’ordinanza 27 sull’edilizia popolare che non erano stati utilizzati per mancanza di progetti». Sono le parole del commissario alla Ricostruzione Piero Farabollini che annuncia il nuovo provvedimento approvato dalla sua struttura, proprio mentre il governo si accinge a convertire il decreto legge sul sisma.</b> Proprio sull’utilizzo di quei fondi bloccati «abbiamo concentrato l’azione congiunta di commissario, governo e Anac per restituire, in primis agli sfollati degli alloggi residenziali popolari, la possibilità di rientrare velocemente nelle proprie case – aggiunge Farabollini– Inoltre, abbiamo implementato in senso operativo la collaborazione con Invitalia per supportare l’attività di ricostruzione e, con circa 30 milioni di euro, di messa in sicurezza delle imprese nel cratere».</p>
      <p> </p>
    </article>
  </body>
</html>