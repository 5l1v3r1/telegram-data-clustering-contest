<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ukrayina-hoche-zberegti-dvopartiynu-pidtrimku-v-ssha-pristayko-330220_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T17:37:00+00:00"/>
    <meta property="og:title" content="Україна хоче зберегти двопартійну підтримку в США – Пристайко"/>
    <meta property="og:description" content="Пристайко не хоче, щоб Україна була залучена до проблеми на іншому кінці світу."/>
  </head>
  <body>
    <article>
      <h1>Україна хоче зберегти двопартійну підтримку в США – Пристайко</h1>
      <h2>Пристайко не хоче, щоб Україна була залучена до "проблеми" на іншому кінці світу.</h2>
      <address>
        <time datetime="2019-11-19T17:37:00+00:00">19 Nov 2019, 17:37</time>
      </address>
      <p>Глава української дипломатії Вадим Пристайко в черговий раз заявив про те, що Україна хоче зберегти підтримку як Республіканської, так і Демократичної партій США. Зараз у Сполучених Штатах триває <b><a href="https://dt.ua/POLITICS/tramp-nazvav-spikerku-palati-predstavnikiv-bozhevilnoyu-330212_.html">процедура імпічменту президента Дональда Трампа</a></b>, причиною початку якого послужила його телефонна розмова з президентом України Володимиром Зеленським 25 липня</p>
      <p>"Україна завжди пишалася підтримкою з обох сторін в Конгресі і цю підтримку ми хотіли б зберегти. Вірите, останнім чого б ми хотіли, коли нам потрібно розібратися за допомогою наших французьких і німецьких колег з війною, це бути залученими до проблеми на іншому кінці світу", - сказав він на спільній пресконференції з главою МЗС Німеччини Хайко Маасом у вівторок в Києві.</p>
      <p>Зазначимо, соціологічне дослідження серед молоді показало, що більшість американців у віці до 30 років хочуть, щоб президенту США Дональду <a href="https://dt.ua/WORLD/iniciatorka-impichmentu-porivnyala-trampa-z-niksonom-330006_.html"><b>Трампу ооголосили імпічмент</b></a> і виселили з Білого дому.</p>
      <p>Нове опитування Гарвардського інституту політики виявило, що 52% молодих американців і 58% потенційних виборців до 30 років хочуть імпічменту Трампа.</p>
      <p>Тільки 28% ймовірних виборців вважають інакше.</p>
      <p>24 вересня, <b><a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html">спікер Палати Представників Ненсі Пелосі</a> </b>повідомила про початок процедури імпічменту.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>