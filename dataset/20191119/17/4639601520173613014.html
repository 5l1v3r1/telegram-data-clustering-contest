<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/sports/epistoli-ntropi-tou-kokkali-ston-olympiako-pic/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T17:23:21+00:00"/>
    <meta property="og:title" content="Επιστολή – ντροπή του Κόκκαλη στον Ολυμπιακό (pic)"/>
    <meta property="og:description" content="Ο Σωκράτης Κόκκαλης με ένα χαρτί «ανακοίνωσε» τον πόλεμο στους Ερυθρόλευκους."/>
  </head>
  <body>
    <article>
      <h1>Επιστολή – ντροπή του Κόκκαλη στον Ολυμπιακό (pic)</h1>
      <h2>Ο Σωκράτης Κόκκαλης με ένα χαρτί «ανακοίνωσε» τον πόλεμο στους Ερυθρόλευκους.</h2>
      <address><time datetime="2019-11-19T17:23:21+00:00">19 Nov 2019, 17:23</time> by <a rel="author">ΤοΒΗΜΑ Team</a></address>
      <p>Το τέλος μιας εποχής επιβεβαιώθηκε. Και για όσους ότι προηγήθηκε ήταν μόνον ενδείξεις; Πλέον υπάρχουν αποδείξεις. Ο Σωκράτης Κόκκαλης απέναντι στον Ολυμπιακό. Κατ επιλογή. Με τρόπο που δεν ταιριάζει σε έναν άνθρωπο που σαφώς έδωσε αλλά και πήρε πάρα πολλά σε φόντο Ερυθρόλευκο.</p>
      <p>Η επιστολή που ακολουθεί δεν αφήνει περιθώρια, ούτε για κρίσεις, ούτε για παρανοήσεις. Η ΙΝΤΡΑΚΑΤ, η κατασκευαστική εταιρία του άλλοτε ιδιοκτήτη της ΠΑΕ, ζητά από τους Ερυθρόλευκους να αφήσουν ένα οικόπεδο στον Ρέντη.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>Ένα κομμάτι δηλαδή του αθλητικού κέντρου. Κομμάτι το οποίο είναι αφιερωμένο στην επόμενη γενιά της ομάδας, μέσω των τμημάτων υποδομής. Δεν το είχε παραχωρήσει δωρεάν, όπως πιθανότατα θα φαντάζονταν ο καθένας. Το πλήρωνε ο Ολυμπιακός όλα αυτά τα χρόνια, από την αλλαγή ιδιοκτησιακού και έπειτα.</p>
      <p>Η ΙΝΤΡΑΚΑΤ λοιπόν με πρόσχημα ότι σκοπεύει να το πουλήσει ζητά από τους Ερυθρόλευκους, να το «αδειάσουν» εντός 30 ημερών. Δεν ανανεώνει το μισθωτήριο. Δεν δίνει κάποια παράταση. Δεν το διαπραγματεύεται.  Δεν το πουλά καν στον Ολυμπιακό. Υποστηρίζει ότι θέλει να το πουλήσει σε άλλον. Να πουλήσει τι; Μια έκταση του αθλητικού κέντρου της ομάδας!</p>
      <p>Την επιστολή υπογράφει ο οικονομικός διευθυντής της εταιρίας, Σ.Καραμαγκιώλης. Η απάντηση του Ολυμπιακού έχει πρώτο παραλήπτη τον Σωκράτη Κόκκαλη. Η σημειολογία λέει πολλά.</p>
      <p>Το αθλητικό κέντρο του Ρέντη, θεωρείται δικαίως ένα από τα καλύτερα της Ευρώπης. Μια επένδυση για την οποία η οικογένεια του Ολυμπιακού καμαρώνει. Έχουν επενδυθεί δεκάδες εκατ ευρώ για εκείνη. Για την ομάδα. Για το μέλλον της. Ποιος να περίμενε ότι θα έφτανε η στιγμή που ο Σωκράτης Κόκκαλης θα έφτανε σε αυτό το σημείο.</p>
      <p>Ιδού η επιστολή της ΙΝΤΡΑΚΑΤ στον Ολυμπιακό:</p>
      <figure>
        <img src="https://www.in.gr/wp-content/uploads/2019/11/0.jpg"/>
      </figure>
      <p>«Όπως γνωρίζετε, η διάρκεια του από 01.02.2014 μεταξύ μας Ιδιωτικού Συμφωνητικού Μίσθωσης του οικοπέδου επιφανείας 12.655,08 τμ που βρίσκεται στην περιοχή του Αγίου Ιωάννη Ρέντη Αττικής, έληξε την 30.6.2019.</p>
      <p>Όπως σας έχουμε ήδη ενημερώσει, η Εταιρεία μας δεν προτίθεται να προβεί σε παράταση ή ανανέωση του μισθωτηρίου, καθώς σκοπεύει να προβεί σε πώληση του ακινήτου της.</p>
      <p>Κατόπιν αυτού, παρακαλούμε να μας αποδώσετε το ακίνητο, κατά τα προβλεπόμενα στο άρθρο 12 του μισθωτηρίου, εντός 30 ημερών από την παρούσα. Επίσης, σας γνωρίζουμε ότι για το χρονικό διάστημα από την 1/7/2019 μέχρι και σήμερα οφείλετε το ποσό των € 15.033,84 ως αποζημίωση χρήσης του ακινήτου κατά τα προβλεπόμενα στο άρθρο 9 του μισθωτηρίου.</p>
      <p>Αρμόδιος επικοινωνίας για την παράδοση του ακινήτου και την τακτοποίηση τυχόν εκκρεμοτήτων από το μισθωτήριο είναι ο κ Ιωάννης Σχοινάς».</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>