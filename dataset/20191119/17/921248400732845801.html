<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/tronista-maria-de-filippi/"/>
    <meta property="og:site_name" content="BitchyF"/>
    <meta property="article:published_time" content="2019-11-19T17:18:52+00:00"/>
    <meta property="og:title" content="Ex tronista fa un appello a Maria De Filippi: “Voglio tornare a Uomini e Donne”"/>
    <meta property="og:description" content="Uomini e Donne: tronista chiede a Maria De Filippi di tornare in trasmissione. L'appello fatto su un settimanale."/>
  </head>
  <body>
    <article>
      <h1>Ex tronista fa un appello a Maria De Filippi: “Voglio tornare a Uomini e Donne”</h1>
      <address><time datetime="2019-11-19T17:18:52+00:00">19 Nov 2019, 17:18</time> by <a rel="author">Fabiano Minacci</a></address>
      <p>Un anno fa <b>Mara Fasone</b> ha deciso di abbandonare <i>Uomini e Donne</i> e in un’intervista rilasciata al magazine della trasmissione di Maria De Filippi ha spiegato le sue ragioni.</p>
      <blockquote>
        <i>“Non ho mai vissuto bene questo percorso e credo si sia capito. Mi sono sentita attaccata da tutte le parti: non potevo più esprimere il mio pensiero, perché qualsiasi cosa veniva giudicata come stupida o falsa. Ho subìto delle critiche troppo pesanti che, per ben due volte, mi hanno spinto a pensare di abbandonare il trono. Alla fine, però, mi sono sempre rialzata e ci ho riprovato. Tutto questo finché gli attacchi hanno coinvolto solo me, ma quando nell’ultima puntata è stata tirata in ballo la mia famiglia si è superato ogni limite.<br/></i>
        <br/>
        <i>Attaccare la mia famiglia a vuoto, parlare del mio ex fidanzato. Dopo che la redazione è sempre stata messa al corrente di qualunque cosa, ha superato la soglia del sopportabile. Ho sempre raccontato la verità dietro le quinte; semplicemente non volevo se ne parlasse davanti le telecamere perché sapevo che, una volta a conoscenza della vicenda, le persone avrebbero iniziato a vedere ogni mio comportamento come una diretta conseguenza del contatto tra i miei genitori e il mio ex fidanzato e non avrebbero compreso la loro scelta. Rimane invariata la mia stima per Maria De Filippi”.</i>
      </blockquote>
      <p>Questa settimana l’ex tronista sul magazine <i>Lei</i> ha lanciato un appello a <b>Maria De Filippi</b>. Mara vorrebbe tornare sul trono di <i>Uomini e Donne</i>.</p>
      <blockquote>
        <i>“Tornerei assolutamente per la stima infinita nei confronti di chi ci lavora, ma anche per dimostrare a me stessa che ad oggi posso riuscire a concludere quel percorso lasciato in sospeso. Sì, adesso sono pronta come non mai.<br/></i>
        <br/>
        <i>Se sono pentita di quanto fatto? Diciamo che mi sono resa conto già qualche settimana dopo, che quello sarebbe stato un percorso adatto a me e alla mia personalità”.</i>
      </blockquote>
      <p>La risposta di Maria?</p>
      <p>Nei sogni di Mara…</p>
      <figure>
        <video src="https://media1.tenor.com/images/d1083084bd629536ac45445a01e2114f/tenor.gif?itemid=15584244" autoplay="" loop=""/>
      </figure>
      <p>Nella realtà…</p>
      <figure>
        <video src="https://media1.tenor.com/images/f4ad9222219ed216913d6f8b7458e200/tenor.gif?itemid=15107065" autoplay="" loop=""/>
      </figure>
      <h3>L’annuncio di Maria De Filippi: “Mara non verrà più”</h3>
      <figure>
        <iframe data-src="https://twitter.com/uominiedonne/status/1060891831917936645?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>