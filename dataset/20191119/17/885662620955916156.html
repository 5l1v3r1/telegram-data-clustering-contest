<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/hrimatistirio/125606/fobithike-tis-900-monades-hrimatistirio"/>
    <meta property="og:site_name" content="Insider"/>
    <meta property="article:published_time" content="2019-11-19T17:07:00+00:00"/>
    <meta property="og:title" content="«Φοβήθηκε» τις 900 μονάδες το Χρηματιστήριο"/>
    <meta property="og:description" content="Το Χρηματιστήριο δεν εκμεταλλεύτηκε στο έπακρο την αναβάθμισή του από την HSBC. Έκλεισε πάνω από τις 890 μονάδες, αλλά δεν έπιασε τις 900 μονάδες."/>
  </head>
  <body>
    <article>
      <h1>«Φοβήθηκε» τις 900 μονάδες το Χρηματιστήριο</h1>
      <h2>Το Χρηματιστήριο δεν εκμεταλλεύτηκε στο έπακρο την αναβάθμισή του από την HSBC. Έκλεισε πάνω από τις 890 μονάδες, αλλά δεν έπιασε τις 900 μονάδες.</h2>
      <address>
        <time datetime="2019-11-19T17:07:00+00:00">19 Nov 2019, 17:07</time>
      </address>
      <p>Με ήπια κέρδη ολοκλήρωσε τις συναλλαγές την Τρίτη το <b>Χρηματιστήριο Αθηνών</b>, με την <b>αγορά να κλείνει πάνω από τις 890 μονάδες, αλλά να δείχνει πως «διστάζει» να προσεγγίσει τις 900 μονάδες.</b></p>
      <p>Το Χρηματιστήριο δεν εκμεταλλεύθηκε στο έπακρο<a href="https://www.insider.gr/eidiseis/oikonomia/125584/agoraste-ellinikes-metohes-protrepei-i-hsbc"> την αναβάθμισή του σε overweight από την HSBC,</a> η οποία, με νέα σημερινή έκθεσή της, προτρέπει τους επενδυτές να αγοράσουν ελληνικές μετοχές. Μόλις χθες, η βρετανική τράπεζα αναβάθμισε σε buy τη σύσταση για τις ελληνικές τράπεζες3.</p>
      <p>Ειδικότερα, την Τρίτη ο<b> Γενικός Δείκτης έκλεισε στις 893,37 μονάδες, σημειώνοντας άνοδο 0,57%.</b></p>
      <p>Ενδοσυνεδριακά κατέγραψε υψηλότερη τιμή στις 894,82 μονάδες(+0,74%) και κατώτερη τιμή στις 886,86(-0,16%). Η αξία των συναλλαγών ανήλθε στα 75,21o εκατ. ευρώ, ενώ διακινήθηκαν 25.327.030 μετοχές. Ο δείκτης υψηλής κεφαλαιοποίησης σημείωσε άνοδο σε ποσοστό 0,42%, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,34%.</p>
      <p>Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές της Εθνικής (+2,56%), της Πειραιώς(2,39%), της Lamda Development(+1,83%), της Σαράντης(+1,57%), της ΔΕΗ(+1,53%) και της Eurobank(+1,44%). Αντιθέτως, τη μεγαλύτερη πτώση σημείωσαν οι μετοχές της Viohalco(-1,19%), της Alpha Bank(-0,73%), της Coca Cola HBC(-0,66%) και της Fourlis(-0,54%).</p>
      <p>Από τους επιμέρους δείκτες τη μεγαλύτερη άνοδο σημείωσαν οι δείκτες του Εμπορίου(+3,69%) και της Τεχνολογίας(+1,86%), ενώ απώλειες σημείωσε μόνο ο δείκτης των Τροφίμων(-0,65%).</p>
      <p>Το μεγαλύτερο όγκο συναλλαγών παρουσίασαν η Eurobank και η Alpha Bank διακινώντας 6.242.570 και 4.935.470 μετοχές, αντιστοίχως, ενώ τη μεγαλύτερη αξία συναλλαγών σημείωσαν ο ΟΤΕ με 19,638 εκατ. και η Εθνική με 10,994 εκατ. ευρώ.</p>
      <p>Ανοδικά κινήθηκαν 68 μετοχές, 42 πτωτικά και 25 παρέμειναν σταθερές. Τη μεγαλύτερη άνοδο σημείωσαν οι μετοχές: MLS Πληροφορική +20,29% και Παίρης+19,33%, ενώ τη μεγαλύτερη πτώση κατέγραψαν οι μετοχές: SATO-18,31% και Lavipharm -8,42%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/hrimatistirio/125574/nea-apopeira-gia-tis-900-monades-sto-hrimatistirio"/>
        <a href="https://www.insider.gr/agores/hrimatistirio/125533/makria-apo-tis-900-monades-ekleise-hrimatistirio"/>
        <a href="https://www.insider.gr/agores/hrimatistirio/125508/hrimatistirio-plori-gia-tis-900-monades-me-kaysimo-tis-trapezes"/>
      </related>
    </article>
  </body>
</html>