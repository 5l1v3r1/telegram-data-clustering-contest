<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904379/excelsior-komt-in-actie-voor-mendes-moreira-het-heeft-onze-club-diep-geraakt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T17:13:00+00:00"/>
    <meta property="og:title" content="Excelsior komt in actie voor Mendes Moreira: 'Het heeft onze club diep geraakt'"/>
    <meta property="og:description" content="Excelsior komt in actie tegen racisme. Aanstaande vrijdag organiseert de Rotterdamse club een grootschalige actie met de supporters, die 'racisme de rode kaart' zullen geven. Excelsior speelde zondag een hoofdrol in het racismeschandaal rond aanvaller Ahmad Mendes Moreira, die door supporters van FC Den Bosch werd uitgemaakt voor onder meer 'k-neger, k-zwarte, k-katoenplukker en zwarte piet'. 'Racisme is helaas blijkbaar nog steeds onderdeel van onze samenleving en dat heeft ons als club diep geraakt', luidt de verklaring van Excelsior. Prachtig statement spelers Nederlands elftal tegen racisme: 'Enough is Enough!' Rutte meldt zich bij FC Den Bosch over racisme en reageert: &quot;Heb niet de illusie&quot; Mendes Moreira accepteert excuses Van der Ven: 'Had te maken met zijn juichen'"/>
  </head>
  <body>
    <article>
      <h1>Excelsior komt in actie voor Mendes Moreira: 'Het heeft onze club diep geraakt'</h1>
      <address>
        <time datetime="2019-11-19T17:13:00+00:00">19 Nov 2019, 17:13</time>
      </address>
      <p>
        <b>Excelsior komt in actie tegen racisme. Aanstaande vrijdag organiseert de Rotterdamse club een grootschalige actie met de supporters, die 'racisme de rode kaart' zullen geven.</b>
      </p>
      <p>Excelsior speelde zondag een hoofdrol in het racismeschandaal rond aanvaller Ahmad Mendes Moreira, die door supporters van FC Den Bosch werd uitgemaakt voor onder meer 'k-neger, k-zwarte, k-katoenplukker en zwarte piet'. 'Racisme is helaas blijkbaar nog steeds onderdeel van onze samenleving en dat heeft ons als club diep geraakt', <a href="https://sbvexcelsior.nl/wij-staan-massaal-op-tegen-racisme/">luidt de verklaring van Excelsior</a>.</p>
      <p>'Racisme mogen en kunnen we niet tolereren. Gisteren niet. Vandaag niet. Morgen niet', vervolgt de club, die aanstaande vrijdag tegen FC Volendam zal 'opstaan tegen racisme'. Op alle stoelen zullen rode kaarten te vinden zijn met de tekst: 'Geef racisme de rode kaart'. De toeschouwers wordt gevraagd in de achttiende (rugnummer van Mendes Moreira, red.) minuut een lichtje op te steken. 'Alleen als we staan voor elkaar, komen we verder.'</p>
      <figure>
        <iframe data-src="https://twitter.com/excelsiorrdam/status/1196820656937156609?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904352/oranje-internationals-maken-krachtig-statement-enough-is-enough-stopracism-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904373/oppositie-fluit-rutte-terug-over-racisme-bij-fc-den-bosch-heb-niet-de-illusie-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904257/mendes-moreira-accepteert-excuses-van-der-ven-had-te-maken-met-zijn-juichen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>