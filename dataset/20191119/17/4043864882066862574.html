<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232448/"/>
    <meta property="og:site_name" content="Українська правда"/>
    <meta property="article:published_time" content="2019-11-19T17:42:44+00:00"/>
    <meta property="og:title" content="Посли країн ЄС і США співчувають смерті комбрига Коростельова"/>
    <meta property="og:description" content="Посли Франції, Німеччини, Великої Британії та США висловили співчуття з приводу смерті командира 128-ї окремої гірсько-штурмової бригади полковника Євгена Коростельова."/>
  </head>
  <body>
    <article>
      <h1>Посли країн ЄС і США співчувають смерті комбрига Коростельова</h1>
      <address>
        <time datetime="2019-11-19T17:42:44+00:00">19 Nov 2019, 17:42</time>
      </address>
      <p>Посли Франції, Німеччини, Великої Британії та США висловили співчуття з приводу смерті командира 128-ї окремої гірсько-штурмової бригади полковника Євгена Коростельова.</p>
      <p>Як повідомляє "<a href="https://www.eurointegration.com.ua/news/2019/11/19/7103239/">Європейська правда</a>", про це написав у Twitter посол Франції в Україні Етьєн де Понсен.</p>
      <p>"Він супроводжував нас 7 листопада у Петровському під час розведення. Полковник Коростельов і всі, хто віддав своє життя на захист суверенітету та територіальної цілісності України, ніколи не будуть забуті", - написав посол.</p>
      <figure>
        <iframe data-src="https://twitter.com/EdePoncins/status/1196815976102273031?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Євген Коростельов був поранений 12 листопада біля Новотроїцького під час обходу передових позицій, а у вівторок зранку<a href="https://www.pravda.com.ua/news/2019/11/19/7232372/"><b> помер у лікарні</b></a>.</p>
      <p>Коростельов став командиром 128-ї бригади лише у вересні цього року. До того він служив у 25-й десантній бригаді, де був начальником артилерії і заступником командира.</p>
      <p>Це другий український комбриг, який загинув під час війни на Донбасі. Першим був командир 51-ї окремої механізованої бригади Павло Півоваренко, який загинув під час виходу з Іловайська.</p>
      <related>
        <a href="https://www.pravda.com.ua/news/2019/11/19/7232393/"/>
        <a href="https://www.pravda.com.ua/news/2019/11/19/7232372/"/>
        <a href="https://www.pravda.com.ua/news/2019/11/19/7232366/"/>
      </related>
    </article>
  </body>
</html>