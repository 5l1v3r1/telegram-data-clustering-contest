<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegolden-ibbye-metrobus-215621h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T17:14:41+00:00"/>
    <meta property="og:title" content="İnegöl'den İBB'ye metrobüs"/>
    <meta property="og:description" content="İstanbul Büyükşehir Belediyesi'nin (İBB) yeni metrobüslerini AKİA Hess Otomotiv üretecek. İran menşei olan firmanın üretim yeri ise İnegöl'de bulunuyor."/>
  </head>
  <body>
    <article>
      <h1>İnegöl'den İBB'ye metrobüs</h1>
      <h2>İstanbul Büyükşehir Belediyesi'nin (İBB) yeni metrobüslerini AKİA Hess Otomotiv üretecek. İran menşei olan firmanın üretim yeri ise İnegöl'de bulunuyor.</h2>
      <address>
        <time datetime="2019-11-19T17:14:41+00:00">19 Nov 2019, 17:14</time>
      </address>
      <p>İBB Başkanı Ekrem İmamoğlu, kurumun metrobüs filosuna eklenmesi planlanan yerli üretim otobüsün, Beylikdüzü TÜYAP ve Edirnekapı durakları arasında gerçekleştirilen test sürüşüne katıldı. Alımını düşündükleri metrobüsün kapasitesinin yüksek olduğunu belirten İmamoğlu, ‘'Her yönüyle ihtiyaçlara göre tasarlanmış bir araç tipi. Bu biraz gecikmiş bir yatırım. Hızlı davranmak istiyoruz. En doğru kararı vereceğiz'' dedi. İnegöl'de üretilen test aracı, 510 beygir gücünde dizel motora sahip. İki körüklü olarak tasarlanan araç, 29 koltuklu. Toplam 291 yolcu alma kapasitesi bulunan aracın her iki tarafında da iniş-biniş kapıları bulunuyor. Araç sağ ve sol taraflarında toplam 4 engelli rampasına sahip. Çok sayıda USB giriş noktası tasarlanmış olan araçta, şoför ve yolcuları bağımsız bir kabin ayırıyor.</p>
    </article>
  </body>
</html>