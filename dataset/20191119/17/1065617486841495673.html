<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/totti-cuore-doro-in-prima-linea-per-beneficenza-sara-testimonial-ail/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-19T17:44:52+00:00"/>
    <meta property="og:title" content="Totti cuore d’oro, sarà testimonial AIL: in prima linea contro la leucemia"/>
    <meta property="og:description" content="L'ex capitano giallorosso e Dino Zoff rappresenteranno il calcio nell'iniziativa della onlus"/>
  </head>
  <body>
    <article>
      <h1>Totti cuore d’oro, sarà testimonial AIL: in prima linea contro la leucemia</h1>
      <h2>L’ex capitano giallorosso e Dino Zoff rappresenteranno il calcio nell’iniziativa della onlus</h2>
      <address><time datetime="2019-11-19T17:44:52+00:00">19 Nov 2019, 17:44</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Campione in campo, campione anche fuori. Soprattutto quando c’è da tendere la mano ai più bisognosi. Secondo quanto riporta <i>gazzetta.it</i> <b>Francesco Totti</b> sarà testimonial dell’Ail e rappresenterà il mondo del calcio, insieme a <b>Dino Zoff</b>, nella consueta iniziativa della onlus che da sempre sostiene e promuove la ricerca scientifica per la cura delle leucemie. Dal 6 all’8 dicembre nelle principali piazze italiane si potranno infatti acquistare le Stelle di Natale, per dare una mano concreta al lavoro dell’associazione. Tra gli altri sportivi, oltre alla velista <b>Alessandra Sensini</b> e allo schermidore <b>Aldo Montano</b> ci sarà anche il duo del beach volley italiano formato da <b>Paolo Nicolai</b> e<b> Daniele Lupo</b>, quest’ultimo grandissimo tifoso della Roma.</p>
    </article>
  </body>
</html>