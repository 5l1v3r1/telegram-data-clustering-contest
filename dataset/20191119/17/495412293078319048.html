<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/gianluigi-donnarumma-allinter-pronta-offerta-al-milan-da-50-milioni-la-situazione/1951172/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T17:31:51+00:00"/>
    <meta property="og:title" content="Gianluigi Donnarumma all’Inter?/ Pronta offerta al Milan da 50 milioni: la situazione"/>
    <meta property="og:description" content="Gianluigi Donnarumma all'Inter? Incontro tra uomini di Marotta e Mino Raiola per discutere la situazione del portiere del Milan..."/>
  </head>
  <body>
    <article>
      <h1>Gianluigi Donnarumma all’Inter?/ Pronta offerta al Milan da 50 milioni: la situazione</h1>
      <h2>Gianluigi Donnarumma all’Inter? Incontro tra uomini di Marotta e Mino Raiola per discutere la situazione del portiere del Milan…</h2>
      <address><time datetime="2019-11-19T17:31:51+00:00">19 Nov 2019, 17:31</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p><b>Gianluigi Donnarumma</b> all’<a href="https://www.ilsussidiario.net/news/antonio-conte-minacciato-riceve-busta-con-proiettile-tecnico-inter-sotto-vigilanza/1949977/"><b>Inter</b></a>? Non è fantacalcio ma un’indiscrezione lanciata dal portale <i>calciomercato.it</i>, secondo cui i nerazzurri sarebbero pronti a sferrare l’assalto al portiere del <a href="https://www.ilsussidiario.net/news/milan-ceduto-a-bernard-arnault-louis-vuitton-torna-di-moda-pronto-un-mld-di-euro/1950001/"><b>Milan</b></a>. Già qualche anno fa, prima che Galliani riuscisse a fare leva sulla fede milanista di “Gigio”, l’Inter andò vicinissima all’acquisto del giovane estremo difensore, all’epoca soltanto una “promessa” di campione. Diversi anni dopo, le cose potrebbero cambiare: l’esperienza al Milan rischia di essere arrivata ai titoli di coda con un contratto che scadrà nel 2021 e le difficoltà di rinnovare che potrebbero spingere la dirigenza rossonera a cedere il giocatore nella prossima sessione di calciomercato estiva per scongiurare il rischio di perderlo a parametro zero. Un’ipotesi da allontanare ad ogni costo, magari anche vendendo Donnarumma ai cugini…</p>
      <h4>DONNARUMMA ALL’INTER? LA SITUAZIONE</h4>
      <p>Ogni volta che si è parlato di una possibile cessione di Donnarumma si sono fatti i nomi di grandi club esteri, su tutti il Psg, o in Italia negli ultimi giorni si è tornato a fare il nome della Juventus. Stando alle informazioni raccolte da calciomercato.it, però, anche l’Inter sarebbe interessata al portiere del Milan e della Nazionale. Il portale scrive testualmente: “<i>L’Inter ha bisogno di progettare il post Handanovic, lo sloveno a luglio ha compiuto 35 anni e ha il contratto in scadenza nel 2021. Nelle scorse settimane c’è stato un incontro tra alcuni collaboratori del dg Marotta e Raiola proprio per discutere della situazione di Donnarumma</i>“. L’Inter sarebbe disponibile a mettere sul piatto un’offerta da 50 milioni di euro per convincere il Milan a cedergli il suo cartellino e a garantire al giocatore un ingaggio migliorativo dei 6 milioni annui attualmente percepiti.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/jose-mourinho-nuovo-allenatore-tottenham-esonerato-pochettino-accordo-fino-al-2023/1951328/"/>
        <a href="https://www.ilsussidiario.net/news/diretta-test-motogp-valencia-streaming-video-e-tv-orario-e-classifica-tempi/1951038/"/>
        <a href="https://www.ilsussidiario.net/news/diretta-tofas-bursa-venezia-streaming-video-tv-qualificazione-reyer-in-eurocup/1950603/"/>
        <a href="https://www.ilsussidiario.net/news/diretta-olimpia-milano-maccabi-streaming-video-tv-scontro-al-vertice-in-eurolega/1950517/"/>
        <a href="https://www.ilsussidiario.net/news/diretta-italia-armenia-under-21-streaming-video-rai-tutto-facile-per-gli-azzurrini/1949493/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-score-dei-gironi/1950346/"/>
      </related>
    </article>
  </body>
</html>