<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562318/to-ypoyrgeio-ygeias-chrewnei-osoys-kaloyn-sto-1142-gia-ton-antikapnistiko-nomo-"/>
    <meta property="og:site_name" content="NOOZ."/>
    <meta property="article:published_time" content="2019-11-19T17:28:00+00:00"/>
    <meta property="og:title" content="Το Υπουργείο Υγείας χρεώνει όσους καλούν στο 1142 για τον αντικαπνιστικό νόμο!"/>
    <meta property="og:description" content="Σε λειτουργία αλλά με χρέωση τέθηκε από σήμερα η τηλεφωνική γραμμή ενημέρωσης και υποστήριξης για τους πολίτες, στο πλαίσιο εφαρμογής του αντικαπνιστικού νόμου. 1142 Τέτοιο τρολάρισμα στους αντικαπνιστές δεν θα μπορούσε να σκεφτεί ούτε ο πιο φανατικός καπνιστής"/>
  </head>
  <body>
    <article>
      <h1>Το Υπουργείο Υγείας χρεώνει όσους καλούν στο 1142 για τον αντικαπνιστικό νόμο!</h1>
      <address>
        <time datetime="2019-11-19T17:28:00+00:00">19 Nov 2019, 17:28</time>
      </address>
      <p>
        <b>Σε λειτουργία αλλά με χρέωση τέθηκε από σήμερα η τηλεφωνική γραμμή ενημέρωσης και υποστήριξης για τους πολίτες, στο πλαίσιο εφαρμογής του αντικαπνιστικού νόμου. 1142 Τέτοιο τρολάρισμα στους αντικαπνιστές δεν θα μπορούσε να σκεφτεί ούτε ο πιο φανατικός καπνιστής</b>
      </p>
      <p>1142: Δεν χρειάστηκε κάποιο ιδιαίτερο ρεπορτάζ από την δημοσιογταφικήμας ομάδα για να αντιληφθούμε το αδιανόητο.</p>
      <p>Η γραμμή ενημέρωσης και καταγγελιών 1142 για τον αντικαπνιστικό νόμο δεν είναι δωρεάν αλλά χρεώνεται χωρίς να αναφέρεται μάλιστα στο ηχογραφημένο μήνυμα της υποδοχής το κόστος παρά μόνο ότι η "χρέωση για τη συγκεκριμένη χρήση εξαρτάται από τον κατάλογο του παρόχου σας"! Και μιλάμε για μία πρωτοβουλία που παρουσίασε σήμερα σε επίσημη εκδήλωση τόσο ο ίδιος ο πρωθυπουργός Κυριάκος Μητσοτάκης και φυσικά ο Υπουργός Υγείας Βασίλης Κικίλιας.</p>
      <p>
        <b> Καρφώνεις η ενημερώνεσαι πληρώνεις!</b>
      </p>
      <p> Και θα μπορούσε κάποιος να ισχυριστεί ότι η γραμμή του Υπουργείου Υγείας όπως μας ενημερώνει το αρχικό ηχογραφημένο μήνυμα (που διαρκεί ειρήσθω εν παρόδω τουλάχιστον 50 δευτερόλεπτα με άγνωστη χρέωση)  ότι όσον αφορά τους καταγγέλλοντες καλό θα ήταν να πληρώνουν και κατιτίς για να μην το παρακάνουν. Ομως υποτίθεται ότι η γραμμή δημιουργήθηκε και για να ενημερώνει για την υγεία των πολιτών εκτός εάν αυτό το επιχείρημα χρησιμοποιήθηκε προσχηματικά.</p>
      <p>Αλήθεια, πού πάνε τα έσοδα από τις κλήσεις των πολιτών;</p>
      <p>Και εν πάσει περιπτώσει η γραμμή δημιουργήθηκε για να έχει έσοδα ή για να βοηθήσει στην εφαρμογή του αντικαπνιστικού νόμου ; Αναμένουμε εξηγήσεις από το υπουργείο Υγείας</p>
      <p>Αυτοί που πλήρωσαν την κλήση την πρώτη μέρα λειτουργίας σίγουρα θα ήθελαν να γνωρίζουν </p>
      <related>
        <a href="https://www.nooz.gr/greece/1562263/antikapnistikos-nomos-se-leitoyrgia-i-tilefwniki-grammi-1142"/>
        <a href="https://www.nooz.gr/greece/1562072/antikapnistikos-nomos-prostima-ews-10000-eyrw-to-ypsos-twn-poinwn-ana-katigoria"/>
        <a href="https://www.nooz.gr/greece/1560327/antikapnistikos-nomos-oi-astynomikoi-tha-lambanoyn-to-20-apo-ta-prostima-"/>
        <a href="https://www.nooz.gr/perierga/1558352/antikapnistikos-nomos-erntogan-min-kapnizete-pieite-tsai-"/>
      </related>
    </article>
  </body>
</html>