<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204652-dtek-ahmetova-vipustiv-evroobligacij-na-100-mln-z-viplatoyu-do-kincya-2024-roku"/>
    <meta property="og:site_name" content="Mind UA"/>
    <meta property="article:published_time" content="2019-11-19T17:05:00+00:00"/>
    <meta property="og:title" content="«ДТЕК» Ахметова випустив єврооблігацій на $100 млн з виплатою до кінця 2024 року"/>
    <meta property="og:description" content="Компанія розраховує, що завершення реструктуризації семирічного боргу має підняти випущені євробонди в ціні"/>
  </head>
  <body>
    <article>
      <h1>«ДТЕК» Ахметова випустив єврооблігацій на $100 млн з виплатою до кінця 2024 року</h1>
      <h2>Компанія розраховує, що завершення реструктуризації семирічного боргу має підняти випущені євробонди в ціні</h2>
      <address>
        <time datetime="2019-11-19T17:05:00+00:00">19 Nov 2019, 17:05</time>
      </address>
      <p>Холдинг «ДТЕК Енерго» провів повну реструктуризацію банківського кредиту, залученого у 2012 році; частину боргу компанія перевела в єврооблігації, випущені DTEK Finance PLC (Нідерланди) зі терміном погашення до 31 грудня 2024 року.</p>
      <p>В компанії наголошують, що такі дії відповідають офіційному плану реструктуризації боргів, представленому кредиторам у 2016 році: погашення та часткове переведення в єврооблігації до 2023 року – <a href="https://interfax.com.ua/news/economic/625439.html">повідомляє</a> Інтерфакс-Україна.</p>
      <p>Очікується, що завершення реструктуризації боргу компанії сприятиме росту цін на випущені нею єврооблігації.<br/>Нагадаємо, у 2016 році «ДТЕК Енерго» замінив випущені раніше євробонди ( $810 млн з погашенням у квітні 2018 року) на нові зі ставкою 10,75% річних та обігом до 31 грудня 2024 року.</p>
      <p>У вересні 2018 року холдинг реструктурував ще $ 217 млн банківського кредиту.</p>
      <p>За даними неаудованого звіту станом на 30 червня 2019 року нереструктурованим залишався борг в сумі $207 млн; чистий прибуток «ДТЕК Енерго» становив 3,3 млрд грн, що на 38,2% менше, ніж у першому півріччі 2018 року, <a href="https://dtek.com/investors_and_partners/performance/hy2019/">повідомили</a> у пресслужбі компанії.</p>
      <p>При цьому, «ДТЕК Енерго» збільшив капітальні інвестиції в розвиток шахт до 2,3 млрд грн, що дозволяє зберігати високі обсяги видобутку вугілля. Для збільшення виробництва електроенергії з газових марок вугілля, компанія переводить енергоблок №1 ДТЕК Криворізька ТЕС з антрациту на дану марку вугілля. Роботи планується завершити до кінця року.</p>
      <p>ДТЕК – стратегічний холдинг, що розвиває бізнес в енергетичній галузі. На підприємствах компанії працюють 73 тис. осіб. Генеральний директор ДТЕК – Максим Тімченко. Входить до складу фінансово-промислової групи СКМ, акціонером якої є Рінат Ахметов.</p>
      <p>Як <a href="https://mind.ua/news/20204250-dtek-ahmetova-proponue-zbilshiti-vartist-elektroenergiyi-dlya-naselennya-na-90-gerus">повідомляв</a> Mind, ДТЕК Ахметова запропонувала Міненерго збільшити вартість електроенергії для населення на 90%. </p>
      <related>
        <h4>Також читайте</h4>
        <a href="https://mind.ua/news/20204594-metinvest-ahmetova-zvilnit-30-adminpersonalu-ta-skorotit-investproekti"/>
        <a href="https://mind.ua/news/20204309-ahmetivskij-metinvest-znovu-zakupovue-vugillya-v-rosiyi-zmi"/>
        <a href="https://mind.ua/news/20204250-dtek-ahmetova-proponue-zbilshiti-vartist-elektroenergiyi-dlya-naselennya-na-90-gerus"/>
      </related>
    </article>
  </body>
</html>