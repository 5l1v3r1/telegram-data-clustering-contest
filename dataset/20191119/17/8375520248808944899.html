<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-dnipri-sbu-poperedila-nezakonne-privlasnennya-komunalnoji-zemli-na-30-mln-grn-641006.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T17:21:00+00:00"/>
    <meta property="og:title" content="У Дніпрі СБУ попередила незаконне привласнення комунальної землі на 30 млн грн"/>
    <meta property="og:description" content="До складу групи входили один з керівників ГУ Держгеокадастру на Дніпропетровщині області та представники місцевого криміналітету, що мають зв’язки з російськими «колегами»"/>
  </head>
  <body>
    <article>
      <h1>У Дніпрі СБУ попередила незаконне привласнення комунальної землі на 30 млн грн</h1>
      <address>
        <time datetime="2019-11-19T17:21:00+00:00">19 Nov 2019, 17:21</time>
      </address>
      <h4>До складу групи входили один з керівників ГУ Держгеокадастру на Дніпропетровщині області та представники місцевого криміналітету, що мають зв’язки з російськими «колегами»</h4>
      <p>У Дніпрі Служба безпеки України попередила незаконне привласнення чиновниками комунальної землі на майже 30 млн грн. Про це повідомляє <a href="https://ssu.gov.ua/ua/news/1/category/2/view/6726#.DO7VpOd5.dpbs">пресцентр СБУ</a>.</p>
      <p>До складу групи входили один з керівників ГУ Держгеокадастру у Дніпропетровській області та представники місцевого криміналітету, що мають зв’язки з російськими «колегами».</p>
      <p>Зловмисники під час проведення конкурсу на посаду до одного з відділів Держгеокадастру «працевлаштували» фіктивного реєстратора. Вони використали втрачені документи мешканця міста.</p>
      <p>1 з 5<br/><a href="https://glavcom.ua/news/u-dnipri-sbu-poperedila-nezakonne-privlasnennya-komunalnoji-zemli-na-30-mln-grn-641006.html#">на весь екран згорнути</a></p>
      <figure>
        <img src="https://glavcom.ua/img/gallery/6410/6/673089_big.jpg"/>
      </figure>
      <figure>
        <img src="https://glavcom.ua/img/gallery/6410/6/673090_big.jpg"/>
      </figure>
      <figure>
        <img src="https://glavcom.ua/img/gallery/6410/6/673091_big.jpg"/>
      </figure>
      <figure>
        <img src="https://glavcom.ua/img/gallery/6410/6/673092_big.jpg"/>
      </figure>
      <p><a href="https://glavcom.ua/photo.html">Всі фоторепоратажі<br/></a>Фото: персцентр СБУ</p>
      <p>Неіснуючий посадовець отримав електронний ключ доступу до Державного земельного кадастру. Від його імені здійснювали незаконну державну реєстрацію земельних ділянок з можливістю переведення їх у приватну власність. Протягом дев'яти місяців «державний службовець» навіть отримував заробітну плату на оформлений банківський рахунок.</p>
      <p>За цей період ділки незаконно зареєстрували та отримали кадастрові номери на 14 земельних ділянок у центральній частині Дніпра, загальною площею понад 2,8 га.</p>
      <p>Завдяки реакції співробітників СБУ зловмисники не встигли перевести земельні ділянки з державної власності у приватну, що крім матеріальних збитків державі могло спричинити негативний суспільний резонанс у місцевій громаді.</p>
      <p>Під час слідчих дій за місцями роботи ключових фігурантів справи правоохоронці вилучили документацію та інші докази проведення оборудки.</p>
      <p>У межах порушеного кримінального провадження тривають невідкладні слідчі дії для встановлення та притягнення до відповідальності всього кола осіб, причетних до протиправних дій.</p>
      <p>Операція з викриття зловмисників проводилась під процесуальним керівництвом місцевої прокуратури №3.</p>
      <related>
        <a href="https://glavcom.ua/news/milovanov-zayaviv-shcho-sbu-i-rozvidka-pereviryatimut-pidozrili-ugodi-pro-kupivlyu-zemli-640799.html"/>
        <a href="https://glavcom.ua/news/sbu-vikrila-pidprijemstvo-v-nelegalnomu-vidobutku-vugillya-na-8-mln-grn-na-donechchini-640780.html"/>
        <a href="https://glavcom.ua/news/sbu-povidomila-vlasniku-dorozhno-remontnoji-firmi-v-kramatorsku-pro-pidozru-v-finansuvanni-terorizmu-640777.html"/>
      </related>
    </article>
  </body>
</html>