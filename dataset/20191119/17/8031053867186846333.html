<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b9%ce%b5%ce%b8%ce%bd%ce%ae%cf%82-%ce%b1%ce%bc%ce%bd%ce%b7%cf%83%cf%84%ce%af%ce%b1-%cf%80%ce%ac%ce%bd%cf%89-%ce%b1%cf%80%cf%8c-106-%ce%bf%ce%b9-%ce%bd%ce%b5%ce%ba%cf%81%ce%bf%ce%af-%ce%b4.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T17:23:14+00:00"/>
    <meta property="og:title" content="Διεθνής Αμνηστία: Πάνω από 106 οι νεκροί διαδηλωτές στο Ιράν!"/>
    <meta property="og:description" content="Όπως ανακοίνωσε η Διεθνής Αμνηστία, τουλάχιστον 106 διαδηλωτές έχασαν τη ζωή τους σε 21 ιρανικές πόλεις στις ταραχές που ξέσπασαν την περασμένη εβδομάδα."/>
  </head>
  <body>
    <article>
      <h1>Διεθνής Αμνηστία: Πάνω από 106 οι νεκροί διαδηλωτές στο Ιράν!</h1>
      <address>
        <time datetime="2019-11-19T17:23:14+00:00">19 Nov 2019, 17:23</time>
      </address>
      <p>
        <b>Όπως ανακοίνωσε η Διεθνής Αμνηστία, τουλάχιστον 106 διαδηλωτές έχασαν τη ζωή τους σε 21 ιρανικές πόλεις στις ταραχές που ξέσπασαν την περασμένη εβδομάδα.</b>
      </p>
      <p>«Ο οργανισμός πιστεύει ότι ο πραγματικός αριθμός των νεκρών ενδέχεται να είναι πολύ μεγαλύτερος, με αναφορές να κάνουν λόγο έως και 200 νεκρούς», υπογράμμισε η ανακοίνωση της Διεθνούς Αμνηστίας, καταγγέλοντας την χρήση «φονικής βίας» εναντίον «ειρηνικών» συναθροίσεων.</p>
      <p>Από την πλευρά τους, ιρανικά μέσα ενημέρωσης κάνουν λόγο για εννέα νεκρούς κατά τη διάρκεια των διαδηλώσεων. Ανάμεσα στα θύματα, συγκαταλέγονται τέσσερις διαδηλωτές, τρία μέλη των Φρουρών της Επανάστασης και δύο αστυνομικούς στον απολογισμό που δίνουν τα ιρανικά ΜΜΕ.</p>
      <p>Περίπου 1.000 διαδηλωτές έχουν συλληφθεί από την Παρασκευή, ημέρα έναρξης των ταραχών.</p>
      <p>Νωρίτερα σήμερα η Ύπατη Αρμοστεία του ΟΗΕ για τα Ανθρώπινα Δικαιώματα εξέφρασε έντονη ανησυχία για τη χρήση από τις ιρανικές δυνάμεις ασφαλείας πραγματικών πυρών κατά των διαδηλωτών και κάλεσε τις αρχές του Ιράν να θέσουν υπό έλεγχο τη χρήση βίας για τη διάλυση των συγκεντρώσεων διαμαρτυρίας.</p>
    </article>
  </body>
</html>