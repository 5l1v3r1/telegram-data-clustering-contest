<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380520/konyaalti-sahili-10-ayda-10-bin-metrekare-eridi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T17:08:00+00:00"/>
    <meta property="og:title" content="Konyaaltı sahili 10 ayda 10 bin metrekare eridi"/>
    <meta property="og:description" content="Konyaaltı Sahili’nin kıyı erozyonuyla hızla yok olduğu ortaya çıktı. Kıyı çizgisindeki gerileme 19 metreye ulaştı."/>
  </head>
  <body>
    <article>
      <h1>Konyaaltı sahili 10 ayda 10 bin metrekare eridi</h1>
      <h2>Konyaaltı Sahili’nin kıyı erozyonuyla hızla yok olduğu ortaya çıktı. Kıyı çizgisindeki gerileme 19 metreye ulaştı.</h2>
      <address>
        <time datetime="2019-11-19T17:08:00+00:00">19 Nov 2019, 17:08</time>
      </address>
      <p>Akdeniz Üniversitesi (AÜ) İnşaat Mühendisliği Bölümü Geoteknik Anabilim Dalı Başkanı Prof. Dr. Nihat Dipova’nın Konyaaltı Sahili’ne yönelik hazırladığı bilimsel çalışma, 7.5 kilometre uzunluğundaki ‘mavi bayrak’ sahibi Konyaaltı Sahili’nin kıyı erozyonuyla hızla yok olduğunu ortaya koydu.</p>
      <p>Prof. Dr. Dipova, farklı tarihlere ait topoğrafik ölçümlerin ve uydu görüntülerinin karşılaştırılması yolu ile hazırladığı çalışma sonucunda bir yıldan kısa bir sürede 1 hektara (10 bin metrekare) yakın kumsal alanının erozyonla yok olduğunu tespit etti.</p>
      <p>Hürriyet'ten Ceren Deniz'in haberine göre Erozyonun nedeni olarak bölgedeki kum ve taş ocaklarına vurgu yapılırken, Boğaçayı rekreasyon çalışmasının da süreci hızlandırdığı savunuldu. Raporda şu tespitler yapıldı:</p>
      <p>“Sahilin kum-çakıl ihtiyacı uzun yıllar şehir merkezine en yakın olan Boğaçay yatağından karşılanmıştır. 1934’ten 2016 yılına kadarki sürede sahilde yaşanan erozyonla ortalama 50 metre gerileme ölçülmüştür. Boğaçay rekreasyon alanı projesinin uygulanmasından sonraki 10 aylık dönemde ise Konyaaltı Sahili boyunca 9 bin 748 metrekare kumsal alanı kaybedilmiştir. Kıyı çizgisinde en fazla gerileme 19 metre olarak ölçülmüştür.”</p>
      <p>Maxar Technologies uydu görüntü arşivinde bulunan, kazının devam ettiği döneme ait 5 Ekim 2018 tarihli görüntü ile 19 Ağustos 2019 tarihli görüntü karşılaştırılıp Konyaaltı sahilinin bu sürede ne kadar değiştiği araştırılarak şu verilere ulaşıldı:</p>
      <p>“Antalya’nın simge değeri olan bu kumsalda kıyı erozyonu önlem alınmazsa birkaç yıl içinde dramatik sonuçlar doğuracaktır. Turistik amaçla kullanılan kumsalın azalması ve kumsal gerisindeki kentsel altyapının zarar görmesi, Antalya ekonomisi için telafisi zor kayıplar olacaktır.”</p>
      <figure>
        <img src="https://www.milligazete.com.tr/sites/71/uploads/2019/11/19/konyaalti-1.jpg?"/>
      </figure>
    </article>
  </body>
</html>