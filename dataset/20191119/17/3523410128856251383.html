<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640793/%D9%88%D8%B2%D8%A7%D8%B1%D8%AA-%D8%AF%D9%81%D8%A7%D8%B9-%D8%B2%DB%8C%D8%B1%D8%B3%D8%A7%D8%AE%D8%AA%E2%80%8C%D9%87%D8%A7%DB%8C-%D8%AF%D9%81%D8%A7%D8%B9%DB%8C-%DA%A9%D8%B4%D9%88%D8%B1-%D8%B1%D8%A7-%D8%AA%D9%82%D9%88%DB%8C%D8%AA-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T17:35:00+00:00"/>
    <meta property="og:title" content="وزارت دفاع زیرساخت‌های دفاعی کشور را تقویت کرد"/>
    <meta property="og:description" content="معاون مهندسی دفاعی و پدافند غیرعامل وزارت دفاع گفت: وزارت دفاع علاوه بر تقویت ساختارهای دفاعی در برابر تهدیدها باعث افتخارآفرینی کشور می شود."/>
  </head>
  <body>
    <article>
      <h1>
        <a href="https://www.bultannews.com/fa/news/640793/%D9%88%D8%B2%D8%A7%D8%B1%D8%AA-%D8%AF%D9%81%D8%A7%D8%B9-%D8%B2%DB%8C%D8%B1%D8%B3%D8%A7%D8%AE%D8%AA%E2%80%8C%D9%87%D8%A7%DB%8C-%D8%AF%D9%81%D8%A7%D8%B9%DB%8C-%DA%A9%D8%B4%D9%88%D8%B1-%D8%B1%D8%A7-%D8%AA%D9%82%D9%88%DB%8C%D8%AA-%DA%A9%D8%B1%D8%AF">وزارت دفاع زیرساخت‌های دفاعی کشور را تقویت کرد</a>
      </h1>
      <h2>معاون مهندسی دفاعی و پدافند غیرعامل وزارت دفاع گفت: وزارت دفاع علاوه بر تقویت ساختارهای دفاعی در برابر تهدیدها باعث افتخارآفرینی کشور می شود.</h2>
      <address><time datetime="2019-11-19T17:35:00+00:00">19 Nov 2019, 17:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، علی‌اکبر سلیمانی در دومین همایش ملی حفاظت از <b>زیرساخت</b> حیاتی در دانشکده هنر و معماری پردیس دانشگاه مازندران در بابلسر اظهار داشت: آمریکا در سال‌های اخیر به بهانه مبارزه با <b>تروریسم</b> حضور خود را در منطقه غرب آسیا پر‌رنگ‌تر کرده‌ و حمله نظامی به افغانستان و عراق و ایجاد پایگاه‌های نظامی در کشورهای منطقه و حمایت آشکار از گروه‌های تروریستی گواه بر این امر است. وی افزود: شکل‌گیری گروه تکفیری صهیونیستی مانند داعش که همواره مورد حمایت کشورهایی مانند آمریکا و کشورهای وابسته در منطقه بوده است تهدید منطقه را جدی‌تر کرده است.</p>
      <p>معاون مهندسی دفاعی و <b>پدافند غیرعامل</b> وزارت دفاع گفت: این گروه‌ها در بعضی کشورهای منطقه از جمله عراق و سوریه موجب ویرانی شهرها و روستاها و تلفات انسانی و تخریب زیرساخت‌ها شده است.</p>
      <p>وی با اشاره به اهمیت وضرورت توجه هر چه بیشتر به زیر ساخت های حیاتی و حساس گفت: بدون توجه به زیر ساخت های حیاتی و حساس تقریباً تمام فعالیت های ، فرهنگی ، اجتماعی، مالی، اقتصادی و حتی سیاسی، دفاعی و امنیتی کشورها متوقف و یا دچار وقفه می شود و بر این اساس برخورداری از زیر ساخت های قوی و توأم با توزیع مناسب در گستره کشور، نقش اساسی در پیشرفت، افزایش رفاه اجتماعی، ارتقای توان دفاعی و امنیتی دارد.</p>
      <p>سلیمانی تصریح کرد: حوادث طبیعی در کشور ما و حوادثی نظیر چند روز اخیر سبب شده تا ما با توجه به این تهدیدات در منطقه و در کشورهای همسایه لزوم توجه به ایمن‌سازی و کاهش آسیب‌پذیری مناطق جمعیتی و زیرساخت حیاتی و مهم کشور را ضرورت بدانیم.</p>
      <p>وی افزود: پدافند غیر‌عامل به عنوان یک راهبرد کلیدی تا حدود زیادی می‌تواند میزان آسیب‌پذیری را کاهش داده و بازدارندگی در برابر تهدیدات را افزایش دهد، در این بین وزارت دفاع و پشتیبانی نیروهای مسلح در تلاش است تا با اجرای اصول و مبانی مهندسی دفاعی و پدافند غیر عامل علاوه بر تقویت ساختارهای دفاعی و ایجاد مصونیت در برابر تهدیدها باعث افتخارآفرینی کشور باشد. معاون مهندسی دفاعی و پدافند غیرعامل</p>
      <p>وزارت دفاع ادامه داد: در تعریف پدافند غیر عامل باید بر افزایش بازدارندگی، کاهش آسیب پذیری، تداوم فعالیت های ضروری، ارتقای پایداری ملی در مقابل تهدیدات و اقدامات نظامی دشمن تاکید کرد. سلیمانی با بیان اینکه پدافند غیرعامل نقش مهمی در تامین امنیت پایدار در کشور دارد گفت: وجود زیرساخت مقاوم در برابر تهدیدات ستون فقرات کشور بوده و اختلال در عملکرد آنها می‌تواند پیامدهای ناخوشایند گسترده‌ای به همراه داشته باشد.</p>
      <p>وی با این پرسش که نقش نیروهای مسلح در حفاظت از زیرساخت حیاتی چیست و چگونه می‌تواند از طریق مدیریت صحیح وظایف کلیدی در شرایط مهم را ایفا کند گفت: شناسایی زیرساخت های حیاتی در اختیار نیروهای مسلح از صنایع دفاعی تا زیرساخت پشتیبانی، تعیین نقش نیروهای مسلح در حفاظت از زیرساخت حیاتی دولتی و خصوصی براساس ارتباطات ذیل زیرساختی، تعیین و دسته بندی عملیات حفاظتی نیروهای مسلح برای حفظ کارکرد زیرساخت حیاتی عمومی، شناخت اثرات اختلال در زیرساخت حیاتی در حین عملکرد زیرساخت دفاعی، تدوین نقش نیروهای مسلح و امکانات در اختیار آنها برای بازگرداندن عملکرد زیرساخت حیاتی بعد از بحران و مدیریت بهره‌برداری از تجهیزات و فناوری نیروهای مسلح در راستای شناسایی و هشداردهی بحران در زیرساخت حیاتی نقش مهمی در اجرای صحیح ماموریت نیروی مسلح در زمان بحران دارد.</p>
      <p>معاون مهندسی دفاعی و پدافند غیرعامل وزارت دفاع تصریح کرد: زیرساخت حیاتی گسترده بوده و از اجزای پیشرفته تشکیل شده و اقدامات یک جانبه برای مقابله کافی نیست و تدوین ساختار عملیاتی نقش مهمی در حفاظت از زیرساخت حیاتی دارد.‌</p>
      <p>وی عواملی همچون طبقه بندی زیر ساختها، شناخت تهدیدات، آسیب پذیریها و الزامات ایمنی و امنیتی، توجه به الزامات ایمنی و امنیتی در طراحی وا جرا، تهیه دستورالعملهای ایمنی و امنیتی (پیشگیری) و توجه به آنها، بومی سازی سامانه ها و قطعات زیر ساختها، پیش بینی جایگزین ها و در نهایت پیش بینی ترمیم در حداقل زمان و با حداقل هزینه را از مهمترین الزامات حفاظت و مراقب از زیر ساخت ها عنوان کرد.</p>
    </article>
  </body>
</html>