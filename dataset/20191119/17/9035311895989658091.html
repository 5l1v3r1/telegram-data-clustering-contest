<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/cumhurbaskanl-g-sozcusu-kal-n-2-devletli-cozum-bulunana-kadar-filistin-halk-n-n-yan-nday-z"/>
    <meta property="og:site_name" content="euronews"/>
    <meta property="article:published_time" content="2019-11-19T17:42:38+00:00"/>
    <meta property="og:title" content="'İki devletli çözüm bulunana kadar Filistin halkının yanındayız'"/>
    <meta property="og:description" content="Cumhurbaşkanlığı Sözcüsü İbrahim Kalın, ABD'nin Filistin'deki yasa dışı Yahudi yerleşimleri kararına ilişkin &quot;İki devletli çözüm hayata geçirilene kadar, Filistin halkının haklı ve meşru davasında onların yanındayız.&quot; diye konuştu. Kalın, gündeme ilişkin önemli açıklamalar yaptı."/>
  </head>
  <body>
    <article>
      <h1>'İki devletli çözüm bulunana kadar Filistin halkının yanındayız'</h1>
      <address><time datetime="2019-11-19T17:42:38+00:00">19 Nov 2019, 17:42</time> by <a rel="author">Kerem Congar</a></address>
      <p>Cumhurbaşkanlığı Sözcüsü İbrahim Kalın, ABD'nin Filistin'deki yasa dışı Yahudi yerleşimlerini "meşru" olarak tanımlaması kararına ilişkin "İki devletli çözüm hayata geçirilene kadar, Filistin halkının haklı ve meşru davasında onların yanındayız." dedi.</p>
      <p>Gündeme ilişkin önemli açıklamalarda bulunan Kalın, ABD ve Rusya'nın Suriye konusunda yapılan anlaşmalardaki yükümlülüklerini yerine getirmeleri gerektiğini belirterek, "S-400 konusunda geri adım atmak söz konusu değil. Bu, imzası atılmış, tamamlanmış bir anlaşmadır" dedi.</p>
      <p>Cumhurbaşkanlığı Sözcüsü NATO Zirvesi'nin ardından Fransa, Almanya ve İngiltere liderlerinin Cumhurbaşkanı Erdoğan ile Dörtlü Zirve gerçekleştireceğini de sözlerine ekledi.</p>
      <p>İbrahim Kalın, İsrail'in Batı Şeria'da, Kudüs'te, Gazze'de veya başka bir yerde Filistin topraklarını işgal etmesini hiçbir şekilde kabul etmeyeceklerini belirterek, "Filistin halkı özgürleşene kadar, iki devletli çözüm hayata geçirilene kadar da Filistin halkının haklı ve meşru davasında onların yanında olacağımızı ifade etmek istiyorum." açıklamasında bulundu. Kalın, Uluslararası hukuku ve Filistinlilerin hakkını ayaklar altına alan açıklamayı reddediyoruz." diye de sözlerine ekledi.</p>
      <h3>"YPG IŞİD'in sonlanmasını istemiyor"</h3>
      <p>İbrahim Kalın'ın gündeme ilişkin değindiği diğer konular şöyle:</p>
      <p>"Türkiye'nin Barış Pınarı Harekatı başarısını gölgelemeye dönük dezenformasyon ve çarpıtma çabalarının devam ettiğini üzüntüyle izliyoruz."</p>
      <p>"Aslında YPG, IŞİD'in geri gelmesini istiyor. IŞİD'ın sonlanmasını istemiyor, bunu kendini meşrulaştıracağı bir araç olarak kullanmak istiyor." dedi.</p>
      <p>"S-400 konusunda geri adım atmak söz konusu değil. Bu, imzası atılmış, tamamlanmış bir anlaşmadır. S-400'lerin Mevcut NATO savunma sistemine bizde ya da bölgemizde bulunan NATO hava savunma sistemlerine bir tehdit oluşturması söz konusu değil." dedi.</p>
      <ul>
        <li>
          <b>
            <a href="https://tr.euronews.com/2019/11/18/turkiye-de-suriye-icin-abd-ve-rusya-ya-elestiri-eger-buralar-temizlenmezse-harekat-baslar">Türkiye'den Suriye için ABD ve Rusya'ya eleştiri: Eğer buralar temizlenmezse harekatı başlatacağız</a>
          </b>
        </li>
        <li>
          <b>
            <a href="https://tr.euronews.com/2019/11/19/erdogan-trump-ile-gorusmemizde-aram-zdaki-bircok-meseleye-kokten-bir-cozum-getiremedik">Erdoğan: Trump ile görüşmemizde aramızdaki birçok meseleye kökten bir çözüm getiremedik</a>
          </b>
        </li>
        <li>
          <b>
            <a href="https://tr.euronews.com/2019/11/19/rusya-turkiye-nin-suriye-ye-yeni-operasyon-yapabilecegini-soylemesi-saskinlik-verici">Rusya: Türkiye'nin Suriye'ye yeni operasyon yapabileceğini söylemesi şaşkınlık verici</a>
          </b>
        </li>
      </ul>
    </article>
  </body>
</html>