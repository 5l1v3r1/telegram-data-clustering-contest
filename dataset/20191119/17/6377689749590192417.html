<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/u-21/1574183054-molodizhna-zbirna-ukrainy-v-tovaryskomu-matchi-zihrala-vnichyiu-z-komandoiu-azerbaidzhanu.html"/>
    <meta property="og:site_name" content="Footboom.com"/>
    <meta property="article:published_time" content="2019-11-19T17:04:14+00:00"/>
    <meta property="og:title" content="Молодіжна збірна України в товариському матчі зіграла внічию з командою Азербайджану"/>
    <meta property="og:description" content="Підопічні Руслана Ротаня відігралися, уже перебуваючи в меншості, а догравали матч узагалі вдев'ятьох, інформує пресслужба УАФ."/>
  </head>
  <body>
    <article>
      <h1>Молодіжна збірна України в товариському матчі зіграла внічию з командою Азербайджану</h1>
      <address><time datetime="2019-11-19T17:04:14+00:00">19 Nov 2019, 17:04</time> by <a rel="author" href="https://www.footboom.com/news/author/%D0%90%D1%80%D1%82%D1%83%D1%80+%D0%9C%D0%B0%D0%BB%D0%BA%D0%B8%D0%BD" target="_blank">Артур Малкин</a></address>
      <p>Підопічні Руслана Ротаня відігралися, уже перебуваючи в меншості, а догравали матч узагалі вдев'ятьох, інформує <i>пресслужба УАФ</i>.</p>
      <p>Сьогодні молодіжна збірна України на виїзді провела контрольний поєдинок проти команди Азербайджану. У перші 30 хвилин гра була приблизно рівною, хоча синьо-жовті більше володіли м'ячем. Утім, до кінця першої 45-хвилинки підопічні Руслана Ротаня почали створювати гольові моменти. В одному з епізодів після удару Русина Кравчук пішов на добивання і в боротьбі із суперником впав. Азербайджанський арбітр показав українському півзахисникові другу жовту картку, вважаючи, що той симулював.</p>
      <p>Натхненні господарі з перших хвилин другого тайму пішли вперед і швидко забили м'яч. Утім, навіть удесятьох синьо-жовті ні в чому не поступалися супернику, пробивши по воротах азербайджанців 10 разів. Один із таких ударів на 66-й хвилині завершився голом у виконанні Русина.</p>
      <p>Потім пішла гостра гра, могли відзначитися як одні, так й інші. А наприкінці гри на авансцену знову вийшов рефері, який не дав другу жовту картку азербайджанцю, зате через деякий час показав другий "гірчичник" Шапаренку. У підсумку — 1:1.<br/><br/><b>Товариський матч</b><br/><br/><b>Азербайджан (U-21) — Україна (U-21) — 1:1 (0:0)</b><br/><br/><b>Голи:</b> Кокчу (48) — Русин (66).</p>
      <p><b>Україна (U-21):</b> Кучерук (Нещерет, 46), Биков, Попов, Корнієнко, Вантух, Чех, Кравчук, Назаренко (Лєднєв, 85), Шапаренко, Булеца (Супряга, 62), Русин.</p>
      <p><b>Вилучені:</b> Кравчук (45+1, повторне попередження), Шапаренко (90+5, повторне попередження).</p>
      <p>Завтра вранці молодіжна збірна України повертається до Києва.</p>
    </article>
  </body>
</html>