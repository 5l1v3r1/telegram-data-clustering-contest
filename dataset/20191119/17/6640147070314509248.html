<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/persona-5-scramble-diretta-29-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T17:15:00+00:00"/>
    <meta property="og:title" content="Persona 5 Scramble: diretta il 29 novembre | Game Division"/>
    <meta property="og:description" content="Nel corso della giornata di oggi Koei Tecmo in collaborazione con Atlus hanno annunciato che ci sarà una diretta per Persona 5 Scramble il 29 novembre."/>
  </head>
  <body>
    <article>
      <h1>Persona 5 Scramble: diretta il 29 novembre | Game Division</h1>
      <address>
        <time datetime="2019-11-19T17:15:00+00:00">19 Nov 2019, 17:15</time>
      </address>
      <p>Dopo l’uscita di <b>Persona 5 Royal</b> su PlayStation 4 avvenuta pochi mesi fa, cresce sempre più l’attesa per <b>Persona 5 Scramble</b>, il seguito diretto che riprende esattamente dove era finito l’episodio precedente.</p>
      <p>Nel corso della giornata di oggi, in particolare, Koei Tecmo in collaborazione con Atlus, ha annunciato che avvierà una diretta di Persona 5: The Animation il prossimo 29 novembre, in esclusiva su <b><a href="http://p-ch.jp/news/4715/">AbemaTV</a></b>, raggiungibile a questo indirizzo. La stessa compagnia di sviluppo ha infatti annunciato che, nel corso della diretta, sarà presentato anche Persona 5 Scramble: The Phantom Strikers.</p>
      <figure>
        <img src="https://www.tomshw.it/images/images/2019/11/persona-5-62764.768x432.jpg"/>
      </figure>
      <p>Leggi anche: <a href="https://www.tomshw.it/videogioco/persona-5-scramble-nuovo-trailer-ryuji/">Persona 5 Scramble: il nuovo trailer introduce Ryuji</a></p>
      <p>Nel corso delle ultime settimane abbiamo assistito al rilascio di diversi trailer, che presentavano alcuni dei personaggi che saranno presenti all’interno del gioco, tra cui ad esempio Sophie e Ryuji Sakamoto. Il titolo godrà, inoltre, di un sistema di combattimento molto avanzato che riuscirà a soddisfare le esigenze di gran parte dei giocatori.</p>
      <p>Vi ricordiamo, come al solito, che Persona 5 Scramble: The Phantom Strikers sarà disponibile nella terra del Sol Levante a partire dal prossimo <b>20 febbraio 2020</b>: ancora nessuna data confermata invece per quanto riguarda l’occidente. Non ci resta a questo punto che attendere la diretta fissata per settimana prossima e ulteriori aggiornamenti in merito da parte di Koei Tecmo e Atlus, confidando nei prossimi mesi.</p>
      <blockquote>Hai voglia di giocare ad uno dei migliori giochi di ruolo degli ultimi anni? Acquista allora Persona 5 in versione PlayStation 4 a questo <a href="https://toms.it/7Vvrt">indirizzo</a>!</blockquote>
    </article>
  </body>
</html>