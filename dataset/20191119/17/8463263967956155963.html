<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855224/eliminacje-euro-2020-polska-slowenia-piekne-slowa-blaszczykowskiego-o-piszczku-d"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-19T17:31:20+00:00"/>
    <meta property="og:title" content="Eliminacje Euro 2020. Polska - Słowenia. Piękne słowa Błaszczykowskiego o Piszczku. &quot;Dla Polski oddał serce i duszę&quot;"/>
    <meta property="og:description" content="Łukasz Piszczek w meczu eliminacji ME 2020 Polska - Słowenia pożegna się z reprezentacją. - Dla Polski oddał serce i duszę - mówi o swoim przyjacielu Jakub Błaszczykowski."/>
  </head>
  <body>
    <article>
      <h1>Eliminacje Euro 2020. Polska - Słowenia. Piękne słowa Błaszczykowskiego o Piszczku. "Dla Polski oddał serce i duszę"</h1>
      <address><time datetime="2019-11-19T17:31:20+00:00">19 Nov 2019, 17:31</time> by <a rel="author" href="https://sportowefakty.wp.pl/autor/dawid-borek" target="_blank">Dawid Borek</a></address>
      <h4>Łukasz Piszczek w meczu eliminacji ME 2020 Polska - Słowenia pożegna się z reprezentacją. - Dla Polski oddał serce i duszę - mówi o swoim przyjacielu Jakub Błaszczykowski.</h4>
      <related>
        <a href="https://sportowefakty.wp.pl/pilka-nozna/855164/eliminacje-euro-2020-polska-slowenia-lukasz-piszczek-zostawia-dobre-wspomnienia"/>
      </related>
      <p>Piłkarz  we wtorkowy wieczór po raz ostatni zaprezentuje się w drużynie narodowej. W reprezentacji Polski rozegrał dotychczas 65 spotkań, strzelając w nich trzy bramki i notując dziewięć asyst.</p>
      <p>- Chciałbym podziękować Łukaszowi za jego zaangażowanie w reprezentacji. Oddał swoje serce i duszę dla Polski. Wiem, ile czasem kosztowało go to zdrowia - mówi dla UEFA.com <a href="https://sportowefakty.wp.pl/pilka-nozna/jakub-blaszczykowski">Jakub Błaszczykowski</a>, przyjaciel <a href="https://sportowefakty.wp.pl/pilka-nozna/lukasz-piszczek">Łukasza Piszczka</a>.</p>
      <p>Piszczek w reprezentacji Polski zadebiutował w lutym 2007 roku, za kadencji <a href="https://sportowefakty.wp.pl/pilka-nozna/leo-beenhakker">Leo Beenhakkera</a>. Brał udział w czterech dużych turniejach - Euro 2008, Euro 2012, Euro 2016 oraz mistrzostwach świata 2018. Po mundialu w Rosji zrezygnował z występów w kadrze.</p>
      <p>- Moim zdaniem przyjaźń oznacza także zrozumienie innej osoby. Ja rozumiem i szanuję jego decyzję. Oczywiście gdy oglądałem jego ostatnie mecze w Bundeslidze widziałem, że nadal jest w doskonałej formie. Ale tak jak powiedziałem: wiem też, jak wiele poświęcił dla piłki i drużyny narodowej - stwierdza Błaszczykowski.</p>
      <p>Ze wspólnych meczów w reprezentacji "Kuba" najlepiej zapamięta wyjazdowe spotkanie z Czarnogórą w eliminacjach MŚ 2018. Biało-Czerwoni wygrali wówczas 2:1, a zwycięską dla Polski bramkę strzelił właśnie Piszczek. Jeśli chodzi o ich najlepsze wspólne momenty Błaszczykowskiego i Piszczka w kadrze, były nimi kwalifikacje do dużych turniejów.</p>
      <p>- Mam nadzieję, że na zawsze zachowa hollywoodzki uśmiech i będzie zdrowy. Znam jego rodziców, to bardzo dobrzy ludzie, którzy wychowali go na bardzo dobrego człowieka. Mam nadzieję, że pozostaje przy nim uśmiech i zdrowie. To bardzo mądry człowiek, będzie wiedział, co robić w przyszłości - przyznaje "Kuba".</p>
      <p>
        <b>Zobacz też:</b>
        <br/>
        <a href="https://sportowefakty.wp.pl/pilka-nozna/855160/eliminacje-euro-2020-polska-slowenia-koniec-ery-borussia-dortmund-o-pozegnalnym-">Eliminacje Euro 2020. Polska - Słowenia. "Koniec ery". Borussia Dortmund o pożegnalnym meczu Łukasza Piszczka</a>
        <br/>
        <a href="https://sportowefakty.wp.pl/pilka-nozna/855125/eliminacje-euro-2020-polska-slowenia-lukasz-piszczek-z-wyjatkowym-wsparciem-z-go">Eliminacje Euro 2020. Polska - Słowenia. Łukasz Piszczek z wyjątkowym wsparciem. Z Goczałkowic przyjedzie delegacja</a>
        <br/>
        <br/>
        <b>
          <a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020">Oglądaj na żywo mecz eliminacji do Euro 2020 Polska - Słowenia. Już we wtorek od godz. 20:30!</a>
        </b>
      </p>
      <p>WP SportoweFakty</p>
    </article>
  </body>
</html>