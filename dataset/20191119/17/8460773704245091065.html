<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/magic-health-minister/835453"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-19T17:14:50+00:00"/>
    <meta property="og:title" content="പഞ്ചസാര മിഠായിയാക്കി മന്ത്രി മാജിക്കുകാരിയായി; നിറകയ്യടിയോടെ കുട്ടിക്കൂട്ടം"/>
    <meta property="og:description" content="തിരുവനന്തപുരം അയ്യങ്കാളി ഹാളില്‍ നടന്ന മിഠായി കുട്ടിക്കൂട്ടം ..."/>
  </head>
  <body>
    <article>
      <h1>പഞ്ചസാര മിഠായിയാക്കി മന്ത്രി മാജിക്കുകാരിയായി; നിറകയ്യടിയോടെ കുട്ടിക്കൂട്ടം</h1>
      <address><time datetime="2019-11-19T17:14:50+00:00">19 Nov 2019, 17:14</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം&gt; തിരുവനന്തപുരം അയ്യങ്കാളി ഹാളില്‍ നടന്ന മിഠായി കുട്ടിക്കൂട്ടം ഒത്തുകൂടല്‍ വേദിയില്‍ ആരോഗ്യ മന്ത്രി കെ കെ ശൈലജ ടീച്ചര്‍ മാജിക്കുകാരിയായി. പ്രശസ്ത മജീഷ്യന്‍ ഗോപിനാഥ് മുതുക്കാടിന്റെ സാന്നിധ്യത്തിലാണ് മന്ത്രി കുട്ടികള്‍ക്കായി മാജിക്ക് അവതരിപ്പിച്ചത്. <br/><br/>രണ്ട് വലിയ കപ്പുകളാണ് മാജിക്കിനായി ഉപയോഗിച്ചത്. ഒരു കപ്പില്‍ നിറയെ പഞ്ചസാരയും മറ്റൊരു ശൂന്യമായ കപ്പുമാണ് ഉപയോഗിച്ചത്. അടുത്ത് കാണുന്നതിനായി മുഹമ്മദ് നസീം, അനൂജ, ജനീബ്, ആദര്‍ശ്, ഹരിദേവ് സ്നേഹ, ആമിന എന്നീ കുട്ടികള്‍ മന്ത്രിക്കൊപ്പം ചേര്‍ന്നു. പഞ്ചസാര നിറഞ്ഞ കപ്പ് ശൂന്യമായ കപ്പ് കൊണ്ട് മന്ത്രി അടച്ചുവച്ചു. ഒരു നിമിഷത്തെ നിശബ്ദത നിറഞ്ഞ വേദിയില്‍ അടച്ചുവച്ച കപ്പ് മന്ത്രി എടുത്തു. കൈയ്യിലേക്ക് എന്തോ തട്ടിയിട്ടു. കപ്പ് നിറയെ മിഠായി.</p>
      <figure>
        <img src="https://www.deshabhimani.com/images/inlinepics/2(134).jpg"/>
      </figure>
      <p>നിറഞ്ഞ കയ്യടികള്‍ക്കിടയില്‍ മാജിക് പഠിച്ചാലോയെന്ന് ആലോചനയുണ്ടെന്നും മന്ത്രി പറഞ്ഞു. കുട്ടികള്‍ക്ക് അവബോധം നല്‍കാനായി ഏറ്റവും നല്ല ഉപാധിയായാണ് മാജിക്ക് അവതരിപ്പിച്ചത്. പഞ്ചസാര അമിതമായി ഉപയോഗിച്ചാല്‍ വിഷമാണ്. പഞ്ചസാര ശരീരത്തിന് വളരെ ദോഷം ചെയ്യും. അതിനാല്‍ പഞ്ചസാര ഉപേക്ഷിച്ച് എല്ലാവരും മിഠായി പദ്ധതി ഏറ്റെടുക്കണം. അതിനാലാണ് ഈ തീം തെരഞ്ഞെടുത്തതെന്നും മന്ത്രി വ്യക്തമാക്കി.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/magic-health-minister/835454"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835636"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835635"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835634"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835633"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835632"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835631"/>
        <a href="https://www.deshabhimani.com/news/kerala/news-thiruvananthapuramkerala-20-11-2019/835630"/>
      </related>
    </article>
  </body>
</html>