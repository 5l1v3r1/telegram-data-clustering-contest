<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904381/genk-stelt-wolf-voor-we-willen-spelers-ontwikkelen-n-resultaat-boeken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T17:44:00+00:00"/>
    <meta property="og:title" content="Wolf voorgesteld bij KRC Genk: &quot;De filosofie past bij mijn manier van werken&quot;"/>
    <meta property="og:description" content="Hannes Wolf (38) werd dinsdagavond voorgesteld als"/>
  </head>
  <body>
    <article>
      <h1>Wolf voorgesteld bij KRC Genk: "De filosofie past bij mijn manier van werken"</h1>
      <address>
        <time datetime="2019-11-19T17:44:00+00:00">19 Nov 2019, 17:44</time>
      </address>
      <p>
        <b>Hannes Wolf (38) werd dinsdagavond voorgesteld als <a href="https://www.voetbalprimeur.be/nieuws/904347/officieel-krc-genk-stelt-wolf-voor-als-nieuwe-hoofdtrainer.html">nieuwe trainer van KRC Genk</a>. In de Luminus Arena stond de Duitse leermeester de pers te woord. <a href="https://www.hln.be/sport/voetbal/belgisch-voetbal/racing-genk/hannes-wolf-officieel-voorgesteld-als-nieuwe-coach-van-rc-genk-deze-club-past-bij-mijn-persoonlijkheid~a9e1c554/">Het Laatste Nieuws</a> citeerde alvast de kersverse Genk-trainer.</b>
      </p>
      <p>"Ik was niet verrast toen Genk me contacteerde", doet Wolf zijn verhaal. "Maar ik ben erg blij om hier te zijn. Ik heb meteen een goed gevoel. Er was meteen een klik. De filosofie van KRC Genk past bij mijn persoonlijkheid en manier van werken. Dit is een goeie stap vooruit voor mezelf en de hele club. We willen succesvol zijn samen."</p>
      <aside>Lees meer<br/><a href="https://www.voetbalprimeur.be/nieuws/904368/twijfels-bij-keuze-voor-38-jarige-wolf-op-mazzu-had-genk-zich-ook-verkeken-.html?itm_source=www.voetbalprimeur.be&amp;itm_medium=highlighted-content">Genk kiest voor Wolf, maar: 'Dat is natuurlijk geen garantie op succes'</a></aside>
      <p>Wolf weet wat hem te doen staat, namelijk resultaten halen bij Genk. "Jonge spelers met veel potentieel laten ontwikkelen past bij mijn manier van werken en die van mijn assistent. Maar we verstoppen ons niet achter die filosofie. We willen winnen, punten pakken. Spelers ontwikkelen én resultaat boeken."</p>
      <p><b>Analyse</b><br/>De Duitser weet alvast bij wat voor club hij terechtkomt in Genk. "Ik heb wat info gehaald over Belgische competitie in zijn geheel. Video’s bekeken van spelers en teams. Nu heb ik een degelijk extern idee van hoe het er hier aan toe gaat, dat wil ik nu koppelen aan een interne visie. Ja, Genk is gekend in Duitsland."</p>
      <aside>Lees meer<br/><a href="https://www.voetbalprimeur.be/nieuws/904361/komt-wolf-als-tweede-keus-aan-bij-krc-genk-topkandidaat-was-te-duur-.html?itm_source=www.voetbalprimeur.be&amp;itm_medium=highlighted-content">Komt Wolf als tweede keus aan bij KRC Genk? ‘Topkandidaat was te duur’</a></aside>
    </article>
  </body>
</html>