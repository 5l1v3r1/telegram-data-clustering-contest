<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/reggio-calabria-la-citta-metropolitana-prende-una-dura-posizione-contro-gestione-aeroporto.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T17:38:50+00:00"/>
    <meta property="og:title" content="Reggio Calabria, la Città metropolitana prende una dura posizione contro gestione aeroporto"/>
    <meta property="og:description" content="Reggio Calabria, dire parole del consigliere metropolitano Castorina contro la gestione dell'aereoporto dello stretto"/>
  </head>
  <body>
    <article>
      <h1>Reggio Calabria, la Città metropolitana prende una dura posizione contro gestione aeroporto</h1>
      <address><time datetime="2019-11-19T17:38:50+00:00">19 Nov 2019, 17:38</time> by <a rel="author" href="https://www.tempostretto.it/author/simone-pizzi" target="_blank">Simone Pizzi</a></address>
      <p>
        <i>Reggio Calabria, dire parole del consigliere metropolitano Castorina contro la gestione dell'aereoporto dello stretto</i>
      </p>
      <p>Reggio Calabria, 19 nov – «È arrivato il momento che Arturo De Felice rimetta il proprio mandato visto e considerato che, da presidente della società di gestione dell’aeroporto reggino, pensa bene di promuove il trasporto sui binari piuttosto che lavorare per abbattere le tariffe e rilanciare il Tito Minniti. Certe sciocchezze non sono accettabili.</p>
      <p>Offende l’intelligenza dei reggini ed abusa della loro pazienza». Antonino Castorina, consigliere metropolitano delegato al bilancio ed al rapporto con gli enti locali nonché esponente del partito democratico , non fa sconti al numero uno di Sacal che, ai prezzi esorbitanti dei voli per raggiungere e partire da Reggio, ha risposto promuovendo l’uso alternativo dei treni  Frecciarossa. </p>
      <p>«Gli annunci roboanti di nuove risorse per lo scalo reggino – dice Castorina – assumono sempre più i connotati di una barzelletta. Non esiste uno stralcio di Piano industriale ed ancora stiamo aspettando di vedere come si concretizzeranno i 25 milioni annunciati e probabilmente mai atterrati sulle piste del nostro aeroporto».</p>
      <p>«Non accettiamo più insulti alla nostra ragionevolezza», aggiunge il consigliere metropolitano incalzando il vertice del “Tito Minniti”: «Vogliamo più fatti e meno parole. In questi anni, Arturo De Felice e quanti tirano la volata ad un presidente Sacal più lamentino che reggino, corrono soltanto il rischio di alitare al vento. Reggio, i suoi cittadini e tutta l’utenza dello Stretto non sono più disposti a tollerare un tale insopportabile e improduttivo immobilismo».</p>
    </article>
  </body>
</html>