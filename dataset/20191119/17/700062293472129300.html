<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714314-ta-osta-193-ellhnon-pesonton-toy-%CE%8440-entafiasthkan-sthn-alvania.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T17:32:00+00:00"/>
    <meta property="og:title" content="Τα οστά 193 Ελλήνων πεσόντων του ΄40 ενταφιάστηκαν στην Αλβανία"/>
    <meta property="og:description" content="Τα οστά άλλων εκατόν ενενήντα τριών Ελλήνων στρατιωτών, πεσόντων, στα βουνά της Αλβανίας κατά το έπος του 40', ενταφιάστηκαν σήμερα (19/11) με μια σεμνή, πλην"/>
  </head>
  <body>
    <article>
      <h1>Τα οστά 193 Ελλήνων πεσόντων του ΄40 ενταφιάστηκαν στην Αλβανία</h1>
      <address>
        <time datetime="2019-11-19T17:32:00+00:00">19 Nov 2019, 17:32</time>
      </address>
      <p>Τα οστά άλλων εκατόν ενενήντα τριών Ελλήνων στρατιωτών, πεσόντων, στα βουνά της Αλβανίας κατά το έπος του 40', ενταφιάστηκαν σήμερα (19/11) με μια σεμνή, πλην φορτισμένη συγκινησιακά, θρησκευτική τελετή στο στρατιωτικό νεκροταφείο της Κλεισούρας κοντά στο νομό Πρεμετή.</p>
      <p>Στην τελετή χοροστάτησε ο μητροπολίτης Αργυροκάστρου κ.Δημήτριος, ενώ παραβρέθηκαν η Πρέσβης της Ελλάδας στα Τίρανα Σοφία Φιλιππίδου, ο συμπρόεδρος της μικτής ελληνοαλβανικής επιτροπής εμπειρογνωμόνων για τον εντοπισμό εκταφή, ταυτοποίηση και των νεκρών στρατιωτών το 1940, πτέραρχος Κωνσταντίνος Άγγος, Έλληνες και Αλβανοί μέλη της μικτής αυτής επιτροπής επί εδάφους, τοπικοί παράγοντες και αρκετοί Έλληνες μειονοτικοί.</p>
      <p>Μετά την επιμνημόσυνη δέηση, τα οστά των πεσόντων καλυμμένα με την εθνική σημαία τοποθετήθηκαν σε ξεχωριστά κενοτάφια για να αναπαυθούν εν΄ ειρήνη ύστερα από 79 χρόνια “προσμονής” στις γύρω πλαγιές και χαράδρες.</p>
      <p>Από το τις 22 Γενάρη 2018 που ετέθη σε εφαρμογή η σχετικής διμερής συμφωνία του 2010, το σύνολο των οστών των Ελλήνων στρατιωτών στα δύο επίσημα ελληνικά στρατιωτικά νεκροταφεία στην Αλβανία, έφτασε τους 1050, εκ των οποίων 950 στο νεκροταφείο της Κλεισούρας και 100 σε αυτό στο μειονοτικό χωριό Βουλιαράτες.</p>
      <p>Πηγές του ΑΠΕ ανέφεραν ότι εντός του 2019 πρόκειται να πραγματοποιηθεί και νέα ταφή οστών Ελλήνων πεσόντων στα αντίστοιχα κοιμητήρια.</p>
      <p>Τα οστά συλλέγονται από περιοχές στα στενά της Κλεισούρας, και Πρεμετής, όπου δόθηκαν οι φονικότερες μάχες και έπεσε ο μεγαλύτερος αριθμός Ελλήνων επί συνόλου 8500 νεκρών, στο αλβανικό μέτωπο.</p>
      <p>
        <a href="https://www.newsbeast.gr/greece/arthro/5663676/ta-osta-193-ellinon-pesonton-toy-40-entafiastikan-stin-alvania">newsbeast</a>
      </p>
    </article>
  </body>
</html>