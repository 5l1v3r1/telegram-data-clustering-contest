<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/presedintele-klaus-iohannis-la-inceputul-dezbaterii-teme-aranjate-nu-exista-18596119"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T17:20:07+00:00"/>
    <meta property="og:title" content="Preşedintele Klaus Iohannis, la începutul dezbaterii: Teme aranjate nu există"/>
    <meta property="og:description" content="Candidatul PNL la prezidenţiale Klaus Iohannis a declarat, la începutul discuţiei de la Biblioteca Centrală Universitară că nu există teme aranjate, continuând cu un bilanţ al mandatului său, în care spune că obstacolul a fost un PSD puternic ostil."/>
  </head>
  <body>
    <article>
      <h1>Preşedintele Klaus Iohannis, la începutul dezbaterii: Teme aranjate nu există</h1>
      <address>
        <time datetime="2019-11-19T17:20:07+00:00">19 Nov 2019, 17:20</time>
      </address>
      <p>Candidatul PNL la prezidenţiale Klaus Iohannis a declarat, la începutul discuţiei de la Biblioteca Centrală Universitară că nu există teme aranjate, continuând cu un bilanţ al mandatului său, în care spune că obstacolul a fost un PSD puternic ostil.</p>
      <p>"Teme aranjate nu există, fiecare participant vine cu input-ul pe care îl consideră adecvat, interesant şi discuţia va fi una cu un ritm bun", a spus Klaus Iohannis.</p>
      <p>Candidatul PNL la prezidenţiale şi-a făcut şi un bilanţ al mandatului aflat la final, spunând că principalul obstacol a fost PSD.</p>
      <p>"Am venit în această poziţie acum 5 ani şi am spus atunci că am vrut să fiu preşedintele care face altfel de politică, însemnând să generez soluţii, să generez abordări comune, echitabile, agreate cu toţi partenerii instituţionali pentru a atinge câteva obiective naţionale, pentru a satisface nevoia de securitate a României, pentru a încuraja dezvoltarea economică, pentru a întări poziţia în plan internaţional, pentru a consolida statul de drept. Dar am întâlnit un PSD puternic ostil, care, mai ales, după decembrie 2016 a venit cu o abordare care ne-a aruncat pe toţi în haos. A aruncat România în haos, puntru a salva câţiva penali. PSD a dorit să acapareze şi să distrugă nu doar statul de drept, nu doar lupta anticorupţie, ci şi marile sisteme şi a făcut-o într-un fel perfid, şi-a înşurubat neamurile, găştile de partid în poziţii publice. M-am opus încercările pesediste de a acapara întreg statul român, m-am opus folosind intrumentele folosite de Constituţie şi de multe ori am avut succes", a mai spus Iohannis.</p>
    </article>
  </body>
</html>