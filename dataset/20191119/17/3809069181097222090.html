<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1416528/mpaloteli-plirose-100000-lires-se-prostima-sti-siti"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T17:36:22+00:00"/>
    <meta property="og:title" content="Μπαλοτέλι: Πλήρωσε 100.000 λίρες σε πρόστιμα στη Σίτι"/>
    <meta property="og:description" content="Οι συχνές καθυστερήσεις στην προπόνηση και η γενικότερη απειθαρχία, που συνήθιζε να χαρακτηρίζει τον Μάριο Μπαλοτέλι στο διάστημα παρουσίας του στην Μάντσεστερ Σίτι. του είχαν κοστίσει περισσότερες από 100 χιλιάδες λίρες."/>
  </head>
  <body>
    <article>
      <h1>Μπαλοτέλι: Πλήρωσε 100.000 λίρες σε πρόστιμα στη Σίτι</h1>
      <h2>Οι συχνές καθυστερήσεις στην προπόνηση και η γενικότερη απειθαρχία, που συνήθιζε να χαρακτηρίζει τον Μάριο Μπαλοτέλι στο διάστημα παρουσίας του στην Μάντσεστερ Σίτι. του είχαν κοστίσει περισσότερες από 100 χιλιάδες λίρες.</h2>
      <address><time datetime="2019-11-19T17:36:22+00:00">19 Nov 2019, 17:36</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η συμμόρφωση με τους κανόνες δεν ήταν ποτέ το... φόρτε του Μάριο Μπαλοτέλι.</p>
      <p>Ο αντισυμβατικός φορ της Μπρέσια, όταν αποτελούσε παίκτη της Μάντσεστερ Σίτι από το 2010 ως το 2013 βρισκόταν στην πιο ανυπότακτη εκδοχή του και τα πειθαρχικά παραπτώματα στα οποία είχε υποπέσει του κόστισαν αρκετές χιλιάδες ευρώ.</p>
      <p>Συγκεκριμένα, όπως αποκάλυψε ο τότε συμπαίκτης του, Μίκα-Ρίτσαρντς, ο οποίος ήταν υπεύθυνος να καταγράφει ποιος παράβαινε τους εσωτερικούς κανονισμούς των «πολιτών», ο «σούπερ Μάριο» είχε υποχρεωθεί να πληρώσει από 100 ως 150 χιλιάδες λίρες σε πρόστιμα, για όλες τις φορές που δεν πειθάρχησε στις υποχρεώσεις του, καθυστερώντας σε προπονήσεις και κάνοντας λίγο πιο δύσκολο το έργο με αυτόν τον τρόπο του Ρομπέρτο Μαντσίνι στον έλεγχο των αποδυτηρίων.</p>
    </article>
  </body>
</html>