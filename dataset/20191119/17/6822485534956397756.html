<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828141.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T17:07:00+00:00"/>
    <meta property="og:title" content="رژیم صهیونیستی ایران را به حمله راکتی به «جولان» متهم کرد"/>
    <meta property="og:description" content="به گزارش فارس، «اسرائیل کاتص» وزیر خارجه رژیم صهیونیستی روز سه‌شنبه ایران را به حمله راکتی به منطقه «جولان» اشغالی متهم کرد."/>
  </head>
  <body>
    <article>
      <h1>رژیم صهیونیستی ایران را به حمله راکتی به «جولان» متهم کرد</h1>
      <address>
        <time datetime="2019-11-19T17:07:00+00:00">19 Nov 2019, 17:07</time>
      </address>
      <p>وزیر خارجه رژیم صهیونیستی مدعی شد حملات راکتی امروز به نقاطی در منطقه «جولان» اشغالی، توسط ایران انجام گرفته است.</p>
      <p>به گزارش فارس، «اسرائیل کاتص» وزیر خارجه رژیم صهیونیستی روز سه‌شنبه ایران را به حمله راکتی به منطقه «جولان» اشغالی متهم کرد.</p>
      <p>به نوشته پایگاه «یدیعوت آحارونوت»، کاتص گفت: «این حادثه یک عملیات ایرانی علیه اسرائیل بود».</p>
      <p>وی افزود: «اسرائیل به اقدام بر اساس سیاست خود ادامه می‌دهد. این سیاست، جلوگیری از استقرار ایران در این منطقه بوده و خواهد بود.»</p>
      <p>صبح امروز رسانه‌های رژیم صهیونیستی از به صدا درآمدن آژیرهای هشدار حملات راکتی در شهرک‌های صهیونیست‌نشین جولان خبر دادند. ساعتی بعد ارتش رژیم صهیونیستی مدعی شد که چهار راکت از سوریه به جولان شلیک شده است.</p>
      <p>همزمان با این حادثه، خبرگزاری سوریه هم از حمله هوایی به منطقه‌ای در نزدیکی فرودگاه دمشق و واکنش پدافند سوریه به این حمله خبر داد. </p>
      <p>در سال‌های اخیر رژیم صهیونیستی همزمان با حملات گروه‌های تروریستی، بارها مواضع نیروهایی را که با این گروه‌ها در حال نبرد بوده‌اند، هدف قرار داده است. تل‌آویو مدعی است این حملات با هدف مقابله با استقرار نیروهای ایرانی در سوریه صورت گرفته است.</p>
    </article>
  </body>
</html>