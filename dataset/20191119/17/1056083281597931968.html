<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818591/%D8%AA%D8%B9%D8%AF%D8%A7%D8%AF%DB%8C-%D8%A7%D8%B2-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%AF%D9%87-%D8%A7%D9%86%D8%AF-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%87-%D8%B6%D8%B1%D8%B1-%D9%85%D8%B1%D8%AF%D9%85-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-19T17:28:32+00:00"/>
    <meta property="og:title" content="تعدادی از اغتشاشگران بازداشت شده‌اند /اعتراضات به ضرر مردم است"/>
    <meta property="og:description" content="ایسنا/بوشهر فرماندار جم عنوان کرد: پس از دو روز مسیرهای ارتباطی جم بازگشایی و مشکل امنیتی به طور کامل رفع شده است، همچنین تعدادی از اغتشاشگران بازداشت شده اند که پس از بازجویی برابر قانون به اتهامات آنها رسیدگی خواهد شد."/>
  </head>
  <body>
    <article>
      <h6 class="kicker">فرماندار جم:</h6>
      <h1>تعدادی از اغتشاشگران بازداشت شده‌اند /اعتراضات به ضرر مردم است</h1>
      <address><time datetime="2019-11-19T17:28:32+00:00">19 Nov 2019, 17:28</time> by <a rel="author">زهره عرب</a></address>
      <p>ایسنا/بوشهر فرماندار جم عنوان کرد: پس از دو روز مسیرهای ارتباطی جم بازگشایی و مشکل امنیتی به طور کامل رفع شده است، همچنین تعدادی از اغتشاشگران بازداشت شده اند که پس از بازجویی برابر قانون به اتهامات آنها رسیدگی خواهد شد.</p>
      <p>محمد حسینی در گفت وگو با ایسنا در خصوص بسته شدن راه‌ها و قطع آب در شهرستان جم گفت: به مدت دو روز مسیر اصلی ارتباط و همچنین مسیر تردد تانکرهای آب به شهرک های مسکونی جم به دلیل اعتراضات و اغتشاشات اخیر بسته بود. </p>
      <p>وی ادامه داد: در این مدت امکان رفت و آمد از مسیر جم سیراف میسر نبود که الحمدلله بامداد امروز مشکل رفع شده و مسیر با دخالت نیروهای امنیتی و انتظامی و با کمترین مشکل مجددا بازگشایی شد. </p>
      <p><b>این</b> <b>مسئول اظهار کرد: در حال حاضر تمام مسیرها باز است و مشکل امنیتی نیز به طور کامل رفع شده است. تعدادی از اغتشاشگران بازداشت شده اند که مورد بازجویی قرار گرفته و برابر قانون به اتهامات آنها رسیدگی خواهد شد.</b></p>
      <p>فرماندار جم بیان کرد: الحمدلله مورد خاصی نداریم و هم اکنون فضا به گونه مناسب و تقریبا مسالمت آمیزی مدیریت شده و شهرستان در آرامش و امنیت کامل به سر می برد.</p>
      <p>
        <b>حسینی خاطرنشان کرد: خوشبختانه در استان بوشهر نسبت به استان های دیگر کمترین درگیری و خسارت ها را شاهد بوده ایم، با اینکه در طی دو روز گذشته به دلیل بسته بودن مسیر شرایط خوبی نداشتیم توانستیم اوضاع شهرستان را به خوبی مدیریت نماییم. </b>
      </p>
      <p>وی تاکید کرد: پس از باز شدن مسیر اصلی، صبح امروز تجمع تعداد کمی از افراد به شکل پراکنده را در جم شاهد بودیم اما اتفاق قابل توجه دیگری رخ نداده است. </p>
      <p>فرماندار شهرستان جم بیان کرد: این اعتراضات به ضرر مردم است و بستن مسیر در جم نیز موجب شد که مردم شهرک در مضیقه باشند و مشکل آب پیدا کنند. خوشبختانه هم اکنون تانکرهای آب تامین کننده آب شهرک به آسانی تردد داشته و وضعیت متعادل است. </p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082818055/%D8%B3%D9%88%D8%A1%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%BE%D9%88%D8%B4%D8%B4-%D9%85%D8%B1%D8%AF%D9%85%DB%8C-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A7%D8%AE%DB%8C%D8%B1-%D8%B4%D9%86%D8%A7%D8%B3%D8%A7%DB%8C%DB%8C-%D8%B9%D9%86%D8%A7%D8%B5%D8%B1-%D8%AA%D8%AE%D8%B1%DB%8C%D8%A8-%DA%AF%D8%B1"/>
        <a href="https://www.isna.ir/news/98082818545/%D8%AC%D9%84%D8%B3%D9%87-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%85%D9%86%DB%8C%D8%AA-%D9%85%D9%84%DB%8C-%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D8%A8%D8%B1%D8%B1%D8%B3%DB%8C-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A7%D8%AE%DB%8C%D8%B1-%D8%A8%D9%87-%D9%87%D9%81%D8%AA%D9%87"/>
      </related>
    </article>
  </body>
</html>