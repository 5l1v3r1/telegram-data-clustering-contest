<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/skoda-auto-vyrobila-vo-vrchlabi-trojmiliontu-priamo-riadenu-automaticku-prevodovku-dq200/264603"/>
    <meta property="og:site_name" content="touchIT"/>
    <meta property="article:published_time" content="2019-11-19T17:27:07+00:00"/>
    <meta property="og:title" content="ŠKODA AUTO vyrobila vo Vrchlabí trojmilióntu priamo riadenú automatickú prevodovku DQ200"/>
    <meta property="og:description" content="Závod ŠKODA AUTO vo Vrchlabí na výrobu komponentov je jednou z najmodernejších výrobných prevádzok koncernu Volkswagen. Denne vo Vrchlabí vzniká 2 200 dvojspojkových priamo riadených automatických"/>
  </head>
  <body>
    <article>
      <h1>ŠKODA AUTO vyrobila vo Vrchlabí trojmilióntu priamo riadenú automatickú prevodovku DQ200</h1>
      <address><time datetime="2019-11-19T17:27:07+00:00">19 Nov 2019, 17:27</time> by <a rel="author">redakcia touchIT</a></address>
      <p>
        <b>
          <b>Závod ŠKODA AUTO vo Vrchlabí na výrobu komponentov je jednou z najmodernejších výrobných prevádzok koncernu Volkswagen. </b>
          <b>Denne vo Vrchlabí vzniká 2 200 dvojspojkových priamo riadených automatických prevodoviek. </b>
          <b>Úspech výroby komponentov vo Vrchlabí začal po náročnej transformácii závodu v roku 2012</b>
        </b>
      </p>
      <p>
        <b>V </b>
        <b>
          <a href="https://www.skoda-storyboard.com/cs/tiskove-zpravy-archiv/zavod-spolecnosti-skoda-auto-ve-vrchlabi-high-tech-zavod-na-upati-krkonos/">závode ŠKODA AUTO vo Vrchlabí</a>
        </b>
        <b>, kde sa vyrábajú prevodovky, tento týždeň zišla z pásu trojmiliónta priamo riadená automatická prevodovka DQ200. Tento míľnik dokazuje význam vrchlabského závodu v rámci celosvetovej výrobnej siete koncernu Volkswagen.</b>
      </p>
      <p>Michael Oeljeklaus, člen predstavenstva ŠKODA AUTO za výrobu a logistiku, zdôrazňuje: <i>„Tento týždeň sme prekonali míľnik 3 miliónov vyrobených prevodoviek typu DQ200. Dokazuje to, že naše prevodovky sú sedem rokov po uvedení na trh naďalej na špičkovej úrovni a žiadané v celom koncerne. Súčasne tento úspech pôsobivo dokresľuje vysokú technickú kompetenciu nášho tímu v závode vo Vrchlabí. Som presvedčený, že spoločne tu v budúcnosti ešte dosiahneme ďalšie výrobné rekordy.“</i></p>
      <p>Ivan Slimák, vedúci závodu Vrchlabí, dopĺňa<i>: „Veľký úspech našej automatickej prevodovky DQ200 s priamym radením je neoddeliteľne spojený s úspešnou transformáciou závodu vo Vrchlabí v roku 2012. Dôsledne vsádzame na technológie z oblasti priemyslu 4.0. Tie zaisťujú najvyššiu možnú presnosť výroby aj pri komplexných výrobných operáciách ako je napríklad zakladanie piestov radenia.“</i></p>
      <p><a href="https://webapps.skoda-auto.sk/PR/vrchlabi%20infog/ig-dq200_detail_sk.pdf">Náročne konštruovaná priamo riadená automatická prevodovka (DSG) typu DQ200</a> sa montuje do radu modelov značky ŠKODA a ďalších vozidiel koncernu Volkswagen. 38 percent prevodoviek vyrobených v závode vo Vrchlabí nájde využitie vo vozidlách značky ŠKODA, 62 percent sa montuje do vozidiel iných značiek koncernu Volkswagen. Viac ako polovicu všetkých vyrobených prevodoviek dodáva spoločnosť ŠKODA AUTO do Nemecka, ďalšími odberateľmi sú okrem iného závody v Indii, Poľsku, Rusku, Španielsku, Juhoafrickej republike a v Maďarsku.</p>
      <p> </p>
      <related>
        <h4>Súvisiace články</h4>
        <a href="https://touchit.sk/nove-mini-john-cooper-works-gp/264635"/>
        <a href="https://touchit.sk/mapovanie-prostredia-pomocou-robota-pri-zachrannych-akciach-automaticke-vyhodnocovanie-rontgenovych-snimok-alebo-vylepsene-automaticke-citanie-textu-akademici-vybrali-8-najlepsich-it-diplomovych-pra/264619"/>
        <a href="https://touchit.sk/mio-uviedlo-novy-rad-autokamier-8xx-vlajkovou-lodou-je-dobre-vybavena-mivue-826-wifi/264592"/>
      </related>
    </article>
  </body>
</html>