<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/tom-felton-emma-watson/"/>
    <meta property="og:site_name" content="FEMINA"/>
    <meta property="article:published_time" content="2019-11-19T17:20:00+00:00"/>
    <meta property="og:title" content="A Harry Potterben ki nem állhatták egymást - Valójában izzott a levegő a két színész között"/>
    <meta property="og:description" content="Rupert Grint szerint Tom Felton és Emma Watson között mindig is izzott a levegő."/>
  </head>
  <body>
    <article>
      <h1>A Harry Potterben ki nem állhatták egymást - Valójában izzott a levegő a két színész között</h1>
      <h2>Rupert Grint szerint Tom Felton és Emma Watson között mindig is izzott a levegő.</h2>
      <address><time datetime="2019-11-19T17:20:00+00:00">19 Nov 2019, 17:20</time> by <a rel="author">Laci Patricia</a></address>
      <p>A Harry Potter a 2000-es évek egyik legnépszerűbb filmes franchise-a volt, a benne szereplő színészek a világ szeme láttára nőttek fel. A három pozitív karaktert alakító főszereplő a Harryt megformáló Daniel Radcliffe, a Ron bőrébe bújó Rupert Grint, illetve a Hermione Grangert játszó <b>Emma Watson</b> volt. Mint minden történetben, itt is voltak negatív karakterek, Potter nagy ősellensége Draco Melfoy volt, akinek szerepét <b>Tom Felton</b> nyerte el.</p>
      <h3>Ilyen volt a valóságban Tom Felton és Emma Watson kapcsolata</h3>
      <p>Bár a forgatókönyv szerint Tom Felton és Emma Watson karaktere nem kedvelte egymást, ennek ellenére a valóságban a színészek nagyon jó viszonyt ápoltak egymással, sőt, vonzódtak is egymáshoz, erről Rupert Grint vallott az Entertainment Tonightban.</p>
      <figure>
        <img src="https://kep.cdn.indexvas.hu/1/0/3042/30425/304253/30425333_7137b07e878fb406d69e2f070d88d70c_wm.jpg"/>
        <figcaption>Rupert Grint (balra) vallott Emma Watson és Tom Felton kapcsolatáról.<cite>Fotó: Dave Hogan / Getty Images Hungary</cite></figcaption>
      </figure>
      <p>- Mindig volt valami köztük, érződött az a kis szikra. De persze még nagyon fiatalok voltunk, ez olyan volt, mint bármilyen gyerekkori románc - magyarázta a műsorban a színész, aki hozzátette, hogy ő nem vonzódott a Harry Potter stábtagjai közül senkihez sem.</p>
      <p>Emma Watson még 2011-ben vallotta be, hogy első plátói szerelme Tom Felton volt. </p>
      <p>- Az első két film forgatásakor odáig voltam Tom Feltonért, ő volt az első plátói szerelmem. Tisztában van ezzel, mert beszéltünk róla, a mai napig jót röhögünk ezen. Most már nagyon jó barátok vagyunk - nyilatkozta akkor a színésznő.</p>
      <p>A két sztár sűrűn találkozik egymással, néha az Instagram-oldalukra is posztolnak közös képeket a rajongók legnagyobb örömére. Ez 2018 novemberében készült róluk.</p>
      <figure>
        <embed-post data-src="https://www.instagram.com/p/Bp7HNl7ARup" data-service="Instagram"/>
      </figure>
      <p>Az alábbi felvételt Tom Felton posztolta közösségi oldalára 2019 augusztusában. </p>
      <figure>
        <embed-post data-src="https://www.instagram.com/p/B1WDOOaAiYJ" data-service="Instagram"/>
      </figure>
      <p>Ennyi posztolás után újra szárnyra röppentek a pletykák, miszerint a két színész titokban egymással jár, de a 29 éves színésznő novemberben a Vogue-nak azt nyilatkozta, hogy nincs párja.</p>
      <p>- Sosem hittem ebben a boldog szingli vagyok szövegelésben. Mindig csak egy dumának tartottam ezt. Hosszú időbe telt, de most már boldog szingli vagyok. Én ezt csak úgy nevezem, hogy a magam partnere vagyok - vallotta be a rajongók legnagyobb bánatára.</p>
      <p>Tom Felton a Daily Mailnek mondta el, hogy jelenleg egyedülálló. Nem akar csak azért együtt lenni valakivel, hogy ne legyen egyedül. </p>
      <h3>Színészek, akik a forgatáson szerettek egymásba</h3>
      <p>Képes összeállításunkban olyan színészeket mutatunk, akik a forgatáson szerettek egymásba.</p>
      <figure>
        <img src="https://kep.index.hu/1/0/2808/28080/280805/28080591_2154161_178b671e7cb01e0421b292903bc9f9c2_wm.jpg"/>
        <figcaption>
          <a href="https://femina.hu/vilagsztar/leslie-mann-brandon-fraser-forgatas-szerelem/">Nézegess képeket! 5 kép<br/><b>A forgatáson szeretett egymásba a két sztár - Több mint 20 évig hallgattak az érzelmeikről</b></a>
        </figcaption>
      </figure>
    </article>
  </body>
</html>