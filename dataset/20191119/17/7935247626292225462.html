<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kesme-cicekte-hedef-110-milyon-dolar-215612h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T17:05:08+00:00"/>
    <meta property="og:title" content="Kesme çiçekte hedef 110 milyon dolar"/>
    <meta property="og:description" content="Türkiye'nin kesme çiçek üretim merkezi Antalya sezona başladı. Çiçekçiler ilk büyük sevkiyat olarak 24 Kasım Öğretmenler Günü'ne hazırlanıyor."/>
  </head>
  <body>
    <article>
      <h1>Kesme çiçekte hedef 110 milyon dolar</h1>
      <h2>Türkiye'nin kesme çiçek üretim merkezi Antalya sezona başladı. Çiçekçiler ilk büyük sevkiyat olarak 24 Kasım Öğretmenler Günü'ne hazırlanıyor.</h2>
      <address>
        <time datetime="2019-11-19T17:05:08+00:00">19 Nov 2019, 17:05</time>
      </address>
      <p>Ardından Avrupa'ya Christmas Bayramı sevkiyatları yapılacak. Orta Anadolu Süs Bitkileri ve Mamulleri İhracatçıları Birliği (OAİB) Başkanı İsmail Yılmaz, bu yıl kesme çiçek ve süs bitkileri sektörü ihracatının iyi gittiğini belirterek, dün itibarıyla 92 milyon dolara ulaştıklarını söyledi. Sene sonunda geçen yıla göre yüzde 10-15 düzeyinde artışla 110 milyon doların üzerine çıkacaklarını ifade eden Yılmaz, ‘'Önümüzdeki süreç Christmas (Noel) dönemi ve yoğun sevkiyatlar olacak. Üretimimiz karanfil ağırlıklı olmakla beraber, son yıllarda krizantem (kasımpatı), lisyantus, lilyum (zambak) ve gerbera gibi 100'ün üzerinde çeşit üretimimiz var'' dedi.</p>
    </article>
  </body>
</html>