<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151144/"/>
    <meta property="og:site_name" content="AgroNews"/>
    <meta property="article:published_time" content="2019-11-19T17:27:00+00:00"/>
    <meta property="og:title" content="Світові фонди профінансують розвиток біоенергетики в Україні"/>
    <meta property="og:description" content="Європейський банк реконструкції і розвитку (ЄБРР) спільно з Глобальним екологічним фондом (GEF) профінансують програму підтримки розвитку біоенергетики. Про це повідомляє drovnik.ua. Так, на програму «Україна: стійкі інновації в ланцюжку створення вартості в біоенергетиці» виділяють $55,8 млн...."/>
  </head>
  <body>
    <article>
      <h1>Світові фонди профінансують розвиток біоенергетики в Україні</h1>
      <address><time datetime="2019-11-19T17:27:00+00:00">19 Nov 2019, 17:27</time> by <a rel="author">agronews.uaode/author</a></address>
      <p>
        <b>Європейський банк реконструкції і розвитку (ЄБРР) спільно з Глобальним екологічним фондом (GEF) профінансують програму підтримки розвитку біоенергетики. Про це повідомляє <a href="https://drovnik.ua/news/razvitie-bioenergetiki-v-ukraine-podderzhit-ebrr-i-gef-1123">drovnik.ua</a>.</b>
      </p>
      <p>Так, на програму «Україна: стійкі інновації в ланцюжку створення вартості в біоенергетиці» виділяють $55,8 млн. Розрахована вона на 4 роки, починаючи з IV кварталу 2019 р.</p>
      <p>Велика частина цих коштів — $50 млн — буде спрямована на кредитування біоенергетичних проектів в приватному секторі, ще $3,5 млн — на заохочувальні гранти до 20% вартості створення ланцюжка.</p>
      <p>Решту коштів направлять на інформаційну підтримку і освітні проекти в сфері біоенергетики.</p>
      <p>«Ми подивимося на варіанти можливого стимулювання розвитку біоенергетики в рамках програми і виберемо 2-3 напрямки, які будуть найбільш вигідні Україні», — уточнила провідний інженер ЄБРР в Україні Тетяна Маркута.</p>
      <p>Підтримка розрахована на аграріїв, які можуть працювати з відходами, логістичні компанії, а також ті, які виробляють і переробляють біомасу.</p>
      <p>«Теоретично будь-яка приватна компанія, яка так чи інакше вплине на розвиток ланцюжка створення біомаси, може стати бенефіціаром цієї програми», — підкреслила Тетяна Маркута.</p>
      <p>За оцінками фахівців ЄБРР, для виробництва енергії використовується не більше 5% залишків на полях.</p>
      <p>Уточнюється, що програма спрямована на прискорення виробництва відновлюваної енергії і надання фінансового інструменту, який дозволить мобілізувати інвестиції в даний сектор.</p>
    </article>
  </body>
</html>