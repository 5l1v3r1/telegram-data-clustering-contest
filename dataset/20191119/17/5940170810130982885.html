<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/paraitithikan-dyo-meli-toy-ds-tis-eak"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T17:57:00+00:00"/>
    <meta property="og:title" content="Παραιτήθηκαν δυο μέλη του ΔΣ της ΕΑΚ"/>
    <meta property="og:description" content="Η Ένωση Αθλητικογράφων Κύπρου ενημέρωσε ότι υπήρξαν δυο παραιτήσεις από το διοικητικό συμβούλιο, των Γρηγόρη Γεωργίου και Γιώργου Τσαβέλλα τους οποίους αντικατέστησαν οι Στέλιος Στέλιου και Ανδρέας Παυλίδης."/>
  </head>
  <body>
    <article>
      <h1>Παραιτήθηκαν δυο μέλη του ΔΣ της ΕΑΚ</h1>
      <h2>Νέα μέλη στο διοικητικό συμβούλιο</h2>
      <address>
        <time datetime="2019-11-19T17:57:00+00:00">19 Nov 2019, 17:57</time>
      </address>
      <p>Η Ένωση Αθλητικογράφων Κύπρου ενημέρωσε ότι υπήρξαν δυο παραιτήσεις από το διοικητικό συμβούλιο, των Γρηγόρη Γεωργίου και Γιώργου Τσαβέλλα τους οποίους αντικατέστησαν οι Στέλιος Στέλιου και Ανδρέας Παυλίδης.</p>
      <p>
        <b>Αναλυτικά:</b>
      </p>
      <p>Το Διοικητικό Συμβούλιο της Ένωσης Αθλητικογράφων Κύπρου καλωσορίζει στις τάξεις του τους συναδέλφους Στέλιο Στέλιου και Ανδρέα Παυλίδη. Τα δύο νέα μέλη του Δ.Σ., που ήταν οι δύο πρώτοι επιλαχόντες όπως προέκυψαν από την τελευταία εκλογική Γενική Συνέλευση, αντικαθιστούν τους συναδέλφους Γρηγόρη Γεωργίου και Γιώργο Τσαβέλλα οι οποίοι παραιτήθηκαν τη Δευτέρα, 18 Νοεμβρίου.</p>
      <p>Το Δ.Σ. της ΕΑΚ εύχεται καλή και παραγωγική θητεία στους Στέλιο Στέλιου και Ανδρέα Παυλίδη. Παράλληλα επιθυμεί να ευχαριστήσει θερμά για την πολύτιμη προσφορά τους τους Γρηγόρη Γεωργίου και Γιώργο Τσαβέλλα και να τους ευχηθεί ό,τι καλύτερο σε προσωπικό, οικογενειακό και επαγγελματικό επίπεδο.</p>
    </article>
  </body>
</html>