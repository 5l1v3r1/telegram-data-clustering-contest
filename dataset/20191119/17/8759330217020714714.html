<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904377/officieel-juventus-geeft-bonucci-32-een-contract-tot-2024.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T17:00:00+00:00"/>
    <meta property="og:title" content="OFFICIEEL: Bonucci (32) tekent nieuw, meerjarig contract bij Juventus"/>
    <meta property="og:description" content="Matthijs de Ligt is bij Juventus nog láng niet van Leonardo Bonucci af. De Italiaanse verdediger heeft zijn handtekening gezet onder een contract tot medio 2024."/>
  </head>
  <body>
    <article>
      <h1>OFFICIEEL: Bonucci (32) tekent nieuw, meerjarig contract bij Juventus</h1>
      <address>
        <time datetime="2019-11-19T17:00:00+00:00">19 Nov 2019, 17:00</time>
      </address>
      <p>
        <b>Matthijs de Ligt is bij Juventus nog láng niet van Leonardo Bonucci af. De Italiaanse verdediger heeft zijn handtekening gezet onder een contract tot medio 2024.</b>
      </p>
      <p>Dat maakt Juventus dinsdag <a href="https://www.juventus.com/it/news/news/2019/bonucci----rinnovo-.php">bekend</a>. Het is geen toeval dat Bonucci op 19 november tekent: sinds jaar en dag draagt de 32-jarige verdediger het shirt met rugnummer 19 bij Juve. Sinds zijn overstap naar Turijn in de zomer van 2010 speelde Bonucci bijna 400 wedstrijden voor de club. Dit seizoen miste hij nog geen minuut.</p>
      <p>Bonucci vormt bij Juventus een verdedigingsduo met De Ligt. De twintigjarige Nederlander begon het seizoen als bankzitter, omdat de Bonucci de voorkeur kreeg van trainer Maurizio Sarri. De zware knieblessure van Giorgio Chiellini zette de boel echter op z'n kop. De Ligt kreeg gedurende zijn moeizame seizoenstart veel steun van Bonucci.</p>
      <p>Juventus is van plan om deze week ook de contracten van Wojciech Szczesny (2024) en Juan Cuadrado (2022) te verlengen.</p>
      <figure>
        <iframe data-src="https://twitter.com/juventusfc/status/1196813571306532864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>