<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/superniki-zbirnoji-ukrajini-na-yevro-2020-hto-distanetsya-pid-chas-zherebkuvannya-50054453.html"/>
    <meta property="og:site_name" content="НВ"/>
    <meta property="article:published_time" content="2019-11-19T17:24:00+00:00"/>
    <meta property="og:title" content="Визначились потенційні суперники збірної України на Євро-2020"/>
    <meta property="og:description" content="За підсумками відбору Євро-2020 збірна України забронювала місце у першому кошику при жеребкуванні фінальної частини турніру і отримала перших потенційних суперників."/>
  </head>
  <body>
    <article>
      <h1>Визначились потенційні суперники збірної України на Євро-2020</h1>
      <h2>За підсумками відбору Євро-2020 збірна України забронювала місце у першому кошику при жеребкуванні фінальної частини турніру і отримала перших потенційних суперників.</h2>
      <address>
        <time datetime="2019-11-19T17:24:00+00:00">19 Nov 2019, 17:24</time>
      </address>
      <p>
        <b>Учасники Євро і рейтинг збірних</b>
      </p>
      <p>Визначились уже 19 учасників Євро-2020, а остання збірна, яка кваліфікується через відбір, стане відома сьогодні. Інші чотири учасники визначаться після матчів плей-офф у Лізі націй.</p>
      <p>Переможці груп відбору отримають місця з 1 по 10. Команди, які фінішували другими, в рейтингу посядуть 11−20 сходинки. 20−24 місця призначені для переможців дивізіонів у Лізі націй. Згідно з цим рейтингом будуть сформовані кошики під час жеребкування Євро-2020 — по шість збірних у кожному з чотирьох кошиків.</p>
      <p>Жеребкування Євро-2020 відбудеться 30 листопада у Бухаресті.</p>
      <p>
        <b>Хто в якому кошику</b>
      </p>
      <p>Збірна України, Англії, Італії, Бельгії та Іспанії гарантували собі місце у першому кошику. Таким чином, українська команда на груповому етапі проти цих збірних точно не зіграє. Також УЄФА розведе Україну з Росією.</p>
      <p>У другому кошику точно опиняться збірні Росії, Швецарії і Хорватії, у третьому — Данії, Швеції, Австрії і Туреччини. Також у третьому кошику можуть опинитися Португалія, яка в такому випадку знову може стати нашим суперником, і Чехія. У четвертому кошику поки що лише одна збірна Фінляндії. До фінської збірної автоматично приєднаються переможці плей-офф Ліги націй і, можливо, Чехія.</p>
      <p>На даний момент остаточно невідомою залишається доля Чехії, Франції, Німеччини, Нідерландів, Польщі і Португаліії.</p>
      <p>
        <b>Розподіл по групах</b>
      </p>
      <p>У фінальній частині буде 12 країн-господарів. Їхні збірні вже мають визначені групи, в якій потрапили заздалегідь названими парами, однак не всі країни-господарі пробились на турнір.</p>
      <p><b>Група A:</b> Італія (Олімпіко, Рим), Азербайджан (Олімпійський, Баку)<br/><b>Група B: </b>Росія (Санкт-Петербург, Санкт-Петербург), Данія (Паркен, Копенгаген)<br/><b>Група C: </b>Нідерланди (Йохан Кройфф Арена, Амстердам), Румунія (Арена Націонале, Бухарест)<br/><b>Група D:</b> Англія (Уемблі, Лондон), Шотландія (Хемпден Парк, Глазго)<br/><b>Група E: </b>Іспанія (Сан-Мамес, Більбао), Ірландія (Дублін Арена, Дублін)<br/><b>Група F: </b>Німеччина (Арена Мюнхен, Мюнхен), Угорщина (Пушкаш Арена, Будапешт)</p>
      <p>
        <b>З ким зіграє Україна</b>
      </p>
      <p>На даний момент, найімовірніше, збірна України потрапить у групу до Нідерландів у групу С. Також існує варіант, що команда Шевченка потрапить у одну групу з Німеччиною, якщо Бундестім у останньому турі не зможе перемогти Північну Ірланію.</p>
      <p>Також суперником України стане хтось із третього кошика (Португалія, Туреччина, Австрія, Швеція або Чехія) і переможець плей-офф Ліги націй шляху А. Тут точно боротиметься Ісландія, а також потенційно Болгарія, Ізраїль, Румунія, Уельс, Словаччина, Ірландія і Північна Ірландія.</p>
      <p>Напередодні <a href="https://nv.ua/ukr/sport/football/yevro-2020-rezultati-matchiv-video-oglyad-50054055.html">путівку на Євро-2020 завоювали</a> збірні Данії і Швейцарії приєднавшись до Португалії, Хорватії, Австрії, Нідерландів, Німеччини, Фінляндії, Швеції, Англії, Чехії, Туреччини, Франції, України, Бельгії, Росії, Італії, Іспанії та Польщі, які вийшли на чемпіонат Європи раніше.</p>
    </article>
  </body>
</html>