<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/maltempo-codice-giallo-1.4895610"/>
    <meta property="og:site_name" content="La Nazione"/>
    <meta property="article:published_time" content="2019-11-19T17:02:00+00:00"/>
    <meta property="og:title" content="Il maltempo non dà tregua: codice giallo per pioggia e temporali"/>
    <meta property="og:description" content="Fino a tutta la giornata di mercoledì 20 novembre in quasi tutta la Toscana"/>
  </head>
  <body>
    <article>
      <h1>Il maltempo non dà tregua: codice giallo per pioggia e temporali</h1>
      <h2>Fino a tutta la giornata di mercoledì 20 novembre in quasi tutta la Toscana</h2>
      <address>
        <time datetime="2019-11-19T17:02:00+00:00">19 Nov 2019, 17:02</time>
      </address>
      <p>Firenze, 19 novembre 2019 - Il maltempo non dà tregua.  Ancora un <b>codice giallo per oggi e domani </b>nella maggior parte delle province toscane. Oggi, martedì 19 novembre, il vento di scirocco soffierà ancora causando piogge sparse deboli o moderate, più frequenti sulla costa, nell'entroterra costiero e nelle zone appenniniche.</p>
      <p>In Arcipelago, in particolare, sono possibili isolati temporali. In serata i fenomeni andranno lentamente attenuandosi fino a cessare del tutto. Per questo la Sala operativa della protezione civile della Regione Toscana ha emesso, per queste zone, un <b>codice giallo fino alla mezzanotte di oggi</b>. Domani, <b>mercoledì 20 novembre</b>, sono attese precipitazioni sparse, più probabili in Arcipelago, sulle zone costiere e nelle aree adiacenti, localmente a carattere di rovescio o temporale, in particolare su Arcipelago e costa centro-meridionale. Per queste zone la Soup ha emesso un codice giallo, limitato alle zone costiere centro meridionali, fino alla mezzanotte di domani. Dettagli e consigli sui comportamenti da adottare si trovano all'interno della sezione "Allerta meteo" del sito della Regione Toscana, all'indirizzo www.regione.toscana.it/allertameteo.</p>
      <p>© Riproduzione riservata</p>
      <related>
        <a href="https://www.lanazione.it/firenze/cronaca/maltempo-emergenza-1.4893600"/>
        <a href="https://www.lanazione.it/grosseto/cronaca/pineta-feniglia-1.4893696"/>
        <a href="https://www.lanazione.it/siena/cronaca/maltempo-nel-senese-torrenti-esondati-allagamenti-e-strade-chiuse-salvate-10-persone-1.4890681"/>
        <a href="https://www.lanazione.it/cronaca/fiume-cecina-1.4890712"/>
        <a href="https://www.lanazione.it/pisa/cronaca/notte-tranquilla-pisa-sotto-controllo-1.4893445"/>
        <a href="https://www.lanazione.it/pontedera/cronaca/maltempo-valdera-valdicecina-valdarno-1.4890927"/>
        <a href="https://www.lanazione.it/prato/cronaca/maltempo-notte-fiumi-1.4890570"/>
        <a href="https://www.lanazione.it/meteo/allerta-meteo-toscana-1.4894074"/>
        <a href="https://www.lanazione.it/firenze/cronaca/rischio-alluvione-arno-1.4894505"/>
      </related>
    </article>
  </body>
</html>