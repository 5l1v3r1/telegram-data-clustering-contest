<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158861_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-19T17:52:00+00:00"/>
    <meta property="og:title" content="Франция започна с трудна победа за Купа &quot;Дейвис&quot;"/>
    <meta property="og:description" content="Шампионът през 2017 година и финалист през миналия сезон надви Япония с 2:1 в новия формат"/>
  </head>
  <body>
    <article>
      <h1>Франция започна с трудна победа за Купа "Дейвис"</h1>
      <address><time datetime="2019-11-19T17:52:00+00:00">19 Nov 2019, 17:52</time> by <a rel="author">Велизар Антов</a></address>
      <p>Шампионът през 2017 година и финалист през миналия сезон Франция стартира с трудна победа с 2:1 над Япония в новия формат на Купа "Дейвис" в испанската столица Мадрид.<br/><br/>В мача от първия кръг в група "А" Жо-Вилфрид Цонга очаквано даде аванс на "петлите" след 6:2, 6:1 над Язутака Учияма, но Йошихито Нишиока изравни след 7:5, 6:2 над Гаел Монфис.<br/><br/>Мачът на двойки изглеждаше сигурен за французите, но победителите в Откритото Първенство на Австралия Пиер-Юг Ербер и Никола Маю, които преди два дни спечелиха и финалния турнир на АТП на осемте най-добри дуета за сезона в Лондон, се измъчиха сериозно срещу Учияма и Бен МакЛаклън, но все пак стигнаха до обрат с 6:7(4), 6:4, 7:5.<br/><br/>Носителят на Купа "Дейвис" през 2010 година Сърбия допълва групата.<br/><br/>Шампионите от 2016 година от Аржентина спечелиха категорично с 3:0 срещу Чили в първия кръг в група "С" на надпреварата.<br/><br/>Гуидо Пея се наложи над Николас Хари с 6:4, 6:3, а Диего Шварцман гарантира победата на във втория сингъл с убедителното 6:2, 6:2 над Кристиан Гарин.<br/><br/>В срещата на двойки Максимо Гонсалес и Леонардо Майер оформиха успеха след 6:3, 7:5 над Хари и Ханс Подлипник-Кастийо.<br/><br/>Третият отбор в групата Германия.<br/><br/>Казахстан стартира успешно в група "Е" след 2:1 победи над Холандия.<br/><br/>Ветеранът Михаил Кукушкин даде аванс на тима след 6:2, 6:2 над Ботик ван де Зандшлуп, но Робин Хаазе изравни във втория сингъл със 7:5, 3:6, 7:6(5) над Александър Бублик.<br/><br/>В решаващия мач на двойки Кукушкин и Бублик надделяха над Хаазе и Жан-Жулиен Роже с 6:4, 7:6(2), за да триумфират.<br/><br/>В групата още е шампионът през 2015 година Великобритания.</p>
    </article>
  </body>
</html>