<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/agries-melisses-to-megalo-mystiko-chronon-apokalyptetai-ti-tha-doyme-apopse-19-11/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T17:55:37+00:00"/>
    <meta property="og:title" content="Άγριες Μέλισσες: Το μεγάλο μυστικό χρόνων αποκαλύπτεται – Τι θα δούμε απόψε (19/11)"/>
    <meta property="og:description" content="Η νέα σειρά στο κανάλι του ΑΝΤ1, «Άγριες Μέλισσες», που μεταδίδεται από Δευτέρα έως Πέμπτη στις 22:45 το βράδυ, έχει κερδίσει το τηλεοπτικό κοινό"/>
  </head>
  <body>
    <article>
      <h1>Άγριες Μέλισσες: Το μεγάλο μυστικό χρόνων αποκαλύπτεται – Τι θα δούμε απόψε (19/11)</h1>
      <address>
        <time datetime="2019-11-19T17:55:37+00:00">19 Nov 2019, 17:55</time>
      </address>
      <p>Η νέα <a href="https://neaselida.gr/tag/sira/"><b>σειρά</b> </a>στο <a href="https://neaselida.gr/tag/kanali/"><b>κανάλι</b> </a>του <b><a href="https://neaselida.gr/tag/ant1/">ΑΝΤ1</a>, «<a href="https://neaselida.gr/tag/agries-melisses/">Άγριες Μέλισσες</a>»,</b> που μεταδίδεται από <b>Δευτέρα έως Πέμπτη στις 22:45 το βράδυ</b>, έχει κερδίσει το τηλεοπτικό κοινό, όπως φαίνεται και από <b>τα <a href="https://neaselida.gr/tag/tiletheasi/">εντυπωσιακά νούμερα τηλεθέασης</a></b> που καταγράφει.</p>
      <p>Συνταρακτικές εξελίξεις θα παρακολουθήσουμε απόψε<b> Τρίτη 19 Νοεμβρίου</b>, αφού τα ένοχα μυστικά είναι πολλά για να μείνουν όλα κρυφά και τα πάθη πλημμυρίζουν τους χαρακτήρες. <b>Τι θα δούμε σήμερα;</b></p>
      <h3>Τρίτη 19 Νοεμβρίου – Επεισόδιο 31</h3>
      <figure>
        <img src="https://neaselida.gr/nsmedia/uploads/2019/10/7..jpg"/>
      </figure>
      <p>Η <b>Δρόσω</b> προσπαθεί να υπερασπιστεί τον εαυτό της και να πείσει τις αδερφές της πως δεν έκλεψε εκείνη το ρολόι του Νέστορα και <b>το σκουλαρίκι της Μυρσίνης</b> ενώ κατηγορεί ευθέως τον Κυπραίο πως εκείνος τα έβαλε στο συρτάρι της. Θα πειστεί η Ελένη για την αθωότητα της Δρόσως ή οι σχέσεις των δυο αδερφών θα κλονιστούν ανεπανόρθωτα;</p>
      <p>Παράλληλα, η <b>Μυρσίνη</b> είναι ξετρελαμένη με τον απρόσμενο επισκέπτη της, Κλεομένη Ψαθά, αριστοκράτη απ’ την Αγγλία.</p>
      <p>Η <b>Ανέτ</b>, όμως, διακρίνει κάτι ύποπτο στις προθέσεις του μυστηριώδη αγνώστου. Ο Κυπραίος συνεχίζει να πουλάει έρωτα στη Μυρσίνη ενώ προσπαθεί να πείσει τον Νέστορα πως για το καλό της Ελένης πρέπει <b>να πουλήσει τα χωράφια</b> της.</p>
      <p>Την ίδια στιγμή, ο <b>Λάμπρος</b> αποφασίζει να λήξει τον γάμο του με τη Θεοδοσία, όμως, ο Μιλτιάδης προσπαθεί να τον αποτρέψει, αποκαλύπτοντάς του το μεγάλο μυστικό, που κουβαλάει τόσα χρόνια, για εκείνον και τη μητέρα της Ελένης.</p>
      <h3>Τετάρτη 20 Νοεμβρίου – Επεισόδιο 32</h3>
      <figure>
        <img src="https://neaselida.gr/nsmedia/uploads/2019/10/agries-melisses-3.jpg"/>
      </figure>
      <p>Ο <b>Μιλτιάδης</b> αποκαλύπτει στον Λάμπρο το μυστικό του και τον πραγματικό λόγο για τον οποίο δεν δέχεται τη σχέση του με την <b>Ελένη</b>. Πώς θα αντιδράσει εκείνος απέναντι στην τρομερή αυτή αλήθεια;</p>
      <p>Ο <b>Νέστορας</b> δείχνει καχύποπτος απέναντι στον Κυπραίο, καθώς δεν έχει πειστεί για την ενοχή της Δρόσως. Ο Δούκας βρίσκεται αντιμέτωπος με τον εκβιασμό του Κωνσταντή. Το παρελθόν συνεχίζει να τον στοιχειώνει. <b>Τι θα γίνει, όμως,</b> όταν η Αγορίτσα ακούσει αυτά για τα οποία κατηγορεί τον πατέρα του ο Κωνσταντής;</p>
      <p>Η <b>Ελένη</b> περιμένει τον Λάμπρο να πραγματοποιήσει όσα της υποσχέθηκε. Τι θα επιλέξει τελικά ο <b>Λάμπρος</b>, μετά τις αποκαλύψεις του πατέρα του;</p>
      <h3>Πέμπτη 21 Νοεμβρίου – Επεισόδιο 33</h3>
      <figure>
        <img src="https://neaselida.gr/nsmedia/uploads/2019/10/2.-1068x712.jpg"/>
      </figure>
      <p>Ο <b>Νέστορας</b> ανακοινώνει στο καφενείο πως θα καταθέσει ο ίδιος ένσταση για τη βιομηχανική ζώνη και η πρόθεσή του χωρίζει σε <b>δύο στρατόπεδα</b> το χωριό. Ο Δούκας χτυπάει άγρια τον Κωνσταντή, μπροστά στον Νικηφόρο, ο οποίος απαιτεί να μάθει τον λόγο της σύγκρουσής τους.</p>
      <p>Ο <b>Κυπραίος</b> πείθει τη Δρόσω πως πίσω από την κλοπή των χρυσαφικών, κρύβονται οι Σεβαστοί και όχι αυτός. Η ξαφνική επίσκεψη της <b>Ελένης</b> στο σπίτι του Νέστορα θα ακυρώσει μια κρυφή συνάντηση της Μυρσίνης με τον Κυπραίο, και θα κινήσει υποψίες στην Ελένη για την παρουσία της Μυρσίνης εκεί.</p>
      <p><b>Η Θεοδοσία και ο Λάμπρος</b> συναντούν τυχαία την Ελένη και η Θεοδοσία της ζητάει συγγνώμη για την άσχημη συμπεριφορά της με σκοπό να τα ξαναβρούν, τίποτα όμως δεν πηγαίνει όπως περίμενε. Η Αγορίτσα πλησιάζει την Ανέτ και της αποκαλύπτει το τρομερό μυστικό του Δούκα.</p>
      <p>
        <b>Διαβάστε επίσης στη «Νέα Σελίδα»:</b>
      </p>
    </article>
  </body>
</html>