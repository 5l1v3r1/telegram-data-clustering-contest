<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/notizie/il-report-dell-allenamento-odierno-72081"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-19T17:56:42+00:00"/>
    <meta property="og:title" content="Il report dell'allenamento odierno"/>
    <meta property="og:description" content="Allenamento al coperto per l’Udinese di mister Luca Gotti, che ha svolto la seduta pomeridiana sotto la tensostruttura riscaldata del Bruseschi. "/>
  </head>
  <body>
    <article>
      <h1>Il report dell'allenamento odierno</h1>
      <address><time datetime="2019-11-19T17:56:42+00:00">19 Nov 2019, 17:56</time> by <a rel="author">Jessy Specogna</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/8b/8ba9cd0732f85e9e2bca0cecef49e8be-43379-95723157c8ebcac4750156d2b21ac04e.jpeg"/>
        <figcaption>© foto di Federico De Luca</figcaption>
      </figure>
      <p>Allenamento al coperto per l’Udinese di mister Luca Gotti, che ha svolto la seduta pomeridiana sotto la tensostruttura riscaldata del Bruseschi. </p>
      <p>Tra i giocatori tornati dagli incontri con le nazionali si è allenato assieme al gruppo Rolando Mandragora, che ieri aveva assistito dalla panchina al roboante 9-1 con cui l’Italia ha superato l’Armenia. Defaticamento invece per William Troost-Ekong, Mato Jajalo e Ken Sema, di rientro dai rispettivi impegni con Nigeria, Bosnia e Svezia. A parte anche Rodrigo Becao e il lungodegente Nacho Pussetto, mentre Samir ha svolto la prima parte del lavoro odierno assieme ai bianconeri, per poi seguire un programma personalizzato.</p>
      <p>Seduta iniziata con una fase di attivazione, torelli ed esercitazioni sui passaggi, per poi proseguire per poi proseguire con una sessione dedicata alle conclusioni e una partitella 7 contro 7, in cui gli attaccanti Lucasz Teodorczyk e Kevin Lasagna sono stati impiegati in schieramenti opposti.</p>
      <p>La preparazione prevede ora una doppia seduta per la giornata di domani, alle 11 e alle 15, con il rientro anche degli argentini De Paul e Musso e il danese Stryger Larsen. Gli ultimi nazionali a riunirsi al gruppo saranno invece Seko Fofana e Ilija Nestorovski, oggi in campo con Costa d’Avorio e Macedonia e nuovamente a disposizione del tecnico Gotti a partire da giovedì.</p>
    </article>
  </body>
</html>