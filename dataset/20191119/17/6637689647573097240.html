<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/sergiya-maslyuka-zvilnyly-z-posady-zamprokurora-sumshchyny"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-19T17:02:00+00:00"/>
    <meta property="og:title" content="Сергія Маслюка звільнили з посади зампрокурора Сумщини"/>
    <meta property="og:description" content="З 5 листопада Сергія Маслюка звільнили з посади заступника прокурора Сумщини. Про це сьогодні, 19 листопада, на запит Sumy.Today повідомила прокуратура області. Сергій Маслюк був звільнений з посади в органах прокуратури на підставі рішення Кваліфікаційно-дисциплінарної комісії прокурорів та наказу Генерального прокурора України."/>
  </head>
  <body>
    <article>
      <h1>Сергія Маслюка звільнили з посади зампрокурора Сумщини</h1>
      <address>
        <time datetime="2019-11-19T17:02:00+00:00">19 Nov 2019, 17:02</time>
      </address>
      <p>З 5 листопада Сергія Маслюка звільнили з посади заступника прокурора Сумщини. Про це сьогодні, 19 листопада, на запит Sumy.Today повідомила прокуратура області.</p>
      <figure>
        <img src="http://sumy.today/sites/default/files/screenshot_1_2_1_0.jpg"/>
      </figure>
      <p>Сергій Маслюк був звільнений з посади в органах прокуратури на підставі рішення Кваліфікаційно-дисциплінарної комісії прокурорів та наказу Генерального прокурора України.</p>
      <p>Нагадаємо: наразі Зарічний райсуд Сум розглядає справу за обвинуваченням Сергія Маслюка. Прокуратура звинувачує його у підроблені і використанні довідки про лікування на стаціонарі в інфекційному відділенні однієї з сумських лікарень. Натомість Сергій Маслюк відпочивав в апарт-готелі «МарсМарос» в Яремчанському районі Івано-Франківській області з 7 по 18 серпня 2017 року. Зараз розгляд справи відкладено для підготовки до судових дебатів. Наступне засідання призначили на 27 листопада.</p>
    </article>
  </body>
</html>