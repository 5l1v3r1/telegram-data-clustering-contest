<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zak-sedme-tridy-pestne-napadl-ucitele-zraneny-pedagog-skoncil-v-nemocnici"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T17:20:00+00:00"/>
    <meta property="og:title" content="V Kraslicích dal žák sedmé třídy pěstí učiteli: Zraněný pedagog skončil v nemocnici"/>
    <meta property="og:description" content="Žák teprve sedmé třídy základní školy v Kraslicích na Sokolovsku napadl učitele. Zraněný kantor skončil s podezřením na otřes mozku v nemocnici, případem se zabývá policie."/>
  </head>
  <body>
    <article>
      <h6 class="kicker">útok</h6>
      <h1>V Kraslicích dal žák sedmé třídy pěstí učiteli: Zraněný pedagog skončil v nemocnici</h1>
      <address><time datetime="2019-11-19T17:20:00+00:00">19 Nov 2019, 17:20</time> by <a rel="author">Eliška Reiglová</a></address>
      <p>
        <b>Žák teprve sedmé třídy základní školy v Kraslicích na Sokolovsku napadl učitele. Zraněný kantor skončil s podezřením na otřes mozku v nemocnici, případem se zabývá policie.</b>
      </p>
      <p>Ke konfliktu mezi žákem a učitelem došlo v úterý okolo 13. hodiny. Podle informací serveru idnes.cz zaútočil student na kantora a dokonce ho trefil pěstí do obličeje. <b>„Muž utrpěl pohmožděniny. Na místě jsme ho ošetřili a s podezřením na otřes mozku jsme ho převezli do sokolovské nemocnice,“</b> uvedl mluvčí záchranné služby Radek Hes.</p>
      <related>
        <a href="https://www.extra.cz/v-havirove-zemrel-hokejovy-fanousek-pred-stadionem-byl-pry-napaden-clenem-ochranky"/>
      </related>
      <p>Případem se zabývá i policie, ta však neuvedla, co ke konfliktu vedlo a zda se incident odehrál během vyučování či o přestávce. <b>„Vzhledem k počáteční fázi prověřování a také vzhledem k věku nezletilého chlapce nemůžeme poskytnout žádné bližší informace,“</b> informovala krajská policejní mluvčí Eva Valtová.</p>
    </article>
  </body>
</html>