<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/sports/itta-stis-kathysteriseis-kai-apokleismos-gia-tin-ethniki-neon-1-0/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T17:35:43+00:00"/>
    <meta property="og:title" content="Ηττα στις καθυστερήσεις και αποκλεισμός για την Εθνική Νέων (1-0)"/>
    <meta property="og:description" content="Η γαλανόλευκη ηττήθηκε με 1-0 στο Βέλγιο και αποκλείστηκε από τη συνέχεια του Euro U19."/>
  </head>
  <body>
    <article>
      <h1>Ηττα στις καθυστερήσεις και αποκλεισμός για την Εθνική Νέων (1-0)</h1>
      <h2>Η γαλανόλευκη ηττήθηκε με 1-0 στο Βέλγιο και αποκλείστηκε από τη συνέχεια του Euro U19.</h2>
      <address><time datetime="2019-11-19T17:35:43+00:00">19 Nov 2019, 17:35</time> by <a rel="author">ΤοΒΗΜΑ Team</a></address>
      <p>Την ήττα από το Βέλγιο με 1-0 γνώρισε η Εθνική ομάδα Νέων. Μια ήττα που ήρθε στο 3ο λεπτό των καθυστερήσεων από το γκολ του Αρν Κάιπερς και έβαλε τέλος στην προσπάθεια της γαλανόλευκης για πρόκριση στην τελική φάση του Euro U19.</p>
      <p>Βέβαια, ακόμα και η ισοπαλία στο σημερινό παιχνίδι με το Βέλγιο δεν έφτανε στην Εθνική, καθώς την ίδια ώρα η Ισλανδία κέρδιζε 4-2 την Αλβανία κι έπαιρνε αυτή την πρόκριση.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>Η Ελλάδα μετά τα σημερινή ήττα από το Βέλγιο, κατετάγη 3η με 3 βαθμούς κι έτσι δεν μπορεί να διεκδικήσει τη θέση της μίας και μοναδικής καλύτερης τρίτης όλων των ομίλων που επίσης δίνει πρόκριση, καθώς ήδη υπάρχουν τρίτες ομάδες με περισσότερους βαθμούς.</p>
      <p>H Εθνική ομάδα στο σημερινό παιχνίδι παρουσίασε καλύτερο πρόσωπο σε σχέση με τον πρόσφατο αγώνα με την Ισλανδία και μάλιστα είχε κάποιες καλές ευκαιρίες για να ανοίξει το σκορ. Ωστόσο, δεν κατάφερε να τις εκμεταλλευτεί, με το Βέλγιο να πετυχαίνει το γκολ της νίκης στις καθυστερήσεις της αναμέτρησης με τον Αρν Κάιπερς.</p>
      <p>Με αυτή τη νίκη το Βέλγιο τερμάτισε στην πρώτη θέση με 9 βαθμούς, ενώ στη δεύτερη θέση κατετάγη η Ισλανδία με 6 πόντους. Οι δύο ομάδες πήραν την πρόκριση για το Elite Round.</p>
      <p>Οι συνθέσεις</p>
      <p>Ελλάδα: Μαντάς, Λιάβας, Ζαγαρίτης, Γκοτζαμανίδης, Αλεξανδρόπουλος, Βρακάς (72΄ Αθανασακόπουλος), Τζόλης, Μιχελής, Τζήμας (85΄ Τσακίρης), Σουρλής (79΄ Φακκής), Βαγιαννίδης.</p>
      <p>Βέλγιο: Βάνερβουρτ, Κάνα, Λίσενς, Ράσκιν (82΄ Εσαμπρί), Ονάνα (61΄ Βρανκ), Κάιπερς, Ντεβόλφ, Ντεκέτελερ (82΄ Ουγκούρ), Βαν ντερ Μπρεμτ, Βαντερμιούλεν (69΄ Ντεβίντερ), Βάεσεν (61΄ Μ΄Μπαγιό).</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>