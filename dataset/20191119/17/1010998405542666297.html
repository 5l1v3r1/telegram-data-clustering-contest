<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sled-autopsija-prichinata-za-smartta-na-3-godishnoto-dete-ot-sofija-e-pnevmonija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T17:17:00+00:00"/>
    <meta property="og:title" content="След аутопсия: Причината за смъртта на 3-годишното дете от София е пневмония"/>
    <meta property="og:description" content="Свидетел потвърди версията на родителите, че са чакали над два часа детето им да бъде прието за лечение"/>
  </head>
  <body>
    <article>
      <h1>След аутопсия: Причината за смъртта на 3-годишното дете от София е пневмония</h1>
      <h2>Свидетел потвърди версията на родителите, че са чакали над два часа детето им да бъде прието за лечение</h2>
      <address><time datetime="2019-11-19T17:17:00+00:00">19 Nov 2019, 17:17</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/19/pochinalodete_1574176377-1.mp4"/>
      </figure>
      <p>Двустранна хеморагична пневмония е заболяването, открито у починалото 3-годишно момченце.<br/><br/>Това показват резултатите от аутопсията на детето, научи bTV от два независими източника. <br/><br/>Според родителите, повече от два часа лекарите на педиатричната болница отказват лечение на 3-годишното им момченце, след като търсят помощ в три столични лечебни заведения.</p>
      <p>Думите им се потвърждават и от баща на 2-годишно дете, което по същото време е чакало три часа за преглед в педиатрията.</p>
      <figure>
        <img src="https://img.bg.sof.cmestatic.com/media/images/640x/Nov2019/2112027118.jpg"/>
      </figure>
      <p>Според бащата, причината за това е, че в приемния кабинет има недостиг на дежурни лекари, които да преглеждат децата.</p>
      <p>Вчера пред bTV дежурният лекар отрече да има забавяне и уточни, че детето е прието в интензивното отделение 30 минути, след като е прегледано. <br/><br/>Тече проверка на здравното министерство по случая. Първите официални резултати се очакват утре.</p>
    </article>
  </body>
</html>