<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/doi-rusi-fierti-masina-groapa-326318.html"/>
    <meta property="og:site_name" content="Observator"/>
    <meta property="article:published_time" content="2019-11-19T17:17:00+00:00"/>
    <meta property="og:title" content="Doi bărbați, fierți de vii după ce au căzut cu mașina într-o groapă cu apă clocotită, în Rusia"/>
    <meta property="og:description" content="Doi bărbați din Rusia au sfârșit fierți de vii după ce mașina în care se aflau a căzut într-o groapă cu apă clocotită. Asfaltul pur și simplu a cedat, din cauza unei conducte defecte."/>
  </head>
  <body>
    <article>
      <h1>Doi bărbați, fierți de vii după ce au căzut cu mașina într-o groapă cu apă clocotită, în Rusia</h1>
      <address><time datetime="2019-11-19T17:17:00+00:00">19 Nov 2019, 17:17</time> by <a rel="author">Daniel Murărescu</a></address>
      <p>
        <b>
          <b>Doi bărbați din Rusia au sfârșit fierți de vii după ce mașina în care se aflau a căzut într-o groapă cu apă clocotită. Asfaltul pur și simplu a cedat, din cauza unei conducte defecte.</b>
        </b>
      </p>
      <p>Tragedia a avut loc în localitatea Penza, un oraș aflat la circa 550 de kilometri sud-est de Moscova. Cei doi ruși se aflau într-un autoturism marca Lada atunci când s-a produs nenorocirea. La un moment dat, șoferul a parcat fix deasupra unei conducte avariate, iar carosabilul a fost înghițit cu tot cu mașină de groapa plină cu apă clocotită.</p>
      <p>Potrivit <a href="https://www.dailymail.co.uk/news/article-7701383/Two-men-BOILED-ALIVE-Lada-falls-sinkhole-hot-water-pipe-Russia.html">Daily Mail</a>, agentul de termoficare avea 75 de grade Celsius, suficient pentru a produce arsuri grave. Bărbații au murit pe loc, fără a se putea salva din vehicul.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F19%2F326318%2F15741761393b9db1e3.jpg&amp;w=800"/>
        <figcaption>
          <a href="https://observator.tv/galerie/doi-rusi-fierti-masina-groapa-id326318-play384123.html">
            <b>Vezi 3 imagini în Galerie</b>
          </a>
        </figcaption>
      </figure>
      <p>La scurt timp, autoritățile au intervenit la fața locului cu utilaje grele, pentru a recupera mașina și trupurile neînsuflețite. </p>
      <p><i>"Ce mod cumplit de a muri. Într-un moment conduci, iar în următorul ești sub pământ și te îneci în apă clocotită"</i>, a mărturisit o localnică din Penza.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F19%2F326318%2F1574176185f91a7ca3.jpg&amp;w=800"/>
        <figcaption>
          <a href="https://observator.tv/galerie/doi-rusi-fierti-masina-groapa-id326318-play384123.html">
            <b>Vezi 3 imagini în Galerie</b>
          </a>
        </figcaption>
      </figure>
      <p>O altă mașină trecuse cu doar câteva minute prin același loc, pasagerii scăpând la limită de la o moarte înfiorătoare.</p>
      <p>Cazul a stârnit revoltă pe rețelele de socializare din Federația Rusă. Conform sursei citate, mai mulți oficiali au sosit la fața locului pentru a coordona operațiunea de recuperare a autoturismului.</p>
    </article>
  </body>
</html>