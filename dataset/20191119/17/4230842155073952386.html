<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-lyashka-vidpustyly-na-poruky-rishennya-sudu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T17:12:27+00:00"/>
    <meta property="og:title" content="Ляшка відпустили на поруки – рішення суду"/>
    <meta property="og:description" content="Суд ухвалив рішення про обрання Олегу Ляшку запобіжного заходу у вигляді особистої поруки."/>
  </head>
  <body>
    <article>
      <h1>Ляшка відпустили на поруки – рішення суду</h1>
      <address>
        <time datetime="2019-11-19T17:12:27+00:00">19 Nov 2019, 17:12</time>
      </address>
      <p>Суд ухвалив рішення про обрання Олегу Ляшку запобіжного заходу у вигляді особистої поруки.</p>
      <p>Екс-нардепу Олегу Ляшку було обрано запобіжний захід у вигляді особистої поруки депутата Європейської солідарності Вікторії Сюмар і депутата Батьківщини Михайла Волинця.</p>
      <p>Таке рішення ухвалив Бориспільський міськрайонний суд Київської області 19 листопада.</p>
      <p>Ляшко зобов’язаний прибувати за вимогою слідчого прокурора чи суду, повідомляти про зміну свого місця проживання, утримуватися від спілкування з потерпілим чи свідком особисто чи через інших осіб.</p>
      <p>Строк дії цих обов’язків визначається до 00.00 17 січня включно.</p>
      <p><b>Читайте:</b> <a href="https://fakty.com.ua/ua/ukraine/20191111-gerus-pro-vidstavku-dva-misyatsi-ne-buv-na-zasidannyah-kabminu/">Герус про відставку: Два місяці не був на засіданнях Кабміну</a></p>
      <p>Ляшко зі свого боку повідомив про намір оскаржувати рішення про вручення йому підозри.</p>
      <blockquote>– Ми оскаржуватимемо бездіяльність правоохоронних органів. Ми вимагатимемо порушення кримінального провадження проти Геруса.</blockquote>
      <p>Нагадаємо, 6 листопада 2019 року між Олегом Ляшком і главою парламентського Комітету з питань енергетики та житлово-комунальних послуг Андрієм Герусом <a href="https://fakty.com.ua/ua/ukraine/20191106-lyashko-vlashtuvav-bijku-z-gerusom-cherez-rosijsku-elektroenergiyu/">стався конфлікт</a>.</p>
      <p>18 листопада Ляшку було повідомлено про підозру за ч. 2 ст. 346 (погроза або насильство щодо державного діяча, умисне заподіяння такій особі тілесних ушкоджень у зв’язку з його державною діяльністю) ККУ.</p>
    </article>
  </body>
</html>