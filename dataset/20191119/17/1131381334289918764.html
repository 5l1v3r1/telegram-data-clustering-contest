<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/x-factor/2019/11/19/giudici-x-factor-2019-assegnazioni-5-live.html"/>
    <meta property="og:site_name" content="Sky TG24"/>
    <meta property="article:published_time" content="2019-11-19T17:59:00+00:00"/>
    <meta property="og:title" content="X Factor 2019: le assegnazioni dei giudici per il quinto Live"/>
    <meta property="og:description" content="Siete pronti per conoscere gli inediti dei ragazzi ancora in gara? Allora l’appuntamento è con il quinto Live della tredicesima edizione di X Factor, in onda tutti i giovedì alle 21.15 su Sky Uno (canale 108) e sul digitale terrestre al canale 455.LO SPECIALE DI XF13Guarda X Factor su Sky Uno tutti i giovedì alle 21.15 e rivedi i momenti più belli del talent sul sito ufficialeX Factor su Telegram! Iscriviti subito"/>
  </head>
  <body>
    <article>
      <h1>X Factor 2019: le assegnazioni dei giudici per il quinto Live</h1>
      <h2>Siete pronti per conoscere <b>gli inediti dei ragazzi</b> ancora in gara? Allora l’appuntamento è con il quinto Live della <a href="https://tg24.sky.it/spettacolo/tv-show/x-factor/home.html">tredicesima edizione di X Factor</a>, <b>in onda tutti i giovedì alle 21.15 su Sky Uno (canale 108) e sul digitale terrestre al canale 455</b>.<br/><b><a href="https://tg24.sky.it/spettacolo/tv-show/x-factor/home.html">LO SPECIALE DI XF13</a></b><br/><b><a href="https://xfactor.sky.it/">Guarda X Factor su Sky Uno tutti i giovedì alle 21.15 e rivedi i momenti più belli del talent sul sito ufficiale</a></b><br/><b><a href="https://xfactor.sky.it/telegram">X Factor su Telegram! Iscriviti subito</a></b></h2>
      <address><time datetime="2019-11-19T17:59:00+00:00">19 Nov 2019, 17:59</time> by <a rel="author">Matteo Rossini</a></address>
      <p>Il momento è finalmente arrivato. Il quinto appuntamento con il talent più brillante, esplosivo ed elettrizzante del piccolo schermo è pronto a regalare grandi emozioni grazie alla serata in cui i concorrenti ancora in gara presenteranno <a href="https://tg24.sky.it/spettacolo/tv-show/x-factor/2019/11/19/x-factor-inediti-concorrenti-.html">i loro attesi inediti</a>. La tredicesima edizione di <a href="https://tg24.sky.it/spettacolo/tv-show/x-factor/home.html">X Factor</a> vi aspetta <b>tutti i giovedì alle 21.15 su Sky Uno (canale 108) e sul digitale terrestre al canale 455</b>.</p>
      <h3>X Factor: è il momento degli inediti</h3>
      <p>Il quarto Live di X Factor è stato un concentrato di emozioni. <a href="https://tg24.sky.it/spettacolo/tv-show/x-factor/2019/09/11/samuel-x-factor-2019.html">Samuel</a> ha dovuto purtroppo salutare i <b>Seawards</b> che hanno abbandonato il percorso a un passo dalla fase conclusiva, mentre le esibizioni di <a href="https://tg24.sky.it/spettacolo/musica/2019/11/14/mabel-canzoni-famose.html">Mabel</a> e <b>Gianna Nannini</b> hanno infiammato il pubblico.</p>
      <p>Il nuovo appuntamento si preannuncia denso di musica, adrenalina e tanto talento poiché i sette concorrenti presenteranno al grande pubblico i loro gioielli. Scopriamo insieme i titoli degli <b>inediti</b> che verranno proposti sul palco di <b>X Factor.</b></p>
      <h3>Mara Maionchi - Categoria Over</h3>
      <p>Apriamo le danze con la categoria di <a href="https://tg24.sky.it/spettacolo/tv-show/x-factor/2019/09/12/mara-maionchi-x-factor-2019.html">Mara Maionchi</a> che ha passato il quarto Live senza defezioni. In questi giorni la giudice è al lavoro con i suoi due ragazzi per far si che i loro inediti possano far centro. Eugenio Campagna si esibirà sulle note di “Cornflakes”, presentato nel corso del terzo Live, mentre Nicola Cavallaro si giocherà tutto con il singolo dal titolo “Like I Could”.</p>
      <ul>
        <li><b>Eugenio Campagna</b> - “Cornflakes”</li>
        <li><b>Nicola Cavallaro</b> - “Like I Could”</li>
      </ul>
      <h3>Sfera Ebbasta - Categoria Under Donne</h3>
      <p>Passiamo ora alla categoria Under Donne di <a href="https://tg24.sky.it/spettacolo/tv-show/x-factor/2019/09/11/sfera-ebbasta-x-factor-2019.html">Sfera Ebbasta</a>. Il giudice è pronto a dare battaglia con Sofia Tornambene e Giordana Petralia. La prima ragazza si esibirà con “A domani per sempre” con il quale ha conquistato i giudici durante le audizioni, mentre la seconda porterà sul palco di X Factor il brano “Chasing Paper”</p>
      <ul>
        <li><b>Sofia Tornambene</b> - “A domani per sempre”</li>
        <li><b>Giordana Petralia</b> - “Chasing Paper”</li>
      </ul>
      <h3>Malika Ayane - Categoria Under Uomini</h3>
      <p>Continuiamo con <a href="https://tg24.sky.it/spettacolo/tv-show/x-factor/2019/09/11/malika-ayane-x-factor-2019.html">Malika Ayane</a> che dopo le due precedenti eliminazioni potrà contare soltanto sul giovanissimo Davide Rossi. Il ragazzo ha deciso di giocarsi tutto con il brano “Glum”.</p>
      <ul>
        <li><b>Davide Rossi </b>- “Glum”</li>
      </ul>
      <h3>Samuel - Categoria Gruppi</h3>
      <p>Concludiamo con la squadra di <b>Samuel</b> che nello scorso live ha salutato i Seawards, i gruppi Sierra e Booda sono pronti a infiammare il palco della tredicesima edizione di X Factor con le canzoni “Enfasi” ed “Elefante”</p>
      <ul>
        <li><b>Sierra</b> - “Enfasi”</li>
        <li><b>Booda</b> - “Elefante”</li>
      </ul>
    </article>
  </body>
</html>