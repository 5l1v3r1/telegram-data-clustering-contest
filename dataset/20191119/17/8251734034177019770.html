<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/grande-successo-a-crescentino-per-camera-101/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-19T17:07:56+00:00"/>
    <meta property="og:title" content="Grande successo a Crescentino per “Camera 101”"/>
    <meta property="og:description" content="Grande successo a Crescentino per “Camera 101”. Spettacolo della compagnia teatrale Tiart portato in scena da Giada Gazzera."/>
  </head>
  <body>
    <article>
      <h1>Grande successo a Crescentino per “Camera 101”</h1>
      <h2>Spettacolo della compagnia teatrale Tiart portato in scena da Giada Gazzera.</h2>
      <address>
        <time datetime="2019-11-19T17:07:56+00:00">19 Nov 2019, 17:07</time>
      </address>
      <figure>
        <img src="https://notiziaoggivercelli.it/media/2019/11/teatro-crescentino-650x433.jpg"/>
      </figure>
      <p>Grande successo a Crescentino per “Camera 101”. Spettacolo della compagnia teatrale Tiart portato in scena da Giada Gazzera.</p>
      <h3>Grande successo a Crescentino per “Camera 101”</h3>
      <p>Domenica 17 novembre è andato in scena a Crescentino lo spettacolo della compagnia teatrale Tiart “Camera 101”. Grande affluenza di pubblico per il primo spettacolo portato in scena da Giada Gazzera grazie al sostengo del direttore artistico Fabio Mazzarino. Pubblico entusiasta, numeroso e profondamente attento.<br/>– Sono stati 9 mesi lunghi – dice la regista Gazzera – ma con gli attori siamo riusciti a portare in scena questo spettacolo che ha lasciato tutti con il fiato sospeso. Non potevamo chiedere nè un cast nè una location migliore (il teatro di Crescentino), che ha dato allo spettacolo un’atmosfera tutta nuova. Voglio ringraziare tutti coloro che mi sono stati vicini e che hanno creduto in me, nel testo e nell’amore per il teatro –<br/>Una menzione particolare va a tutti gli attori che hanno partecipato allo spettacolo: Gabriele Tagliabue, Rosella Zanini, Luca Tarello, Cecilia Borghetti, Valeria Mancini, Gian Paolo Mila, Emanuela Santamaria, Marta Canopoli, Alberto Pistola, Teresa Moncada, Beatrice Zanichelli e Alessia Rollone; nonchè un riconoscimento particolare va anche a Davide Zanichelli per audio e luci e a Giorgia Zaramella per l’illustrazione della locandina.<br/>Non resta che aspettare le repliche dello spettacolo, prima tra tutte quella del 19 gennaio 2020 a Trino.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/indennizzi-automatici-in-bolletta-enel-per-le-zone-colpite-dal-maltempo/"/>
      </related>
    </article>
  </body>
</html>