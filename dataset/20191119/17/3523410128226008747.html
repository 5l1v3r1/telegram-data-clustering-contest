<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640790/%D8%AF%D9%81%D8%A7%D8%B9-%D8%B3%D9%81%DB%8C%D8%B1-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%85%D9%88%D8%B6%D8%B9-%D9%88%D8%A7%D8%B4%D9%86%DA%AF%D8%AA%D9%86-%D8%AF%D8%B1-%D9%82%D8%A8%D8%A7%D9%84-%D8%B4%D9%87%D8%B1%DA%A9%E2%80%8C%D8%B3%D8%A7%D8%B2%DB%8C%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T17:35:00+00:00"/>
    <meta property="og:title" content="دفاع سفیر آمریکا از موضع واشنگتن در قبال شهرک‌سازی‌ها"/>
    <meta property="og:description" content="نماینده آمریکا در سازمان ملل تصریح کرد که"/>
  </head>
  <body>
    <article>
      <h1>
        <a href="https://www.bultannews.com/fa/news/640790/%D8%AF%D9%81%D8%A7%D8%B9-%D8%B3%D9%81%DB%8C%D8%B1-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%85%D9%88%D8%B6%D8%B9-%D9%88%D8%A7%D8%B4%D9%86%DA%AF%D8%AA%D9%86-%D8%AF%D8%B1-%D9%82%D8%A8%D8%A7%D9%84-%D8%B4%D9%87%D8%B1%DA%A9%E2%80%8C%D8%B3%D8%A7%D8%B2%DB%8C%E2%80%8C%D9%87%D8%A7">دفاع سفیر آمریکا از موضع واشنگتن در قبال شهرک‌سازی‌ها</a>
      </h1>
      <h2>نماینده آمریکا در سازمان ملل تصریح کرد که "واشنگتن به صلح میان اسرائیلی‌ها و فلسطینیان پایبند خواهد ماند".</h2>
      <address><time datetime="2019-11-19T17:35:00+00:00">19 Nov 2019, 17:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>کلی کرافت</b>، نماینده آمریکا در سازمان ملل با انتشار بیانیه‌ای خاطرنشان کرد: مهم است که درخصوص امور مهم و خطیر، شفاف باشیم و "قانونی" دانستن شهرک‌سازی‌های اسرائیل امری خطیر است.</p>
      <p>کرافت همچنین تصریح کرد: برای این که شفاف باشیم، <b>آمریکا</b> به صلح به طور کامل پایبند خواهد ماند و "قانونی" دانستن<b> شهرک‌سازی اسرائیل</b> توسط واشنگتن، این واقعیت را تغییر نمی‌دهد و این بحث و جدل‌های کنونی درباره قوانین بین‌المللی منجر به برقراری صلح دائم که به آن پایبندیم، نخواهد شد.</p>
      <p>نماینده آمریکا در سازمان ملل همچنین گفت: ما به صلح پایبندیم، همانطور که از قبل گفتیم به اسرائیل نیز پایبندیم. آمریکا از گذشته از اسرائیل حمایت کرده امروز نیز از آن حمایت می‌کند و در آینده نیز از آن حمایت خواهد کرد.</p>
      <p>مایک پامپئو، وزیر خارجه آمریکا روز دوشنبه در جریان کنفرانس مطبوعاتی خود تأکید کرد که شهرک‌سازی‌های رژیم صهیونیستی در کرانه باختری با قوانین بین‌المللی در تعارض نیست. این مسأله با موجی از مخالفت و محکومیت فلسطین، کشورهای عربی و بین‌المللی همراه بوده است.</p>
    </article>
  </body>
</html>