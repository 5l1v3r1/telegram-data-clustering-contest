<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/newsletter-consumismi-di-natale/"/>
    <meta property="og:site_name" content="Il Post"/>
    <meta property="article:published_time" content="2019-11-19T17:27:18+00:00"/>
    <meta property="og:title" content="Quest’anno le letterine di Natale le manda il Post"/>
    <meta property="og:description" content="Facciamo una newsletter per chi è a corto di idee sui regali da fare: due volte a settimana, fino al 24 dicembre"/>
  </head>
  <body>
    <article>
      <h1>Quest’anno le letterine di Natale le manda il Post</h1>
      <h2>Facciamo una newsletter per chi è a corto di idee sui regali da fare: due volte a settimana, fino al 24 dicembre</h2>
      <address>
        <time datetime="2019-11-19T17:27:18+00:00">19 Nov 2019, 17:27</time>
      </address>
      <p>Ormai da qualche anno tra novembre e dicembre la redazione del <i>Post</i> si spreme le meningi per cercare idee originali e convincenti per i regali di Natale. Non quelli che ci facciamo tra di noi: quelli che consigliamo a tutti di fare. Quest’anno, per esempio, è già uscito un articolo che raccoglie <a href="https://www.ilpost.it/2019/11/12/idee-regali-natale-2019/">le nostre prime 20 idee</a>, per chi vuole partire molto in anticipo, e prossimamente ne usciranno molti altri, tra cui il tradizionale articolo con idee per fare un regalo spendendo poco e quelli fondamentali per fare regali di Natale a bambini o adolescenti. Già: che diavolo piacerà agli adolescenti di oggi? Ecco, noi proviamo a dirvelo (e prima di farlo parliamo con dei veri adolescenti).</p>
      <p>Un tempo <i>il Post</i> aderiva senza tentennamenti alla “<a href="https://www.wittgenstein.it/2015/12/11/regali-natale-no/">mozione Flanagin</a>“, un giornalista americano contrario allo scambio di regali tra adulti: col tempo ci siamo ammorbiditi, al punto che quest’anno, oltre agli articoli, abbiamo deciso di fare una newsletter sui regali. Si chiama “Consumismi di Natale” e inizierà questa settimana: sarà gratuita e aperta a tutti. Da qui a Natale arriverà 11 volte, a chi si iscriverà: due volte a settimana fino al 24 dicembre, per i regali dell’ultimo momento. Dentro ci saranno aggiornamenti su tutti gli articoli del <i>Post</i> a tema regali e poi una piccola raccolta di storie sul Natale, di oggi e del passato, da tutto il mondo, scelte dalla redazione, e una canzone natalizia, scelta dal peraltro direttore Luca Sofri. <a href="http://eepurl.com/gJ80nP">Per iscrivervi, partite da qui</a>.</p>
      <p>Ok, lo mettiamo più grosso: <a href="http://eepurl.com/gJ80nP"><b>CI SI ISCRIVE QUI.</b></a></p>
      <related>
        <h4>Articoli Correlati</h4>
        <a href="https://www.ilpost.it/2019/11/19/black-friday-2019-sconti-online/"/>
        <a href="https://www.ilpost.it/2019/11/12/idee-regali-natale-2019/"/>
        <a href="https://www.ilpost.it/2019/11/05/prodotti-ricondizionati-vantaggi-apple/"/>
      </related>
    </article>
  </body>
</html>