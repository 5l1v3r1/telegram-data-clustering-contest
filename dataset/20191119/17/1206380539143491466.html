<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/smichov-projde-velkou-rekonstrukci-takhle-bude-terminal-vypadat-po-promene"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T17:51:00+00:00"/>
    <meta property="og:title" content="Smíchov projde velkou rekonstrukcí: Takhle bude terminál vypadat po proměně"/>
    <meta property="og:description" content="Území bývalého Smíchovského karga projde zásadní proměnou. Výstavba nového smíchovského terminálu na místě dnešního nádraží započne za dva roky a cestující se z něj hravě dostanou na metro, vlak i autobus, k dispozici bude i tisíc parkovacích míst."/>
  </head>
  <body>
    <article>
      <h6 class="kicker">galerie</h6>
      <h1>Smíchov projde velkou rekonstrukcí: Takhle bude terminál vypadat po proměně</h1>
      <address><time datetime="2019-11-19T17:51:00+00:00">19 Nov 2019, 17:51</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/c3/00/c3006c5-247208-e-0d0000000-0d1971429-1d0000000-1d0000000-sector_2560x0-shrink.png"/>
          <figcaption>Smíchov projde velkou proměnou.<cite>a69.cz</cite></figcaption>
        </figure>
        <figure>
          <img src="https://www.extra.cz/images/thumbs/98/dd/98dd13b-247205-b-2560x0-shrink.png"/>
          <figcaption>Takhle vypadá Smíchov dnes.<cite>a69.cz</cite></figcaption>
        </figure>
        <figure>
          <img src="https://www.extra.cz/images/thumbs/12/f6/12f6868-247206-c-2560x0-shrink.png"/>
          <figcaption>Taková je vize do budoucna.<cite>a69.cz</cite></figcaption>
        </figure>
        <figure>
          <img src="https://www.extra.cz/images/thumbs/bb/8f/bb8f941-247207-a-2560x0-shrink.png"/>
          <figcaption>Nádraží projde velkou proměnou.<cite>a69.cz</cite></figcaption>
        </figure>
        <figcaption>
          <a href="https://www.extra.cz/smichov-projde-velkou-rekonstrukci-takhle-bude-terminal-vypadat-po-promene/galerie/4">+ Další 2 fotografie</a>
        </figcaption>
      </slideshow>
      <p>
        <b>Území bývalého Smíchovského karga projde zásadní proměnou. Výstavba nového smíchovského terminálu na místě dnešního nádraží započne za dva roky a cestující se z něj hravě dostanou na metro, vlak i autobus, k dispozici bude i tisíc parkovacích míst.</b>
      </p>
      <p>Původní nádražní hala na Smíchově, která je stará už téměř 70 let, zůstane zachována, nová budova bude postavena přes ni. Finální podobu terminálu vybralo vedení města Prahy. <b>„V minulosti se budovaly různé druhy nádraží na různých místech, autobusové na jednom, vlakové zase jinde. Naopak na Smíchově budou cestující moct na jednom využít dálkové, regionální i městské vlaky a autobusy, metro, tramvaje a předtím odstavit auto na velkém P+R parkovišti,“</b> uvedl pro server idnes.cz Adam Scheinherr, náměstek primátora pro oblast dopravy.</p>
      <related>
        <a href="https://www.extra.cz/vaclavske-namesti-projde-velkou-promenou-radni-planuji-ubytek-parkovacich-mist-i-navrat-tramvaji"/>
      </related>
      <p>Historická hala bude doplněna o novou část s obchody a zázemí pro cestující, k terminálu bude patřit i administrativní budova, jejíž podoba ještě není dokončena. V budoucnu by se mohla stát sídlem Správy železniční dopravní cesty. Do nového terminálu budou mířit příměstské autobusy, jejichž konečnou stanicí je nyní stanice Na Knížecí. Městské autobusy pak budou jezdit před nádražím a na místě původního terminálu vznikne náměstí.</p>
      <p>Jedna změna potěší především obyvatele Smíchova, tramvajová trať totiž bude přesunuta dál od obytných domů a dosáhne se tak zmírnění hluku. Kdo nádraží vyhotoví by mělo být známo do konce roku, výstavba pak začne v roce 2021.</p>
    </article>
  </body>
</html>