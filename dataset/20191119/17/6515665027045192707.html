<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/bosna-i-hercegovina/3360915/kompromis-u-bih-zoran-tegeltija-izabran-za-predsedavajuceg-saveta-ministara"/>
    <meta property="og:site_name" content="kurir.rs"/>
    <meta property="article:published_time" content="2019-11-19T17:51:00+00:00"/>
    <meta property="og:title" content="KOMPROMIS U BIH: Zoran Tegeltija izabran za predsedavajućeg Saveta ministara"/>
    <meta property="og:description" content="Predsedništvo BiH je na današnjoj vanrednoj sednici u Sarajevu donelo odluku o imenovanju Zorana Tegeltije za predsedavajućeg Saveta ministara."/>
  </head>
  <body>
    <article>
      <h6 class="kicker">bravo</h6>
      <h1>KOMPROMIS U BIH: Zoran Tegeltija izabran za predsedavajućeg Saveta ministara</h1>
      <address>
        <time datetime="2019-11-19T17:51:00+00:00">19 Nov 2019, 17:51</time>
      </address>
      <p>
        <b>Predsedništvo BiH je na današnjoj vanrednoj sednici u Sarajevu donelo odluku o imenovanju Zorana Tegeltije za predsedavajućeg Saveta ministara.</b>
      </p>
      <p>Odluka o imenovanju Tegeltije biće dostavljena u dalju proceduru Komisiji za pripremu izbora Saveta ministara Predstavničkog doma Parlamentarne skupštine BiH.</p>
      <p>U saopštenju iz Predsedništva BiH navodi se da je donesena odluka da će u NATO sedište u Briselu biti dostavljen dokument Program reformi BiH.</p>
      <p>"Dokument će biti dostavljen dan nakon što Predstavnički dom Parlamentarne skupštine BiH potvrdi imenovanje predsedavajućeg i ministara u Savjetu ministara", naglašava se u saopštenju.</p>
      <related>
        <h4>NE PROPUSTITE</h4>
        <a href="https://www.kurir.rs/region/bosna-i-hercegovina/3300287/bakir-udario-na-dodika-prvo-akcioni-plan-za-nato-pa-onda-savet-ministara-to-nije-toliko-vazno"/>
      </related>
      <p>Zoran Tegeltija, kandidat SNSD-a za ovu poziciju, rođen je u Mrkonjić Gradu 1961. godine. Doktor je ekonomskih nauka.</p>
      <p>Bio je zaposlen, između ostalog, u Rafineriji nafte, Poreskoj upravi i Republičkoj upravi carina Republike Srpske. Na mesto načelnika opštine Mrkonjić Grad izabran je 2004. godine i 2008. godine.</p>
      <p>Za ministra finansija Republike Srpske izabran je 2010. godine u Vladi premijera Aleksandra Džombića. Mandat obnavlja 2013. godine, u Vladi koju je vodila Željka Cvijanović, sve do 2018. kada je ponovo osvojio mandat u Narodnoj skupštini Republike Srpske.</p>
      <p>Kurir.rs/RTRS Foto:RTRS</p>
      <related>
        <h4>NE PROPUSTITE</h4>
        <a href="https://www.kurir.rs/region/bosna-i-hercegovina/3353607/dodik-sda-jedini-remetilacki-faktor-za-formiranje-novog-saveta-ministara-bih"/>
        <a href="https://www.kurir.rs/region/bosna-i-hercegovina/3332689/zeljka-cvijanovic-porucila-izetbegovic-ne-moze-da-postavlja-uslove-za-formiranje-saveta-ministara-bih"/>
        <a href="https://www.kurir.rs/region/bosna-i-hercegovina/3314051/covic-odmah-imenovati-mandatara-za-sastav-saveta-ministara-bih-sve-ostalo-su-tehnicka-pitanja"/>
        <a href="https://www.kurir.rs/region/bosna-i-hercegovina/3310343/otkazana-sednica-predsednisva-bih-nije-postignut-dogovor-o-tegeltiji-dodik-povukao-zahtev-i-najavio-obracanje-medijima"/>
      </related>
    </article>
  </body>
</html>