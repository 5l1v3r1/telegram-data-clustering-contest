<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/19/nikoleta-zavede-dyshteria-si-v-dubai.430146"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T17:07:00+00:00"/>
    <meta property="og:title" content="Николета заведе дъщеря си в Дубай"/>
    <meta property="og:description" content="Жени я критикуват за снимките на детето | Dnes.bg"/>
  </head>
  <body>
    <article>
      <h1>Николета заведе дъщеря си в Дубай</h1>
      <h2>Жени я критикуват за снимките на детето</h2>
      <address><time datetime="2019-11-19T17:07:00+00:00">19 Nov 2019, 17:07</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Николета Лозанова събира тен в Дубай. След като се заяде с психоложките на националния отбор по футбол, приятелката на Ники Михайлов се отдаде на почивка, на която взе и дъщеря си Никол.</p>
      <p>Подобно на предишните си пътувания „на топло“, плеймейтката избра луксозен хотел, от който пусна няколко снимки.</p>
      <p>Лозанова не пропусна да покаже новия си бюст, снимайки се по бански и в различни пози. Фенове (предимно от мъжки пол) я поздравиха за перфектната форма, но нещо друго привлече повече вниманието им – кадрите на 7-годишното ѝ момиченце.</p>
      <p>Снимките на Никол, която си почива и се разхожда в хотела, носещ името на известна марка бижута, разгневиха много от последователите ѝ. Така Лозанова получи остри критики за това, че само води детето си по скъпи почивки, вместо да го научи на нещо, което ще му бъде полезно в живота. </p>
      <p>„Тази снимка казва само едно: дъщеря ми ще робува на марки“, пише жена под снимката на момиченцето, което позира до надписа на хотела. „Снимайте пред някой манастир, църква, нещо духовно, а не пред някакви си букви – нищо, че сигурно са целия ви свят“, коментира друга. </p>
      <p>„Това дете посещава ли детска градина? Или лети със самолети само?“, пита последователка във Facebook по повод снимките на детето. </p>
      <p>Въпреки негативната реакция, Лозанова не е отговорила на нападките. </p>
      <p>
        <b>Още новини за звезди</b>
        <i>
          <b>
            <a href="https://www.tialoto.bg/a/1-zvezdi/98697-nikoleta-lozanova-sabira-ten-v-dubay"> четете в Tialoto.bg </a>
          </b>
        </i>
      </p>
      <p> </p>
      <p> </p>
      <p> </p>
    </article>
  </body>
</html>