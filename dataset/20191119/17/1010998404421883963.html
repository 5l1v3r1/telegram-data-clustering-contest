<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/bojko-borisov-sagata-okolo-izbora-na-glaven-prokuror-e-na-inat.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T17:37:00+00:00"/>
    <meta property="og:title" content="Бойко Борисов: Сагата около избора на главен прокурор е на инат"/>
    <meta property="og:description" content="Междувременно президентът Радев заяви, че не „приема ултиматуми&quot; за подписването на указа за Обвинител №1"/>
  </head>
  <body>
    <article>
      <h1>Бойко Борисов: Сагата около избора на главен прокурор е на инат</h1>
      <h2>Междувременно президентът Радев заяви, че не „приема ултиматуми" за подписването на указа за Обвинител №1</h2>
      <address>
        <time datetime="2019-11-19T17:37:00+00:00">19 Nov 2019, 17:37</time>
      </address>
      <figure>
        <video src="https://vid.btv.bg/btvnews/2019/11/19/radev_1574176289-1.mp4"/>
      </figure>
      <p>Министър-председателят Бойко Борисов от обяви, че „сагата около избора на главен прокурор е на инат".</p>
      <p>„И те сега се чудят какво да направят и казват "еу не, те професионалните му качества са добри". Ама, ние да не избираме булка, бе! Ние избираме главен прокурор! щом са му добри професионалните качества, колкото го познават и другите, толкова го познавам и аз”, заяви министър-председателя при посещението си в Габрово. </p>
      <p>Междувременно президентът Румен Радев каза, че не приема ултиматуми от никого по въпроса за назначаването на Иван Гешев за главен прокурор, и ще реши дали да подпише указа в обозрим срок.</p>
      <p>Радев вече върна един път избора на Гешев за поста. Държавният глава каза, че Висшият съдебен съвет не е изпълнил неговите препоръки по най-добрия начин.</p>
      <p>„Ултиматуми не приемам от никого, ще реша в обозрим срок, виждате, че аз не съм човек, който протака и използва различни машинации”, заяви Радев.</p>
      <p>Що се отнася до това дали ще поиска тълкование от Конституционния съд за тълкуване на процедурата за избор на главен прокурор, президентът отговори, че всички варианти са в конституцията, която трябва да се прочете, за да се получи отговор на въпроса.</p>
      <p>Според Конституцията, срок за подписване на указа за назначване на новия главен прокурор няма.</p>
    </article>
  </body>
</html>