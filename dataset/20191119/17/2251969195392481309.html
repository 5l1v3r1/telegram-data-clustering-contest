<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/19/staff-del-sindaco-tre-collaboratori-a-titolo-gratuito/1326907/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-19T17:00:58+00:00"/>
    <meta property="og:title" content="Staff del sindaco: tre collaboratori a titolo gratuito"/>
    <meta property="og:description" content="CAMERINO - Roberto Scalla, Michele Tromboni e Carlo Francalancia affiancheranno il primo cittadino Sandro Sborgia su sport, urbanistica e verde pubblico"/>
  </head>
  <body>
    <article>
      <h1>Staff del sindaco: tre collaboratori a titolo gratuito</h1>
      <h2>CAMERINO - Roberto Scalla, Michele Tromboni e Carlo Francalancia affiancheranno il primo cittadino Sandro Sborgia su sport, urbanistica e verde pubblico</h2>
      <address><time datetime="2019-11-19T17:00:58+00:00">19 Nov 2019, 17:00</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F19%2Fstaff-del-sindaco-tre-collaboratori-a-titolo-gratuito%2F1326907%2F">Condividi182</a><a href="https://twitter.com/intent/tweet?text=Staff+del+sindaco%3A++tre+collaboratori+a+titolo+gratuito&amp;url=https%3A%2F%2Fwww.cronachemaceratesi.it%2F2019%2F11%2F19%2Fstaff-del-sindaco-tre-collaboratori-a-titolo-gratuito%2F1326907%2F">Tweet</a>Email182 Condivisioni</p>
      <p> </p>
      <p><b>Tre nuove figure nello staff del sindaco di Camerino Sandro Sborgia. Roberto Scalla, Michele Tromboni e Carlo Francalancia collaboreranno col primo cittadino a titolo gratuito. Il primo cittadino ha deciso di coinvolgerli convinto che «la loro professionalità e competenza in determinate materie possa essere un contributo per la città e il territorio, al fine di approfondire e affrontare alcune problematiche per il miglioramento e potenziamento dei servizi comunali».</b> Tutti e tre si occuperanno dei rispettivi incarichi gratuitamente e senza alcun rimborso spese. Roberto Scalla, 53 anni, geometra, è stato candidato nella lista che ha sostenuto il sindaco alle elezioni di maggio. Svolgerà attività di supporto al sindaco in materia di sport. Tra le altre attività da lui svolte, infatti, quella dell’allenatore dell’atleta Ahmed Abdelwahed, campione italiano dei 3000 siepi. Carlo Francalancia, 77 anni, ex professore di botanica di Unicam si occuperà di verde pubblico supportando non solo il sindaco, ma anche l’assessore Marco Fanelli. A Michele Tromboni, 49 anni, responsabile dell’area bonifica del consorzio di bonifica delle Marche, in cui si occupa di pianificazione e manutenzione reticolo idraulico della regione è stato affidato l’incarico in materia di urbanistica, in collaborazione a sua volta anche con l’assessore Fanelli.</p>
    </article>
  </body>
</html>