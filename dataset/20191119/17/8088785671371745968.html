<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/2019-asgari-gecim-indirimi-agi-tablosu-esi-calisan-calismayan-cocuklu-bekar-evli-agi-hesaplama-nasil-yapilir-h538490.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T17:30:48+00:00"/>
    <meta property="og:title" content="2019 Asgari Geçim İndirimi (AGİ) Tablosu (Eşi Çalışan, Çalışmayan, Çocuklu, Bekar, Evli) - AGİ Hesaplama Nasıl Yapılır?"/>
    <meta property="og:description" content="Kamu çalışanlarının aylık brüt ücretlerinden, yıllık gelir matrahı itibariyle bulundukları dilim oranında hesaplanan gelir vergisi tutarından eş/çocuk durumlarına göre haklarında geçerli olan asgari geçim indirimi tutarı düşüldükten sonra kalan miktar kadar gelir vergisi kesilmektedir."/>
  </head>
  <body>
    <article>
      <h1>2019 Asgari Geçim İndirimi (AGİ) Tablosu (Eşi Çalışan, Çalışmayan, Çocuklu, Bekar, Evli) - AGİ Hesaplama Nasıl Yapılır?</h1>
      <address><time datetime="2019-11-19T17:30:48+00:00">19 Nov 2019, 17:30</time> by <a rel="author">KamuAjans</a></address>
      <p>
        <b>Kamu çalışanlarının aylık brüt ücretlerinden, yıllık gelir matrahı itibariyle bulundukları dilim oranında hesaplanan gelir vergisi tutarından eş/çocuk durumlarına göre haklarında geçerli olan asgari geçim indirimi tutarı düşüldükten sonra kalan miktar kadar gelir vergisi kesilmektedir.</b>
      </p>
      <p>Devlet memurlarına, eş ve çocuklarından dolayı her ay maaşlarıyla birlikte aile yardımı da ödenmektedir. Eş ve çocuk için ödenen aile yardımı miktarlarının artması, memurun aylık net maaşını da artırıyor. Memur maaşlarına Temmuz ayında yapılan artış, memurların yararlandığı aile yardımı ödeneği miktarını artırırken, <a href="http://www.kamuajans.com/haberleri/asgari+ge%C3%A7im+indirimi">asgari geçim indirimi</a> miktarını ise etkilemedi.<br/><br/>Asgari ücrette yapılan yüzde 26 artışla brüt ücret 2 bin 558 TL’ye, net ücret de 2 bin 20 TL’ye yükseldi. Asgari ücretliler de diğer ücret geliri elde edenler gibi gelir vergisi ödüyor. Asgari ücretlilerin gelir vergisi oranı yüzde 15. Ancak, asgari geçim indirimi (AGİ) yoluyla verginin bir bölümü iade ediliyor. Asgari ücret ile beraber AGİ hesaplamasının neye göre yapılacağı merak konusu. Ayrıca asgari ücret 2020 yılının Ocak ayından itibaren geçerli olacaktır.<br/><br/>TÜFE'de (2003=100) 2019 yılı Eylül ayında bir önceki aya göre %0,99, bir önceki yılın Aralık ayına göre %8,42, bir önceki yılın aynı ayına göre %9,26 ve on iki aylık ortalamalara göre %18,27 artış gerçekleşti. Böylece enflasyon uzun bir aradan sonra tek haneli sayıları gördü.<br/><b><br/>BRÜT VE NET ASGARİ ÜCRET NE KADAR?<br/></b><br/>2019 yılı asgari ücret tutarı şu şekilde;<br/><br/>Brüt Ücret 2.558,40 TL<br/>Sigorta Primi İşçi Payı 358,18 TL<br/>İşsizlik Sigortası Primi İşçi Payı 25,58 TL<br/>Gelir Vergisi Matrahı 2.174,64 TL<br/>Gelir Vergisi 326,20 TL<br/>Damga Vergisi 19,42 TL<br/>Kesintiler Toplamı 729,38 TL<br/>Asgari Geçim İndirimi (Bekâr ve Çocuksuz) 191,88 TL<br/>NET ÜCRET (Asgari Ücret + AGİ Dahil) 2.020,90 TL<br/><br/><b>2019 Temmuz ayında asgari geçim indirimi AGİ</b><b> TABLOSU</b></p>
      <p>(01.01.2019 - 31.12.2019)</p>
      <p>
        <b>Medeni Durum                  Aylık Tutar</b>
      </p>
      <p>Bekar                                191,85 TL</p>
      <p>Evli eşi çalışmayan                 230,22 TL</p>
      <p>Evli eşi çalışmayan 1 çocuklu 259,00 TL</p>
      <p>Evli eşi çalışmayan 2 çocuklu 287,78 TL</p>
      <p>Evli eşi çalışmayan 3 çocuklu 326,15 TL</p>
      <p>Evli eşi çalışmayan 4 çocuklu 326,15 TL</p>
      <p>Evli eşi çalışmayan 5 çocuklu 326,15 TL</p>
      <p>Evli eşi çalışan                        191,85 TL</p>
      <p>Evli eşi çalışan 1 çocuklu 220,63 TL</p>
      <p>Evli eşi çalışan 2 çocuklu 249,41 TL</p>
      <p>Evli eşi çalışan 3 çocuklu 287,78 TL</p>
      <p>Evli eşi çalışan 4 çocuklu 306,96 TL</p>
      <p>Evli eşi çalışan 5 çocuklu 326,15 TL</p>
      <p>*Yılın ikinci altı ayına ilişkin aile yardımı miktarları, enflasyon farkı zammı dahil edilmeden %5 oranındaki katsayı artışına göre hesaplanmıştır.</p>
      <p>Maaştan kesilen gelir vergisinin miktarı AGİ tutarı kadar azaldığından, Asgari Geçim İndirimi aylık net maaşı artıran bir etki yaratmaktadır.</p>
      <p>Gelir Vergisi Kanununa göre, Asgarî Geçim İndirimi tutarları; ücretin elde edildiği takvim yılı başında geçerli olan asgarî ücretin yıllık brüt tutarı üzerinden kesilen gelir vergisinin belli oranları şeklinde belirlendiğinden, o yıl içerisinde memur maaşlarının veya asgari ücretin artmasının asgari geçim indirimi tutarlarına herhangi bir etkisi olmamaktadır.</p>
      <p>Bu itibarla, 2019 yılının ilk altı ayında geçerli olan asgari geçim indirimi tutarları yılın ikinci yarısında da aynı şekilde uygulanacak.</p>
    </article>
  </body>
</html>