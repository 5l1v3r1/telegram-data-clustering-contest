<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/proto-koudouni-tin-tetarti-gia-to-4o-nipiagogio-neas-makris/"/>
    <meta property="og:site_name" content="irafina"/>
    <meta property="article:published_time" content="2019-11-19T17:59:08+00:00"/>
    <meta property="og:title" content="Πρώτο κουδούνι την Τετάρτη για το 4ο Νηπιαγωγείο Νέας Μάκρης!"/>
    <meta property="og:description" content="Την Τετάρτη 20 Νοεμβρίου 2019 θα χτυπήσει το πρώτο σχολικό κουδούνι στην 5η Εξοχική Κατασκήνωση του Αγίου Ανδρέα, όπου κατασκευάστηκε το 4ο Νηπιαγωγείο Νέας Μάκρης του Δήμου Μαραθώνος. Το νέο Νηπιαγωγείο ξεκινά τη λειτουργία του και αναμένεται να δεχτεί πάνω από 60 νήπια αρχικά, σ’ ένα ιδιαίτερα καλαίσθητο και ασφαλές κτίριο, σύγχρονων προδιαγραφών και σ’ […]"/>
  </head>
  <body>
    <article>
      <h1>Πρώτο κουδούνι την Τετάρτη για το 4ο Νηπιαγωγείο Νέας Μάκρης!</h1>
      <address>
        <time datetime="2019-11-19T17:59:08+00:00">19 Nov 2019, 17:59</time>
      </address>
      <p>Την Τετάρτη 20 Νοεμβρίου 2019 θα χτυπήσει το πρώτο σχολικό κουδούνι στην 5η Εξοχική Κατασκήνωση του Αγίου Ανδρέα, όπου κατασκευάστηκε το 4ο Νηπιαγωγείο Νέας Μάκρης του Δήμου Μαραθώνος.</p>
      <p>Το νέο Νηπιαγωγείο ξεκινά τη λειτουργία του και αναμένεται να δεχτεί πάνω από 60 νήπια αρχικά, σ’ ένα ιδιαίτερα καλαίσθητο και ασφαλές κτίριο, σύγχρονων προδιαγραφών και σ’ ένα πανέμορφο φυσικό περιβάλλον δίπλα στη θάλασσα.</p>
      <p>Θυμίζουμε ότι αμέσως μετά το πέρας των δημοτικών εκλογών του περασμένου Ιουνίου, η νεοεκλεγμένη Δημοτική Αρχή και προσωπικά ο Δήμαρχος Μαραθώνος κ. Στέργιος Τσίρκας κλήθηκαν ν’ αντιμετωπίσουν το μείζον ζήτημα εύρεσης σχολικής στέγης για 100 περίπου νήπια που θα ξεκινούσαν φέτος, τη φοίτηση.</p>
      <p>Στο διάστημα των έξι περίπου, μηνών, ως σήμερα, εντοπίστηκε κατ’ αρχήν ο κατάλληλος χώρος, έγιναν οι απαιτούμενες κατασκευές, ενώ εξασφαλίσθηκαν και οι αναγκαίες άδειες από τις αρμόδιες Αρχές και την Επιτροπή Καταλληλότητας, παρά το γεγονός ότι μεσολάβησε η περίοδος του θέρους οπότε οι δημόσιες Υπηρεσίες υπολειτουργούν σ’ ένα βαθμό.</p>
      <p>Το 4ο Νηπιαγωγείο Νέας Μάκρης παραδίδεται στους μικρούς μαθητές και στους δημότες του Δήμου Μαραθώνος από μία Δημοτική Αρχή, η οποία καθημερινά, αποδεικνύει στην πράξη πως προτεραιότητα έχει ο πολίτης και πως με θέληση, σωστό προγραμματισμό κι επίμονη προσπάθεια οι λύσεις είναι εφικτές.</p>
      <figure>
        <img src="https://www.irafina.gr/wp-content/uploads/2019/11/tetarto_nipiagogeio_neas_makris2.jpg"/>
      </figure>
    </article>
  </body>
</html>