<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/international/china/news/started-service-of-trishul-3a-hydroelectric-house-built-by-chinese-enterprise-in-nepal-262665"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-19T17:11:28+00:00"/>
    <meta property="og:title" content="नेपाल में चीनी उद्यम द्वारा निर्मित ऊपर त्रिशूल 3ए पनबिजली घर की सेवा शुरु"/>
    <meta property="og:description" content="नेपाल में चीनी कचोपा ग्रुप लिमिटेड कंपनी द्वारा निर्मित ऊपर त्रिशूल 3ए पनबिजली घर की सेवा 18 नवम्बर को औपचारिक तौर पर शुरु हुई। इस की खुशियां मनाने के लिए नेपाली प्रधानमंत्री के. पी. शर्मा ओली ने राजधानी काठमांडू में खास रस्म आयोजित की। ओली ने प्रधानमंत्री भवन में बिजली उत्पादन के प्रतीकात्मक बटन को शुरु किया और दूसरे सरकारी अधिकारियों के साथ पनबिजली घर के विडियो को देखा।"/>
  </head>
  <body>
    <article>
      <h1>नेपाल में चीनी उद्यम द्वारा निर्मित ऊपर त्रिशूल 3ए पनबिजली घर की सेवा शुरु</h1>
      <address><time datetime="2019-11-19T17:11:28+00:00">19 Nov 2019, 17:11</time> by <a rel="author">jaswal</a></address>
      <p>नेपाल में चीनी कचोपा ग्रुप लिमिटेड कंपनी द्वारा निर्मित ऊपर त्रिशूल 3ए पनबिजली घर की सेवा 18 नवम्बर को औपचारिक तौर पर शुरु हुई। इस की खुशियां मनाने के लिए नेपाली प्रधानमंत्री के. पी. शर्मा ओली ने राजधानी काठमांडू में खास रस्म आयोजित की। ओली ने प्रधानमंत्री भवन में बिजली उत्पादन के प्रतीकात्मक बटन को शुरु किया और दूसरे सरकारी अधिकारियों के साथ पनबिजली घर के विडियो को देखा।</p>
      <p>उन्होंने कहा कि ऊपर त्रिशूल पनबिजली घर के बेरोकटोक इस्तेमाल से देश में बिजली के आयात में कमी आएगी और आर्थिक विकास आगे बढ़ेगा। राष्ट्रीय औद्योगीकरण और कृषि आधुनिकीकरण को आगे बढ़ाया जाएगा। अन्य निर्माणाधीन पनबिजली घरों का निर्माण पूरा होने के बाद नेपाल का अर्थतंत्र बड़े हद तक उन्नत होगा। गौरतलब है कि ऊपर त्रिशूल पनबिजली घर नेपाल और चीन के सीमांत पहाड़ी क्षेत्र रसुवा क्षेत्र में स्थित है, जो चीन के तिब्बत स्वायत्त प्रदेश के सीमावर्ती चिलोंग कांउटी से 32 किमी. दूर है। इस पनबिजली घर में कुल दो जेनरेटर सेट उपलब्ध हैं। हर एक की उत्पादन क्षमता 30 मेगावाट है। इस परियोजना के निर्माण के लिए कुल 12 करोड़ 50 लाख अमेरिकी डॉलर की धनराशि का निवेश किया जाएगा। इस वर्ष मई और अगस्त महीने में दोनों जेनरेटर सेट का संचालन शुरु हुआ। बताया गया है कि इस पनबिजली घर से नेपाल में करीब 8 प्रतिशत की बिजली मांग पूरी होगी। इस परियोजना का निर्माण जून 2011 में शुरु हुआ।</p>
      <p>(साभार-चाइना रेडियो इंटरनेशनल, पेइचिंग)</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Started service of Trishul 3A hydroelectric house built by Chinese enterprise in Nepal</p>
    </article>
  </body>
</html>