<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/viral-video-a-cow-attack-rickshaw-puller-to-takes-revenge-in-andhra-pradesh-dgtl-1.1072755"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-19T17:04:04+00:00"/>
    <meta property="og:title" content="সন্তানকে নিয়ে গিয়েছেন রিকশাচালক, প্রতিশোধের আক্রমণ মায়ের, ভাইরাল ভিডিয়ো"/>
    <meta property="og:description" content="কিছু বুঝে ওঠার আগেই ভ্যানরিকশা থেকে তাঁকে ফেলে সিং ও খুর দিয়ে আঘাত করতে থাকে। মাটিতে পড়ে যান ভ্যানচালক। ওই অবস্থায় তাঁকে রাস্তায় পড়ে থাকতে দেখে আশপাশের লোকজন ছুটে আসেন। লাঠি, বাঁশ নিয়ে গরুটিকে কোনও রকমে সরিয়ে ভ্যানচালকে উদ্ধার করেন তাঁরা।"/>
  </head>
  <body>
    <article>
      <h1>সন্তানকে নিয়ে গিয়েছেন রিকশাচালক, প্রতিশোধের আক্রমণ মায়ের, ভাইরাল ভিডিয়ো</h1>
      <address><time datetime="2019-11-19T17:04:04+00:00">19 Nov 2019, 17:04</time> by <a rel="author">সংবাদ সংস্থা</a></address>
      <p>পশু-পাখিদের মধ্যেও যে প্রতিশোধ স্পৃহা কাজ করে তা, এই ভিডিয়ো দেখলেই বোঝা যায়। এক ভ্যান-রিকশাচালক তার শাবককে নিয়ে গিয়েছে, এই ভেবে তাঁকে আক্রমণ করে বসল একটি <a href="https://www.anandabazar.com/topic/cow">গরু</a>। <a href="https://www.anandabazar.com/topic/andhrapradesh">অন্ধ্রপ্রদেশে</a>র কৃষ্ণা জেলার মচলিপটনমের ঘটনা।</p>
      <p>মচলিপটনমে লক্ষ্মী টকিজ সেন্টারের কাছে সম্প্রতি গাড়ির ধাক্কায় একটি বাছুরের মৃত্যু হয়।  রাস্তাতেই দীর্ঘক্ষণ পড়ে ছিল মৃত বাছুরটি। কিছুতেই তার কাছে ঘেঁষতে দিচ্ছিল না তার মা। অনেক চেষ্টায় গরুটিকে দূরে নিয়ে গিয়ে বাছুরটিকে তুলে নিয়ে যাওয়া হয় একটি ভ্যানে করে। পরে তাকেগর্ত খুঁড়ে পুঁতে দেওয়া হয়। তখকার মতো মা গরুটি কিছু করতে না পারলেও সে ভ্যানচালকে সম্ভবত চিনে রেখেছিল।</p>
      <p>২৯ অক্টোবর সন্ধ্যায় লক্ষ্মী টকিজ সেন্টারের পাশ দিয়ে ভ্যান চালিয়ে নিয়ে যাচ্ছিলেন ওই ব্যক্তি। হঠাৎ তাকে আক্রমণ করে বসে গরুটি। কিছু বুঝে ওঠার আগেই ভ্যানরিকশা থেকে তাঁকে ফেলে সিং ও খুর দিয়ে আঘাত করতে থাকে। মাটিতে পড়ে যান ভ্যানচালক। ওই অবস্থায় তাঁকে রাস্তায় পড়ে থাকতে দেখে আশপাশের লোকজন ছুটে আসেন। লাঠি, বাঁশ নিয়ে গরুটিকে কোনও রকমে সরিয়ে ভ্যানচালকে উদ্ধার করেন তাঁরা। শুধু চালককে আক্রমণ করাই নয়, রাস্তায় উল্টে পড়ে থাকা ভ্যানটিকেও ভেঙে ফেলার চেষ্টা করে গরুটি।</p>
      <p>
        <b>আরও পড়ুন: <a href="https://www.anandabazar.com/international/viral-video-pakistani-woman-wears-tomato-jewelry-as-price-soars-high-dgtl-1.1072660">টোম্যাটোর গয়না পরে বিয়ের সাজে পাকিস্তানি যুবতী!</a></b>
      </p>
      <p>প্রথমে কেউ বুঝতে পারেননি, কেন হঠাৎ ওই ভ্যানচালককে গরুটি আক্রমণ করল। তারপর নিজেদের আলোচনায় উঠে  আসে, কয়েক আগে এই ভ্যানচালকই ওই গরুটির বাছুরটিকে তুলে নিয়ে গিয়েছিল। গরুটি সম্ভবত ভেবেছে, তার সঙ্গে সন্তানের বিচ্ছেদের কারণ এই ভ্যানচালকই। সেটা মনে রেখে সুযোগ পেয়ে প্রতিশোধ নিতেই আক্রমণ করে বসে সে।</p>
      <p>
        <b>আরও পড়ুন: <a href="https://www.anandabazar.com/national/viral-man-in-chennai-lodges-complaint-for-missing-footwear-worth-rs-60-thousands-dgtl-1.1072640">এক ঘণ্টায় ‘হাওয়া’ ৬০ হাজার টাকার জুতো! চুরির তদন্ত চেয়ে পুলিশে নালিশ</a></b>
      </p>
      <p>
        <b>দেখুন সেই ভিডিয়ো:</b>
      </p>
      <figure>
        <iframe src="https://www.youtube.com/embed/OHiq5NBYKCA" width="640" height="360" data-service="Youtube" scrolling="no"/>
      </figure>
    </article>
  </body>
</html>