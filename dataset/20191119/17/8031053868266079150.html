<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bd%ce%b7%cf%83%ce%b9%ce%ac-%ce%b1%ce%b9%ce%b3%ce%b1%ce%af%ce%bf%cf%85-%ce%b1%ce%bd%cf%84%ce%b9%ce%b4%cf%81%ce%ac%cf%83%ce%b5%ce%b9%cf%82-%ce%b3%ce%b9%ce%b1-%cf%84%ce%b7-%ce%b4%ce%b7%ce%bc%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T17:42:23+00:00"/>
    <meta property="og:title" content="Νησιά Αιγαίου: Αντιδράσεις για τη δημιουργία κλειστών κέντρων προσφύγων-Βίντεο"/>
    <meta property="og:description" content="Οι δήμαρχοι Μυτιλήνης, Ανατολικής Σάμου και Λέρου φαίνεται πως αιφνιδιάστηκαν από τον κυβερνητικό επιχειρησιακό σχεδιασμό που θα αφορά στα κέντρα κράτησης μεταναστών."/>
  </head>
  <body>
    <article>
      <h1>Νησιά Αιγαίου: Αντιδράσεις για τη δημιουργία κλειστών κέντρων προσφύγων-Βίντεο</h1>
      <address>
        <time datetime="2019-11-19T17:42:23+00:00">19 Nov 2019, 17:42</time>
      </address>
      <p>
        <b>Οι δήμαρχοι Μυτιλήνης, Ανατολικής Σάμου και Λέρου φαίνεται πως αιφνιδιάστηκαν από τον κυβερνητικό επιχειρησιακό σχεδιασμό που θα αφορά στα κέντρα κράτησης μεταναστών.</b>
      </p>
      <p>Η αποκάλυψη του OPEN για τη δημιουργία κλειστών προαναχωρησιακών κέντρων όπως θα αποκαλούνται τα κέντρα κράτησης μεταναστών και προσφύγων και στα οποία θα παραμένουν έγκλειστοι μέχρι να ολοκληρωθούν οι διαδικασίες παραχώρησης ασύλου αιφνιδίασε τις τοπικές κοινωνίες.</p>
      <p>Ο κυβερνητικός επιχειρησιακός σχεδιασμός που θα ανακοινωθεί αύριο περιλαμβάνει τη λειτουργία σε πρώτη φάση προαναχωρησιακών κέντρων στο βόρειο αιγαίο στη Λέσβο τη Χίο και τη Σάμο στα νησιά που ήδη σηκώνουν το μεγαλύτερο βάρος του προβλήματος. Κάθε μία από τις νέες κλειστές δομές θα μπορεί να φιλοξενήσει μέχρι 10.000 άτομα.</p>
      <p>«Καμία ενημέρωση δεν έχω. Ότι μαθαίνω το μαθαίνω από εσάς. Είναι σαφής η θέση μας ότι εμείς άλλη δομή δεν επιτρέπουμε στο Δήμο μας.Αν θα γίνει Θα κλείσει μία δομή της Μόριας και θα γίνει αυτό .Μόνο έτσι με αυτή την προϋπόθεση» ανέφερε από την πλευρά του ο δήμαρχος Μυτιλήνης Στρατής Κυτέλης.</p>
      <p>«Ένα κλειστό προαναχωρησιακό κέντρο το οποίο θα βρίσκεται εκτός πολεοδομικού ιστού είναι αυτό το οποίο θα μπορεί να ανακουφίσει τις αρνητικές συνέπειες για την τοπική κοινωνία και το μέλλον της. Σαφώς μιλάμε για βελτιωμένα δεδομένα στη διαχείριση του μεταναστευτικού» υπογραμμίζει ο δήμαρχος Ανατολικής Σάμου Γιώργος Στάντζος.</p>
      <p>«Δεν συζητάμε να μας καλέσουν και να μας καλέσουν και να πούμε την άποψή μας, αλλά να σηκώσουν και ένα τηλέφωνο και να πουν «ξέρετε αποφασίσαμε και αυτό». Δεν συμφωνούμε να υλοποιηθεί .Τι να κάνουμε μία φυλακή το νησί σε 8.000 κατοίκους ,να κάνουμε και φυλακή ; Να κάνουμε μία νέα Αμυγδαλέζα στη Λέρο είναι δυνατόν; Για πόσο καιρό πόσο θα μένουν αυτοί οι άνθρωποι πόσοι θα μένουν μέσα στον αριθμό;» λέει ο δήμαρχος Λέρου Μιχάλης Κόλλιας.</p>
      <p>Σε επόμενη φάση θα δημιουργηθούν άλλες 5 τέτοιες δομές στην ενδοχώρα με χωρητικότητα ως δύο χιλιάδες άτομα , και οι δύο από αυτές θα φιλοξενηθούν στις περιφέρειες Κρήτης και Πελοποννήσου .</p>
      <p>Σε κάθε περίπτωση η κυβέρνηση επείγεται να εφαρμόσει το σχεδιασμό της, καθώς από τη μία οι προσφυγικές ροές συνεχίζονται με αμείωτο ρυθμό και μόνο το τελευταίο 24ωρο περισσότεροι από 500 μετανάστες αποβιβάστηκαν στα νησιά και από την άλλη η κατάσταση είναι πλέον σε πολλές περιπτώσεις εκρηκτική. Το μεσημέρι, δεκάδες πρόσφυγες που κρατούνται σε έναν μικρό χώρο στο κεντρικό λιμεναρχείο της Ρόδου, ξεσηκώθηκαν. Πρόκειται για περίπου 60 άτομα που είχαν φθάσει με φουσκωτό στο Πρασονήσι την 1η Νοεμβρίου και ζητούν να μεταφερθούν σε οργανωμένα κέντρα στην ηπειρωτική Ελλάδα.</p>
      <p>Δείτε το βίντεο του Open TV</p>
      <figure>
        <iframe src="https://www.youtube.com/embed/EF6qlCwApB4" width="900" height="506" data-service="Youtube" scrolling="no"/>
      </figure>
    </article>
  </body>
</html>