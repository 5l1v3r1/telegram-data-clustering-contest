<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/world/rosia-prospathise-na-aytoktonisei-o-istorikos-pou-diamelise-tin-eromeni-tou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T17:27:04+00:00"/>
    <meta property="og:title" content="Ρωσία: Προσπάθησε να αυτοκτονήσει ο ιστορικός που διαμέλισε την ερωμένη του"/>
    <meta property="og:description" content="Ο ιστορικός Όλεγκ Σοκόλοφ, ο οποίος συνελήφθη για τον φόνο της φοιτήτριας και ερωμένης του, προσπάθησε να ξεγελάσει τους αστυνομικούς και να αυτοκτονήσει κατά την αναπαράσταση του εγκλήματος."/>
  </head>
  <body>
    <article>
      <h6 class="kicker">Στην αναπαράσταση</h6>
      <h1>Ρωσία: Προσπάθησε να αυτοκτονήσει ο ιστορικός που διαμέλισε την ερωμένη του</h1>
      <h2>Ο ιστορικός Όλεγκ Σοκόλοφ, ο οποίος συνελήφθη για τον φόνο της φοιτήτριας και ερωμένης του, προσπάθησε να ξεγελάσει τους αστυνομικούς και να αυτοκτονήσει κατά την αναπαράσταση του εγκλήματος.</h2>
      <address><time datetime="2019-11-19T17:27:04+00:00">19 Nov 2019, 17:27</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Όλεγκ Σοκόλοφ, ο διάσημος ιστορικός που διαμέλισε τη σύντροφό του, επιχείρησε να αυτοκτονήσει κατά τη διάρκεια της αναπαράστασης του εγκλήματος.</p>
      <p>Το περιστατικό επιβεβαίωσε σήμερα ο δικηγόρους του ιστορικού με ειδίκευση στον Ναπολέοντα.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>«Αυτή η απόπειρα, για την οποία δεν μπορώ να αποκαλύψω τις λεπτομέρειες, πραγματοποιήθηκε την περασμένη Παρασκευή στο διαμέρισμά του», κατά τη διάρκεια της διαδικασίας αναπαράστασης των γεγονότων, δήλωσε στο Γαλλικό Πρακτορείο ο δικηγόρος Αλεξάντρ Ποτσούεφ, διευκρινίζοντας ότι οι αστυνομικοί επενέβησαν αμέσως.</p>
      <h3>Τον πρόλαβαν οι αστυνομικοί</h3>
      <p>Σύμφωνα με τον ρωσικό Τύπο, που επικαλείται μια αστυνομική πηγή, ο Σοκόλοφ εκμεταλλεύτηκε το γεγονός ότι του είχαν βγάλει τις χειροπέδες και προσπάθησε να αρπάξει ένα ξιφίδιο. Οι αστυνομικοί πρόλαβαν να επέμβουν προτού χρησιμοποιήσει το όπλο.</p>
      <p>Η επιτροπή έρευνας και οι σωφρονιστικές υπηρεσίες, σε ερώτηση του Γαλλικού Πρακτορείου, αρνήθηκαν να σχολιάσουν σχετικά.</p>
      <p>Ο Όλεγκ Σοκόλοφ, ηλικίας 63 ετών, ομολόγησε ότι σκότωσε και διαμέλισε, στις αρχές Νοεμβρίου, μια πρώην φοιτήτριά του, την Αναστασία Εστσένκο, ηλικίας 24 ετών, με την οποία είχε σχέση.</p>
      <p>Αστυνομικοί είχαν περισυλλέξει τον επιφανή καθηγητή, σε κατάσταση μέθης, την 9η Νοεμβρίου από τον ποταμό Μόικα, ενώ έφερε στην πλάτη του ένα σακίδιο, μέσα στο οποίο βρίσκονταν τα δύο χέρια της άτυχης γυναίκας και ένα πιστόλι κρότου.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>