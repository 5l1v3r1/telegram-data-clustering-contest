<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818592/%D8%B1%D9%88%D8%B3%DB%8C%D9%87-%D8%B9%D8%AF%D9%85-%D8%AA%D9%85%D8%AF%DB%8C%D8%AF-%D9%85%D8%B9%D8%A7%D9%81%DB%8C%D8%AA-%D8%A7%D8%B2-%D8%AA%D8%AD%D8%B1%DB%8C%D9%85-%D9%87%D8%A7%DB%8C-%D8%B3%D8%A7%DB%8C%D8%AA-%D9%87%D8%B3%D8%AA%D9%87-%D8%A7%DB%8C-%D9%81%D8%B1%D8%AF%D9%88-%D8%B1%D8%A7-%D9%85%D8%AD%DA%A9%D9%88%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-19T17:33:50+00:00"/>
    <meta property="og:title" content="روسیه عدم تمدید معافیت‌ از تحریم‌های سایت هسته‌ای فردو را محکوم کرد"/>
    <meta property="og:description" content="وزارت امور خارجه روسیه روز سه‌شنبه با صدور بیانیه‌ای اقدام آمریکا مبنی بر عدم تمدید معافیت‌ از تحریم‌های سایت هسته‌ای فردو را شدیدا محکوم کرد."/>
  </head>
  <body>
    <article>
      <h1>روسیه عدم تمدید معافیت‌ از تحریم‌های سایت هسته‌ای فردو را محکوم کرد</h1>
      <address><time datetime="2019-11-19T17:33:50+00:00">19 Nov 2019, 17:33</time> by <a rel="author">آریا فشتمی</a></address>
      <p>وزارت امور خارجه روسیه روز سه‌شنبه با صدور بیانیه‌ای اقدام آمریکا مبنی بر عدم تمدید معافیت‌ از تحریم‌های سایت هسته‌ای فردو را شدیدا محکوم کرد.</p>
      <p>به گزارش ایسنا، وزارت خارجه روسیه روز سه‌شنبه در بیانیه‌ای با محکوم کردن اقدام آمریکا مبنی بر عدم تمدید معافیت‌ از تحریم‌های سایتهسته‌ای فردو اظهار کرد که باور دارد که این تصمیم مغایر با تعهدات بین‌المللی ایالات متحده است.</p>
      <p>همچنین در این بیانیه آمده است که مسکو به همکاری نزدیک خود با تهران بر سر پیکربندی دوباره نیروگاه فردو ادامه خواهد داد.</p>
      <p>به گزارش ایسنا، مایک پمپئو، وزیر امور خارجه آمریکا شب گذشته اعلام کرد که کشورش معافیت تحریم‌های مربوط به سایت هسته‌ای فردو را لغو می‌کند. وی درباره سایت هسته‌ای فردو به یاوه‌گویی پرداخت و گفت: مقدار مناسب غنی‌سازی اورانیوم برای بزرگ‌ترین دولت حامی تروریسم صفر است.</p>
      <p>وی همچنین ادعا کرد: دلیل مشروعی وجود ندارد که ایران غنی‌سازی را در این سایت که قبلاً مخفی بود، ادامه دهد.</p>
      <p>وزیر امور خارجه آمریکا اعلام کرد که معافیت تحریم‌های مربوط به سایت هسته‌ای فردو از ۱۵ دسامبر لغو می‌شود.</p>
      <p>انتهای پیام</p>
    </article>
  </body>
</html>