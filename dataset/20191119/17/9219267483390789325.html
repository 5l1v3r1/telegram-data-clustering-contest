<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391190-%d7%9c%d7%97%d7%a5-%d7%a2%d7%9c-%d7%90%d7%97%d7%93%d7%95%d7%aa-%d7%a0%d7%aa%d7%a0%d7%99%d7%94%d7%95-%d7%a0%d7%9b%d7%a0%d7%a1-%d7%90%d7%9c-%d7%a0%d7%a9%d7%99%d7%90-%d7%94%d7%9e%d7%93%d7%99%d7%a0%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-19T17:32:09+00:00"/>
    <meta property="og:title" content="בכיר בכחול לבן לסרוגים: &quot;יש מגעים, עוד רחוקה הדרך&quot;"/>
    <meta property="og:description" content="מרתון הפגישות במגעים להקמת ממשלה, ראש הממשלה נפגש עם הנשיא ריבלין והשרים זאב אלקין ויריב לוין. במקביל: פגישת בני גנץ וליברמן, והשיא בלילה: פגיש...."/>
  </head>
  <body>
    <article>
      <h1>בכיר בכחול לבן לסרוגים: "יש מגעים, עוד רחוקה הדרך"</h1>
      <h2>מרתון הפגישות במגעים להקמת ממשלה, ראש הממשלה נפגש עם הנשיא ריבלין והשרים זאב אלקין ויריב לוין. במקביל: פגישת בני גנץ וליברמן, והשיא בלילה: פגישת גנץ ונתניהו</h2>
      <address><time datetime="2019-11-19T17:32:09+00:00">19 Nov 2019, 17:32</time> by <a rel="author">, חדשות סרוגים</a></address>
      <p>המגעים להקמת ממשלה: <u><a href="https://www.srugim.co.il/391015-24-%d7%a9%d7%a2%d7%95%d7%aa-%d7%9c%d7%9e%d7%a0%d7%93%d7%98-%d7%a0%d7%aa%d7%a0%d7%99%d7%94%d7%95-%d7%95%d7%91%d7%a0%d7%99-%d7%92%d7%a0%d7%a5-%d7%99%d7%99%d7%a4%d7%92%d7%a9%d7%95-%d7%9c%d7%99%d7%a9">ראש הממשלה נתניהו</a></u> נפגש הערב (שלישי) עם <u><a href="https://www.srugim.co.il/390246-%d7%a8%d7%99%d7%91%d7%9c%d7%99%d7%9f-%d7%90%d7%a4%d7%a9%d7%a8-%d7%9c%d7%94%d7%a7%d7%99%d7%9d-%d7%9e%d7%9e%d7%a9%d7%9c%d7%94-%d7%94%d7%a4%d7%a2%d7%a8%d7%99%d7%9d-%d7%90%d7%99%d7%a9%d7%99%d7%99%d7%9d">הנשיא ריבלין</a></u> בבית הנשיא. גורמים ששוחחו היום עם הנשיא התרשמו שהוא סבור שאין אופציה אחרת מלבד שנתניהו יהיה ראש ממשלה ראשון – ברוטציה או בראשות ממשלת ימין צרה וכי האפשרות לממשלת אחדות- ירדה מהפרק.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>נתניהו מגיע לנשיא (צילום: סרוגים)</p>
      <p>לאחר יממה ארוכה של פגישות ומגעים, בכחול לבן לא תולים תקוות גדולות גם בפגישה עם נתניהו הערב, במפלגה  מחכים להצעה אחת טובה וסבירה אליה יוכלו להתייחס, אך לעת עתה אין אחת כזו. בנוסף, לא עושים הפרדה בין בלוק ה- 55 לרוטציה ולפיהם, שני האולטימטומים בעינם עומדים.</p>
      <figure>
        <img src="https://www.srugim.co.il/wp-content/uploads/2019/11/%D7%9C%D7%99%D7%91%D7%A8%D7%9E%D7%9F-%D7%92%D7%A0%D7%A5.jpg"/>
        <figcaption>פגישתם של גנץ וליברמן (צילום: אלעד מלכה)</figcaption>
      </figure>
      <h3>האפשרויות: אחדות, התפרקות כחול לבן, ממשלת ימין צרה, בחירות</h3>
      <p>מצד נתניהו העדיפות הגבוה ביותר היא להקים ממשלת ימין – חרדים צרה כפי שעמדה יציב בארבע השנים האחרונות, בטרם ההכרזות וההצהרות של ליברמן שהובילו לשתי מערכות בחירות אך מנהל מגעים אינטנסיביים גם לממשלת אחדות עם כחול לבן בהתאם לדחיפת ליברמן ועל כל זאת – איום הבחירות לא הוסר מסדר היום.</p>
      <p>החשש בכחול לבן שליברמן ייכנס בסוף לממשלת ימין צרה והם יישארו קרחים מכאן ומכאן וימצאו עצמם באופוזיציה או באפשרות שנייה יתפרקו לשתי סיעות בין 'יש עתיד' ל'חסן לישראל' ו'תלם', לאור ההתנגדות הפנימית בכחול לבן לקבלת מתווה הנשיא ולתת לנתניהו לכהן ראשון במסגרת הרוטציה.</p>
      <p>לשם כך, ניסה נתניהו לשדל בפגישתו עם ראשי בלוק הימין להתגמש מבחינת קווי היסוד בנושאי דת ומדינה, אך הדרישות מצד ליברמן לעת עתה מרחיקות לכת והסיעות החרדיות – דתיות מתקשות לגבש פתרון שיהיה מקובל על כל הצדדים- להביא יתרון שליברמן יוכל להציגו כהישג מצד אחד, ולא ייראה כהתקפלות של החרדים מצד שני.</p>
      <p>אם עד מחר בחצות הלילה, גנץ לא יודיע כי הצליח במשימת הרכבת הממשלה, ייפתחו אוטומטית 21 יום שבמהלכם כל חבר כנסת יכול להרכיב ממשלה במידה ויגייס 61 חתימות של חברי כנסת שיוגשו לנשיא – ובכך להכריז על קואליציה מגובשת.</p>
    </article>
  </body>
</html>