<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/katerini-thrinos-stin-kideia-tis-marias-ioannas-kai-tis-miteras-tis-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T17:34:10+00:00"/>
    <meta property="og:title" content="Κατερίνη: Θρήνος στην κηδεία της Μαρίας – Ιωάννας και της μητέρας της (video)"/>
    <meta property="og:description" content="Ράγισαν καρδιές στον Ιερό Ναό της Αγίας Άννας στην Κατερίνη, όπου συγγενείς και φίλοι αποχαιρέτησαν τη 17χρονη Μαρία – Ιωάννα και τη μητέρα της Σβέτα."/>
  </head>
  <body>
    <article>
      <h1>Κατερίνη: Θρήνος στην κηδεία της Μαρίας – Ιωάννας και της μητέρας της (video)</h1>
      <address>
        <time datetime="2019-11-19T17:34:10+00:00">19 Nov 2019, 17:34</time>
      </address>
      <p>Ράγισαν καρδιές το πρωί της Τρίτης στον Ιερό Ναό της Αγίας Άννας στην <a href="https://neaselida.gr/tag/katerini/"><b>Κατερίνη</b></a>, όπου συγγενείς και φίλοι αποχαιρέτησαν τη <b>17χρονη <a href="https://neaselida.gr/tag/maria-ioanna/">Μαρία – Ιωάννα</a></b> και τη <a href="https://neaselida.gr/tag/45chroni-mitera/">μητέρα</a> της Σβέτα.</p>
      <p>Τραγικές φιγούρες στην <b>κηδεία</b> ο πατέρας και σύζυγος και οι δύο αδερφές και κόρες της άτυχης Μαρίας – Ιωάννης και της <b>μητέρας</b> της.</p>
      <p>Σημειώνεται πως η 17χρονη και η μητέρα της αγνοούνταν από τις 8 Νοεμβρίου και τα πτώματά τους βρέθηκαν εννέα μέρες μετά <b>σε χαράδρα 120 μέτρων</b>, όπου εντοπίστηκε και το αμάξι τους.</p>
      <figure>
        <iframe src="https://www.youtube.com/embed/9NJTp_Q8YOU" width="696" height="392" data-service="Youtube" scrolling="no"/>
      </figure>
      <h3>Κατερίνη: Τα αναπάντητα ερωτήματα για τον θάνατο της 17χρονης και της μητέρας της (video)</h3>
      <p><b>Νεκρές</b> σε δύσβατη περιοχή της<a href="https://neaselida.gr/tag/pieria/"> <b>Πιερίας</b></a>, στον δρόμο από την Κατερίνη στην Ελασσόνα, βρέθηκαν η<b> 45χρονη μητέρα</b> και η<b><a href="https://neaselida.gr/tag/maria-ioanna-deligianni/"> 17χρονη κόρη</a> της</b> που αγνοούνταν τα τελευταία 24ωρα.</p>
      <p>Οι σοροί τους εντοπίστηκαν σε χαράδρα, βάθους 120 μέτρων, κοντά στην <b>ορεινή περιοχή Φωτεινά</b>, απ’ όπου διέρχεται η <b>παλιά εθνική οδός Κατερίνης – Ελασσόνας</b>.</p>
      <p>Σοκαρισμένη είναι η τοπική κοινωνία, τα μέλη της οποίας δεν μπορούν ακόμα να πιστέψουν πώς μάνα και κόρη βρέθηκαν στη <b>χαράδρα</b> με τα αυτοκίνητό τους. Κανείς ακόμα δεν μπορεί να πει με σιγουριά για το αν πρόκειται <b>για δυστύχημα ή για αυτοκτονία</b>.</p>
      <p>Συγγενείς και φίλοι δίνουν πολλές εκδοχές για το πώς βρέθηκαν εκεί οι δύο γυναίκες. Η μία αναφέρει ότι η <b>45χρονη</b> πήρε μαζί την κόρη της για να πάνε στην πεθερά της στην Ελασσόνα, όταν συνέβη δυστύχημα. Άλλοι εικάζουν ότι η άτυχη μητέρα δεν μπόρεσε να αντέξει το βάρος της ανατροφής της κόρης της που αντιμετώπιζε κινητικά προβλήματα.</p>
      <p>Στον δρόμο πάνω από το οποίο βρέθηκαν οι δύο σοροί δεν εντοπίστηκαν <b>ίχνη φρεναρίσματος</b>, ενώ η 45χρονη φέρεται να είπε στη μητέρα της ότι θέλει να αυτοκτονήσει. Η μικρή <b>Μαρία-Ιωάννα</b> ήταν πολύ καλή μαθήτρια και ονειρευόταν να γίνει ψυχολόγος.</p>
      <figure>
        <iframe src="https://www.youtube.com/embed/JM03E8m6afQ" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/agrio-foniko-stin-ithaki-gronthokopise-mechri-thanatoy-ton-erasti-tis-gynaikas-toy/"/>
      </related>
    </article>
  </body>
</html>