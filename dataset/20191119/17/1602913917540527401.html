<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/iohannis-apel-catre-electoratul-celorlalte-partide-psd-trebuie-inlaturat-din-decizia-statului-18596151"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T17:20:55+00:00"/>
    <meta property="og:title" content="Iohannis, apel către electoratul celorlalte partide.&quot;PSD trebuie înlăturat din decizia statului&quot;"/>
    <meta property="og:description" content="Prezidenţiabilul PNL Klaus Iohannis a declarat că PSD trebuie înlăturat din decizia statului prin vot. Iohannis a făcut un apel şi către electoratul celorlalte partide, inclusiv cel al PSD, spunând că nu vor fi tăiate salarii şi pensii."/>
  </head>
  <body>
    <article>
      <h1>Iohannis, apel către electoratul celorlalte partide."PSD trebuie înlăturat din decizia statului"</h1>
      <address>
        <time datetime="2019-11-19T17:20:55+00:00">19 Nov 2019, 17:20</time>
      </address>
      <p>Prezidenţiabilul PNL Klaus Iohannis a declarat că PSD trebuie înlăturat din decizia statului prin vot. Iohannis a făcut un apel şi către electoratul celorlalte partide, inclusiv cel al PSD, spunând că nu vor fi tăiate salarii şi pensii.</p>
      <p>"Am avut câteva realizari care vor influenţat semnificat parcursul României. Acea înţelegere cu toate partidele pentru a aloca 2% din PIB pentru apărarea României, ne-a pus în situaţia de partener foarte respectat în NATO. Am avut pe urmă, spre sfârşitul mandatului, acel Summit european de la Sibiu, în care am creionat parcursul UE pentru următorul mandat de 5 ani. Am avut un mandat care a început ca un mandat de construcţie, aşa l-am gândit, dar pe parcurs, am ajuns de multe ori să am un mandat care de fapt trebuia să menţină România în marile coordonate dorite de români, opunându-mă PSD-ului. Am reuşit să mă opun PSD-ului suficient de mult, pentru a menţine România pe traiectorie europeană, pentru a menţine România în spaţiul valorilor europene şi transatlantice. Am reuşit să contracarez efectele toxice ale guvernării pesediste, centrate pe acapararea statului", a spus prezidenţiabilul PNL.</p>
      <p>Iohannis declară că timp de 30 de ani PSD a inhibat dezvoltarea României şi cred că lucrurile trebuie să se schimbe fundamentale.</p>
      <p>"PSD trebuie înlăturat din decizia statului, dar nu oricum, ci prin mod democratic. Prin vot. Votul şi votul pentru prezidenţiale este de aceea extrem, extrem de important. E modalitatea prin care noi toţi putem realmente să schimbăm mersul lucrurilor în România, e modalitatea prin care putem după 30 de ani să avem un preşedinte care lucrează pentru România şi pentru români. Care poate reseta România", a afirmat Klaus Iohannis.</p>
      <p>"Acum pentru prezidenţiale, mă bazez la votul din 24 noiembrie, evident pe alegătorii liebrali, dar proiectul nostru comun nu e finalizat. E nevoie de mobilizare şi vot. Mă adresez şi electoratului USR şi PLUS. Suntem de aceeaţi parte a baricadei.Mă adresez electoratului PMP şi electoratului maghiar, care am înţeles – îşi doreşte o ţară faină. Putem să realizăm împreună acest lucru. Mă adresez şi electoratului PSD. Nu am niciun război cu electoratul PSD. Noi care rămânem, noi nu tăiem pensii, nu tăiem salarii. O să avem grijă ca pensiile şi salariile să crească şi îmi doresc ca şi electoratul PSD să aibă un partid democratic, european care îi reprezintă", a mai spus Iohannis.</p>
    </article>
  </body>
</html>