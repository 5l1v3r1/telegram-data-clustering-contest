<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4927321/swijnenberg-en-jan-smit-nog-wel-selectieteam-songfestival"/>
    <meta property="og:site_name" content="RTL Boulevard"/>
    <meta property="article:published_time" content="2019-11-19T17:12:17+00:00"/>
    <meta property="og:title" content="Coen Swijnenberg en Jan Smit nog wel in selectie songfestival"/>
    <meta property="og:description" content="Radio 538-dj Coen Swijnenberg (39) en zanger Jan Smit (33) maken nog steeds deel uit van de selectiecommissie van het Eurovisiesongfestival. Dat heeft AVROTROS dinsdag gemeld."/>
  </head>
  <body>
    <article>
      <h1>Coen Swijnenberg en Jan Smit nog wel in selectie songfestival</h1>
      <address>
        <time datetime="2019-11-19T17:12:17+00:00">19 Nov 2019, 17:12</time>
      </address>
      <p>Radio 538-dj Coen Swijnenberg (39) en zanger Jan Smit (33) maken nog steeds deel uit van de selectiecommissie van het Eurovisiesongfestival. Dat heeft AVROTROS dinsdag gemeld.</p>
      <blockquote>"Coen was bij de eerste luistersessie aanwezig, drie weken geleden"</blockquote>
      <p>Coen is al bijna twee weken niet op 538 te horen omdat hij tijd voor zichzelf nodig heeft. De zender kan niet zeggen wat de dj exact mankeert, behalve dat hij "wat gas moet terugnemen". Jan Smit liet eerder deze week weten zeker twee maanden niet meer op te treden vanwege een ontsteking van zijn strottenhoofd.</p>
      <p>Jan zit al een tijdje in de commissie. Coen en zijn maatje Sander Lantinga zijn onlangs aan het groepje toegevoegd. "Coen was bij de eerste luistersessie aanwezig, drie weken geleden. En we hebben nog geen afmelding ontvangen voor de volgende bijeenkomst", meldt een woordvoerder van AVROTROS.</p>
      <p>Zij wil niet zeggen wanneer de volgende sessie is. Ook Jan Smit maakt, ondanks zijn lichamelijke klachten, gewoon nog deel uit van de commissie. Het is niet duidelijk wanneer de commissie de Nederlandse inzending voor het Eurovisiesongfestival 2020 gaat kiezen.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4925991/jan-smit-annuleert-meer-shows-vanwege-gezondheidsklachten"/>
        <a href="https://www.rtlboulevard.nl/entertainment/showbizz/artikel/4924426/jan-smit-viert-negende-verjaardag-dochtertje-emma"/>
        <a href="https://www.rtlboulevard.nl/entertainment/showbizz/artikel/4927646/gallyon-van-vessem-feliciteert-opvolger-bij-hart-van"/>
        <a href="https://www.rtlboulevard.nl/entertainment/showbizz/artikel/4927611/theo-maassen-maakt-talkshow-over-cabaretiers"/>
        <a href="https://www.rtlboulevard.nl/entertainment/showbizz/artikel/4927246/liefje-jim-bakker-niet-langer-een-rol-sint-ice"/>
        <a href="https://www.rtlboulevard.nl/entertainment/showbizz/artikel/4927326/emilia-clarke-werd-overrompeld-door-vele-naaktscenes-got"/>
      </related>
      <related>
        <a href="https://www.rtlboulevard.nl/entertainment/showbizz/artikel/4927271/538-geeft-nog-geen-uitsluitsel-over-coen-swijnenberg"/>
      </related>
    </article>
  </body>
</html>