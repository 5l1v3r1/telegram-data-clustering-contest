<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/velemeny/hatter/cegauto-es-digitalizacio-ne-hagyjuk-hogy-elmenjen-mellettunk-2-1877568/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T17:40:00+00:00"/>
    <meta property="og:title" content="Cégautó és digitalizáció: ne hagyjuk, hogy elmenjen mellettünk"/>
    <meta property="og:description" content="Az elmúlt hónapokban óriási lendületet vett az adatalapú operáció. Vélemény."/>
  </head>
  <body>
    <article>
      <h1>Cégautó és digitalizáció: ne hagyjuk, hogy elmenjen mellettünk</h1>
      <address><time datetime="2019-11-19T17:40:00+00:00">19 Nov 2019, 17:40</time> by <a rel="author">Gwenael Cevaer, az Arval Magyarország ügyvezető igazgatója</a></address>
      <p>Az elmúlt hónapokban óriási lendületet vett az adatalapú operáció, és ez a trend sokáig velünk marad. Sőt, a következő években sok más terület mellett a gépjármű tartós bérleti és járműparkkezelési piacon is további intenzív fejlődésre lehet számítani, hiszen végre sorra érkeznek a mindennapokba a korábban science fictionbe illő okosmegoldások.</p>
      <p>Ebben a helyzetben talán helytálló, ha úgy fogalmazunk: a szektor új korszakába lépett. Ebben az új korszakban aki figyel, aktívan lépést tart a trendekkel, és valóban befektet a jövőbe, az nemcsak talpon marad, hanem hatékonyabb és eredményesebb is lesz.</p>
      <p>Az már közhely, hogy az adatvezérelt megoldások rendkívül előnyösek bármilyen üzlet, így a gépjárműflottákat kezelő vagy menedzselő cégek számára is:</p>
      <aside>nemcsak a járműpark kezelése egyszerűsödik, gyorsul, automatizálódik, hanem egyúttal a vállalatok átfogóbb képet kaphatnak a megfigyelhető használati szokásokról, mikro- és makroszintű mintákról is.</aside>
      <p>Mindez a flottakezelők számára nagy kihívás és egyúttal felelősség is, hiszen az ehhez szükséges informatikai háttér megteremtése jelentős befektetést igényel, ugyanakkor az intelligens rendszerek és részletes adatok segítségével sokkal pontosabb, akár az egyének szintjén kidolgozott cégautó-stratégiák is megvalósíthatók.</p>
      <figure>
        <img src="https://www.vg.hu/wp-content/uploads/2019/11/000Hkg3159314.jpg"/>
        <figcaption>Fotó: SAM PANTHAKY / AFP</figcaption>
      </figure>
      <p>Ami pedig az ügyféloldalt illeti: a hazai vállalatok közül az alapokon túlmenően egyelőre kevesen szolgáltatnak adatot. Pedig megfelelően kidolgozott, biztonságos informatikai folyamatok esetén ez észszerű, végső soron gyümölcsöző döntés lehet, hiszen a fejlett eszközök segítségével akár személyre szabott kiszolgálás is kapható.</p>
      <p>A mi iparágunk feladata az, hogy felismerve a felhasználók által termelt adathalmaz kiemelkedő jelentőségét, felhívjuk partnereinket arra, hogy engedjék be életükbe az adatvezérelt operációt, amely értéket teremt minden résztvevő számára, és konkrét megtakarítást eredményez költségoldalon.</p>
      <p>A mai telemetriai rendszerek uralta világ rengeteg lehetőséget tartogat, érdemes tehát nyitottnak lenni, és odafigyelni a trendekre, mert azok bennünket szolgálnak.</p>
    </article>
  </body>
</html>