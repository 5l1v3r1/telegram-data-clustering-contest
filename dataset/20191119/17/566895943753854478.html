<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578392/ternopolanin-pid-muhou-nakinuvsa-z-nozem-na-policejskih"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T17:14:00+00:00"/>
    <meta property="og:title" content="Тернополянин &quot;під мухою&quot; накинувся з ножем на поліцейських"/>
    <meta property="og:description" content="Тернополянин сам викликав наряд поліції"/>
  </head>
  <body>
    <article>
      <h1>Тернополянин "під мухою" накинувся з ножем на поліцейських</h1>
      <address><time datetime="2019-11-19T17:14:00+00:00">19 Nov 2019, 17:14</time> by <a rel="author">Антоніна Албул</a></address>
      <p>
        <i>Кримінальне провадження за частиною 2 статті 345 ККУ – умисне заподіяння працівникові правоохоронного органу легких або середньої тяжкості тілесних ушкоджень у зв’язку з виконанням цим працівником службових обов’язків слідчі Тернопільського відділу поліції розпочали щодо 38-річного жителя обласного центру. </i>
      </p>
      <p>Тернополянин сам викликав наряд поліції, зателефонувавши на лінію 102 і повідомивши про те, що в нього викрадена значна сума коштів, розповіли в ГУ НП. Прибувши на виклик за місцем проживання заявника, співробітники Тернопільського відділу поліції застали його в компанії зі ще одним чоловіком. Обидва були у стані алкогольного сп’яніння.</p>
      <p>Нетверезий господар під час спілкування з правоохоронцями неодноразово ображав їх, висловлюючись нецензурною лексикою, а коли поліцейські вже виходили з помешкання, вхопив зі столу ніж і накинувся на них. Задля захисту співробітники поліції застосували спецзасіб – сльозогінний газ і викликали підмогу.</p>
      <p>Зловмисника затримали в порядку статті 208 Кримінального процесуального кодексу. Санкція статті, яку інкримінують зловмисникові, передбачає до п’яти років позбавлення волі.</p>
    </article>
  </body>
</html>