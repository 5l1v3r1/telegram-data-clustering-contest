<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-pidpisav-zakon-pro-zabezpechennya-oblashtuvannya-y-utrimannya-derzhavnogo-kordonu-641012.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T17:39:00+00:00"/>
    <meta property="og:title" content="Зеленський підписав закон про забезпечення облаштування й утримання державного кордону"/>
    <meta property="og:description" content="Закон дозволить створити належні умови для інженерно-технічного облаштування держкордону України з суміжними державами, перш за все з Росією"/>
  </head>
  <body>
    <article>
      <h1>Зеленський підписав закон про забезпечення облаштування й утримання державного кордону</h1>
      <address>
        <time datetime="2019-11-19T17:39:00+00:00">19 Nov 2019, 17:39</time>
      </address>
      <h4>Закон дозволить створити належні умови для інженерно-технічного облаштування держкордону України з суміжними державами, перш за все з Росією</h4>
      <p>Президент Володимир Зеленський підписав закон про забезпечення облаштування й утримання державного кордону. Про це йдеться в повідомленні прес-служби президента.</p>
      <p>Зеленський підписав закон «Про внесення змін до деяких законодавчих актів України щодо забезпечення інженерно-технічного облаштування та утримання державного кордону» <a href="https://www.president.gov.ua/news/volodimir-zelenskij-pidpisav-zakon-shodo-zabezpechennya-obla-58421">№232-ІХ</a>, який Верховна Рада прийняла 29 жовтня.</p>
      <p>На сьогодні українське законодавство не визначило розміри земельних ділянок, наданих органам Державної прикордонної служби для будівництва та утримання інженерно-технічних споруд та інших об'єктів прикордонної інфраструктури.</p>
      <p>Водночас для цього потрібні смуги земельної ділянки шириною не менше 50 метрів.</p>
      <p>Цей закон вносить зміни до Земельного кодексу, Водного кодексу, закону «Про державний кордон України», згідно з якими органам Державної прикордонної служби надаються в постійне користування земельні ділянки шириною 30-50 м уздовж лінії державного кордону для будівництва та утримання інженерно-технічних споруд, огорож, прикордонних знаків, прикордонних просік, комунікацій та інших об'єктів прикордонної інфраструктури.</p>
      <p>Також документ звільняє органи прикордонного відомства від відшкодування втрат сільськогосподарського і лісогосподарського виробництва у зв'язку з облаштуванням державного кордону.</p>
      <p>Закон дозволить створити належні умови для інженерно-технічного облаштування держкордону України з суміжними державами, перш за все з Росією.</p>
      <p>Закон набуває чинності з 1 січня 2020 року.</p>
      <related>
        <a href="https://glavcom.ua/news/ugorshchina-vimagaje-abi-na-zakarpatti-prikordonni-perehodi-buli-cherez-kozhni-15-2-kilometri-639990.html"/>
        <a href="https://glavcom.ua/news/na-lvivshchini-dron-prikordonnikiv-vpolyuvav-dron-kontrabandistiv--639169.html"/>
        <a href="https://glavcom.ua/news/sbu-zatrimala-ekskerivnika-derzhavnogo-pidprijemstva-za-pidozroyu-u-kontrabandi-v-rosiyu-komplektuyuchih-dlya-viyskovih-korabliv-638389.html"/>
      </related>
    </article>
  </body>
</html>