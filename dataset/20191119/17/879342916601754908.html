<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/svit/prokuratura-shvecziyi-zakryla-spravu-proty-assanzha"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T17:46:01+00:00"/>
    <meta property="og:title" content="Прокуратура Швеції закрила справу проти Ассанжа"/>
    <meta property="og:description" content="Прокуратура Швеції ухвалила рішення про припинення розслідування про зґвалтування і сексуальні домагання, порушеного щодо засновника Wikileaks Джуліана Ассанжа."/>
  </head>
  <body>
    <article>
      <h1>Прокуратура Швеції закрила справу проти Ассанжа</h1>
      <address>
        <time datetime="2019-11-19T17:46:01+00:00">19 Nov 2019, 17:46</time>
      </address>
      <p>
        <b>Прокуратура Швеції ухвалила рішення про припинення розслідування про зґвалтування і сексуальні домагання, порушеного щодо засновника Wikileaks Джуліана Ассанжа.</b>
      </p>
      <p>Про це повідомляє AFP у вівторок, 19 листопада.</p>
      <p>Раніше повідомлялося, що шведський суд відмовився заарештовувати Ассанжа заочно.</p>
      <p>Нагадаємо, Джуліан Ассанж засім років переховування в посольстві Еквадору у Великій Британії був затриманий британськими поліцейськими. Його взяли під варту в центральній поліцейській дільниці Лондона.</p>
      <p>Ассанж проживав у посольстві Еквадору з 2012 року. Він не міг вийти за його територію, оскільки зовні йому загрожував негайний арешт за відмову з'явитися до суду в 2012 році. Крім того, видачі Ассанжа домагався Вашингтон, де проти нього було порушено справу про розголошення секретних матеріалів держдепартаменту.</p>
      <p>У березні Ассанж був позбавлений всіх засобів зв'язку через порушення письмового зобов'язання від 2017 року не поширювати повідомлення, які припускали б втручання у відносини з іншими державами. Він поширив заяву про невинність Росії у «справі Скрипаля». Пізніше Еквадор почав переговори з британським урядом про видачу Ассанжа.</p>
      <p>Парламент Великої Британії <a href="https://www.slovoidilo.ua/2019/05/30/novyna/svit/wikileaks-zayavyly-assanzha-perevely-tyuremnoyi-likarni">запропонував екстрадувати Ассанжа до Швеції</a>.</p>
      <p>Лондонський королівський суд району Сазерк 1 травня засудив засновника Wikileaks Джуліана Ассанжа до 50 тижнів в'язниці за порушення правила виходу під заставу.</p>
      <p>Влада Швеції з 2010 року розслідувала справу, порушену після того, як декілька жінок звинуватили Ассанжа в сексуальних домаганнях. У травні 2017 року справу закрили, але за два роки – після затримання Ассанжа у Великій Британії – розслідування поновили. У червні 2019 року Швеція оголосила, що <a href="https://www.slovoidilo.ua/2019/05/30/novyna/svit/wikileaks-zayavyly-assanzha-perevely-tyuremnoyi-likarni">не стане домагатися екстрадиції Ассанжа</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/05/01/novyna/svit/sud-londona-obrav-assanzhu-zapobizhnyj-zaxid"/>
        <a href="https://www.slovoidilo.ua/2019/04/28/novyna/svit/advokaty-assanzha-zvynuvatyly-hrupu-ispancziv-shpyhunstvi-nym"/>
        <a href="https://www.slovoidilo.ua/2019/04/12/novyna/svit/mzs-ekvadoru-nazvalo-prychyny-vidmovy-assanzhu-prytulku"/>
        <a href="https://www.slovoidilo.ua/2019/04/15/novyna/polityka/batko-assanzha-prosyt-ekstraduvaty-syna-avstraliyi"/>
        <a href="https://www.slovoidilo.ua/2019/05/08/novyna/svit/holovnyj-redaktor-wikileaks-rozpoviv-pro-stan-assanzha"/>
      </related>
    </article>
  </body>
</html>