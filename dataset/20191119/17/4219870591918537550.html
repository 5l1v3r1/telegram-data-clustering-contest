<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.294.html:831188-Gde-ce-ti-dusa-Moreno-Enrike-pomocniku-dao-reprezentaciju-zbog-bolesne-kcerke-a-ovaj-sada-sa-advokatima-trazi-pravdu"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T17:27:00+00:00"/>
    <meta property="og:title" content="Gde će ti duša Moreno? Enrike pomoćniku dao reprezentaciju zbog bolesne kćerke, a ovaj sada sa advokatima traži pravdu"/>
    <meta property="og:description" content="Moreno nije želeo da dođe ni na promociju Enrikea, kome je devet godina bio pomoćnik, a na sastanak sa prvim čovekom Rubijalesom, gde je trebalo da se dogovori oko uslova odlaska, poslao je advokate"/>
  </head>
  <body>
    <article>
      <h1>Gde će ti duša Moreno? Enrike pomoćniku dao reprezentaciju zbog bolesne kćerke, a ovaj sada sa advokatima traži pravdu</h1>
      <address><time datetime="2019-11-19T17:27:00+00:00">19 Nov 2019, 17:27</time> by <a rel="author">V.N.</a></address>
      <p>
        <b>Moreno nije želeo da dođe ni na promociju Enrikea, kome je devet godina bio pomoćnik, a na sastanak sa prvim čovekom Rubijalesom, gde je trebalo da se dogovori oko uslova odlaska, poslao je advokate</b>
      </p>
      <p>LUIS Enrike se posle pet meseci zvanično vratio na klupu reprezentacije, što su u Španiji svi dočekali sa oduševljenjem, osim smenjenog Roberta Morena. Strateg koji je dobio otkaz posle poslednjeg meča kvalifikacija za EP 2020. sa Rumunijom (5:0), najpre je plakao, a kasnije se opasno naljutio.</p>
      <p>Moreno je očekivao da će posle izborenog odlaska na završni turnir dobiti šansu da vodi nacionalni tim i na velikom takmičenju. Međutim, Fudbalski savez Španije je odlučio da vrati Enrikea, koji se povukao u junu, kako bi bio uz bolesnu kćerku, koja je preminula u septembru. A Moreno je uspešno popunio prazninu i odveo ekipu na EVRO.</p>
      <p>- Svi su znali da će, ako Enrike želi da se vrati, vrata za njega uvek biti otvorena. On će nastaviti da radi i na Svetskom prvenstvu u Kataru 2022. godine - rekao je predsednik saveza Luis Rubijales.</p>
      <p>Posle meča sa Rumunijom, sinoć, Moreno se u suzama oprostio sa igračima, a kasnije se nije pojavio na konferenciji za medije. Nije želeo da dođe ni na promociju Enrikea, kome je devet godina bio pomoćnik, a na sastanak sa prvim čovekom Rubijalesom, gde je trebalo da se dogovori oko uslova odlaska, poslao je advokate. Španski mediji pišu da se Moreno poverio najbližim saradnicima da se oseća iskorišćeno i da smatra da ga je savez izdao.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.294.html:831084-Sok-u-svlacionici-Spanije-Pobedili-Rumuniju-50-ubedljivo-prvi-u-grupi-a-Moreno-dobio-otkaz"/>
        <a href="http://www.novosti.rs/vesti/sport.294.html:831037-Veliki-povratak-Luis-Enrike-vodi-Spaniju-u-pohod-na-evropski-tron"/>
        <a href="http://www.novosti.rs/vesti/sport.294.html:824577-RAMOS-NE-ZABORAVLjA-Plasman-Spanije-na-Euro-2020-Ramos-posvetio-Luisu-Enrikeu"/>
        <a href="http://www.novosti.rs/vesti/sport.294.html:815226-UZASNA-VEST-IZ-SPANIJE-Preminula-devetogodisnja-cerka-Luisa-Enrikea"/>
      </related>
    </article>
  </body>
</html>