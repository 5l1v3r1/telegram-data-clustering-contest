<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-sud-krym-pcu/30280933.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T17:04:37+00:00"/>
    <meta property="og:title" content="Суд в анексованому Криму зобов’язав ПЦУ знести храм в Євпаторії"/>
    <meta property="og:description" content="За словами архієпископа Кримської єпархії Климента, будівництво було розпочате ще до 2014 року, і в ПЦУ є відповідні документи на храм"/>
  </head>
  <body>
    <article>
      <h1>Суд в анексованому Криму зобов’язав ПЦУ знести храм в Євпаторії</h1>
      <address>
        <time datetime="2019-11-19T17:04:37+00:00">19 Nov 2019, 17:04</time>
      </address>
      <p>Підконтрольний Росії Євпаторійський міський суд зобов’язав Православну церкву України знести храм в Євпаторії. Про це йдеться в рішенні, опублікованому на сайті суду.</p>
      <p>За повідомленнями, рішення може бути оскаржене протягом місяця.</p>
      <p>Представники ПЦУ поки що публічно не коментували рішення підконтрольного Кремлю суду.</p>
      <p>Раніше російська адміністрація Євпаторії звернулася до суду, щоб ПЦУ знесла церкву і звільнила територію, на якій вона розташована.</p>
      <p>За словами архієпископа Кримської єпархії Православної церкви України Климента, будівництво було розпочате ще <a href="https://www.radiosvoboda.org/a/25175661.html">до 2014 року</a>, і в ПЦУ є відповідні документи на храм. При цьому в <a href="https://ru.krymr.com/a/news-v-krymu-hotiat-obiazat-pcu-snesti-hram-v-evpatorii/30247938.html">позовній заяві</a>, яку архієпископ надав проєкту Радіо Свобода «Крим.Реалії», йдеться про те, що у ПЦУ немає документів для будівництва храму на вказаній ділянці.</p>
      <p>24 вересня в управлінні російського Міністерства юстиції Криму втретє відмовили в реєстрації української православної парафії на півострові.</p>
    </article>
  </body>
</html>