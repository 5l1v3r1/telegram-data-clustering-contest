<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321655/Enschedese-advocaat-beschoten-om-kwestie-in-Nederland"/>
    <meta property="og:site_name" content="RTV Oost"/>
    <meta property="article:published_time" content="2019-11-19T17:09:11+00:00"/>
    <meta property="og:title" content="'Enschedese advocaat beschoten om kwestie in Nederland'"/>
    <meta property="og:description" content="De Enschedese advocaat Philippe Schol is waarschijnlijk neergeschoten vanwege een Nederlandse kwestie. &quot;De uitgewisselde informatie laat zien dat de achtergronden en het motief voor de schoten vermoedelijk in Nederland moeten worden gezocht&quot;, laat het Openbaar Ministerie in het Duitse M&amp;uuml;nster weten."/>
  </head>
  <body>
    <article>
      <h1>'Enschedese advocaat beschoten om kwestie in Nederland'</h1>
      <address>
        <time datetime="2019-11-19T17:09:11+00:00">19 Nov 2019, 17:09</time>
      </address>
      <slideshow>
        <figure>
          <img src="https://imgo.rgcdn.nl/9f435aa981d447e08323faf3e55c5f08/opener/Enschedese-advocaat-beschoten-om-kwestie-in-Nederland-Foto-News-United-Dennis-Bakker.jpg?v=6eVkeZKbYNLqdhnSENwwaw2"/>
        </figure>
        <figure>
          <img src="https://imgo.rgcdn.nl/9f435aa981d447e08323faf3e55c5f08/opener/Enschedese-advocaat-beschoten-om-kwestie-in-Nederland-Foto-News-United-Dennis-Bakker.jpg?v=6eVkeZKbYNLqdhnSENwwaw2"/>
        </figure>
        <figcaption>'Enschedese advocaat beschoten om kwestie in Nederland' (Foto: News United / Dennis Bakker)</figcaption>
      </slideshow>
      <p>De Enschedese advocaat Philippe Schol is waarschijnlijk neergeschoten vanwege een Nederlandse kwestie. "De uitgewisselde informatie laat zien dat de achtergronden en het motief voor de schoten vermoedelijk in Nederland moeten worden gezocht", laat het Openbaar Ministerie in het Duitse Münster weten.</p>
      <p>Daarom neemt de Nederlandse politie het onderzoek over. Wat de aanleiding voor de beschieting zou zijn geweest, laat justitie in het midden.</p>
      <p>De 43-jarige Schol werd begin deze maand beschoten bij zijn huis in de grensplaats Gronau. Hij raakte gewond en lag enkele dagen in een ziekenhuis.</p>
      <p>Hij werd beschoten vanuit een rijdende auto met Nederlands kenteken. Daarin zouden meerdere mensen hebben gezeten. Schol heeft de afgelopen jaren een paar grote faillissementen in Twente afgewikkeld. Hij werd al geruime tijd bedreigd. De politie onderzoekt of er een verband is tussen de beschieting en een van de faillissementen.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=%27Enschedese+advocaat+beschoten+om+kwestie+in+Nederland%27">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/321359/Politie-krijgt-23-tips-over-vluchtauto-aanslagplegers-advocaat-in-Gronau"/>
        <a href="https://www.rtvoost.nl/nieuws/321282/Aanslagplegers-advocaat-reden-in-een-sportieve-auto-met-opvallende-velgen-en-spoiler"/>
        <a href="https://www.rtvoost.nl/nieuws/321277/Vluchtauto-daders-aanslag-Twentse-advocaat-blijkt-gefilmd-beelden-vanavond-in-Opsporing-Verzocht"/>
        <a href="https://www.rtvoost.nl/nieuws/321269/Neergeschoten-curator-Philippe-Schol-Het-gaat-weer-redelijk-met-mij"/>
        <a href="https://www.rtvoost.nl/nieuws/321106/Aanslag-op-advocaat-verandert-het-vak-voor-collega-s-Misschien-moet-ik-maar-leraar-worden"/>
        <a href="https://www.rtvoost.nl/nieuws/321667/Passantenonderzoek-bij-grens-met-Glane-na-aanslag-op-Enschedese-advocaat"/>
      </related>
    </article>
  </body>
</html>