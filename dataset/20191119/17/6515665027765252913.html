<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3360911/prvi-srbin-u-penjarolu-pratite-nikad-interesantniju-urugvajsku-ligu-samo-na-areni-sport-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T17:39:00+00:00"/>
    <meta property="og:title" content="PRVI SRBIN U PENJAROLU: Pratite nikad interesantniju urugvajsku ligu samo na Areni sport! (FOTO)"/>
    <meta property="og:description" content="Malo je poznato koliko priča iz filma Montevideo ima istine sa stvarnošću, odnosno da li je zaista Aleksandar Tirnanić imao ponudu Penjarola nakon sjajnih partija na Svetskom prvenstvu 1930. godine u Urugvaju."/>
  </head>
  <body>
    <article>
      <h6 class="kicker">SJAJNO!</h6>
      <h1>PRVI SRBIN U PENJAROLU: Pratite nikad interesantniju urugvajsku ligu samo na Areni sport! (FOTO)</h1>
      <address>
        <time datetime="2019-11-19T17:39:00+00:00">19 Nov 2019, 17:39</time>
      </address>
      <p>
        <b>Malo je poznato koliko priča iz filma “Montevideo” ima istine sa stvarnošću, odnosno da li je zaista Aleksandar Tirnanić imao ponudu Penjarola nakon sjajnih partija na Svetskom prvenstvu 1930. godine u Urugvaju.<br/> </b>
      </p>
      <p>Šest decenija kasnije, tačnije 1992. godine Ljupko Petrović je kao trener jednu sezonu sedeo na klupi slavnog urugvajskog tima, da bi pre nekoliko dana na stadionu “Sentenario” još jedan Srbin potpisao za Penjarol. Reč je o Stefanu Kapičiću, verovatno trenutno najpoznatijem i najzaposlenijem našem glumcu s one strane bare. Nedavno smo pisali o njegovom uspehu i učešću u popularnoj igrici Call of Duty. Ovoga puta stiglo je još jedno priznanje za našeg Stefana.</p>
      <figure>
        <img src="https://www.kurir.rs/data/images/2019/11/19/17/2057589_img6402_ff.jpg?ver=1574181501"/>
        <figcaption>
          <cite>foto: Promo</cite>
        </figcaption>
      </figure>
      <p>Fudbalski klub Penjarol uručio je Kapičiću doživotnu člansku kartu. On je stekao popularnost u ovoj zemlji Latinske Amerike učešćem u seriji Dead pool gde je igrao Kolosa. Prilikom posete stadionu Penjarola “Sentenario” obišao je klupske prostorije i upoznao menadžment kluba koji mu je uručio dres sa njegovim prezimenom i brojem 11.</p>
      <figure>
        <img src="https://www.kurir.rs/data/images/2019/11/19/17/2057587_img6403_ff.jpg?ver=1574181529"/>
        <figcaption>
          <cite>foto: Promo</cite>
        </figcaption>
      </figure>
      <p>“Velika mi je čast i zadovoljstvo što sam imao priliku da obiđem ovo velelepno sportsko zdanje i upoznam se sa istorijom Penjarola. Sad kada sam dobio člansku kartu još srčanije ću navijati za ovaj klub. Urugvaj je prelepa zemlja” – istakao je Kapičić. Takođe, pre dva dana odigran je urugvajski “klasiko” između Nacionala i Panjarola koji je završen bez golova i koji ste imali priliku da gledate na programu Arene sport. Ova dva kluba ujedno će voditi najveću borbu za naslov šampiona jer posle 12 odigranih kola zauzimaju dve vodeće pozicije na tabeli a deli ih samo jedan bod.</p>
      <figure>
        <img src="https://www.kurir.rs/data/images/2019/11/19/17/2057583_img6401_ff.jpg?ver=1574181516"/>
        <figcaption>
          <cite>foto: Promo</cite>
        </figcaption>
      </figure>
      <p>Od prošle sezone ekskluzivna parava na prenose urugvajske “Klausure” ima televizija Arena sport.</p>
      <p>Kurir sport </p>
    </article>
  </body>
</html>