<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/246984/live-text-iohannis-fata-in-fata-cu-presa.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T17:01:03+00:00"/>
    <meta property="og:title" content="LIVE TEXT: Iohannis, fata in fata cu presa"/>
    <meta property="og:description" content="Klaus Iohannis, Presedintele Romaniei, va raspunde in seara aceasta intrebarilor mai multor jurnalisti, inclusiv de la Antena 3 sau Romania TV, televiziuni pozitionate in mod vadit impotriva lui Iohannis. Urmariti LIVE TEXT-ul mai jos."/>
  </head>
  <body>
    <article>
      <h1>LIVE TEXT: Iohannis, fata in fata cu presa</h1>
      <address><time datetime="2019-11-19T17:01:03+00:00">19 Nov 2019, 17:01</time> by <a rel="author">Alex Goaga</a></address>
      <p>
        <b>Klaus Iohannis, Presedintele Romaniei, va raspunde in seara aceasta intrebarilor mai multor jurnalisti, inclusiv de la Antena 3 sau Romania TV, televiziuni pozitionate in mod vadit impotriva lui Iohannis. Urmariti LIVE TEXT-ul mai jos.</b>
      </p>
      <p>
        <b>Declaratie introductiva a lui Klaus Iohannis</b>
      </p>
      <p>Teme aranjate nu exista. Fiecare participant vine cu inputul pe care il considera corect, adecvat si interesant, spune Iohannis, adaugand ca discutia va avea un ritm foarte bun.</p>
      <p>"Am venit in aceasta pozitie acum cinci ani si am spus atunci ca vreau sa fiu presedintele care vrea sa faca altfel de politica - sa generez solutii, sa generez abordari comune, echitabile, agreate cu toti partenerii institutionali.</p>
      <p>Iohannis continua spunand ca a intalnit, insa, un PSD extrem de ostil. "M-am opus, in limitele legii, tuturor incercarilor lor de a destabiliza si acapara tara. Am reusit sa ma opun PSD-ului suficient de mult pentru a mentine Romania pe traiectoria europeana si a valorilor transatlantice. Am reusit sa salvez imaginea Romaniei, prin politica externa pe care am facut-o. Am reusit sa contracarez efectele toxice in exterior ale unei guvernari PSD-iste centrate pe acapararea statului".</p>
      <p>Timp de 30 de ani, PSD a inhibat dezvoltarea Romaniei, si cred ca acum, dupa 30 de ani de tranzitie, lucrurile trebuie sa se schimbe fundamental, mai spune presedintele tarii, spunand ca PSD trebuie "inlaturat din decizia statului, in mod democratic, prin VOT". Iohannis se bazeaza pe votul din 24 noiembrie, pe alegatorii liberali, dar si celor din USR-PLUS. "Inca din 2017 am luptat impreuna pentru pastrarea statului de drept; suntem de aceeasi parte a baricadei. Se adreseaza si electoratului PMP, care a vorbit in campanie despre educatie - "suntem de aceeasi parte a baricadei".</p>
      <p>"Noi nu taiem pensii sau salarii, din contra, o sa avem grija sa creasca", mai spune, in introducere, Iohannis.</p>
      <p>"In final, ma adresez tinerilor, in mod special. Marea majoritate a spectatorilor acum sunt studenti. Multi au mers la vot si au votat. Le multumesc, fiindca s-au dus si au votat. Celor care n-au votat le spun ca VOTUL ESTE VITAL! Daca doriti sa participati la constructia viitorului Romaniei, mergeti pe 24 noiembrie la urne", spune Iohannis.</p>
      <p>
        <b>Intrebarile presei</b>
      </p>
      <p>1. Ce garantii le dati d-voastra ca daca veti fi ales presedintele, romanii o vor duce mai bine? Sunt deja institutii financiare care vorbesc de posibilitatea unei noi crize, inclusiv in Romania, si Guvernul Orban ne spune ca sunt gauri in buget. In acest context, ce garantii le oferiti?</p>
      <p>Iohannis - Daca voi fi ales, atunci ma voi implica total pentru ROmania normala. Este mai mult decat un slogan, este o dorinta pe care o au foarte multi romani. Ce inseamna insa acest "normal"? Prosperitate, crestere economica, locuri de munca bine platite, scoli sigure, inseamna ca cetateanul este in centrul sistemului si statul deserveste cetateanul! Inseamna ca PACIENTUL este in centrul sistemului de sanatate. Pot sa garantez romanilor ca ma voi implica cu tot ce pot si stiu, cu toata functia, pentru a lucra impreuna cu Guvernul in sensul imbunatatirii performantei economice a tarii. Acum suntem intr-o situatie economica care trebuie tratata cu foarte mare atentie, si acest lucru il vom face.</p>
      <p>Politica economica a guvernului esuat, care a plecat, a fost una axata pe consum, una care a pus un accent extrem de mare, prea mare, pe consum. Si in acest fel s-a ajuns sa intram intr-o zona nesanatoasa la o serie de parametri. Insa aceste lucruri pot fi corectate si, impreuna cu guvernul liberal, ma voi implica sa facem aceste corectii necesare si a creste intr-o zona de crestere sustenabila, sanatoasa, care sa garanteze romanilor un trai mai bun.</p>
      <p>
        <a href="https://www.wall-street.ro/articol/Politic/246928/iohannis-intrebat-ce-se-va-intampla-daca-vine-dancila-la-dezbatere-nu-va-fi-primita.html">Citeste si:<br/>Iohannis, in cazul in care vine Dancila la dezbatere: Nu va fi primita</a>
      </p>
      <figure>
        <img src="https://img.wall-street.ro/image_thumbs/thumbs/b42/b42c1ad17e4e0d4424a7d1634607587b-400x250-00-65.jpg?v=1574092658"/>
      </figure>
      <p>2. Moise Guran: Ultimii trei ani ai primului mandat au stat, fara indoiala, sub semnul luptei cu guvernele PSD pentru apararea justitiei si a Statului de Drept. Legile Justitiei au trecut pana la urma, imaginea Romaniei este cea din MCV care ne arata distrugerile; ati sacrificat cumva justitia pe altarul interesului electoral, prin amanarea referendumului?</p>
      <p>Raspuns - Se vede destul de bine ca nu. Da, am amanat referendumul, pana in momentul in care am considerat ca o convocare a sa produce efecte maximale - si cred ca a produs. Am ales momentul in functie de studiile sociologice, in apropiere de Europarlamentare. Demersul meu a fost destul de bine descris de d-voastra, dar a fost una pe care as completa-o. Pe langa ca am alungat "elefantii" din acea infama sedinta de guvern, am facut si alte lucruri prevazute in Constitutie - am retrimis legile nocive in Parlament, le-am trimis la Curtea Constitutionala, am solicitat punct de vedere Comisiei de la Venetia si i-am rugat, in ultimele zile, pe colegele si colegii mei din departamentele de specialitate, sa faca o evaluare. Am reusit sa anulez 70% din masurile care ar fi compromis legile justitiei, introduse de PSD.</p>
      <p>Sigur, nu sunt perfecte, sunt in vigoare, la un moment dat au trebuit promulgate pentru ca mi s-au terminat parghiile constitutionale, dar o sa am grija ca Guvernul sa corecteze ce a mai ramas de reparat din ele dupa Parlamentare.</p>
      <p>3. De ce ati luat decizia sa o demiteti pe Kovesi prin purtator de cuvant?</p>
      <p>Asa mi s-a parut mai potrivit la momentul respectiv.</p>
      <p>4. TVR - Aveti o prezenta buna in online, stabilind chiar un record de popularitate pe Facebook. Sunteti constient si eventual ingrijorat, ca o parte din mediul acesta va este mai degraba ostil pentru ca ati refuzat dezbaterile din turul I?</p>
      <p>Iohannis - intr-o campanie electorala intotdeauna exista opinii pro si contra. De aici si dinamica campaniei. Eu mi-am pus in practica strategia gandita, si aceasta este, in continuare, in desfasurare. Da, am urmarit impactul pe Facebook, si in esenta pot spune ca daca tragem linie numarul urmaritorilor este in crestere - inseamna ca, net, lucrurile au fost bine intelese si ma bucura acest lucru.</p>
      <p>Sper ca prin aparitiile mele si luarile de cuvant, precum cea din aceasta seara, sa conving electoratul sa iasa la vot. EROUL alegerilor nu este candidatul, ci alegatorul, cu stampila de vot in mana. Ii invit pe toti sa devina campioni la turul 2, mergand la vot.</p>
      <p>5. Cum veti reusi sa grabiti ritmul reformelor si la ce reforme va ganditi, mai exact?</p>
      <p>O adevarata reforma institutionala se poate face modernizand Constitutia. Acest lucru este momentan imposibil, cu configuratia actuala din Parlament. Sper ca dupa alegeri sa avem una in care, realmente, sa incepem sa discutam despre aceste lucruri. Pana atunci insa, printr-o majoritate in Parlament (si am vazut ca si acum, contrar tuturor asteptarilor, s-au gasit majoritati - motiunea de cenzura, instalarea Guvernului Orban) se pot repara lucruri - legile justitiei, procedurile de numire a procurorilor sefi peste marile parchete. La fel, si problema numirii primarilor printr-un singur tur sau doua, tot in Parlament vom discuta, si chiar astept de la noul Guvern sa fie foarte proactiv, sa lamurim problemele care se pot rezolva in actuala configuratie.</p>
      <p>Cred ca se pot rezolva alegeri parlamentare anticipate! Stiu ca PNL isi doreste, precum si alte formatiuni. Vom vedea, sigur dupa prezidentiale si dupa ce se termina discutiile pe bugetul de anul viitor, daca putem concretiza aceste discutii. Oricum ar fi, multe lucruri pot fi rezolvate pana atunci, si multe discutii pot fi incepute, ca atunci cand avem o noua majoritate in Parlament, sa inceapa sa lucreze si sa le puna in practica.</p>
      <p>6. In cazul legii recursului compensatoriu, de ce ati promulgat-o fara niciun fel de obiectie?</p>
      <p>Este o situatie mai speciala cu aceasta lege. Aceasta a ajuns la Curtea Constitutionala, a fost verificata si a fost gasita constitutionala. Insa CC a facut un lucru care, in alte situatii nu le-a facut, exprimandu-se inclusiv pe oportunitate. Este o abordare neuzuala, pentru a ma exprima elegant, care practic facea caduca retrimiterea in Parlament. Daca CC s-a exprimat si pe constitutionalitate, dar si pe oportunitate, Parlamentul practic nu mai avea marja de manevra. Este explicatia pentru care, dupa discutii aprofundate si tehnice, am ajuns la concluzia ca, chiar daca nu ne convine situatia, alta solutie nu este, drept pentru care am promulgat legea.</p>
      <p>Insa si aceasta trebuie reluata, intoarsa si corectata - cu majoritatea de atunci acest lucru nu a fost posibil. Am lasat avertismente nenumarate in intreaga zona pe legi pe justitie, si cred ca avertismentele mele au fost intelese de romani.</p>
      <p>7. Explicati-ne decizia de a acorda si a treia sansa PSD-ului.</p>
      <p>Explicatia este destul de simpla - trebuie sa ne amintim cum a aratat arhitectura si aritmetica parlamentara la acel moment. PSD nu a dispus de majoritate, ci de o LARGA majoritate la vremea respectiva. PSD a fost sprijinit activ, uneori chiar cu entuziasm, si de ALDE si de UDMR, controland practic 60% din Parlament. Or daca o coalitie controleaza atat, si propune un candidat in pozitia de Premier, atunci, in spiritul Constitutiei, aceasta persoana ar fi desemnata de Presedinte.</p>
      <p>8. ICCJ, Curtea Constitutionala, CSM si Inspectia Judiciara au scris despre abuzuri savarsite de anumiti magistrati. De ce atat de putine sanctionari din partea d-voastra? De ce nu iesiti mai des, in calitate de om de stat, sa aparati drepturile si libertatile fundamentale?</p>
      <p>
        <a href="https://www.wall-street.ro/articol/Politic/246909/rares-bogdan-dezbaterea-lui-iohannis-dupa-model-american-cate-intrebari-vor-pune-invitatii.html">Citeste si:<br/>Rares Bogdan: Dezbaterea lui Iohannis, dupa model american</a>
      </p>
      <figure>
        <img src="https://img.wall-street.ro/image_thumbs/thumbs/c91/c912fbf832708fc6e789e55654640f99-400x250-00-65.jpg?v=1574073828"/>
      </figure>
      <p>Ati atins o chestiune sensibila - este vorba, evident, de independenta justitiei. Sigur, as fi putut merge in CSM, sa impun un anumit punct de vedere, sa fac presiuni publice, dar eu cred, chiar cred in independenta justitiei si in nevoia acestui lucru si m-am abtinut de la aceste lucruri. Daca au existat abateri de orice fel, atunci aceste chestiuni trebuie lamurite acolo unde spune Constitutia, fara presedintele Romaniei. Faptul ca eu am dreptul sa merg acolo si sa iau parte, nu inseamna ca am drept de vot; am spus tuturor politicienilor sa nu se atinga de independenta justitie. Sunt un FAN al independentei justitiei!</p>
      <p>9. Ce opinii aveti despre chestiuni care vizeaza siguranta nationala, pe domeniile energiei si telecomunicatiilor?</p>
      <p>Locul nostru, al Romaniei, este in spatiul valoric euroatlantic. Acolo apartinem noi. Punct. Trebuie insa sa observam ca exista, evident, si alte state cu care putem avea interese comerciale, economice. Raspunsul e simplu - cu China putem sa avem schimb comercial, economic, dar nu ne consideram parte din spatiul de valori promovat de ei. Nu avem obligatii venite din istorie, fata de ei. Noi avem obligatia de a pune in practica dorinta romanilor de a fi parte din valorile din lumea Euroatlantica, si acolo trebuie sa tintim. Asadar nu cred ca putem sa ignoram anumite semnale, nu trebuie sa mergem prea departe in zona colaborarii cu state din Asia, de exemplu.</p>
      <p>Vom analiza cu foarte mare atentie, in CSAT, impreuna cu noul Guvern, si se vor lua deciziile de rigoare pentru a fi garantata securitatea nationala.</p>
      <p>I-am spus si lui Trump ca da, ne dorim sa fim parteneri de incredere cu SUA, inclusiv pe zonele economice.</p>
      <p>10. Guvernul Dancila a promovat o initiativa care schimba liniile externe ale Romaniei - timp de un an a insistat sa mute Ambasada Romaniei la Israel. In Guvern a fost votat un memorandum in SECRET. Stiti cine a initiat acest memorandum, ramas secret, si care putea sa aiba efecte majore negative pentru Romania?</p>
      <p>Este gandirea obscura tipic PSD-ista. S-a trezit regimul Dragnea-Dancila sa incerce sa se profileze in politica externa, unde nu aveau ce cauta in discutiile pe Ambasade. Premierul nu poate muta ambasade, iar eu mi-am exprimat punctul de vedere foarte clar. In consecite pot sa clasific aceste demersuri drept un diletantism in politica externa, iar acel memorandum secret au fost folosite in comunicare publica pentru a da impresia unei anumite legitimitati.</p>
      <p>
        <a href="https://www.wall-street.ro/articol/Politic/246897/viorica-dancila-nu-exclude-sa-dea-buzna-la-dezbaterea-lui-iohannis-nu-stiu-inca-daca-ma-duc.html">Citeste si:<br/>Viorica Dancila nu exclude sa dea buzna la dezbaterea lui Iohannis</a>
      </p>
      <figure>
        <img src="https://img.wall-street.ro/image_thumbs/thumbs/337/337621c3b990a5c980bc7a670544b6e6-400x250-00-65.jpg?v=1574062844"/>
      </figure>
    </article>
  </body>
</html>