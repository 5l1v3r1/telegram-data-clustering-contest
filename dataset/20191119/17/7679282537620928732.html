<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-tata-steel-confirms-job-cuts-of-up-to-3000-across-european-operations-2858537.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T17:25:07+00:00"/>
    <meta property="og:title" content="टाटा स्टील यूरोप में करेगी 3000 लोगों की छंटनी"/>
    <meta property="og:description" content="टाटा स्टील यूरोपीय परिचालन के पुनर्गठन तथा लागत में कमी लाने के प्रयासों के तहत तीन हजार श्रमिकों की छंटनी करने वाली है। कंपनी यूरोप में इस्पात की सुस्त मांग तथा वैश्विक स्तर पर मांग से अधिक क्षमता..."/>
  </head>
  <body>
    <article>
      <h1>टाटा स्टील यूरोप में करेगी 3000 लोगों की छंटनी</h1>
      <address><time datetime="2019-11-19T17:25:07+00:00">19 Nov 2019, 17:25</time> by <a rel="author">भाषा,लंदन</a></address>
      <p>टाटा स्टील यूरोपीय परिचालन के पुनर्गठन तथा लागत में कमी लाने के प्रयासों के तहत तीन हजार श्रमिकों की छंटनी करने वाली है। कंपनी यूरोप में इस्पात की सुस्त मांग तथा वैश्विक स्तर पर मांग से अधिक क्षमता के मद्देनजर उठाने वाली है।</p>
      <p>कंपनी ने एक बयान में कहा कि उसकी योजना छंटनी के जरिये पारिश्रामिक लागत में कमी लाने की है। उसने कहा कि दो-तिहाई छंटनी कार्यालयों में पदस्थ कर्मचारियों की होगी और इसमें सर्वाधिक लोग नीदरलैंड इकाई के हो सकते हैं। टाटा स्टील ने कहा कि बाजार की गंभीर चुनौतियों के बीच परिचालन को बचाये रखने तथा शून्य कार्बन उत्सर्जन के साथ इस्पात उत्पादन की दिशा में नवोन्मेष को तेज करने के लिये ये बदलाव अपरिहार्य हो गये हैं।</p>
      <p>यूरोप में टाटा स्टील के सीईओ हेनरिक एडम ने कहा, “आज हम आर्थिक रूप से मजबूत और टिकाऊ यूरोपीय व्यवसाय बनाने की दिशा में महत्वपूर्ण प्रस्तावों पर प्रकाश डाल रहे हैं।”</p>
      <p>उन्होंने कहा, “बेहतर सहयोग और निर्णय लेने में सक्षम बनने के लिए हम एक साथ काम करने की योजना बनाते हैं। यह हमें अभूतपूर्व गंभीर बाजार स्थितियों के सामने आत्मनिर्भर और सकारात्मक बनने में मदद करेगा, जिससे हमें कार्बन-न्यूट्रल भविष्य की दिशा में आगे बढ़ने में मदद मिलेगी।”</p>
    </article>
  </body>
</html>