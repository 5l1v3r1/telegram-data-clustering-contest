<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/breaking-marius-danut-carasol-fostul-sef-al-transelectrica-a-fost-arestat-preventiv-pentru-30-de-zile.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T17:57:36+00:00"/>
    <meta property="og:title" content="BREAKING Marius Dănuț Carașol, fostul șef al Transelectrica, a fost arestat preventiv pentru 30 de zile"/>
    <meta property="og:description" content="Marius Dănuț Carașol, fostul șef al Transelectrica, a fost arestat preventiv, marți, pentru 30 de zile, în urma deciziei judecătorilor de la Tribunalul"/>
  </head>
  <body>
    <article>
      <h1> BREAKING Marius Dănuț Carașol, fostul șef al Transelectrica, a fost arestat preventiv pentru 30 de zile </h1>
      <address><time datetime="2019-11-19T17:57:36+00:00">19 Nov 2019, 17:57</time> by <a rel="author">Redacția</a></address>
      <p>Marius Dănuț Carașol, fostul șef al Transelectrica, a fost arestat preventiv, marți, pentru 30 de zile, în urma deciziei judecătorilor de la Tribunalul București. Carașol este acuzat de procurorii Parchetului General că și-a falsificat diploma de licență și a cauzat astfel un prejudiciu de 460.000 de lei.</p>
      <p>Anchetatorii au făcut, marți, percheziții la Marius Dănuț Carașol, care apoi a fost audiat la Parchetul General. Procurorii au efectuat cercetări sub aspectul săvârșirii infracțiunilor de înșelăciune și uz de fals, constând în modalitatea frauduloasă de angajare în cadrul unei companii naționale de interes strategic, prin utilizarea unor documente falsificate ce atestau nereal, studii superioare necesare ocupării funcției în cauză.</p>
      <p>
        <i>sursa foto: Inquam Photos/ Ilona Andrei</i>
      </p>
    </article>
  </body>
</html>