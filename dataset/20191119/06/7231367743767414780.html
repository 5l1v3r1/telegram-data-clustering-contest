<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/tech/facebook-dating-funzione-per-i-single-chi-ci-conosce-meglio-del-social/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T06:54:25+00:00"/>
    <meta property="og:title" content="Facebook Dating, funzione per i single, chi ci conosce meglio del social?"/>
    <meta property="og:description" content="Arriva Facebook Dating, anzi è già arrivato, ma non ancora in Italia. Ecco di cosa si tratta."/>
  </head>
  <body>
    <article>
      <h1>Facebook Dating, funzione per i single, chi ci conosce meglio del social?</h1>
      <h2>Arriva Facebook Dating, anzi è già arrivato, ma non ancora in Italia. Ecco di cosa si tratta.</h2>
      <address><time datetime="2019-11-19T06:54:25+00:00">19 Nov 2019, 06:54</time> by <a rel="author" href="https://www.investireoggi.it/tech/author/danielemagliulo/" target="_blank">Daniele Magliuolo</a></address>
      <p>Se non sapete ancora cos’è <b>Facebook Dating</b>, allora pensate a Tinder e ve ne farete un’idea. Se non sapete cos’è nemmeno Tinder, allora dobbiamo per forza fare un piccolo recap. Si tratta in entrambi i casi di app per incontri, ma nel caso della nuova trovata di Menlo Park, più che un’app è una funzione che si attiva nell’app stessa di Facebook.</p>
      <h3>Arriva Facebook Dating</h3>
      <p>Single di tutto il mondo, unitevi. Ecco in arrivo anche in Italia l’attesissimo Facebook Dating, la funzione del social che permetterà di trovare l’anima gemella. Basterà attivare la <b>funzione</b> tra le opzioni del social per accedere alla modalità dating, naturalmente bisognerà anche aggiornare il proprio stato a single, altrimenti ipotizziamo che non sarà possibile partecipare ai vari match proposti, proprio come Tinder.</p>
      <p>I match infatti sono gli incontri che il social propone una volta che un utente clicca su un possibile partner, e a sua volta viene indicato come preferenza dal quel medesimo <b>partner</b>. Insomma, in caso di corrispondenza tra le due parti, il social vi avvisa. Ci sarà, inoltre, anche la funzione cotta segreta, potrete cioè indicare una preferenza anche tra i vostri contatti delle amicizie, tenendola segreta fino a quando anche tale amicizia non sveli a sua volta un debole per voi.</p>
      <p><i>“È un posto per trovare l’amore attraverso le cose che ti piacciono, vogliamo che inizino relazioni durature che hanno un significato”</i> ha commentato Nathan Sharp, product manager di Facebook Dating. La grande novità di Facebook Dating, rispetto a Tinder, è che il social avrà la possibilità di indicare dei suggerimenti in base a gusti, preferenze, interessi e altro ancora. E <b>Facebook</b> ha davvero un grande potenziale in questo senso, visto che raccoglie da anni tantissime informazioni sul conto dei suoi iscritti. L’arrivo in Italia è previsto per il 2020, ora è attivo già in 19 paesi.</p>
      <p>Potrebbe interessarti anche <a href="https://www.investireoggi.it/tech/tiktok-sfida-spotify-piattaforma-streaming-in-arrivo/">TikTok sfida Spotify, piattaforma streaming in arrivo</a></p>
    </article>
  </body>
</html>