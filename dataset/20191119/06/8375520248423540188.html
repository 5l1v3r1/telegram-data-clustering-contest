<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-sogodni-zustrinetsya-z-premjerom-chehiji-640842.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T06:11:57+00:00"/>
    <meta property="og:title" content="Зеленський сьогодні зустрінеться з прем’єром Чехії"/>
    <meta property="og:description" content="Прем’єр Чехії та президент України зустрінуться з представниками ЗМІ о 12:45"/>
  </head>
  <body>
    <article>
      <h1>Зеленський сьогодні зустрінеться з прем’єром Чехії</h1>
      <address>
        <time datetime="2019-11-19T06:11:57+00:00">19 Nov 2019, 06:11</time>
      </address>
      <h4>Прем’єр Чехії та президент України зустрінуться з представниками ЗМІ о 12:45</h4>
      <p>Сьогодні президент України Володимир Зеленський зустрінеться з очільником уряду Чехії Андреєм Бабішем, який <a href="https://glavcom.ua/news/do-ukrajini-sogodni-prijide-glava-uryadu-chehiji-babish-640588.html">відучора перебуває в Україні</a> з офіційним візитом. Про це повідомляє сайт президента України.</p>
      <p>«19 листопада відбудеться зустріч президента України Володимира Зеленського з прем’єр-міністром Чеської Республіки Андреєм Бабішем, який перебуває в Україні з офіційним візитом», — йдеться у повідомленні.</p>
      <p>Зазначається, що прем’єр Чехії та президент України зустрінуться з представниками ЗМІ о 12:45.</p>
      <p>Зазначимо, що напередодні відльоту до України Бабіш відзначив важливість саміту «нормандської четвірки», який <a href="https://glavcom.ua/news/normandska-zustrich-zaplanovana-na-9-grudnya-640253.html">запланований 9 грудня</a>, та направлений на розв’язання конфлікту на Донбасі.</p>
      <p>«Майбутня 9 грудня зустріч лідерів України, Франції, Німеччини та Росії може мати принципове значення, — заявив Бабіш журналістам перед від’їздом з візитом до Києва. — Для всієї Європи було б дуже важливо, щоб ці переговори завершилися якимись конкретними результатами, допомогли знайти політичне рішення і нормалізувати відносини між Україною і Росією».</p>
      <p>Слід зазначити, що візит прем'єр-міністра Чехії відбувається на тлі масових протестів проти самого Бабіша. Так, 16 листопада близько чверті мільйона людей прийняли участь в акції протеста в переддень річниці Оксамитової революції. Демонстранти, серед яких були й колишні дисиденти та учасники подій 1989 року, також критикували президента країни Мілоша Земана, якого, як і Бабіша, називали непридатним для посади.</p>
      <p>Також повідомлялося, що прем'єр Чехії <a href="https://glavcom.ua/world/observe/premjer-chehiji-priyshov-na-richnicyu-revolyuciji-u-kravatci-z-rosiyskim-trikolorom-640544.html">прийшов на річницю революції у краватці</a> з російським триколором. Варто зауважити, що російський і чеський триколори складаються з однакових кольорів, але відрізняються порядком їх розміщення. У чеському триколорі - це біла, червона і синя горизонтальні смуги, а в російському - біла, синя і червона.</p>
      <p>Як відомо, у Празі 17 листопада відбулася масова хода в пам'ять про студентської акції 17 листопада 1989 року, з якої почалися головні події Оксамитової революції. Події листопада-грудня 1989 року призвели до усунення від влади комуністичної партії та послідовної відмови від соціалістичного режиму в тодішній Чехословаччині. Попри початкові зіткнення демонстрантів з силами безпеки, революція здійснилася безкровно, що й стало основою для її назви – «оксамитова».</p>
      <p>Напередодні 30-річчя революції <a href="https://glavcom.ua/news/u-prazi-blizko-300-tisyach-chehiv-vimagali-vidstavki-premjera--640413.html">чверть мільйона чехів провели у Празі антиурядовий мітинг.</a> Мітингувальники вимагали відставки прем'єрміністра країни Андрія Бабіша і міністра юстиції Марії Бенешової.</p>
      <related>
        <a href="https://glavcom.ua/news/vse-shvacheno-zakriti-cyu-shval-polyakov-oprilyudniv-audiozapis-yak-slugi-narodu-davali-vkazivki-policiji-640829.html"/>
        <a href="https://glavcom.ua/news/u-jevroparlamenti-zatverdili-jevrokomisara-z-ugorshchini-vidpovidalnogo-za-ukrajinu-640813.html"/>
        <a href="https://glavcom.ua/news/derzhsekretar-ssha-pohvaliv-robotu-yovanovich-i-teylora-v-ukrajini-640806.html"/>
      </related>
    </article>
  </body>
</html>