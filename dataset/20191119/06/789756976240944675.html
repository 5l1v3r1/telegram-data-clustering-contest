<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/masz-dosc-reklam-w-przegladarce-w-takim-razie-brave-jest-dla-ciebie/"/>
    <meta property="og:site_name" content="DailyWeb"/>
    <meta property="article:published_time" content="2019-11-19T06:55:39+00:00"/>
    <meta property="og:title" content="Masz dość reklam w przeglądarce? W takim razie Brave jest dla Ciebie"/>
    <meta property="og:description" content="Producent zapowiada, że Brave jest nie tylko bezpieczniejsza, ale również działa zdecydowanie szybciej, niż przesycone reklamami aplikacje."/>
  </head>
  <body>
    <article>
      <h1>Masz dość reklam w przeglądarce? W takim razie Brave jest dla Ciebie</h1>
      <address><time datetime="2019-11-19T06:55:39+00:00">19 Nov 2019, 06:55</time> by <a rel="author">Marika Kowalska</a></address>
      <h4>Każdego dnia podczas przeglądania Internetu na pewno napotykacie na swojej drodze liczne reklamy. Pojawiają się one w najmniej odpowiednich miejscach oraz czasie, często zasłaniając właściwą treść strony. A gdyby tak móc całkowicie wyłączyć wszystkie treści reklamowe? Brzmi imponująco, prawda?</h4>
      <p>Właśnie na takiej zasadzie działa Brave – przeglądarka, która przez wiele lat była dostępna tylko w wersji beta. Jej rozwój trwał ponad cztery lata, aż wreszcie wersja 1.0 została udostępniona do publicznego użytku. Moją uwagę przykuła faktem, iż pozwala ona na zachowanie całkowitej prywatności użytkowników, nie tylko blokując przypływ wszelkich reklam, ale również zbieranie informacji o preferencjach czy tworzenie statystyk. A to oczywiście tylko część funkcji, w jakie Brave Software wyposażył swoją przeglądarkę.</p>
      <h3>Pierwsza przeglądarka internetowa z całkowitą prywatnością?</h3>
      <p>Do tej pory wiele przeglądarek zapewniało nam pozorną prywatność, chociażby dzięki korzystaniu z trybu incognito. Jednak jeśli jesteście świadomymi użytkownikami, to na pewno zdajecie sobie sprawę, że bez względu na tryb przeglądania, zawsze jesteśmy śledzeni. Właśnie z myślą o zapobieganiu takim działaniom powstała Brave – przeglądarka bazująca na Chromium, skupiona na zakłócaniu reklam online oraz pozyskiwania danych użytkowników. UX wygląda niemalże identycznie, jak w przypadku Google Chrome, dlatego żadna z zainteresowanych osób nie powinna obawiać się zmiany przeglądarki.</p>
      <figure>
        <img src="https://dailyweb.pl/wp-content/uploads/2019/11/1.png"/>
      </figure>
      <p>Producent zapowiada, że Brave jest nie tylko bezpieczniejsza, ale również działa zdecydowanie szybciej, niż przesycone reklamami aplikacje. Zużywa mniej pamięci RAM, co sprawia, że nadaje się zarówno na nowsze, jak i nieco starsze komputery. Najważniejsza jest jednak jej funkcjonalność! Przeglądarkę wyróżniają przede wszystkim wbudowane narzędzia AdBlock oraz te, zapobiegające profilowaniu oraz dodawaniu skryptów śledzących użytkowników. Każdy ma możliwość nadzorować liczbę reklam, jaka pojawiłaby się w danej witrynie, gdyby nie korzystano właśnie z Brave. W wielu przypadkach wymusza ona również wersję strony HTTPS, zwiększając bezpieczeństwo w czasie poruszania się po sieci.</p>
      <h3>Możliwość zarabiania na reklamach w Brave</h3>
      <p>Twórcy przeglądarki wychodzą z założenia, że każdy powinien mieć możliwość zarobku na oglądaniu reklam. Właśnie dlatego posiadacze Brave otrzymują niewielkie sumy za uruchomienie dostępu do sieci marketingowej. Nie są one jednak wypłacane w postaci pieniędzy – wszystko jest oparte o kryptowaluty! To one stanowią przyszłość Internetu, dlatego przeglądarka powiązana z portfelem kryptowalut BAT nie mogła nie wykorzystywać wirtualnego pieniądza. Wyświetlanie reklam sprawia, że użytkownicy otrzymują cząstkę nominału Etherum, które mogą zbierać oraz dalej inwestować.</p>
      <figure>
        <img src="https://dailyweb.pl/wp-content/uploads/2019/11/2.png"/>
      </figure>
      <p>Zarabianie poprzez oglądanie reklam, i to jeszcze w kryptowalutach? Dokładnie tak! Brave jest nie tylko funkcjonalne, ale i estetycznie wykonane. Najdziwniejsze jest to, że Brave Software udostępniło cały kod w formie Open Source na GitHubie. W ten sposób każdy może nie tylko przejrzeć sposób działania przeglądarki, ale również modyfikować ją wedle własnych potrzeb. Sama biorę się za testowanie Brave 1.0, dlatego niebawem możecie spodziewać się dość obszernej recenzji na jej temat.</p>
      <p>Źródło: <a href="https://www.ghacks.net/2019/11/14/brave-browser-1-0-is-now-available/">Ghacks</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/masz-dosc-reklam-w-tv-aplikacja-powie-ci-kiedy-sie-zaczna-i-skoncza/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-duo-juz-dostepne-w-przegladarce-zobacz-jak-korzystac/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/przegladarka-microsoftu-chromium-edge-beta-juz-dostepna-blyskawica/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/chrome-udostepnia-swoje-motywy-wybierz-cos-dla-siebie-i-zmien-wyglad-przegladarki/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/microsoft-edge-rzuca-wyzwanie-google-nowa-aktualizacja-dodaje-funkcje-nieznane-w-chrome/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-chrome-obsluzy-tryb-ciemny-w-macos-mojave-w-2019/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-chrome-poinformuje-uzytkownikow-o-wyciekach-hasel/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/przegladarka-zaplaci-ci-za-ogladanie-reklam/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/roboty-ida-po-nasza-prace-na-razie-w-rosji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/netflix-podnosi-ceny-na-razie-tylko-w-stanach-zjednoczonych/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>