<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/preservativi-e-assorbenti-bio-costeranno-meno-tutti-i-prodotti-per-cui-e-richiesta-liva-agevolata/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T06:41:18+00:00"/>
    <meta property="og:title" content="Preservativi e assorbenti bio costeranno meno? Tutti i prodotti per cui è richiesta l’IVA agevolata"/>
    <meta property="og:description" content="IVA agevolata su assorbenti bio, pannolini lavabili e preservativi. Potrebbe essere confermato anche il bonus sorveglianza: ecco gli emendamenti presentati."/>
  </head>
  <body>
    <article>
      <h1>Preservativi e assorbenti bio costeranno meno? Tutti i prodotti per cui è richiesta l’IVA agevolata</h1>
      <h2>IVA agevolata su assorbenti bio, pannolini lavabili e preservativi. Potrebbe essere confermato anche il bonus sorveglianza: ecco gli emendamenti presentati.</h2>
      <address><time datetime="2019-11-19T06:41:18+00:00">19 Nov 2019, 06:41</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>Si può definire una pioggia di emendamenti quella che è scesa sulla bozza della Legge di Bilancio: oltre 4500 proposte di modifica. Per alcuni prodotti è stata richiesta l’<b>IVA agevolata</b>.</p>
      <h3>Dem: modifiche su plastic tax, sugar tax e tassa per le auto aziendali</h3>
      <p>Il Partito Democratico ha avanzato circa 900 emendamenti.</p>
      <p>Tra questi spiccano le richieste correttive su plastic tax, sugar tax e sulla tassa per le auto aziendali. Il ministro dell’Economia, Roberto Gualtieri ha ribadito la volontà di <b>ridurre le tasse</b> ulteriormente e Giuseppe Conte gli ha fatto eco chiedendo a tutti i “gruppi parlamentari di maggioranza a collaborare con il governo, perché tutti ci si impegni a raggiungere questo risultato. Completiamo l’opera e chiudiamo il cerchio, possiamo essere ancora più ambiziosi”.</p>
      <h3>Bonus sorveglianza 2020 e IVA agevolata su preservativi e assorbenti</h3>
      <p>Tra gli emendamenti a firma 5 Stelle (circa 230 in tutto) spicca quello per riconfermare il <b>bonus sorveglianza per il 2020</b>: riconoscendolo per le “spese sostenute da persone fisiche non nell’esercizio di attività di lavoro autonomo o di impresa ai fini dell’installazione di sistemi di videosorveglianza digitale o allarme, nonché per quelle connesse ai contratti stipulati con istituti di vigilanza, dirette alla prevenzione di attività criminali, è riconosciuto un credito d’imposta ai fini dell’imposta sul reddito, nel limite massimo complessivo di 15 milioni di euro per l’anno 2020”.</p>
      <p>Anche i pantestallati hanno proposto correttivi per <b>l’IVA agevolata su prodotti di igiene intima in un’ottica eco: pannolini lavabili e <a href="https://www.investireoggi.it/fisco/assorbenti-beni-di-lusso-o-necessita-emendamento-boldrini-iva-al-10/">assorbenti donna</a> interamente biodegradabili. </b></p>
      <p>Proprio i Cinque Stelle hanno proposto un’<b>Iva agevolata per i preservativi</b> maschili e femminili: la proposta porta la firma del senatore Gaspare Antonio Marinello, prevede un’aliquota ridotta al 10% su questi prodotti anticoncezionali.</p>
    </article>
  </body>
</html>