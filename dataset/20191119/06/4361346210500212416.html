<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/hova-tuntek-lajcsi-vadlott-tarsai/186900"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Hová tűntek Lajcsi vádlott-társai?"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hová tűntek Lajcsi vádlott-társai?</mark>
      </h1>
      <address><time datetime="2019-11-19T06:00:00+00:00">19 Nov 2019, 06:00</time> by <a rel="author">K. K.</a></address>
      <p>
        <b>Kezdetben még mind a 11 vádlott szorgalmasan járt Galambos Lajos közműlopási perének tárgyalására. Mára azonban szinte teljesen egyedül maradt a népszerű trombitás, akinek tegnap reggel folytatták a perét. </b>
        <b>Kezdetben még mind a 11 vádlott szorgalmasan járt Galambos Lajos közműlopási perének tárgyalására. Mára azonban szinte teljesen egyedül maradt a népszerű trombitás, akinek tegnap reggel folytatták a perét.</b>
      </p>
      <p><b>Nagyon úgy tűnik, hogy egyedül kell elvinnie a balhét Lagzi Lajcsinak,</b> aki mellett hétfőn reggel már nem vádlottak, hanem csupán üres székek sorakoztak a Budaörsi Járásbíróság tárgyalótermében. Igaz, egyikük még 4 év után is kitart a bajban a trombitás mellett, az ügy egyik kulcsszereplője, <b>a harmadrendű vádlott azonban se szó, se beszéd felszívódott.</b></p>
      <figure>
        <img src="http://media.borsonline.hu/cikk/20/192503/gallery-picture/645w/2028688_hb-021541.jpg"/>
      </figure>
      <p>
        <b>Újabb tárgyaláson jelent meg hétfőn Galambos Lajos © Hatlaczki Balázs</b>
      </p>
      <p><b>A trombitás mellett majd két tucat ember keveredett bele a nagy értékű áram-, víz- és gázlopási perbe, amelynek valótlanságát lassan már csak egyedül Lajcsi próbálja bizonygatni.</b> A népszerű mulatós zenész mellől ugyanis egyre fogyatkoznak a vádlottak, akik hol betegségre, hol ilyen-olyan okokra hivatkozva nem állnak a bíró elé.</p>
      <p>Hétfőn reggel kissé fáradtan, és megviselten érkezett az ügyvédjével a Budaörsi Járásbíróságra Galambos Lajos. Nem is csoda, hisz az elmúlt 4 évben szinte már hazajár a tárgyalóterembe a trombitás, akinek hétfőn folytatódó ügyét az egyik vádlott hiányában hamar berekesztette a bíróság.</p>
      <figure>
        <img src="http://media.borsonline.hu/cikk/20/192503/gallery-picture/645w/2028684_hb-022031.jpg"/>
        <figcaption>© Hatlaczki Balázs</figcaption>
      </figure>
      <p>Noha a harmadrendű gyanúsított, Csendes Csaba ügyvédje jelezte a bírónak ügyfele váratlan betegségét, az ítélőszék mégsem volt hajlandó elfogadni az igazolatlan betegséget.</p>
      <p>– Egy rendőrjár­őrt küldtek ki Csaba táti otthonához, ám sem ott, sem pedig a kórházban nem találták őt. Ebben azonban semmi különös nincsen, lehet éppen úton volt az orvoshoz, tudtommal ugyanis vesegörcsöt ka­pott <b>– mondja a Bors érdeklődésére Galambos Laj­­csi, aki már több évtizede jól ismeri Csabát.</b></p>
      <figure>
        <img src="http://media.borsonline.hu/cikk/20/192503/gallery-picture/645w/2028686_hb-023051.jpg"/>
      </figure>
      <p>
        <b>A zenész a bíróság épülete előtt az órájára mutatva magyarázta, hogy a harmadrendű gyanúsított nem jelent meg a tárgyaláson © Hatlaczki Balázs</b>
      </p>
      <p>– Biztos va­gyok benne, hogy tény­leg na­gyon beteg. Jól ismerem, félholtan is eljönne a tárgyalásra, hisz neki is érdeke, hogy minél hamarabb véget érjen ez a rémálom. Én az utolsó csepp véremig küzdeni fogok az igazamért, bár nem tagadom, kezd elfogyni a türelmem – vallotta be a trombitás, <b>aki a hétfői tárgyaláson többször is felpattant a székéből, s erélyesen felszólalt,</b> amikor úgy érezte, hogy a bíró elfogult.</p>
      <p>– <b>Nem szoktam kiabálni, és továbbra is próbálok kulturált európai emberként viselkedni</b>, de nem mindig könnyű visszatartani a fortyogásomat, ha valamit igazságtalannak érzek. <mark>Egyre nehezebben viselem a meghurcoltatást, főleg, hogy szinte egyedül maradtam.</mark> De hát mit lehet tenni. Ez kétség kívül egy Lajcsi-ügy. Rólam szól, nem pedig a többi vádlottról…</p>
    </article>
  </body>
</html>