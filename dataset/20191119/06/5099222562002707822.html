<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23499772-sua-ameninta-sanctiuni-oficialii-irakieni-responsabili-moartea-protestatarilor-pasnici.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T06:30:00+00:00"/>
    <meta property="og:title" content="SUA amenință cu sancțiuni oficialii irakieni responsabili de moartea protestatarilor pașnici"/>
    <meta property="og:description" content="Secretarul de Stat Mike Pompeo a transmis luni că SUA este pregătită să impună sancțiuni asupra ofcialilor irakieni corupți și a celor responsabili de moartea sau rănirea protestatarilor pașnici,"/>
  </head>
  <body>
    <article>
      <h1>SUA amenință cu sancțiuni oficialii irakieni responsabili de moartea protestatarilor pașnici</h1>
      <address><time datetime="2019-11-19T06:30:00+00:00">19 Nov 2019, 06:30</time> by <a rel="author">A.Z.</a></address>
      <p><b>Secretarul de Stat Mike Pompeo a transmis luni că SUA este pregătită să impună sancțiuni asupra ofcialilor irakieni corupți și a celor responsabili de moartea sau rănirea protestatarilor pașnici, scrie Reuters.</b> <br/><br/>"Nu vom rămâne indiferenți în timp ce oficialii corupți fac cetățenii irakieni să sufere", a spus Pompeo reporterilor. "Statele Unite vor folosi autoritatea legală pentru a sancționa indizivii corupți care fură averea irakienilor și care ucid sau rănesc protestatarii pașnici." <br/><br/>Cel puțin 315 de oameni au fost uciși de la începutul revoltelor din Bagdad și din sudul țării, la începutul lunii octombrie, cele mai ample demonstrații de la căderea lui Saddam Hussein, în 2003. Populația este furioasă din cauza fapului că elita aflată la conducere se îmbogățește din bani publici, servind puteri străine, mai ales Iranul, în timp ce mulți irakieni trăiesc în sărăcie, fără locuri de muncă, acces la servicii medicale sau educație.<br/><br/>Luni, protestatarii au blocat intrarea către principalul port al țării, în timp ce școli și birouri guvernamentale din multe orașe din sud au fost închise, ca răspuns la apelul pentru o grevă generală. <br/><br/>Pomepo susține că SUA este "foarte foarte atentă" la felul în care se desfășoară evenimentele.</p>
    </article>
  </body>
</html>