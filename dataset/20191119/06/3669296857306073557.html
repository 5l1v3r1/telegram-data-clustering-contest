<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/pcnizi-mutlu-edin-tp-link-ub400-nano-bluetooth-adaptor"/>
    <meta property="og:site_name" content="CNN Türk"/>
    <meta property="article:published_time" content="2019-11-19T06:46:40+00:00"/>
    <meta property="og:title" content="PC’nizi mutlu edin : TP-Link UB400 Nano Bluetooth adaptör"/>
    <meta property="og:description" content="TP-Link UB400 Nano Bluetooth adaptör sayesinde..."/>
  </head>
  <body>
    <article>
      <h1>PC’nizi mutlu edin : TP-Link UB400 Nano Bluetooth adaptör</h1>
      <h2>TP-Link UB400 Nano Bluetooth adaptör sayesinde PC’nize Bluetooth özelliği kazandırabilir ve pek çok kablosuz cihazınızı rahatlıkla kullanabilirsiniz.</h2>
      <address><time datetime="2019-11-19T06:46:40+00:00">19 Nov 2019, 06:46</time> by <a rel="author">Ecevit Bıktım</a></address>
      <p>Hazırladığı kablosuz bağlantı çözümleriyle adından söz ettiren TP-Link, yine ufak boyutlarda ve hayatımızı kolaylaştıracak bir ürünle karşımızda. TP-Link UB400 Nano Bluetooth <a href="https://www.cnnturk.com/haberleri/adaptor">adaptör</a> sayesinde PC’nize Bluetooth özelliği kazandırabilir ve pek çok kablosuz cihazınızı rahatlıkla kullanabilirsiniz.</p>
      <p>Ürün, ufak bir kutuyla geliyor ve kutuyu açtığımızda da ürünün gerçekten çok ufak olduğunu bir kez daha anlıyoruz. Firmanın deyişiyle Nano boyutlarda olan cihaz, yalnızca 18.9mm yükseklikte ve 6.8mm genişlikte. Ufak bir karşılaştırma yapacak olursak, TP-Link UB400’ün 1 TL madeni paradan daha ufak boyutlarda olduğunu söyleyebiliriz.</p>
      <figure>
        <img src="https://i2.cnnturk.com/i/cnnturk/75/700x0/5dd38fccbf214420782cdcea"/>
      </figure>
      <p>Ürünün kullanımı oldukça kolay. Cihazı USB 2.0 aracılığıyla PC’nize bağlıyorsunuz ve artık PC’nizin Bluetooth bağlantı özelliği oluyor. Bundan sonrasında da isterseniz Bluetooth özellikli klavyenizi, kulaklığınız ya da gamepad’inizi PC’nizle kablosuz olarak eşleştirerek kullanmaya başlayabilirsiniz.</p>
      <p>Cihazı kullanmak için ekstra bir aparat ya da yazılım ihtiyacı yok. Çakmak cebinizde bile taşıyabilir, ihtiyacınız olduğunda pek çok bilgisayarda rahatlıkla kullanabilirsiniz. TP-Link UB400’ün güncel Windows 10 işletim sistemine destek verdiğini söylememize gerek yoktur. Öte yandan, Bluetooth 4.0 düşük enerji bağlantı teknolojisi bulunan cihaz, XP işletim sistemi bulunan PC’lerinizde bile çalışabiliyor. Tabii güncel olmayan sistemler için TP-Link’in sitesine giderek bir yazılım indirmeniz gerekli.</p>
      <p>10 metreye kadar kapsama alnı bulunan cihaz, 50 TL fiyat etiketiyle bulunabiliyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/tayvan-huawei-icin-dugmeye-basti"/>
        <a href="https://www.cnnturk.com/teknoloji/huawei-sound-x-apple-homepoda-rakip-oluyor"/>
        <a href="https://www.cnnturk.com/teknoloji/dunyanin-en-buyuk-robotik-turnuvasi-nasil-gecti"/>
      </related>
    </article>
  </body>
</html>