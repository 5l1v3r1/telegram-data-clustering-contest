<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-ssha-israel-zahidnyj-bereg-pompeo/30279664.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T06:28:12+00:00"/>
    <meta property="og:title" content="США змінили позицію щодо єврейських поселень на Західному березі Йордану – Помпео"/>
    <meta property="og:description" content="Держсекретар США Майк Помпео заявив 18 листопада, що США змінили позицію з питання про єврейські поселення на окупованому Ізраїлем Західному березі річки Йордан. У Вашингтоні більше не вважають, що по"/>
  </head>
  <body>
    <article>
      <h1>США змінили позицію щодо єврейських поселень на Західному березі Йордану – Помпео</h1>
      <address>
        <time datetime="2019-11-19T06:28:12+00:00">19 Nov 2019, 06:28</time>
      </address>
      <p>Держсекретар США Майк Помпео заявив 18 листопада, що США змінили позицію з питання про єврейські поселення на окупованому Ізраїлем Західному березі річки Йордан. У Вашингтоні більше не вважають, що поселення порушують міжнародне право. Помпео вважає, що статус Західного берега має бути визначений у результаті переговорів між Ізраїлем і палестинцями.</p>
      <p>Представник лідера Палестинської національної адміністрації Махмуда Аббаса назвав рішення США «таким, що суперечить міжнародному праву».</p>
      <p>В Ізраїлі привітали рішення США. Канцелярія прем’єр-міністра Ізраїлю заявила, що відтепер виправлена «історична помилка». Адміністрація Трампа неодноразово відкидала «помилкові твердження про те, що ізраїльські поселення в Юдеї і Самарії незаконні».</p>
      <p>Бенні Ганц, лідер партії «Кахоль-Лаван», переможниці вересневих виборів, також привітав заяву Помпео.</p>
    </article>
  </body>
</html>