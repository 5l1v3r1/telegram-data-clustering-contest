<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/19/ndrangheta-sequestrati-beni-per-200-milioni-di-euro-137-954360.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T06:35:54+00:00"/>
    <meta property="og:title" content="'Ndrangheta: sequestrati beni per 200 milioni di euro"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">reggio calabria</h6>
      <h1>'Ndrangheta: sequestrati beni per 200 milioni di euro</h1>
      <h2>Il "tesoretto" riconducibile a quattro imprenditori già finiti nei guai</h2>
      <address>
        <time datetime="2019-11-19T06:35:54+00:00">19 Nov 2019, 06:35</time>
      </address>
      <p>A Reggio Calabria è in corso in queste ore un'operazione da parte di Guardia di finanza, carabinieri e uomini della Dia, sotto il coordinamento della Dda e diretta dal Procuratore Giovanni Bombardieri.</p>
      <p>Oggetto del blitz, l'esecuzione di un provvedimento di sequestro di beni mobili e immobili del valore di 200 milioni di euro nei confronti di quattro imprenditori locali.</p>
      <p>Le accuse nei loro confronti sono quelle, a vario titolo, di appartenenza o contiguità alle più importanti cosche di 'ndrangheta attive in città.</p>
      <p>I quattro erano già finiti in manette nell'aprile dell'anno scorso nell'ambito dell'indagine "Monopoli" per associazione a delinquere di tipo mafioso, intestazione fittizia di beni e autoriciclaggio.</p>
      <p>(Unioneonline/s.s.)</p>
    </article>
  </body>
</html>