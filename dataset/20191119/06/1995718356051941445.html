<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152492-olega-liashka-sudytymut-za-bijku-z-urodzhencem-volyni-gerusom"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T06:10:00+00:00"/>
    <meta property="og:title" content="Олега Ляшка судитимуть за бійку з уродженцем Волині Герусом"/>
    <meta property="og:description" content="Бориспільський міськрайонний суд на чолі з Юрієм Кабанячим розгляне клопотання прокуратури про арешт Олега Ляшка."/>
  </head>
  <body>
    <article>
      <h1>Олега Ляшка судитимуть за бійку з уродженцем Волині Герусом</h1>
      <address>
        <time datetime="2019-11-19T06:10:00+00:00">19 Nov 2019, 06:10</time>
      </address>
      <p>Бориспільський міськрайонний суд на чолі з <b>Юрієм Кабанячим</b> розгляне клопотання прокуратури про арешт <b>Олега Ляшка</b>.<br/><br/>Лідер Радикальної партії Олег Ляшко повідомив, що слухання з приводу його бійки із народним депутатом Андрієм Герусом заплановане на вівторок, 19 листопада, - пише Кореспондент.<br/><br/>"Завтра о 14:00 Бориспільський міськрайонний суд (суддя Юрій Кабанячий) розгляне клопотання прокуратури про мій арешт. Сьогодні в Бориспільській прокуратурі мені вручили "підозру" за сфальсифікованою справою про конфлікт з Герусом", - написав Ляшко.<br/><br/>При цьому Ляшко переконаний, що справу відкрито за дорученням Генерального прокурора <b>Руслана Рябошапки</b>.<br/><br/>Нагадаємо, 6 листопада Ляшко в аеропорту Бориспіль побився з Герусом. Конфлікт стався через поправку глави комітету Ради з енергетики Геруса, яка дозволяє імпортувати електроенергію з Росії.<br/><br/>Пізніше бійку Ляшка і Геруса кваліфікували як насильство стосовно нардепа. Санкція статті передбачає обмеження волі на строк до п'яти років або позбавлення волі на той самий строк.</p>
    </article>
  </body>
</html>