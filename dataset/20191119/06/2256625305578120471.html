<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158815_1009.html"/>
    <meta property="og:site_name" content="Novsport"/>
    <meta property="article:published_time" content="2019-11-19T06:40:00+00:00"/>
    <meta property="og:title" content="Легенда на Локо Пд: Бием когото си поискаме, защо не и Лудогорец"/>
    <meta property="og:description" content="Левски и ЦСКА са по-слаби от нас, убеден е Георги Василев"/>
  </head>
  <body>
    <article>
      <h1>Легенда на Локо Пд: Бием когото си поискаме, защо не и Лудогорец</h1>
      <address>
        <time datetime="2019-11-19T06:40:00+00:00">19 Nov 2019, 06:40</time>
      </address>
      <p>Славният футболист на Локо Пловдив Георги Василев-Гочо демонстрира завиден оптимизъм, че тимът може да спечели сблъсъка с разградчани в събота. Смърфовете са втори на 6 точки зад Лудогорец.<br/> <br/>"Защо да няма шансове да спечелим? Защо пак да не ги бием, както миналия сезон в Разград. Ние сме най-добрият отбор в България. Който искаме, този побеждаваме. Сега ще преборим и Лудогорец и сме №1. Какъв е проблемът да спечелим в Разград. Само да не ни е страх и съдийството да е на ниво, че там може да дойдат притеснения", коментира Василев пред "Тема спорт".<br/> <br/>"При успех можем да мислим за нещо повече от второто място. Те Левски и ЦСКА са по-слаби от нас и се вижда от класирането и играта. Възходът ни се дължи на треньора Бруно Акрапович и на отличната стиковка. Отборът вече се обигра и сега трябва да надграждаме", каза още Гочо.<br/> <br/>Съветникът на собственика Христо Крушарски по спортните въпроси Чавдар Цветков също изрази надежда, че тимът ще направи силен мач в Разград. <br/> <br/>"Имаме добър отбор, играем силно. Може да вземем точки", каза Цветков. Днес той заминава за Аржентина, но без боса на Локо. Очаква се Крушарски да пътува до Разград и да гледа на живо сблъсъка.</p>
      <p> </p>
    </article>
  </body>
</html>