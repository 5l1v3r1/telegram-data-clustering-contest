<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/culture/actions/item/489096-ksekinaei-simera-i-diimerida-me-thema-paidiki-prostasia-kai-dikaiomata-paidiou-sti-thessaloniki"/>
    <meta property="og:site_name" content="thestival.gr"/>
    <meta property="article:published_time" content="2019-11-19T06:36:00+00:00"/>
    <meta property="og:title" content="Ξεκινάει σήμερα η διημερίδα με θέμα &quot;Παιδική προστασία και δικαιώματα παιδιού&quot; στη Θεσσαλονίκη"/>
    <meta property="og:description" content="Επιστημονική διημερίδα με θέμα «Παιδική προστασία και δικαιώματα παιδιού» διοργανώνει ο Τομέας Κοινωνικής Αλληλεγγύης της Περιφέρειας Κεντρικής Μακεδονίας, με πρωτοβουλία του Τομεάρχη Κοινωνικής Αλληλεγγύης Δημήτρη Ασλανίδη, την Τρίτη 19 Νοεμβρίου και την Τετάρτη 20 Νοεμβρίου, στο πλαίσιο της Παγκόσμιας Ημέρας Δικαιωμάτων του Παιδιού."/>
  </head>
  <body>
    <article>
      <h1>Ξεκινάει σήμερα η διημερίδα με θέμα "Παιδική προστασία και δικαιώματα παιδιού" στη Θεσσαλονίκη</h1>
      <address><time datetime="2019-11-19T06:36:00+00:00">19 Nov 2019, 06:36</time> by <a rel="author">Thestival team</a></address>
      <p>Επιστημονική διημερίδα με θέμα «Παιδική προστασία και δικαιώματα παιδιού» διοργανώνει ο Τομέας Κοινωνικής Αλληλεγγύης της Περιφέρειας Κεντρικής Μακεδονίας, με πρωτοβουλία του Τομεάρχη Κοινωνικής Αλληλεγγύης Δημήτρη Ασλανίδη, την Τρίτη 19 Νοεμβρίου και την Τετάρτη 20 Νοεμβρίου, στο πλαίσιο της Παγκόσμιας Ημέρας Δικαιωμάτων του Παιδιού.</p>
      <p>Η διημερίδα διοργανώνεται με την υποστήριξη του Ιεραποστολικού Συνδέμου «Άγιος Κοσμάς ο Αιτωλός» και του Ινστιτούτου Ψυχικής Υγείας «Προς Όψη» και θα πραγματοποιηθεί στη Θεσσαλονίκη, στη ΔΕΘ-HELEXPO (αίθουσα «Αιμίλιος Ριάδης»). Επιστημονικά υπεύθυνος της ημερίδας είναι ο Αλέξιος Δ. Λάππας, ψυχίατρος παιδιών και εφήβων.</p>
      <p>Στη διημερίδα θα συμμετάσχουν ως εισηγητές και συντονιστές σαράντα εκπρόσωποι θεσμικών φορέων και ειδικοί επιστήμονες, οι οποίοι θα μοιραστούν τη γνώση και την εμπειρία τους πάνω στο ευαίσθητο και πολύπλευρο ζήτημα της Προστασίας και των Δικαιωμάτων του Παιδιού.</p>
      <p>Η διημερίδα απευθύνεται σε εργαζομένους σε δομές παιδικής προστασίας της Περιφέρειας Κεντρικής Μακεδονίας, καθώς και σε ειδικούς ψυχικής υγείας του παιδιού και εκπαιδευτικούς. Η είσοδος στην εκδήλωση είναι ελεύθερη για το κοινό. Η τελετή έναρξης της διημερίδας θα πραγματοποιηθεί την Τρίτη 19 Νοεμβρίου 2019, στις 17.00, στην αίθουσα «Αιμίλιος Ριάδης» της ΔΕΘ-HELEXPO.</p>
      <p>Δείτε <a href="http://www.pkm.gov.gr/inst/pkm/gallery///PKM%20files/Press%20Releases/191113%20%CE%95%CF%80%CE%B9%CF%83%CF%84%CE%B7%CE%BC%CE%BF%CE%BD%CE%B9%CE%BA%CE%AE%20%CE%B4%CE%B9%CE%B7%CE%BC%CE%B5%CF%81%CE%AF%CE%B4%CE%B1%20%CE%BC%CE%B5%20%CE%B8%CE%AD%CE%BC%CE%B1%20%CE%A0%CE%B1%CE%B9%CE%B4%CE%B9%CE%BA%CE%AE%20%CF%80%CF%81%CE%BF%CF%83%CF%84%CE%B1%CF%83%CE%AF%CE%B1%20%CE%BA%CE%B1%CE%B9%20%CE%94%CE%B9%CE%BA%CE%B1%CE%B9%CF%8E%CE%BC%CE%B1%CF%84%CE%B1%20%CE%A0%CE%B1%CE%B9%CE%B4%CE%B9%CE%BF%CF%8D%20%CE%A0%CF%81%CF%8C%CE%B3%CF%81%CE%B1%CE%BC%CE%BC%CE%B1.pdf">ΕΔΩ</a> αναλυτικά το πρόγραμμα</p>
    </article>
  </body>
</html>