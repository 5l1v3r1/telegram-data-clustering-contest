<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/15-ar-och-40-miljoner-men-inget-badhus/"/>
    <meta property="og:site_name" content="DN.SE"/>
    <meta property="article:published_time" content="2019-11-19T06:38:32+00:00"/>
    <meta property="og:title" content="15 år och 40 miljoner – men inget badhus"/>
    <meta property="og:description" content="Frågan om av ett nytt badhus i Uddevalla har utretts nio gånger sedan 2004. Kostnaden för utredningarna uppgår till 40 miljoner kronor, enligt P4 Väst."/>
  </head>
  <body>
    <article>
      <h1>15 år och 40 miljoner – men inget badhus</h1>
      <address><time datetime="2019-11-19T06:38:32+00:00">19 Nov 2019, 06:38</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>Frågan om av ett nytt badhus i Uddevalla har utretts och utretts igen – och igen. Sedan 2004, då det gamla badhuset dömdes ut, har nio badhusutredningar genomförts till en kostnad av 40 miljoner kronor, <a href="https://sverigesradio.se/sida/artikel.aspx?programid=125&amp;artikel=7344395">rapporterar P4 Väst.  </a> </b>
      </p>
      <p>Varje gång det politiska styret har bytts ut i kommunen har frågan om att bygga ett nytt badhus i Uddevalla tagit en ny vändning. Flera olika platser har föreslagits – och utretts.</p>
      <p><b>Totalt handlar det</b> om nio olika badhusutredningar utförda av kommunen och 15 olika konsulter, rapporterar P4 Väst, som har gått igenom alla fakturor från de olika utredningarna.</p>
      <p>Enligt radion har Uddevalla hittills spenderat 40 miljoner kronor på utredningar, markanalyser, skisser och studieresor. Men något nytt badhus har Uddevalla inte fått.</p>
      <p>– Det är klart det här känns som ett fiasko när man ändrat sig gång på gång, säger Annelie Högberg (S) till P4 Väst.</p>
      <p><b>Men varken hon</b> eller hennes politiska motståndare vill ta på sig ansvaret för vad hon själv kallar för ett fiasko.</p>
      <p>– Jag ser inte att vi har något ansvar för detta, säger Henrik Sundström (M) till P4 Väst.</p>
    </article>
  </body>
</html>