<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/ezek-a-csillagjegyek-valoszinuleg-szakitanak-az-unnepek-alatt/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T06:11:00+00:00"/>
    <meta property="og:title" content="Ezek a csillagjegyek valószínűleg szakítanak az ünnepek alatt"/>
    <meta property="og:description" content="Nem hangzik jól, igaz? Reméljük, te nem vagy köztük!"/>
  </head>
  <body>
    <article>
      <h1>Ezek a csillagjegyek valószínűleg szakítanak az ünnepek alatt</h1>
      <h2>Nem hangzik jól, igaz? Reméljük, te nem vagy köztük!</h2>
      <address><time datetime="2019-11-19T06:11:00+00:00">19 Nov 2019, 06:11</time> by <a rel="author">Cosmopolitan.hu</a></address>
      <h3>Kos</h3>
      <p>A Kosok rendkívül szenvedélyes, impulzív típusok, akik sokszor meggondolatlanul hoznak meg komoly döntéseket. Előfordulhat, hogy az ünnepek miatt amúgy is stresszesek, ezért egy veszekedés hevében simán képesek szakítanak, ráadásul látszólag teljesen ok nélkül. Elfelejtett a boltban lisztet venni? Eltörte a kedvenc karácsonyfadíszed? No para, próbálj megnyugodni és átgondolni a dolgokat. Mentsd, ami még menthető!</p>
      <h3>Rák</h3>
      <p>A Rákok egyszerűen imádják a karácsonyt, hiszen ez a legmeghittebb ünnepek egyike. Ők azok, akik már november közepén elkezdik feldíszíteni a házat, ünnepi slágereket hallgatnak, karácsonyi sütiket sütnek, egyszóval mindent megtesznek a tökéletes feelingért. Ha azonban a párjuk ebbe belerondít és afféle Grincsként igyekszik elrontani mindent, a Rák jegy szülötte tutira szakítani fog vele. Az ő karácsonyát senki nem teheti tönkre és kész!</p>
      <h3>Oroszlán</h3>
      <p>Az Oroszlánok nem tartoznak azok közé, akik elhalasztják a szerintük esedékes szakítást, csak azért, mert ünnep van. Minek ide udvariasság? Úgy vannak vele, ha nem passzolnak jelenlegi párjukkal, akkor nem szabad halogatni, ki kell mondani, mi a szitu. Ez persze a másikat hideg zuhanyként fogja érni, várhatóan ez lesz életük egyik legrosszabb karácsonya… Oroszlán, nem tudnál mégis várni egy kicsit? Csak egy pár napot! Légyszi!</p>
      <h3>Skorpió</h3>
      <p>A Skorpiók – bár ez kívülről nem mindig látszik – nagyon érzelmes, szenvedélyes emberek, akik imádják kényeztetni a párjukat. Ha azonban úgy érzik, a másik a kisujját sem mozdítja értük, kiakadnak és egyre zárkózottabbá, nyűgösebbé válnak. Az ünnepek közeledtével erre amúgy elég nagy az esély, hiszen ők is ezerrel készülnek. A párjuknak mindenképpen oda kell majd arra figyelni, hogy egyensúlyba kerüljön a mérleg nyelve, különben lapát lesz a dologból…</p>
      <h3>Nyilas</h3>
      <p>A Nyilasok exra független emberek, akik imádnak kalandozni. Nagyon nem úgy képzelik a karácsonyi szünetet, mint az átlag. Semmi kedvük családozni, 200 kilométereket autózgatni, vonatozni csak azért, hogy műmosolyogjanak az anyósnak és az apósnak napokon át. Ha azonban a párjuk erre kényszeríti őket, lépni fognak. Méghozzá kifelé az ajtón…</p>
      <h3>Bak</h3>
      <p>A Bakok nem olyanok, akik könnyen meghatódnak. Nagyon racionálisak, a szerelemben éppen úgy hoznak döntéseket, mint a munkában. Tisztességesek, de őket pont nem fogja érdekelni, hogy a szakítás napja éppen szentestére esik. Aki velük kezd, az jó, ha tisztában van ezzel! Ugyanakkor persze nem lenne rossz, ha egy kicsit megpróbálnának empatikusabbak lenni, talán azt az 1-2 napot még ki lehet bírni a nagy „beszélnünk kell”-ig.</p>
    </article>
  </body>
</html>