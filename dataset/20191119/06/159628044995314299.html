<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/politika/mhp/turk-dunyasi-konferansta-bulustu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T06:34:00+00:00"/>
    <meta property="og:title" content="Türk Dünyası konferansta buluştu"/>
    <meta property="og:description" content="Denizli Ülkü Ocakları tarafından “Türk Dünyası Konuşmaları Konferansı” düzenlendi. Ülkü Ocakları Genel Başkan Yardımcısı ve Gazi Üniversitesi Öğretim Görevlisi Fatih Keskin’in de katıldığı konferans Çatalçeşme Oda Tiyatrosu’nda yapıldı."/>
  </head>
  <body>
    <article>
      <h1>Türk Dünyası konferansta buluştu</h1>
      <h2>Denizli Ülkü Ocakları tarafından “Türk Dünyası Konuşmaları Konferansı” düzenlendi. Ülkü Ocakları Genel Başkan Yardımcısı ve Gazi Üniversitesi Öğretim Görevlisi Fatih Keskin’in de katıldığı konferans Çatalçeşme Oda Tiyatrosu’nda yapıldı.</h2>
      <address><time datetime="2019-11-19T06:34:00+00:00">19 Nov 2019, 06:34</time> by <a rel="author">Haber Merkezi</a></address>
      <p>Denizli Ülkü Ocakları tarafından organize edilen “Türk Dünyası Konuşmaları” adlı konferans Çatalçeşme Oda Tiyatrosunda yapıldı. Konferansa Ülkü Ocakları Genel Başkan Yardımcısı ve Gazi Üniversitesi  Öğretim Görevlisi Fatih Keskin, Burdur Mehmet Akif Ersoy Üniversitesi Öğretim Üyesi Dr.  Himmet Büke, Burdur Mehmet Akif Ersoy Üniversitesi Öğretim Üyesi Dr.  Esma Özdaşlı,  Denizli Ülkü Ocakları Başkanı Murat Aydınlı, Milliyetçi Hareket Partisi (MHP) İl ve İlçe Teşkilatı yöneticileri ve çok sayıda davetli  katıldı.</p>
      <p>Konferansta, Ülkü Ocakları Genel Başkan Yardımcısı ve Gazi Üniversitesi Öğretim Görevlisi Fatih Keskin, “Dünden Bugüne Türk Dünyası”, Burdur Mehmet Akif Ersoy Üniversitesi Öğretim Üyesi Dr.  Himmet Büke, “Türk Dünyasının Dil Meselesi”,  Burdur Mehmet Akif Ersoy Üniversitesi Öğretim Üyesi Dr. Esma Özdaşlı da “Ermeni Meselesi Ekseninde Türk Dünyası” konuları üzerinde durdu.</p>
      <figure>
        <img src="https://www.denizlihaber.com/medya/2019/11/denizli-ulku-ocaklar%C4%B1-haber1.jpg"/>
      </figure>
      <p><b>“TÜRK’ÜN İZİ HER YERDE VAR”<br/></b>Konferansta konuşan Ülkü Ocakları Genel Başkan Yardımcısı ve Gazi Üniversitesi Öğretim Görevlisi Fatih Keskin, “Bütün Dünya Türk’ün coğrafyasıdır. Bugün Dünya’nın hangi coğrafyasına bakarsanız bakın bir Türk imzası bulmak mümkündür. Türk’ün izi her yerde vardır. Türk’ün yeryüzündeki serüveni tesadüfi değildir” dedi. Keskin konuşmasında ayrıca Ülkü Ocakları Eğitim ve Kültür Vakfı’nın Türk coğrafyasındaki faaliyetleri konusunda katılımcılara bilgi verdi.</p>
      <p>Burdur Mehmet Akif Ersoy Üniversitesi Öğretim Üyesi Dr. Himmet Büke de yaptığı konuşmada, dilin bir kimlik meselesi olduğunu belirterek, “Türkçe dünya üzerinde çok farklı coğrafyalara yayılmış, gerek coğrafya gerekse yerel kültürlerin etkisiyle farklı etkileşimlere girmiş köklü bir dildir” ifadelerini kullandı.</p>
      <p>Burdur Mehmet Akif Ersoy Üniversitesi Öğretim Üyesi Dr. Esma Özdaşlı ise Türk-Ermeni ilişkilerinin başlangıcına yönelik tarihi süreci ve Türk-Ermeni milletleri arasındaki ilişkiler hakkında bilgiler verdi. Özdaşlı,  “Sözde Ermeni Soykırımı” iddialarının temeli olan tehcir kanunu, bu kanunun uygulanması ve buna bağlı olarak iddia edilen “Sözde Ermeni Soykırımı” iddialarının asılsız olduğunu ortaya koyan kanıtlardan örnekler sundu.</p>
    </article>
  </body>
</html>