<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958899"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T06:46:24+00:00"/>
    <meta property="og:title" content="పాతబస్తీలో ఇంటర్నెట్‌ ఫోన్‌ కాల్స్‌ కేంద్రం"/>
    <meta property="og:description" content="ADVT"/>
  </head>
  <body>
    <article>
      <h1>పాతబస్తీలో ఇంటర్నెట్‌ ఫోన్‌ కాల్స్‌ కేంద్రం</h1>
      <address>
        <time datetime="2019-11-19T06:46:24+00:00">19 Nov 2019, 06:46</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>పోలీసుల దాడి.. సామగ్రి స్వాధీనం</b>
        </li>
        <li>
          <b>అదుపులో అతడి భార్య.. పరారీలో నిర్వాహకుడు</b>
        </li>
      </ul>
      <p><b>హైదరాబాద్‌ సిటీ(ఆంధ్రజ్యోతి): </b>హైదరాబాద్‌లో ఇంటర్నెట్‌ వాయిస్‌ కాల్స్‌ ద్వారా వ్యాపారం నిర్వహిస్తున్న ఓ సెంటర్‌పై సౌత్‌జోన్‌ టాస్క్‌ఫోర్స్‌ పోలీసులు దాడి చేశారు. నిర్వాహకుడు పరారీలో ఉండగా అతడి భార్యను అదుపులోకి తీసుకొని సామగ్రి స్వాధీనం చేసుకున్నారు. టెలికాం రంగాన్ని నష్టపర్చడమే కాకుండా తీవ్రవాద కార్యకలాపాలకు పరోక్షంగా సహకరిస్తున్నట్లు అనుమానాలు వ్యక్తమవుతున్నాయి. విదేశీ కాల్స్‌ను లోకల్‌ కాల్స్‌గా మారుస్తూ.. కాల్‌ రికార్డు ఎక్కడా బయట పడకుండా పకడ్బందీగా సాగుతున్న ఈ దందాపై చాంద్రాయణగుట్ట పోలీసులు దర్యాప్తు చేస్తున్నారు. పాకిస్థాన్‌, బంగ్లాదేశ్‌ లాంటి దేశాల కాల్స్‌ కూడా రహస్యంగా సాగుతున్నాయని గుర్తించిన పోలీసులు మరింత అప్రమత్తమయ్యారు.</p>
      <p> </p>
      <p>
        <b>బండ్లగూడ కేంద్రంగా..</b>
      </p>
      <p>బండ్లగూడ, ఇస్మాయిల్‌ నగర్‌ కేంద్రంగా వీఓఐపీ సెంటర్‌ కొనసాగుతోంది. గల్ఫ్‌లోని వివిధ దేశాలతోపాటు పొరుగు దేశాలకు అక్రమంగా ఫోన్‌ కాల్స్‌ వెళ్తున్నట్టు పోలీసులు గుర్తించారు. నిర్వాహకుడు పట్టుబడితే దాని వెనుక ఉన్న రహస్యాలు వెలుగులోకి వచ్చే అవకాశం ఉంది. కేవలం అధిక ఆదాయం కోసమేనా లేక... దీని వెనుక ఏదైనా కుట్ర కోణం ఉందా? అనే విషయాలపై పోలీసులు ఆరా తీస్తున్నారు.</p>
    </article>
  </body>
</html>