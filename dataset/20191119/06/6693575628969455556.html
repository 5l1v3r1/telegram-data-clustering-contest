<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1262975/nederlands-meisje-geelektrocuteerd-door-telefoon.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T06:33:17+00:00"/>
    <meta property="og:title" content="Nederlands meisje geëlektrocuteerd door telefoon"/>
    <meta property="og:description" content="Een Nederlands meisje van 13 is geëlektrocuteerd doordat ze haar mobiele telefoon in bad liet vallen, terwijl het apparaat in de oplader zat. Haar..."/>
  </head>
  <body>
    <article>
      <h1>Nederlands meisje geëlektrocuteerd door telefoon</h1>
      <address><time datetime="2019-11-19T06:33:17+00:00">19 Nov 2019, 06:33</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Een Nederlands meisje van 13 is geëlektrocuteerd doordat ze haar mobiele telefoon in bad liet vallen, terwijl het apparaat in de oplader zat. Haar moeder wist haar op het nippertje te redden.</p>
      <p>Dat <a href="https://jmedicalcasereports.biomedcentral.com/articles/10.1186/s13256-019-2231-4">staat</a> in vakblad<i> Journal of Medical Case Reports</i>. Het kind hield de telefoon vast in haar rechterhand toen ze hem om onduidelijke redenen liet vallen. Ze had geluk dat ze begon te schreeuwen en haar moeder dat hoorde. Die kwam toegesneld, trok de oplader uit het stopcontact en haalde het meisje uit het water.</p>
      <p>Haar dochter was korte tijd bewusteloos en had spiersamentrekkingen. In het ziekenhuis bleek ze twee diepe brandwonden te hebben in haar hand en in haar buik. Ook had ze geheugenverlies en wist niet meer wat er precies gebeurd was. Uiteindelijk is het goed gekomen, maar de artsen die het artikel schreven willen mensen wel waarschuwen: het had ook anders af kunnen lopen.</p>
    </article>
  </body>
</html>