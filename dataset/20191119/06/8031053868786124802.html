<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%ce%ba%ce%ac%cf%81%ce%b5%ce%b9-%cf%80%cf%81%cf%8e%ce%b7%ce%bd-%ce%b1%ce%be%ce%b9%cf%89%ce%bc%ce%b1%cf%84%ce%bf%cf%8d%cf%87%ce%bf%cf%82-%cf%84%cf%89%ce%bd-%ce%b7%cf%80%ce%b1-%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T06:01:33+00:00"/>
    <meta property="og:title" content="Σοκάρει πρώην αξιωματούχος των ΗΠΑ: «Μην περιμένει η Ελλάδα βοήθεια του Τραμπ σε ένα θερμό επεισόδιο με την Τουρκία»"/>
    <meta property="og:description" content="Του Ανδρέα Μουντζουρούλια"/>
  </head>
  <body>
    <article>
      <h1>Σοκάρει πρώην αξιωματούχος των ΗΠΑ: «Μην περιμένει η Ελλάδα βοήθεια του Τραμπ σε ένα θερμό επεισόδιο με την Τουρκία»</h1>
      <address>
        <time datetime="2019-11-19T06:01:33+00:00">19 Nov 2019, 06:01</time>
      </address>
      <p>
        <b>Του Ανδρέα Μουντζουρούλια</b>
      </p>
      <p>
        <b>Όταν ένας υψηλόβαθμος αξιωματούχος, όπως ο Nicholas Burns, ο οποίος είχε υπηρετήσει στη χώρα μας ως πρέσβης για λογαριασμό των ΗΠΑ, λέει αυτά τα λόγια, τότε θα πρέπει να τα λαμβάνουμε σοβαρά υπόψιν.</b>
      </p>
      <p>Αυτές τις ημέρες λαμβάνει χώρα στις  το συνέδριο του Delphi Forum και της Καθημερινής στις ΗΠΑ, όπου συμμετέχουν προσωπικότητες της πολιτικής, της διπλωματίας και της επιχειρηματικότητας.</p>
      <p>
        <b>Εκεί ως κεντρικό θέμα συζήτησης είναι το Αιγαίο και η Α. Μεσόγειος.</b>
      </p>
      <p>Όταν λοιπόν ο δημοσιογράφος Αθανάσιος Έλλις, ρώτησε τον Burns για το «<b><i>αν η Ελλάδα μπορεί να βασιστεί στις ΗΠΑ σε μια κρίσιμη στιγμή αντιπαράθεσης με Τουρκία</i></b>», τότε ο πρώην πρέσβης των ΗΠΑ στην Ελλάδα απάντησε:</p>
      <p>«<b><i>Λυπάμαι που το λέω, αλλά αν η Ελλάδα χρειαστεί την στήριξη ΗΠΑ σε ένα θερμό επεισόδιο με Τουρκία, δεν νομίζω ότι θα την έχει από Πρόεδρο Τραμπ.</i></b>»</p>
      <p>Πρόκειται για μία κυνική, αλλά και ρεαλιστική απάντηση.</p>
      <p>
        <b>Φαίνεται για άλλη μία φορά, πως ότι και να γίνει είμαστε μόνοι μας και αυτό πρέπει να το αντιληφθούμε. </b>
      </p>
      <p>Δεν πρέπει να εμπιστευόμαστε την Ουάσινγκτον, όπως και καμία χώρα. Στις ΗΠΑ μάλιστα έχουμε δώσει γη και ύδωρ μέσω των βάσεων το τελευταίο διάστημα.</p>
      <p>
        <b>Μάλιστα, είχαμε και ωμή παρέμβαση στα εσωτερικά της χώρας στο ίδιο συνέδριο, καθώς ο Υπουργός Εμπορίου των Ηνωμένων Πολιτειών, Γουίλμπορν Ρος, αφού επαίνεσε τη συμφωνία για το λιμάνι του Πειραιά, που ελέγχει πλέον η Κίνα, ο Αμερικανός υπουργός πρόσφερε στην Ελλάδα μία συμβουλή:</b>
      </p>
      <p><i>«Η Κίνα έχει ιστορία που δελεάζει τα έθνη, που έχουν πρόβλημα με μετρητά, σε προκατειλημμένες συμφωνίες. Δεν πρέπει Ελλάδα να πέσει στην παγίδα ή σε μετατόπιση συμμαχίας</i>.</p>
      <p><b><i>Η Ελλάδα μοιάζει με ένα φοίνικα. Λαμβάνει δάνεια με χαμηλότερο κόστος από την Ιταλία σε ποσοστό χαμηλότερο από τα αμερικανικά κρατικά ομόλογα. Έχει πλεόνασμα του προϋπολογισμού πάνω από τις προσδοκίες, είναι από τις πιο ραγδαία αναπτυσσόμενες οικονομίες στην Ευρωπαϊκή Ένωση και απολαμβάνει χαμηλής ανεργίας</i></b>».</p>
      <p>Τι αναφέρει η δημοσιογράφος Λένα Αργύρη:</p>
      <figure>
        <iframe data-src="https://twitter.com/lenaargiri/status/1196559251994488832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/lenaargiri/status/1196590999457415169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/lenaargiri/status/1196548557442093057?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>