<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/scegli-chi-dedicare-tempo-positivita/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T06:51:12+00:00"/>
    <meta property="og:title" content="Scegli accuratamente a chi dedicare il tempo, non tutti meritano la tua positività"/>
    <meta property="og:description" content="Spesso le persone assorbono la nostra positività senza dare nulla in cambio, scegliere chi ci ha scelto è l'unico modo per creare legami proficui."/>
  </head>
  <body>
    <article>
      <h1>Scegli accuratamente a chi dedicare il tempo, non tutti meritano la tua positività</h1>
      <address><time datetime="2019-11-19T06:51:12+00:00">19 Nov 2019, 06:51</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Scegliere-la-persona-giusta.jpg"/>
      </figure>
      <p>Spesso le persone assorbono la nostra positività senza dare nulla in cambio, scegliere chi ci ha scelto è l’unico modo per creare legami proficui.</p>
      <p>Viviamo in un mondo complesso, in cui alla base ci sono le <b>relazioni</b> con le altre persone. Creare dei legami solidi ci permette di trovare un appoggio nei momenti difficili, una cassa di risonanza nei momenti di <b>felicità</b>, uno strumento per collaborare e crescere. I legami di <b>amicizia</b> sono fondamentali per sentirsi pienamente integrati in un mondo in cui, di fatto, siamo costretti a lottare sin dal giorno in cui siamo nati.</p>
      <p>Proprio a causa delle difficoltà di cui si compone la vita, è importante affrontarla con un atteggiamento positivo. Accogliere il <b>prossimo</b> è probabilmente la cosa più bella che si possa fare sia per te stesso che per gli altri. Non sempre, però, questo gesto di apertura porta dei <b>vantaggi</b>. Ci sono persone, infatti, incapaci di aprirsi agli altri, il cui atteggiamento negativo nei confronti delle relazioni con il prossimo è nocivo e arreca dolore anche ai più positivi. Spesso chi è talmente buono da dare numerose altre possibilità ad un certo punto si trova scottato, ferito al punto da provare paura nell’aprirsi a nuove relazioni.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Scegliere chi ci ha scelto per conservare la positività</h3>
      <p>Il fatto che esistano persone capaci di veicolare buoni sentimenti è un fatto assolutamente positivo. Spesso proprio chi vive in maniera positiva è in grado di migliorare la vita altrui e dare una mano. Questi soggetti, però, sono anche i più <b>vulnerabili</b>, poiché la positività che li contraddistingue può essere scambiata e spesso sfocia nell’<b>ingenuità</b>. C’è sempre chi è disposto ad approfittarsi di una persona positiva per un tornaconto personale ed è proprio da queste che bisogna difendersi.</p>
      <p>Sebbene la vostra <b>generosità</b> vi porta ad aprirvi a tutti e a concedere loro l’intera vostra essenza, sarebbe bene non farlo. Il tempo a disposizione in questa vita è limitato e bisogna, crescendo, selezionare solo quelle persone che contribuiscono ad alimentare la vostra positività. Bisogna dunque imparare ad essere un minimo egoisti, così da poter riservare la vostra generosità a chi veramente l’apprezza.</p>
      <figure>
        <img src="https://www.viagginews.com/wp-content/uploads/2019/11/Positivita.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/polmoni-carbonizzati-immagine-spot-contro-fumo/"/>
        <a href="https://www.viagginews.com/2019/11/19/rimborsopoli-piemonte-assolto-leghista-molinari/"/>
        <a href="https://www.viagginews.com/2019/11/19/omicidio-cerciello-elder-lee-sapeva-poliziotti/"/>
      </related>
    </article>
  </body>
</html>