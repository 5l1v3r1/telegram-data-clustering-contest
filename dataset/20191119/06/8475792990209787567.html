<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vastmanland/musikhjalpen-2019-janice-ar-arets-resande-reporter"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Musikhjälpen 2019: Artisten Janice är årets resande reporter"/>
    <meta property="og:description" content="Artisten Janice Kavander åker till Uganda som årets resande reporter i Musikhjälpen. På hemma plan backas hon upp av publikens ambassadörer Arantxa Alvarez och Aron Anderson."/>
  </head>
  <body>
    <article>
      <h1>Musikhjälpen 2019: Artisten Janice är årets resande reporter</h1>
      <address><time datetime="2019-11-19T06:00:00+00:00">19 Nov 2019, 06:00</time> by <a rel="author">Karl David Englund</a></address>
      <p>
        <b>Artisten Janice Kavander åker till Uganda som årets resande reporter i Musikhjälpen. På hemma plan backas hon upp av publikens ambassadörer Arantxa Alvarez och Aron Anderson.</b>
      </p>
      <p>På plats i Uganda, där Janice har sina rötter, kommer hon att skildra verkligheten utifrån årets tema ”Sex är inte ett vapen”.</p>
      <p>– Jag är så hedrad över detta uppdrag. Ser verkligen fram emot att åka till Uganda och hoppas att vi kan göra Musikhjälpen 2019 till ett riktigt bra år och att vi tillsammans kan göra skillnad, både med förändrade attityder och med konkret hjälp åt de som behöver det mest, säger Janice.</p>
      <p>Arantxa Alvarez, som var publikens ambassadör även för fem år sedan, kommer att hålla sig i värdstaden Västerås. Medan Aron Anderson likt förra året kommer att resa ut i landet för att besöka engagemang.</p>
      <figure>
        <img src="https://www.svtstatic.se/image/wide/992/24515245/1574089881"/>
        <figcaption>Arantxa Alvarez är publikens ambassadör i Västerås.<cite>Foto: Micke Grönberg/Sveriges Radio</cite></figcaption>
      </figure>
      <figure>
        <img src="https://www.svtstatic.se/image/wide/992/24515257/1574089847"/>
        <figcaption>Aron Anderson kommer att resa ut i landet.<cite>Foto: Micke Grönberg/Sveriges Radio</cite></figcaption>
      </figure>
      <details>
        <summary>MUSIKHJÄLPEN 2019</summary>
        <p>Musikhjälpen sänds 9-15 december. Från glasburen på Stora torget i Västerås direktsänder programledarna Miriam Bryant, Daniel Hallberg och Farah Abadi 144 timmar i SVT Play och P3 med bland annat livemusik, gäster och fokus på årets tema ”Sex är inte ett vapen”.</p>
      </details>
      <related>
        <h4>Relaterat</h4>
        <a href="https://www.svt.se/nyheter/lokalt/vastmanland/programledarnas-halsning-till-vasteras-kom-till-glasburen-och-ge-oss-karlek"/>
        <a href="https://www.svt.se/nyheter/lokalt/vastmanland/har-ar-trion-som-ska-leda-musikhjalpen-fran-glasburen-i-vasteras"/>
      </related>
    </article>
  </body>
</html>