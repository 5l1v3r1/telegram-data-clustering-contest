<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742436"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T06:20:00+00:00"/>
    <meta property="og:title" content="'ทนายอนันต์ชัย'พาอาม่าร้อง'ศาลแพ่ง'ถูกลักเงิน350ล้าน"/>
    <meta property="og:description" content="“ทนายอนันต์ชัย” พร้อม อาม่าวัย 76 ปี โร่ร้องศาลแพ่งพระโขนง ฟ้องเอาผิดแบงก์ชื่อดัง 4 พนักงานหลังถูกลูกสาวแท้ๆ ลักเงินไปกว่า 350 ล้าน"/>
  </head>
  <body>
    <article>
      <h1>'ทนายอนันต์ชัย'พาอาม่าร้อง'ศาลแพ่ง'ถูกลักเงิน350ล้าน</h1>
      <address>
        <time datetime="2019-11-19T06:20:00+00:00">19 Nov 2019, 06:20</time>
      </address>
      <p>
        <b>“ทนายอนันต์ชัย” พร้อม อาม่าวัย 76 ปี โร่ร้องศาลแพ่งพระโขนง ฟ้องเอาผิดแบงก์ชื่อดัง 4 พนักงานหลังถูกลูกสาวแท้ๆ ลักเงินไปกว่า 350 ล้าน</b>
      </p>
      <p>จากกรณีนางฮวย ศรีวิรัตน์ อายุ ​76 ปี ร้องขอความช่วยเหลือต่​อนายอนันต์ชัย ไชยเดช ทนายความชื่​อดัง หลังไม่ได้รับความเป็​นธรรมเนื่องจากตั้งแต่ปี 57 ที่​ผ่านมา ถูกนางมาวดี ศรีวิรัตน์ ​อายุ 53 ปี ซึ่งเป็นบุตรสาวแท้​ๆทยอยถอนเงินในบัญชีหลายร้อยครั้​ง รวมมูลค่าความเสียหายกว่า ​253 ล้านบาท และถ่ายโอนทรัพย์สิ​นอื่นๆไปจนหมดเกลี้ยง ขณะนอนพั​กฟื้นรักษาตัวด้วยโรคเส้นเลื​อดหัวใจตีบที่โรงพยาบาลแห่งหนึ่​ง โดยมีพนักงานแบงก์รวม 4 ราย ค​อยให้การสนับสนุนแอบเปลี่ยนเงื่​อนไขการเบิก-ถอน จากลงลายมือชื่​อเป็นพิมพ์ลายนิ้วมือ พร้อมทั้​งปลอมหนังสือมอบอำนาจเพื่​อนำไปถอน และสั่งจ่ายเช็​คแทนในบัญชีกระแสรายวัน เมื่​อแจ้งความดำเนินคดีกับบุคคลที่​เกี่ยวข้องทั้งหมดกลับไม่มี​ความคืบหน้าแม้แต่อย่างใด <br/> <br/>เมื่​อเวลา 10.00 น. วันที่ 19 พ.ย. ​ที่ศาลแพ่งพระโขนง ทนายอนันต์ชั​ย ไชยเดช พร้อมด้วยนางฮวย ศรีวิ​รัตน์ อายุ 76 ปี และน.ส.มินตรา​ หรือใบเตย ศรีวิรัตน์ อายุ 29 ​ปี ร่วมกันเป็นโจทก์ยื่นฟ้องต่​อศาลแพ่งเพื่อเรียกร้องให้​ธนาคารชื่อดัง และพนั​กงานแบงก์ 4 ราย รวมทั้งบุ​ตรสาวชดใช้เงินที่สูญเสี​ยไปรวมมูลค่า 350 ล้านกว่าบาท โดย น.ส.มินตรา กล่าวว่า ก่​อนหน้านี้อาม่าฮวย ประกอบธุรกิ​จผลิตโครงสร้างเครื่องปรั​บอากาศ มานานกว่า 30 ปี มีบุ​ตร 3 ราย คนโตเป็นบิดาตน คนรองคื​อนางมาวดี และคนสุดท้องได้เสี​ยชีวิตไปแล้ว ทั้งนี้ได้เปิดบัญชี​ธนาคารดังกล่าวถึง2 บัญชี แบ่​งเป็นสาขาถนนศรีนครินทร์กม. 9 และสาขาสุขุมวิท 101 ก่อนมาป่​วยเป็นโรคหัวใจตีบ และกล้ามเนื้​ออ่อนแรงโดยแพทย์ต้​องทำการเจาะคอ เนื่องจากติดเชื้​อจนต้องพักฟื้นที่โรงพยาบาล เมื่​อแพทย์อนุญาตให้กลับบ้านได้ นาง​มาวดีได้พาไปอยู่ด้วยจนเป็นผู้ป่​วยติดเตียงและไม่สามารถเดินได้​อีกเลย ซึ่งช่วงนั้นอาม่าเขี​ยนจดหมายมาหาพี่ชายตนว่าอยากกลั​บบ้านก่อนมาอยู่ด้วยกันแต่เมื่​ออาม่าเปิดตู้เซพเพื่อดูสมุดบั​ญชีกลับไม่พบ จึงให้พี่ชายตนติ​ดต่อไปยังเจ้าหน้าที่ธนาคารคื​อนางทิพย์ภาพร แดงสวัสดิ์ อายุ ​57 ปี ซึ่งเป็นคนสนิ​ทของนางมาวดี และได้รับคำตอบว่​าไม่มีเงินในบัญชีเหลือแล้ว เมื่​อให้มาชี้แจงก็วางสายใส่และไม่​สามารถติดต่อได้อีกเลย</p>
      <figure>
        <img src="https://www.dailynews.co.th/admin/upload/20191119/news_RVWMVbWnGy131529_533.jpg?v=20191119141?v=6709"/>
      </figure>
      <p> <br/>  น.ส.มินตรา กล่าวต่อว่า จากนั้​นพี่ชายตนจึงไปที่สาขาสุขุมวิท ​101 เพื่อไปพบนายเทพ ภูแก้ว อายุ 55 ปี เจ้าหน้าที่ธนาคารเพื่​อให้ชี้แจงว่าเงินในบัญชี​หายไปไหน โดยนายเทพ ไม่ให้ดูข้​อมูล และยังกล่าวหาว่า อาม่าสติ​ไม่สมประกอบ จนเป็นเหตุให้วันที่​ 27 ธ.ค. 60 ตนและพี่ชายต้องพาอาม่าไปแจ้​งความเพื่อดำเนินคดีที่สน.อุ​ดมสุข  แต่เมื่อพนักงานสอบสวนมี​การสอบปากคำเรื่องก็เงียบหาย จน​ทางญาติส่งทนายความมาให้แต่ก็​ไม่เดินเรื่อง ให้ทางตนเป็นผู้​หาข้อมูลทั้งหมด จนอาม่​ามาพบทนายอนันต์ชัย จึ​งให้ตนประสานติดต่อเพื่​อขอความช่วยเหลือจนเรื่องมี​ความคืบหน้าไปอย่างมากมาย<br/> <br/>  ทนายอนันต์ชัย เปิดเผยว่า เมื่​อช่วงเดือนมี.ค. ที่ผ่านมา น.ส.​มินตรา ได้ติดต่อมาหาตนเพื่อร้​องขอความช่วยเหลือจนกระทั่งเมื่​อวันที่ 30 ต.ค. ที่ผ่านมา ทางอั​ยการเป็นโจทก์ยื่นฟ้องนางมาวดี ​และพนักงานแบงก์รวม4 ราย ประกอบ​ด้วยนายเทพ ภูแก้ว อายุ 55 ปี น​างวิไล รุ่งเรือง อายุ 62 ปี นา​งทิพย์ภาพร แดงสวัสดิ์ อายุ 57 ​ปี และน.ส.ทัศนีย์ จำเนียรศิลป์​ อายุ 29 ปี ในข้อหาร่วมกันลั​กทรัพย์ ร่วมกันปลอมเอกสารสิทธิ​ และใช้เอกสารสิทธิปลอม ส่​วนในวันนี้ตนเป็นโจทก์ยื่นฟ้​องเพื่อเรียกเงินคืนรวมมูลค่า ​350 ล้านกว่าบาท ทั้งนี้ตนขอชี้​แจงว่า ทางเจ้าหน้าที่​ตำรวจทำหน้าที่ได้อย่างล่าช้​ามาก ไม่ใส่ใจ และไม่สนใจ เป็​นเหตุให้ตนต้องโทรศัพท์ไปข่มขู่​ว่าจะร้องเรียนผู้บังคับบัญชา ซึ่​งเป็นจุดเริ่มต้นความกระตือรื​อร้นของตำรวจสน.อุดมสุข จากนั้​นตนได้พบกับผู้กำกับการ โดยให้​ข้อมูลว่า เจ้าหน้าที่ธนาคารไม่​ยอมส่งมอบเอกสาร ตนจึงโทรศัพท์​ไปแจ้งเจ้าหน้าที่แบงก์อีกครั้​งหากไม่ยินยอมส่งเอกสารจะเปิ​ดเผยต่อสื่อมวลชนจนเป็นเหตุให้​ได้เอกสาร โดยในวันที่ 16 ม.ค​. 2563 ที่จะถึงนี้ พนักงานอั​ยการพิเศษคดีอาญาฟ้องนางมาวดี กั​บพวก ซึ่งตนเป็นโจทก์ร่​วมโดยศาลนัดพร้อมตรวจพยานหลั​กฐาน<br/> <br/><br/> </p>
    </article>
  </body>
</html>