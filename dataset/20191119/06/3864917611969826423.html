<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820832-u-tbilisi-pered-parlamentom-znovu-vstanovluut-nameti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T06:42:00+00:00"/>
    <meta property="og:title" content="У Тбілісі перед парламентом знову встановлюють намети"/>
    <meta property="og:description" content="Після розгону протесту біля парламенту у Тбілісі демонстранти знову встановлюють намети для нової акції у вівторок, 19 листопада."/>
  </head>
  <body>
    <article>
      <h1>У Тбілісі перед парламентом знову встановлюють намети</h1>
      <h2>Після розгону протесту біля парламенту у Тбілісі демонстранти знову встановлюють намети для нової акції у вівторок, 19 листопада.</h2>
      <address>
        <time datetime="2019-11-19T06:42:00+00:00">19 Nov 2019, 06:42</time>
      </address>
      <p>Про це повідомляє<a href="https://www.apsny.ge/2019/pol/1574185203.php"> Грузія Online.</a></p>
      <p>"Перед будівлею парламенту Грузії на даний момент встановлено до 10 наметів", - йдеться у повідомленні.</p>
      <p>На території знаходяться кілька учасників акції, які провели у наметах ніч. У ці хвилини територію біля будівлі прибирають представники служби очищення.</p>
      <p>На території, прилеглій до парламенту, як і раніше, залишаються кілька екіпажів патрульної поліції та група швидкої допомоги.</p>
      <p>Акція перед парламентом відновиться сьогодні о 19:00.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2820742-protesti-v-tbilisi-pid-cas-rozgonu-mitingu-zatrimali-37-osib-6-postrazdalih.html">Протести в Тбілісі: Під час розгону мітингу затримали 37 осіб, 6 постраждалих</a>
      </blockquote>
      <p>Протести у Тбілісі розпочалися 14 листопада після того, як парламент Грузії відмовився перейти на повну пропорційну виборчу систему.</p>
      <p>Представники опозиції після голосування звинуватили "Грузинську мрію" та її лідера Бідзіна Іванішвілі у шахрайстві й зажадали відставки уряду, зміни складу ЦВК і проведення дострокових пропорційних виборів.</p>
      <p>Протестна акція опозиції з вимогою розпуску парламенту й призначення дострокових виборів розпочалася напередодні. Десятки опозиціонерів провели ніч біля будівлі парламенту, заблокувавши всі входи й перекривши сусідні вулиці барикадами з будівельного сміття та мішків з піском.</p>
      <p>Під час розгону спецназом протестуючих відбулися сутички між правоохоронцями й мітингуючим, за якими пішли затримання. Поліція затримала 37 учасників демонстрації. Ще шестеро людей постраждали, з них двоє поліцейських. Розгін акції протесту в МВС пояснили тим, що вона нібито "вийшла за рамки закону".</p>
    </article>
  </body>
</html>