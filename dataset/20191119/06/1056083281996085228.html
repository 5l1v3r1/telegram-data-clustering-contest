<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818033/%D8%A8%D8%A7-%D8%AD%D8%AF%D8%A7%D9%82%D9%84-%D9%87%D8%A7-%D8%A8%D9%87%D8%AA%D8%B1%DB%8C%D9%86-%D9%86%D8%AA%DB%8C%D8%AC%D9%87-%D8%B1%D8%A7-%D9%BE%D8%A7%D8%B1%D8%A7-%D8%AF%D9%88-%D9%88-%D9%85%DB%8C%D8%AF%D8%A7%D9%86%DB%8C-%D8%AC%D9%87%D8%A7%D9%86-%DA%AF%D8%B1%D9%81%D8%AA%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-19T06:58:10+00:00"/>
    <meta property="og:title" content="با حداقل‌ها بهترین نتیجه را پارا دو و میدانی جهان گرفتم"/>
    <meta property="og:description" content="ایسنا/خوزستان ملی‌پوش خوزستانی دو و میدانی جانبازان و معلولان گفت: با حداقل‌ها تمرین کردم ولی بهترین نتیجه را در مسابقات پارا دو و میدانی جهان گرفتم."/>
  </head>
  <body>
    <article>
      <h6 class="kicker">بانوی ملی‌پوش خوزستانی:</h6>
      <h1>با حداقل‌ها بهترین نتیجه را پارا دو و میدانی جهان گرفتم</h1>
      <address><time datetime="2019-11-19T06:58:10+00:00">19 Nov 2019, 06:58</time> by <a rel="author">پریسا زنگنه منش</a></address>
      <p>ایسنا/خوزستان ملی‌پوش خوزستانی دو و میدانی جانبازان و معلولان گفت: با حداقل‌ها تمرین کردم ولی بهترین نتیجه را در مسابقات پارا دو و میدانی جهان گرفتم.</p>
      <p>هاشمیه متقیان در گفت‌وگو با ایسنا درخصوص کسب مدال نقره رقابت‌های پارا دو و میدانی جهان در پرتاب نیزه  کلاسF۵۶ با رکورد ۲۲٫۶۷ متر، اظهارکرد: ورزشکاران ۱۱ کشور در این ماده حضور داشتند که من باتوجه به ارتقا رکوردی که نسبت به مسابقات کشوری داشتم، توانستم در رده دوم جهان قرار بگیریم و سهمیه مستقیم حضور در پارالمپیک توکیو را نیز کسب کنم. رقیب اصلی من از کشور لتونی بود که به مقام قهرمانی رسید.</p>
      <p>وی با بیان این‌که مسابقات در سطح بسیار بالایی برگزار شد، گفت: داوران خیلی سخت‌گیر بودند و باتوجه به این‌که در سال پارالمپیک هستیم، سحت‌گیری آن‌ها بیشتر هم شده بود.</p>
      <p>این بانوی ورزشکار درباره تاثیر تجهیزات و امکانات در مدال‌آوری نیز عنوان کرد: برای مسابقات پارآسیایی جاکارتا، کمیته ملی پارالمپیک برای من تجیهزات فرستاد که از آن‌ها استفاده کردم و از نظر تجهیزات و نیزه مشکلی نداشتم. البته برای رقابت‌ها جهانی نیز تجهیزاتی خریداری کرده بودند که باتوجه به تحریم‌ها هنوز وارد ایران نشده‌اند. من با حداقل‌ترین امکانات نیز تمریناتم را قطع نکردم و برای کسب مدال انگیزه داشتم و مربی‌ام نیز کنارم بود. به هرحال باید در بدترین شرایط هم تمرین کرد و به فکر بهترین نتایج بود. در واقع من با حداقل‌ها تمرین کردم و بهترین نتیجه را گرفتم.</p>
      <p>وی در ادامه گفت: از خانم کرم‌زاده، مربی‌ام که بسیار برای من زحمت می‌کشد و همیشه همراهم است، قدردانی می‌کنم. از آقای بهمن رضایی، رییس انجمن دو و میدانی ایران نیز تشکر می‌کنم. او در اردوها و مسابقات بسیار به من کمک و نکات تاثیرگزاری را گوشزد می‌کند.</p>
      <p>متقیان بیان کرد: پیش از اعزام به مسابقات پارا دو و میدانی جهان نیز مدیرکل ورزش و جوانان خوزستان، جوایر پاراآسیایی جاکارتا را پرداخت کرد که جا دارد از او تشکر کنم زیرا روحیه خوبی به ما داد.</p>
      <p>وی در پایان گفت:‌ اردوی تیم‌ملی نیز از نیمه دوم آذرماه در کیش برگزار خواهد شد تا برای حضور در رقابت‌های پارالمپیک توکیو آماده شویم.</p>
      <p>انتهای پیام</p>
    </article>
  </body>
</html>