<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109098-Oblachno-sas-slab-vyatar-i-magli-vav-vtornik"/>
    <meta property="og:site_name" content="Канал 3"/>
    <meta property="article:published_time" content="2019-11-19T06:42:00+00:00"/>
    <meta property="og:title" content="Облачно със слаб вятър и мъгли във вторник"/>
    <meta property="og:description" content="Максималните температури ще са между 13° и 18°"/>
  </head>
  <body>
    <article>
      <h1>Облачно със слаб вятър и мъгли във вторник</h1>
      <h2>Максималните температури ще са между 13° и 18°</h2>
      <address>
        <time datetime="2019-11-19T06:42:00+00:00">19 Nov 2019, 06:42</time>
      </address>
      <p>
        <b>Във вторник, след временно намаление на облачността, главно над планинските райони, от запад тя отново ще се увеличи. Ще духа слаб вятър от изток-югоизток. Минималните температури ще са от 8° до 13°, по-ниски по високите полета на Западна България. Максимални - предимно между 13° и 18°, в местата с трайна мъгла ще останат около 11°.</b>
      </p>
      <p>Атмосферното налягане ще се задържи малко по-високо от средното за месеца. Над Черноморието облачността ще е значителна, на места видимостта ще е намалена. Ще духа слаб вятър от изток-югоизток. Максимални температури на въздуха между 16° и 18°. Температурата на морската вода е 17-18°. Вълнението на морето ще е 2-3 бала.</p>
      <p>Над планините ще преобладава слънчево време, но след обяд облачността ще се увеличи. Ще духа слаб до умерен южен вятър. Максимална температура на 1200 метра около 12°, на 2000 метра – около 6°.</p>
      <p>В сряда вятърът от изток-югоизток ще се усили, особено в източната половина от страната. Ще преобладава облачно време и от запад на изток през деня и през нощта срещу четвъртък на много места ще има валежи от дъжд. Температурите ще започнат да се понижават.</p>
      <p>През следващите дни от изток, впоследствие и от североизток, ще продължи да нахлува сравнително хладен въздух и температурите ще се нормализират. Ще бъде предимно облачно, с прекъсвания и на места ще превалява дъжд, над около 1800 м - сняг. По-съществени ще са валежите в четвъртък и петък в Рило-Родопската област. Температурите ще бъдат с малък дневен ход.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/107747-Prez-noemvri-ni-chakat-ot--8-do-25-gradusa.-Vidzte-mesechnata-prognoza%2521"/>
      </related>
    </article>
  </body>
</html>