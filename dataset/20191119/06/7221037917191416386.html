<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/oyaktan-demiroren-medya-aciklamasi-ilgilenmiyoruz/927248"/>
    <meta property="og:site_name" content="medya faresi"/>
    <meta property="article:published_time" content="2019-11-19T06:46:00+00:00"/>
    <meta property="og:title" content="OYAK’tan son dakika Demirören Medya açıklaması"/>
    <meta property="og:description" content="Demirören Medya Grubu'nun OYAK tarafından satın alınacağına yönelik iddialarla ilgili, OYAK cephesinden açıklama geldi."/>
  </head>
  <body>
    <article>
      <h1>OYAK’tan son dakika Demirören Medya açıklaması</h1>
      <h2>Demirören Medya Grubu'nun OYAK tarafından satın alınacağına yönelik iddialarla ilgili, OYAK cephesinden açıklama geldi.</h2>
      <address>
        <time datetime="2019-11-19T06:46:00+00:00">19 Nov 2019, 06:46</time>
      </address>
      <p><b><i><a href="https://www.sozcu.com.tr/2019/ekonomi/oyaktan-demiroren-medya-iddiasina-aciklama-5457504/">Sözcü'ye konuşan kaynaklar</a>,</i></b> OYAK'ın Demirören Medya ile ilgilenmediğini açıkladı.</p>
      <p>Daha sonra yazılı açıklama yapan kurum "Reel sektörde yatırım fırsatlarını her zaman titizlikle değerlendirmekteyiz. Ancak OYAK yönetiminin medya sektörüne dair herhangi bir gündemi, planı ve/veya kararı bulunmamaktadır. " dedi.</p>
      <p>Demirören Holding’in; Hürriyet, CNN Türk, DHA, Milliyet, Posta gibi yayın organlarının da içinde bulunduğu Demirören Medya'yı OYAK’a (Ordu Yardımlaşma Kurumu) satmak istediği iddia edilmişti.</p>
      <h3>OYAK'tan 'ilgilenmiyoruz' açıklaması</h3>
      <p>Sözcü’nün Türkiye'nin en büyük mesleki emeklilik fonu OYAK cephesinden elde ettiği bilgiye göre ise kurum medyada yatırıma soğuk bakıyor.</p>
      <p>OYAK kaynakları, Demirören Medya ile ilgilenildiği iddiasını kesin bir dille yalanladı.</p>
      <h3>Resmi açıklama da geldi</h3>
      <p>OYAK’tan daha sonra yazılı bir açıklama yapıldı.</p>
      <p>Açıklamada, şu ifadeler kullanıldı:</p>
      <p>"'Demirören Medya'yı hangi grup alıyor?’ başlıklı haber kurumumuzla ilişkilendirilmiş olup gerçeği yansıtmamaktadır. Türkiye'nin en büyük emeklilik fonu Ordu Yardımlaşma Kurumu (OYAK) olarak, reel sektörde yatırım fırsatlarını her zaman titizlikle değerlendirmekteyiz. Ancak OYAK yönetiminin medya sektörüne dair herhangi bir gündemi, planı ve/veya kararı bulunmamaktadır. Kamuoyuna saygıyla duyururuz."</p>
    </article>
  </body>
</html>