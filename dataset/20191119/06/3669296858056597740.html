<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/huawei-sound-x-apple-homepoda-rakip-oluyor"/>
    <meta property="og:site_name" content="CNN Türk"/>
    <meta property="article:published_time" content="2019-11-19T06:53:49+00:00"/>
    <meta property="og:title" content="Huawei Sound X Apple HomePod’a rakip oluyor"/>
    <meta property="og:description" content="Çinli telefon üreticileri şimdiye kadar Apple‘ın..."/>
  </head>
  <body>
    <article>
      <h1>Huawei Sound X Apple HomePod’a rakip oluyor</h1>
      <h2>Çinli telefon üreticileri şimdiye kadar Apple‘ın tasarımlarını taklit ederek bunu “ilham” alma çatısı altında piyasaya sunmuştu. Huawei de bu kervana katılan firmalar arasındaydı. Ancak son yıllarda Huawei bu anlayışından vazgeçip daha özgün tasarımlar ile karşımıza çıkmıştı.</h2>
      <address><time datetime="2019-11-19T06:53:49+00:00">19 Nov 2019, 06:53</time> by <a rel="author">Ecevit Bıktım</a></address>
      <p>Aksesuarlar konusunda <a href="https://www.cnnturk.com/haberleri/apple">Apple</a>’dan hala esintiler taşıyan Huawei’nin, bugün Sound X akıllı hoparlörü ile HomePod‘dan ilham aldığı maalesef ki bir kez daha ortaya çıktı.</p>
      <p>2020 yılında tanıtılması beklenen Huawei’nin akıllı hoparlörü tasarımsal açıdan Apple’ın HomePod’una çok benziyor. Hoparlör yerleşimine kadar benzer bir tasarım uygulayan Huawei, bu yeni ürünü ile çok ses getirecek gibi görünüyor.<br/>Sesli asistan konusunda Google ile arası açık olduğu için Google Asistan‘ı kullanmayacağını düşündüğümüz <a href="https://www.cnnturk.com/haberleri/akilli-hoparlor">akıllı hoparlör</a>, iOS ve Android cihazlar ile uyumlu olacak. Ancak Huawei’nin Google gerginliğini tatlıya bağlayacağını ve bu hoparlörde Google’ın sesli asistanı Google Asistan’ı kullanacağı da aktarılan bilgiler arasında yer alıyor.</p>
      <p>Ortam algılama sensörleri sayesinde aynı HomePod gibi akustiği otomatik ayarlaması beklenen bu modelin, oldukça uygun bir fiyat etiketiyle satışa sunulmasını bekliyoruz.</p>
      <p>2020’nin ilk çeyreğinde tanıtılıp satışa sunulacağı söylenen Huawei’nin akıllı hoparlörünün <a href="https://www.cnnturk.com/haberleri/turkiye">Türkiye</a>’de de satılması bekleniyor. 1.500 TL seviyesinde ülkemize giriş yapmasını beklediğimiz Huawei’nin akıllı hoparlörü bakalım Apple’ın HomePod modeli gibi büyük ses getirebilecek mi?</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/tayvan-huawei-icin-dugmeye-basti"/>
        <a href="https://www.cnnturk.com/teknoloji/dunyanin-en-buyuk-robotik-turnuvasi-nasil-gecti"/>
        <a href="https://www.cnnturk.com/teknoloji/eluga-ray-810-tanitildi"/>
      </related>
    </article>
  </body>
</html>