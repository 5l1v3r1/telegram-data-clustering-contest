<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_vijskovim-bezkoshtovno-protezuyut-zubi/938767"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T06:45:00+00:00"/>
    <meta property="og:title" content="Військовим безкоштовно протезують зуби"/>
    <meta property="og:description" content="У Вінниці кожному демобілізованому учаснику АТО та ООС дають із міського бюджету по 15 тис. грн на протезування зубів. Для цього слід самостійно зробити панорамний рентген-&amp;shy;знімок. &amp;mdash;&amp;ensp;На ці гроші атовець може вставити шість-вісім зубів, &amp;mdash; каже громадська активістка ..."/>
  </head>
  <body>
    <article>
      <h1>Військовим безкоштовно протезують зуби</h1>
      <address><time datetime="2019-11-19T06:45:00+00:00">19 Nov 2019, 06:45</time> by <a rel="author">Тетяна САРАХАН</a></address>
      <p>У Вінниці кожному демобілізованому учаснику АТО та ООС дають із міського бюджету по 15 тис. грн на протезування зубів. Для цього слід самостійно зробити панорамний рентген-­знімок.</p>
      <p>— На ці гроші атовець може вставити шість-вісім зубів, — каже громадська активістка Таїса Гайда, 43 роки. — Цьогоріч виділили 60 тисяч, але ще не всі гроші використані. Хлопці, мабуть, погано поінформовані про цю програму міськ­ради. Вона розрахована на п'ять років.</p>
      <p>Щоб полікувати зуби, ветеран повинен мати вінницьку приписку і стояти на обліку в міському військкоматі. Також має бути в реєстрі Департаменту ­соцполітики.</p>
      <p>Протезують зуби в муніципальній стоматологічній клініці.</p>
      <p>Подібні програми діють у Рівному, Тернополі, Дніпрі.</p>
    </article>
  </body>
</html>