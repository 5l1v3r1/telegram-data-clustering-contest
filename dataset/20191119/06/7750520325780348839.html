<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/vcheni-rozrobyly-chutlyvi-gologramy.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T06:55:53+00:00"/>
    <meta property="og:title" content="Вчені розробили “чутливі” голограми"/>
    <meta property="og:description" content="Вчені розробили &quot;чутливі&quot; голограми"/>
  </head>
  <body>
    <article>
      <h1>Вчені розробили “чутливі” голограми</h1>
      <h2>Нова технологія, запропонована англійськими дослідниками, називається MATD - мультимодальна акустична пастка для зображення</h2>
      <address>
        <time datetime="2019-11-19T06:55:53+00:00">19 Nov 2019, 06:55</time>
      </address>
      <figure>
        <img src="https://1news.com.ua/wp-content/uploads/2019/11/8-12.jpg"/>
      </figure>
      <p>Дослідники з Великої Британії розробили технологію, яка дозволяє створювати реалістичні голограми у вигляді метелика, глобуса і смайлика: їх можна побачити неозброєним оком, почути і навіть відчути без систем візуальної реальності.</p>
      <p>Нова технологія, запропонована англійськими дослідниками, називається MATD – мультимодальна акустична пастка для зображення, – інформує 1NEWS.</p>
      <p>За словами розробників, вона «може одночасно доставляти візуальну, слухову і тактильну інформацію».</p>
      <p>Наголошується, що в основі цієї технології — явище під назвою «акустофорез»: при цьому звукові хвилі переміщують і маніпулюють об’єктом — у даному разі безліччю часток, — щоб сформувати зображення в невеликій ємності, яка містить велику кількість дуже маленьких динаміків.</p>
      <p>Нова розробка вловлює невелику частку із спеціального легкого матеріалу звуковою хвилею і може утримувати її в потрібному положенні, а також освітлювати різними кольорами.</p>
      <p>Для передачі відчуттів учені використовували розроблену раніше технологію ультразвукового впливу.</p>
      <p>Модифікувавши її, дослідники добилися можливості більш тонко відтворювати структуру об’єктів і поєднувати її з рухами голограми.</p>
      <p>Джерело: <a href="https://www.ukrinform.ua/rubric-technology/2820257-vceni-stvorili-gologrami-aki-mozna-vidcuti.html">Укрінформ</a></p>
    </article>
  </body>
</html>