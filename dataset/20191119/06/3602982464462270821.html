<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/alessandro-marchi-instagram-man-wou-vermoorden/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T06:38:10+00:00"/>
    <meta property="og:title" content="Alessandro De Marchi gaat los op Instagram: ‘Dit is de man die je wou vermoorden’"/>
    <meta property="og:description" content="De Italiaanse renner Alessandro De Marchi heeft te maken gehad met een extreem geval van agressie in het verkeer. De CCC-rijder werd aangetikt door een onbekende automobilist, wat bijna een groot ongeluk werd. Daarna schreef hij alle frustratie van zich af op Instagram. In een behoorlijk lange post richt De Marchi zich rechtstreeks tot de…"/>
  </head>
  <body>
    <article>
      <h1>Alessandro De Marchi gaat los op Instagram: ‘Dit is de man die je wou vermoorden’</h1>
      <address>
        <time datetime="2019-11-19T06:38:10+00:00">19 Nov 2019, 06:38</time>
      </address>
      <figure>
        <embed-post data-src="https://www.instagram.com/p/B4-T7X8KPPy" data-service="Instagram"/>
      </figure>
      <p>
        <b>De Italiaanse renner Alessandro De Marchi heeft te maken gehad met een extreem geval van agressie in het verkeer. De CCC-rijder werd aangetikt door een onbekende automobilist, wat bijna een groot ongeluk werd. Daarna schreef hij alle frustratie van zich af op Instagram.</b>
      </p>
      <p>In een behoorlijk lange post richt De Marchi zich rechtstreeks tot de dader en laat hij weten hoe erg hij de beste man haat. Als hij rakelings voorbij wordt gereden door een grijze Audi en daar wat van zegt, krijgt de Italiaan zelf een hoop over zich aan. Daarop besloot hij zijn verhaal te doen.<br/><br/><b>Post Instagram De Marchi</b><br/>We lichten de belangrijkste zinnen uit zijn tirade uit:<br/><br/>"Ik ben het beu. Letterlijk beu", zo begint Alessandro De Marchi zijn lange post. "Ik heb nog altijd een zere keel van het schreeuwen tegen de zoveelste automobilist tijdens een zoveelste 'net niet ongeluk'. Ik kan er niet meer tegen."<br/><br/>Beste domme automobilist, kijk goed naar het gezicht op de foto, want dat is het gezicht van de man die je probeerde te vermoorden."<br/><br/>"De lichte aanraking waarover jij het had, had mij rechtstreeks naar het ziekenhuis of in een rolstoel kunnen sturen, of in het slechtste geval in een doodskist!"<br/><br/>"Beste domme automobilist, vandaag heb je me bijna vermoordt met je mooie, grijze Audi A6. En dat om naar de krantenwinkel te rijden! Ik haat je met heel mijn hart."<br/><br/>"Aan alle automobilisten: verdien ik dit? Is het echt de moeite waard dat ik mijn leven riskeer door gewoon wat rond te fietsen? Verdien ik het te sterven, omdat ik je tijdelijk heb gehinderd? Denk na! Een auto is een moordwapen. En je vermoordt geen eenvoudige fietser, maar een man, vrouw, vader, moeder of vriend..."</p>
    </article>
  </body>
</html>