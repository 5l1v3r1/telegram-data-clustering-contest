<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10271099/losy-projektu-pis-zaleza-od-glosow-lewicy-decyzja-zapadla-jednoglosnie.html"/>
    <meta property="og:site_name" content="Wprost"/>
    <meta property="article:published_time" content="2019-11-19T06:10:00+00:00"/>
    <meta property="og:title" content="Losy projektu PiS zależą od głosów... Lewicy. „Decyzja zapadła jednogłośnie”"/>
    <meta property="og:description" content="Dzień przed pierwszym czytaniem projektu o zniesieniu limitu 30-krotności składek ZUS klub parlamentarny Lewicy podjął decyzję, czy poprze projekt PiS. SLD i koalicjanci stali się języczkiem u wagi w momencie, gdy Porozumienie Jarosława Gowina zadeklarowało, że pomysł nie ma jego poparcia."/>
  </head>
  <body>
    <article>
      <h1>Losy projektu PiS zależą od głosów... Lewicy. „Decyzja zapadła jednogłośnie”</h1>
      <address><time datetime="2019-11-19T06:10:00+00:00">19 Nov 2019, 06:10</time> by <a rel="author">WPROST.pl</a></address>
      <p>
        <b>Dzień przed pierwszym czytaniem projektu o zniesieniu limitu 30-krotności składek ZUS klub parlamentarny Lewicy podjął decyzję, czy poprze projekt PiS. SLD i koalicjanci stali się języczkiem u wagi w momencie, gdy Porozumienie Jarosława Gowina zadeklarowało, że pomysł nie ma jego poparcia.</b>
      </p>
      <p>Projekt zakładający likwidację od 2020 roku górnego limitu przychodu, do którego płaci się składki na ubezpieczenia emerytalne i rentowe, tzw. <a href="https://biznes.wprost.pl/gospodarka/10269746/rzad-chce-zniesc-gorny-limit-skladek-zus-by-zdobyc-7-mld-zl-koalicjant-jest-przeciwko.html">30-krotność ZUS</a>, był jednym z pierwszych zgłoszonych przez PiS. Według autorów projektu, zniesienie limitu ma przynieść dodatkowe 7,1 mld zł do budżetu. Pomysł nie przekonuje jednak koalicjanta PiS-u ze Zjednoczonej Prawicy. Rzecznik Porozumienia Kamil Bortniczuk deklarował, że partia Jarosława Gowina nie będzie głosować za tym projektem. Wobec tego PiS musi liczyć na wsparcie ze strony posłów opozycji. Tu z pomocą może przyjść SLD.</p>
      <related>
        <h4>Czytaj także:</h4>
        <a href="https://biznes.wprost.pl/finanse-i-inwestycje/podatki/10270531/rzecznik-andrzeja-dudy-o-projekcie-pis-mamy-nadzieje-ze-ta-ustawa-nie-trafi-na-biurko-prezydenta.html"/>
      </related>
      <h3>Co postanowiła Lewica?</h3>
      <p>W poniedziałek 19 listopada posłowie Lewicy w trakcie trwających trzy godziny obrad dyskutowali o tym, czy poprzeć projekt ws. 30-krotności ZUS. – Klub Lewicy decyzję podjął wspólną. Wspólne będzie miał stanowisko. Ta decyzja zapadła w zasadzie jednogłośnie – przekazała rzeczniczka Lewicy Anna Maria Żukowska. – Nie chcąc dawać naszym przeciwnikom politycznym oręża w dłoń jeszcze przed tym kluczowym głosowaniem, nie zdradzimy naszego stanowiska – dodała.</p>
      <h3>Rusza Sejm</h3>
      <p>Co postanowili posłowie i jak zagłosują? Wszystko może się stać jasne już dziś, bowiem we wtorkowym planie obrad Sejmu znalazło się pierwsze czytanie projektu.</p>
      <related>
        <h4>Czytaj także:</h4>
        <a href="https://www.wprost.pl/polityka/10271096/nie-tylko-expose-premiera-morawieckiego-sejm-o-30-krotnosci-zus-i-wzroscie-akcyzy.html"/>
      </related>
      <footer>Źródło: <a href="https://www.wprost.pl/">WPROST.pl</a></footer>
    </article>
  </body>
</html>