<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/eluga-ray-810-tanitildi"/>
    <meta property="og:site_name" content="CNN Türk"/>
    <meta property="article:published_time" content="2019-11-19T06:51:20+00:00"/>
    <meta property="og:title" content="Eluga Ray 810 tanıtıldı"/>
    <meta property="og:description" content="Akıllı telefon pazarında pek varlık göstermeyen..."/>
  </head>
  <body>
    <article>
      <h1>Eluga Ray 810 tanıtıldı</h1>
      <h2>Akıllı telefon pazarında pek varlık göstermeyen Panasonic, bugün ilginç bir model ile karşımıza çıktı. Eluga Ray 810 olarak isimlendirilen bu model yaklaşık olarak 650 TL gibi oldukça uygun bir fiyat etiketiyle Hindistan’da satışa sunuldu. Peki, Panasonic Eluga Ray 810 özellikleri neler?</h2>
      <address><time datetime="2019-11-19T06:51:20+00:00">19 Nov 2019, 06:51</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/telefon">Telefon</a> 6.2 inç büyüklüğünde 1500 x 720 çözünürlüğünde ekran ile geliyor. Gücünü 2.0 GHz hızında çalışan sekiz çekirdekli MediaTek Helio P22 yonga setinden alan cihazda 4 GB RAM yer alıyor. 64 GB dahili depolama birimini 128 GB’a kadar microSD kart ile arttırma imkanı sunan telefonda çift kamera kurulumu bulunuyor.</p>
      <p>16 Megapiksel + 5 Megapiksel çözünürlüğünde çift arka kamera kurulumuna 16 Megapiksellik ön kamera eşlik ediyor. Kutusunda Android 9.0 Pie işletim sistemi ile çıkan telefonda 4.000 mAh gibi oldukça yüksek kapasiteli bir batarya yer alıyor.</p>
      <p>Şimdilik sadece Hindistan pazarını hedefine alacak olan bu telefonun önümüzdeki günlerde Avrupa ülkelerinde de satışa sunulma ihtimali bulunuyor.</p>
      <p>
        <b>Panasonic Eluga Ray 810 özellikleri!</b>
      </p>
      <p>•6.2 inç büyüklüğünde 1500 x 720 çözünürlüğünde ekran<br/>•2.0 GHz hızında çalışan sekiz çekirdekli MediaTek Helio P22 (MT6762) yonga seti<br/>•650MHz hızında çalışan IMG PowerVR GE8320 GPU grafik birimi<br/>•4GB RAM<br/>•64 GB dahili depolama birimi (microSD kart ile 128 GB’a kadar arttırma imkanı)<br/>•16 Megapiksel + 5 Megapiksel çözünürlüğünde arka kamera<br/>•16 Megapiksel çözünürlüğünde ön kamera<br/>•Parmak izi sensörü<br/>•Boyutlar: 154.7×74.5×8.6mm<br/>•Ağırlık: 158g<br/>•4G VoLTE, Wi-<a href="https://www.cnnturk.com/haberleri/fi">Fi</a> 802.11 b/g/n, Bluetooth 5 LE, GPS/ A-GPS<br/>•4.000 mAh kapasiteli batarya<br/>•Android 9.0 Pie işletim sistemi<br/>•Çift SIM (nano + nano + microSD)</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/tayvan-huawei-icin-dugmeye-basti"/>
        <a href="https://www.cnnturk.com/teknoloji/huawei-sound-x-apple-homepoda-rakip-oluyor"/>
        <a href="https://www.cnnturk.com/teknoloji/dunyanin-en-buyuk-robotik-turnuvasi-nasil-gecti"/>
      </related>
    </article>
  </body>
</html>