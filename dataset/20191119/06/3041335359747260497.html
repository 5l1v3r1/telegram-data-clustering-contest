<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/lifearts/lifestyle/sxeseis-ta-pio-synithismena-lathi-sti-desmeysi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T06:52:08+00:00"/>
    <meta property="og:title" content="Σχέσεις: Τα πιο συνηθισμένα λάθη στη δέσμευση"/>
    <meta property="og:description" content="Ορισμένα πράγματα που γίνονται εντός σχέσης μπορεί να οδηγήσουν στον χωρισμό και σίγουρα δε θα βοηθήσουν να προχωρήσετε σε κάτι περισσότερο, πιο «επίσημο»"/>
  </head>
  <body>
    <article>
      <h1>Σχέσεις: Τα πιο συνηθισμένα λάθη στη δέσμευση</h1>
      <h2>Ορισμένα πράγματα που γίνονται εντός σχέσης μπορεί να οδηγήσουν στον χωρισμό και σίγουρα δε θα βοηθήσουν να προχωρήσετε σε κάτι περισσότερο, πιο «επίσημο»</h2>
      <address><time datetime="2019-11-19T06:52:08+00:00">19 Nov 2019, 06:52</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οι σχέσεις δε γίνονται απλά γιατί αρέσει ο ένας στον άλλον. Αν γίνονται μόνο για αυτό τότε λείπουν πολλά ακόμα πράγματα. Οι σοβαρές σχέσεις είναι εκείνες που έχουν επικοινωνία, κατανόηση, υγιή σεξουαλική ζωή και φυσικά ατομικό χρόνο.</p>
      <h3>Χρόνος</h3>
      <p>Πρέπει να σέβεσαι τον χρόνο του άλλου. Ο χρόνος δεν είναι κάτι που σου ανήκει αλλά κάτι που μοιράζεσαι με τον άνθρωπό σου. Όταν θελήσει να πάει μία βόλτα με τους φίλους του, μην του το στερείς επειδή θες να τον βλέπεις συνέχεια. Καλό είναι να περνάτε κάποιο διάστημα που δεν είστε από κοντά γιατί έτσι θα λείπει και ο ένας στον άλλον.</p>
      <p><a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη <br/></a>Να περνάτε συνέχεια χρόνο μαζί συνήθως είναι κάτι που καταλήγει στη βαρεμάρα και ένας από τους δύο ή και οι δύο πλήττουν. Όταν περνάει την ώρα του και με άλλα άτομα τον κάνεις να σε σκέφτεται και όχι να δυσανασχετεί που δεν «ξεχνά» τους αγαπημένους του ανθρώπους .</p>
      <figure>
        <img src="https://www.in.gr/wp-content/uploads/2019/11/vaginamuseum2-1.jpg"/>
      </figure>
      <h3>Φίλοι</h3>
      <p>Καλό θα είναι να ακούς τις συμβουλές των φίλων σου όταν ωστόσο βασίζονται σε κάποια αλήθεια και είναι εντός πλαισίου. Όταν οι φίλοι σου παρεμβαίνουν αρκετά σε σημείο να επηρεάζουν τη σχέση σου χωρίς να υπήρχε κάποιο θέμα εξ’ αρχής, τότε καταλαβαίνεις ότι δεν είναι σωστοί φίλοι. Ένας σωστός φίλος άλλωστε θα σε ακούσει χωρίς να προβάλλει τη ζήλεια του πάνω σου επειδή εσύ περνάς ωραία.</p>
      <p>Και ξέρουμε ότι πολλοί είναι έτσι χαιρέκακοι. Από εκεί και πέρα να ακούς τους φίλους σου όταν το έχεις πολλή ανάγκη και θεωρείς ότι είναι έμπιστα άτομα. Ότι δε θα εκμεταλλευτούν δηλαδή την αδυναμία σου με αποτέλεσμα να σας βάλουν λόγια.</p>
      <h3>Ζήλεια</h3>
      <p>Είναι «δηλητήριο» σε μία σχέση το αίσθημα της πολλής ζήλειας. Δε μιλάμε για τη λίγη ζήλεια που δείχνει ενδιαφέρον. Η πολλή ζήλεια όμως μπορεί κυριολεκτικά να καταστρέψει τη σχέση σου και να σε κάνει να μην καταλάβεις γιατί σε χώρισε. Ειδικά σε περιπτώσεις που ο σύντροφός σου δεν είναι υπαίτιος για κάτι όπως η απιστία, είναι απαράδεκτο να ζηλεύεις.</p>
      <p>Όταν δε σου έχει δείξει κάποια σημάδια ότι «κάτι δεν πάει καλά» με το θέμα της αφοσοίωσης που έχει απέναντί σου, πες του το. Η ζήλεια σε κάνει να νευριάζεις χωρίς λόγο, να μη μιλάς σωστά και το ταίρι σου να πιέζεται πάρα πολύ. Δε θα μπορεί να σε δικαιολογεί για πάντα άλλωστε. Κάποια στιγμή θα χωρίσει λόγω πίεσης.</p>
      <h3>Δράμα</h3>
      <p>Άμα συνέχεια του λες αρνητικά νέα, πράγματα και κλαις συνέχεια θα πρέπει να δείξει κατανόηση και να σε στηρίξει. Αν όλα αυτά τα κάνεις όμως συνέχεια και επαναλαμβανόμενα, δε θα αντέξει να νιώθει αυτήν την αρνητικότητα. Όλα έχουν ένα όριο.</p>
      <p>Φυσικά και θα εκφράσεις τον πόνο σου αλλά να μπαίνεις και στη θέση του άλλου που σε ακούει. Μπορεί αυτά που λες να τον καταβάλλουν και να νιώθει άσχημα και αυτός μετά. Η σχέση άλλωστε γίνεται για να περνάνε και οι δύο καλά, όχι να παλεύουν να μην περνάνε κακά.</p>
      <figure>
        <img src="https://www.in.gr/wp-content/uploads/2019/11/%CE%BD%CE%B5%CF%8D%CF%81%CE%B1-600x399.jpg"/>
      </figure>
      <h3>Νεύρα και τσακωμοί</h3>
      <p>Πάντα θα υπάρχουν τσακωμοί, θα νευριάζεις και θα θες να πεις πράγματα που δεν τα εννοείς. Καμία σχέση δεν είναι τέλεια άλλωστε. Όταν όμως νευριάζεις συνέχεια, τον κατηγορείς για τα πάντα με το παραμικρό τότε τι περιμένεις; Να δείχνει κατανόηση για πολύ; Σίγουρα θα έπρεπε όταν νευριάζεις για εντελώς προσωπικά σου θέματα, να «ζυγίζεις» αυτά που θα πεις πριν τα πεις.</p>
      <p>Αν πάλι ξέρεις ότι αυτά που θα πεις είναι άνευ περιεχομένου και θα δημιουργηθεί τσακωμός, τότε απλά μην τα πεις. Ειδικά σε περιπτώσεις που κάποιος γυρνάει κουρασμένος από τη δουλειά, μόλις ξύπνησε, έφαγε, ή παει για ύπνο, είναι απαγορευτικό να τον κουράσεις με ανούσια θέματα.</p>
      <h3>Πρέπει να σκεφτείς ότι…</h3>
      <p>Όταν αγαπάς κάποιον το δείχνεις με λιγότερα νεύρα, με λιγότερο δράμα, με λιγότερη ζήλεια. Δεν επιτρέπεις να σε επηρεάζουν οι άλλοι (όταν δεν υπάρχει λόγος και το ταίρι σου είναι νορμάλ). Πρέπει να σκέφτεσαι τον άλλον μπαίνοντας στη θέση του. Πώς θα ένιωθες εσύ αν στα έκανε αυτά ο σύντροφός σου. Μην τον θεωρείς δεδομένο. Μη σκέφτεσαι ότι θα αντέχει για όσο εσύ θες να αντέχει. Για όλα υπάρχει τρόπος βελτίωσης, αρκεί να αναγνωρίσεις πού κάνεις λάθη.</p>
      <p>
        <a href="https://www.in.gr/2019/11/19/culture/vrethike-xryso-daxtylidi-tou-oskar-ouailnt-tin-arxaioelliniki-afierosi/">Βρέθηκε το χρυσό δαχτυλίδι του Οσκαρ Ουάιλντ με την αρχαιοελληνική επιγραφή</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/18/lifearts/ellinida-ithopoios-egine-gia-proti-fora-mama/"/>
        <a href="https://www.tanea.gr/2019/11/18/lifearts/i-tzenifer-aniston-anapse-foties-me-to-mini-forema-tis/"/>
        <a href="https://www.tanea.gr/2019/11/18/lifearts/thyma-klopis-epese-o-vouros-ti-zitise-apo-tous-drastes/"/>
      </related>
    </article>
  </body>
</html>