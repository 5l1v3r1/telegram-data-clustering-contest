<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/rahane-and-kohli-reach-kolkata-for-the-second-test-against-bangladesh-143390"/>
    <meta property="og:site_name" content="Wah Cricket"/>
    <meta property="article:published_time" content="2019-11-19T06:26:10+00:00"/>
    <meta property="og:title" content="IND Vs BAN: सबसे पहले कोलकाता पहुंचे कप्तान कोहली, पिच का कर सकते हैं मुआयना"/>
    <meta property="og:description" content="IND Vs BAN: पहले टेस्ट में टीम इंडिया ने पारी और 130 रन से जीत दर्ज कर सीरीज में 1-0 की बढ़त बना ली है."/>
  </head>
  <body>
    <article>
      <h1>IND Vs BAN: सबसे पहले कोलकाता पहुंचे कप्तान कोहली, पिच का कर सकते हैं मुआयना</h1>
      <h2>IND Vs BAN: पहले टेस्ट में टीम इंडिया ने पारी और 130 रन से जीत दर्ज कर सीरीज में 1-0 की बढ़त बना ली है.</h2>
      <address>
        <time datetime="2019-11-19T06:26:10+00:00">19 Nov 2019, 06:26</time>
      </address>
      <p><b>IND Vs BAN:</b> बांग्लादेश के खिलाफ दो टेस्ट की सीरीज में टीम इंडिया 1-0 से बढ़त बना चुकी है. दोनों टीमों के बीच अगला मुकाबला 22 नवंबर से कोलकाता में खेला जाना है. कोलकाता में होने वाले मुकाबला इस लिहाज से ऐतिहासिक है क्योंकि पहली बार टीम इंडिया टेस्ट में डे नाइट मैच खेलने जा रही है. भारतीय कप्तान विराट कोहली और उपकप्तान अजिंक्य रहाणे इस मैच के लिए सबसे पहले कोलकाता पहुंचेंगे.</p>
      <p>बांग्लादेश और भारत की टीमें 22 नवंबर से कोलकाता के ईडन गार्डेन स्टेडियम में पहली बार दिन-रात प्रारूप का टेस्ट मैच खेलेंगी, जिसमें पिंक गेंद का इस्तेमाल किया जाएगा. कोहली और रहाणे मंगलवार सुंबह पहुंचेंगे जबकि बाकी टीम बाद में आएगी.</p>
      <p>सूत्रों से मिली जानकारी के मुताबिक, अभी यह तय नहीं है कि कप्तान कोहली ईडन गार्डन्स जाकर पिच का मुआयना करेंगे या नहीं. कोहली और रहाणे के अलावा रोहित शर्मा बुधवार तड़के करीब दो बजे जबकि मोहम्मद शमी और उमेश यादव इसी दिन सुबह नौ बजकर 35 मिनट पर कोलकाता पहुंचेंगे.</p>
      <p>तीसरे गेंदबाज ईशांत शर्मा मंगलवार रात 10 बजकर 45 मिनट पर और बाकी टीम बांग्लादेश टीम के साथ मंगलवार दोपहर 12.30 बजे पहुंचेगी. भारतीय टीम इंदौर में पहला टेस्ट मैच पारी और 130 रन से जीतकर दो मैचों की टेस्ट सीरीज में 1-0 की बढ़त बनाए हुए है.</p>
      <p>
        <a href="https://www.wahcricket.com/news/virat-kohli-ready-for-2nd-test-against-bangladesh-says-no-off-while-practice-143387">
          <b>IND Vs BAN: आराम के मूड में नहीं है टीम इंडिया, विराट ने प्रैक्टिस का वीडियो पोस्ट किया</b>
        </a>
      </p>
      <p>बता दें कि पहले टेस्ट में कमाल का प्रदर्शन करते हुए भारतीय टीम ने तीन दिन में ही बांग्लादेश को पारी और 130 रन से हरा दिया था. टेस्ट चैंपियनशिप में टीम इंडिया 300 प्वाइंट्स के साथ नंबर वन के पायदान पर काबिज है.</p>
    </article>
  </body>
</html>