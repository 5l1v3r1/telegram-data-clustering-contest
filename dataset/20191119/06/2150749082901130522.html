<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ukrayina-vimagatime-kompensatsiyu-vid-rosiyi-za-zahoplennya-korabliv/"/>
    <meta property="og:site_name" content="Прямий"/>
    <meta property="article:published_time" content="2019-11-19T06:27:00+00:00"/>
    <meta property="og:title" content="Україна вимагатиме компенсацію від Росії за захоплення кораблів"/>
    <meta property="og:description" content="Поки українські кораблі йдуть додому після російського полону, в Міністерстві закордонних справ заявляють про плани отримати з Росії компенсацію за їх"/>
  </head>
  <body>
    <article>
      <h1>Україна вимагатиме компенсацію від Росії за захоплення кораблів</h1>
      <address>
        <time datetime="2019-11-19T06:27:00+00:00">19 Nov 2019, 06:27</time>
      </address>
      <p>
        <b>Поки українські кораблі йдуть додому після російського полону, в Міністерстві закордонних справ заявляють про плани отримати з Росії компенсацію за їх захоплення.</b>
      </p>
      <p>Про це заявила в ефірі "<a href="https://www.radiosvoboda.org/a/news-kerchenska-protoka/30278509.html">Радіо Свобода</a>" речник МЗС Катерина Зеленко.</p>
      <p>За її словами, з повернутими кораблями буде проведена ретельна експертиза.</p>
      <p>"Це дасть нам можливість на більш пізньому етапі говорити про сплату з боку Російської Федерації компенсації за завдану шкоду. Попереду в нас дуже ретельна експертиза цих суден. Спочатку треба їх побачити, в якому вони вигляді, чи не було з них вилучено техніку, обладнання, документацію. Тобто багато елементів, які потім можуть представляти речові докази. І тільки на підставі того, яким буде рішення арбітражного трибуналу, можемо говорити про якісь суми", - сказала Зеленко.</p>
      <p>Раніше<a href="https://prm.ua/rosiya-peredala-ukrayini-zahopleni-korabli/"> у Міністерстві Закордонних Справ Росії підтвердили передачу Україні</a> кораблів "Бердянськ", "Нікополь" і "Яни Капу", які були захоплені державою-агресором внаслідок провокації з боку РФ.</p>
      <related>
        <h4>Схожі новини</h4>
        <a href="https://prm.ua/u-gospitali-harkova-vid-poranen-pomer-komandir-128-yi-ombr-yevgen-korostelov/"/>
        <a href="https://prm.ua/boyoviki-na-donbasi-ne-pustili-sposterigachiv-obsye-na-blokposti/"/>
        <a href="https://prm.ua/boyoviki-na-donbasi-14-raziv-vidkrivali-vogon-poraneno-ukrayinskogo-viyskovogo/"/>
      </related>
    </article>
  </body>
</html>