<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/wybory-prezydenckie-2020/10271106/polacy-ocenili-decyzje-tuska-dobrze-zrobil-ze-wycofal-sie-z-kandydowania.html"/>
    <meta property="og:site_name" content="Wprost"/>
    <meta property="article:published_time" content="2019-11-19T06:44:00+00:00"/>
    <meta property="og:title" content="Polacy ocenili decyzję Tuska. Dobrze zrobił, że wycofał się z kandydowania?"/>
    <meta property="og:description" content="Jak wynika z sondażu IBRiS przeprowadzonego na zlecenie „Rzeczpospolitej”, aż 73 procent Polaków dobrze ocenia decyzję Donalda Tuska o niestartowaniu w najbliższych wyborach prezydenckich. Decyzję popiera również zdecydowana większość wyborców partii opozycyjnych."/>
  </head>
  <body>
    <article>
      <h1>Polacy ocenili decyzję Tuska. Dobrze zrobił, że wycofał się z kandydowania?</h1>
      <address>
        <time datetime="2019-11-19T06:44:00+00:00">19 Nov 2019, 06:44</time>
      </address>
      <p>
        <b>Jak wynika z sondażu IBRiS przeprowadzonego na zlecenie „Rzeczpospolitej”, aż 73 procent Polaków dobrze ocenia decyzję Donalda Tuska o niestartowaniu w najbliższych wyborach prezydenckich. Decyzję popiera również zdecydowana większość wyborców partii opozycyjnych.</b>
      </p>
      <p>Pracownia IBRiS przeprowadziła dla „Rzeczpospolitej” sondaż, w którym zapytano respondentów o to jak oceniają decyzję <a href="https://www.wprost.pl/tematy/10126334/donald-tusk.html">Donalda Tuska</a> o rezygnacji z kandydowania w wyborach prezydenckich. Aż 73 proc. dobrze ocenia decyzję byłego premiera. Odmiennego zdania jest 15 proc. a 12 nie zajęło w tej kwestii stanowiska.</p>
      <p>Co ciekawe, wyrównany jest tez rozkład poparcia dla decyzji przewodniczącego Rady Europejskiej wśród elektoratu poszczególnych partii politycznych. Wśród wyborców partii opozycyjnych to odpowiednio <a href="https://www.wprost.pl/tematy/10247725/koalicja-obywatelska.html">KO</a> – 70 proc., <a href="https://www.wprost.pl/tematy/10128319/sojusz-lewicy-demokratycznej.html">Lewicy</a> – 70 proc., a <a href="https://www.wprost.pl/tematy/10128686/polskie-stronnictwo-ludowe.html">PSL</a>–<a href="https://www.wprost.pl/tematy/10127978/ruch-kukiz15.html">Kukiz'15</a> – 72 proc. popierających decyzję Tuska. Wśród głosujących na <a href="https://www.wprost.pl/tematy/10124552/prawo-i-sprawiedliwosc.html">PiS/Zjednoczoną Prawicę</a> zadowolonych z decyzji jest 82. proc badanych. Z kolei najbardziej zadowoleni z tej decyzji są zwolennicy <a href="https://www.wprost.pl/tematy/10218464/konfederacja-wolnosc-i-niepodleglosc.html">Konfederacji</a>, bo popiera ją aż 92 proc. respondentów, którzy oddali głos na tę partię.</p>
      <p>– Myślę, że Tusk należy do historii polskiej polityki – omawia wyniki sondażu dla „Rzeczpospolitej” szef IBRiS Marcin Duma. – Z badań jakościowych wynika, że nie jest tak, iż ma negatywny odbiór tylko w elektoracie PiS, ale że spora część wyborców KO ma mu za złe, że w 2014 r. „uciekł do Brukseli" i osierocił ich – dodał.</p>
      <h3>Sejm na żywo we Wprost.pl</h3>
      <p>Na relację NA ŻYWO z expose i wtorkowych obrad <a href="https://www.wprost.pl/tematy/10107057/sejm-rzeczypospolitej-polskiej.html">Sejmu</a> zapraszamy od godziny 10:00 do serwisu Wprost.pl.</p>
      <related>
        <h4>Czytaj także:</h4>
        <a href="https://www.wprost.pl/polityka/10271099/losy-projektu-pis-zaleza-od-glosow-lewicy-decyzja-zapadla-jednoglosnie.html"/>
      </related>
      <footer>Opracował: <a href="https://www.wprost.pl/profil/21494/maciej-zaremba.html">Maciej Zaremba</a></footer>
      <footer>Źródło: <a href="http://www.rp.pl/">Rzeczpospolita</a></footer>
    </article>
  </body>
</html>