<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%8e%cf%82-%ce%b5%cf%80%ce%b7%cf%81%ce%b5%ce%ac%ce%b6%ce%bf%cf%85%ce%bd-%ce%bf%ce%b9-%ce%b1%ce%bb%ce%bb%ce%b1%ce%b3%ce%ad%cf%82-%cf%84%ce%bf%cf%85-youtube-%cf%84%ce%bf-%cf%80%ce%b5%cf%81%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T06:56:00+00:00"/>
    <meta property="og:title" content="Πώς επηρεάζουν οι αλλαγές του YouTube το περιεχόμενο που ανεβάζουν οι χρήστες"/>
    <meta property="og:description" content="Το YouTube εγκαινιάζει στις 10 Δεκεμβρίου νέους όρους χρήσης της πλατφόρμας και μία γραμμή υπενθυμίζει με τον καλύτερο τρόπο πως η εταιρία δεν είναι κατά κανέναν τρόπο υποχρεωμένη να κρατά κανένα βίντεο που δεν θέλει!"/>
  </head>
  <body>
    <article>
      <h1>Πώς επηρεάζουν οι αλλαγές του YouTube το περιεχόμενο που ανεβάζουν οι χρήστες</h1>
      <address>
        <time datetime="2019-11-19T06:56:00+00:00">19 Nov 2019, 06:56</time>
      </address>
      <p>
        <b>Το YouTube εγκαινιάζει στις 10 Δεκεμβρίου νέους όρους χρήσης της πλατφόρμας και μία γραμμή υπενθυμίζει με τον καλύτερο τρόπο πως η εταιρία δεν είναι κατά κανέναν τρόπο υποχρεωμένη να κρατά κανένα βίντεο που δεν θέλει!</b>
      </p>
      <p>«Το YouTube δεν έχει καμία υποχρέωση να φιλοξενεί ή να σερβίρει περιεχόμενο», υπογραμμίζεται χαρακτηριστικά στην ανακοίνωση. Είναι απλώς ένας άλλος τρόπος να πει πως επειδή είναι μια σχετικά ανοιχτή πλατφόρμα, αυτό δεν σημαίνει πως εξαναγκάζεται από κάτι να κάνει ό,τι κάνει.</p>
      <p>Δεν είναι βέβαια τυχαίο πως το νέο σώμα των κανονισμών έρχεται ως απάντηση στη δριμεία κριτική που δέχεται το YouTube από όλες τις πλευρές για την πολιτική αφαίρεσης βίντεο.</p>
      <p>Την ώρα που τα στελέχη του υπερασπίζονται δημοσίως την ελευθερία του λόγου, έχει βρεθεί πως η ιστοσελίδα φιλοξενεί ακόμα και περιεχόμενο που παραβιάζει ευθέως τους όρους λειτουργίας του.</p>
      <p>Το YouTube άλλαξε τρεις ολόκληρες φορές τους όρους χρήσης του μέσα στο 2019, απαντώντας κάθε φορά σε κάποιο νέο θέμα που ανέκυπτε. Τον Σεπτέμβριο, η πλατφόρμα έφαγε πρόστιμο 170 εκατ. δολαρίων από την Ομοσπονδιακή Επιτροπή Εμπορίου των ΗΠΑ για παραβιάσεις σε περιεχόμενο που αφορά σε παιδιά.</p>
      <p>Το YouTube υποχρεώθηκε να ενστερνιστεί τη νέα νομοθεσία των ΗΠΑ για την καλύτερη προστασία των παιδιών από την επαφή με ύποπτο περιεχόμενο. Για το ίδιο πάντως, οι κανονισμοί ξαναλλάζουν «ώστε να είναι ευκολότερο να διαβαστούν και να διασφαλιστεί το γεγονός ότι είναι ενημερωμένοι».</p>
      <p>Σπεύδει πάντως να τονίσει με νόημα πως «το YouTube μπορεί να τερματίσει την πρόσβασή σου, ή την πρόσβαση του λογαριασμού σου στην Google αν το YouTube πιστεύει πως πρέπει»…</p>
    </article>
  </body>
</html>