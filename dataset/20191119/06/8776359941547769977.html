<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/139841-na_forumi_aau_obgovoryat_novacii_opodatkuvannya.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-19T06:50:00+00:00"/>
    <meta property="og:title" content="На форумі ААУ обговорять новації оподаткування"/>
    <meta property="og:description" content="Керуючись правилом «максимальна користь з мінімальними витратами часу», Асоціація адвокатів України розробила формат, що об'єднує світи фінансистів, аудиторів, юристів, адвокатів та бізнесменів — Податковий форум «Tax&amp;Business Talks»."/>
  </head>
  <body>
    <article>
      <h1>На форумі ААУ обговорять новації оподаткування</h1>
      <address>
        <time datetime="2019-11-19T06:50:00+00:00">19 Nov 2019, 06:50</time>
      </address>
      <p>
        <i>
          <b>Керуючись правилом «максимальна користь з мінімальними витратами часу», Асоціація адвокатів України розробила формат, що об'єднує світи фінансистів, аудиторів, юристів, адвокатів та бізнесменів — Податковий форум «Tax&amp;Business Talks», що цього року проходить вже втретє.</b>
        </i>
      </p>
      <p>Як повідомили <a href="https://zib.com.ua/ua/../../">«ЗіБ»</a> у прес-службі ААУ, податковий форум «Tax&amp;Business Talks» відбудеться сьогодні, 19 листопада, у приміщенні IQ Business Center (Київ, Болсуновська 13-15).</p>
      <p>Це унікальний майданчик для комунікації й відвертої дискусії про практику між законниками, чиновниками, податківцями, консалтинговими компаніями, аудиторами, корпоративними юристами та адвокатами.</p>
      <p>Для учасників — це можливість віднайти кваліфіковані відповіді на будь-які питання щодо новацій оподаткування, звітності, трансфертного ціноутворення, фінансового аудиту та практики досудового врегулювання, а також дізнатися про останні тенденції у податкових та митних спорах, — й це все в одному місці й з мінімальними витратами часу.</p>
      <p>Tax&amp;Business Talks поєднає виступи українських парламентарів, представників міністерств, суддів, чиновників податкової, фіскальної та митної служби, а також інших представників влади, із практичними дискусіями юристів, бізнесменів та фінансистів. Організатори переконані, що діалог між учасниками форуму, сприятиме пошуку нових конструктивних рішень для подальшого реформування системи.</p>
      <p>Програма форуму включає майже 30 питань, зокрема:</p>
      <p>-        Новації оподаткування та податкова амністія;</p>
      <p>-        Реформа податкової служби, в цілому, і міліції, зокрема;</p>
      <p>-        Діджиталізація митної служби;</p>
      <p>-        Е-декларування для кожного;</p>
      <p>-        Податковий контроль та кейси мінімізації штрафних санкцій;</p>
      <p>-        Як уникнути перевірки з ТЦУ;</p>
      <p>-        Тенденції судової практики та ефективність адміністративного оскарження;</p>
      <p>-        Практика адміністративного арешту активів під час перевірки;</p>
      <p>-        Ризики блокування податкової накладної, практика та тенденції законодавчих змін з ПДВ та податку на прибуток;</p>
      <p>-        Як захиститися від необґрунтованих дій інспектора;</p>
      <p>-        Доперевірочний експрес-аудит та податковий комплаєнс;</p>
      <p>-        Валютна лібералізація – зміна методів та підходів контролю операцій ЗЕД;</p>
      <p>-        Прозорість у фінансах: практичні аспекти легалізації первинної документації;</p>
      <p>-        Форензік – ідеальний інструменти контролю фінансів компанії;</p>
      <p>-        Податкове порушення vs злочин: процесуальні повноваження податківців та правоохоронців;</p>
      <p>-        Слідчі дії та запобіжні заходи при розслідуванні. Практика оскарження дій правоохоронців;</p>
      <p>-        Особливості захисту від обвинувачення у вчиненні кримінальних правопорушень у сфері оподаткування.</p>
      <p>
        <b>Більше інформації та реєстрація — за <a href="https://www.uaa.org.ua/forumi-i-zahodi/iii-podatkovii-forum-aau-tax-business-talks-15-10-2019">посиланням</a>.</b>
      </p>
      <related>
        <h4>Матеріали за темою</h4>
        <a href="https://zib.com.ua/ua/140023-aktualni_problemi_kriminalnogo_zakonodavstva_obgovoryat_na_9.html"/>
        <a href="https://zib.com.ua/ua/139977-suddi_zaklikali_advokativ_povazhati_odin_odnogo.html"/>
        <a href="https://zib.com.ua/ua/138390-pravniki_obgovoryat_novacii_u_kriminalnomu_procesi.html"/>
        <a href="https://zib.com.ua/ua/139954-gromada_zakarpattya_zbiraetsya_na_obednavchiy_forum.html"/>
        <a href="https://zib.com.ua/ua/139944-suddya_vs_navchit_zastosovuvati_noviy_kodeks_z_procedur_bank.html"/>
        <a href="https://zib.com.ua/ua/139915-pravniki_obgovoryat_sudovu_praktiku_v_podatkovih_sporah.html"/>
        <a href="https://zib.com.ua/ua/139768-chergovi_matveevski_chitannya_okreslili_kolo_zakonodavchih_p.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/138334-yuristi_obgovoryat_yak_zminitsya_situaciya_pislya_zapusku_ro.html"/>
        <a href="https://zib.com.ua/ua/139826-pravniki_obgovoryat_aktualni_pitannya_komerciynoi_neruhomost.html"/>
        <a href="https://zib.com.ua/ua/139814-u_kievi_obgovoryat_klyuchovi_pitannya_roboti_ta_rozvitku_rin.html"/>
        <a href="https://zib.com.ua/ua/138420-yuristi_obgovoryat_ostanni_tendencii_u_sferi_korporativnih_v.html"/>
        <a href="https://zib.com.ua/ua/139747-u_lvovi_proyde_konkurs_sudovih_debativ_z_mizhnarodnogo_prava.html"/>
        <a href="https://zib.com.ua/ua/139741-avstriyskiy_advokat_nazvav_obstavini_scho_viklyuchayut_ekstr.html"/>
        <a href="https://zib.com.ua/ua/139656-apu_stvoryue_noviy_internet-maydanchik_dlya_profesiynogo_spi.html"/>
        <a href="https://zib.com.ua/ua/139640-rozvitok_sferi_konkursnogo_prava_obgovoryat_na_forumi_.html"/>
        <a href="https://zib.com.ua/ua/139623-rozvitok_it-sferi_finansovo-pravovi_aspekti_obgovoryat_u_kie.html"/>
        <a href="https://zib.com.ua/ua/139271-u_kievi_pochinae_robotu_viii_sudoviy_forum_asociacii_pravnik.html"/>
        <a href="https://zib.com.ua/ua/139426-na_forumi_aau_obgovoryat_bolovi_tochki_u_sferi_opodatkuvanny.html"/>
        <a href="https://zib.com.ua/ua/139393-dali_bude_anons_pravovih_podiy_tizhnya_30_veresnya_-_4_zhovt.html"/>
        <a href="https://zib.com.ua/ua/138218-advokatura_formula_uspihu_zbirae_advokativ_na_osinnomu_forum.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>