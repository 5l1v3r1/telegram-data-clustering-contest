<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/mobilya-atolyesinde-yangin-2-olu-215506h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T06:48:14+00:00"/>
    <meta property="og:title" content="Mobilya atölyesinde yangın: 2 ölü"/>
    <meta property="og:description" content="İstanbul Kartal'da bir mobilya atölyesinde çıkan yangında, 2 kişi hayatını kaybetti."/>
  </head>
  <body>
    <article>
      <h1>Mobilya atölyesinde yangın: 2 ölü</h1>
      <h2>İstanbul Kartal'da bir mobilya atölyesinde çıkan yangında, 2 kişi hayatını kaybetti.</h2>
      <address>
        <time datetime="2019-11-19T06:48:14+00:00">19 Nov 2019, 06:48</time>
      </address>
      <p>Topselvi Mahallesi Saraykapısı Sokak'ta 6 katlı binanın bodrum katındaki mobilya atölyesinde, saat 05.45'te henüz belirlenemeyen nedenle yangın çıktı. Durumun haber verilmesi üzerine olay yerine itfaiye, sağlık ve polis ekipleri sevk edildi.</p>
      <p>İtfaiye ekipleri kısa sürede müdahale ederek yangını söndürdü. Dumandan etkilenen ve polis ekiplerinin yardımıyla dışarı çıkarılan 6 kişi ise ambulanslara Kartal Dr. Lütfi Kırdar Eğitim ve Araştırma Hastanesi ile Marmara Üniversitesi Pendik Eğitim ve Araştırma Hastanesine kaldırıldı.</p>
      <p>Tedavi altına alınan 6 kişiden 2'si yapılan müdahalelere rağmen hayatını kaybederken 4'ünün tedavisi devam ediyor.</p>
      <p>Kartal Kaymakamlığından yapılan açıklamada ise yangına ilişkin idari ve adli tahkikatın başladığı belirtilerek, "Dumandan etkilenen 6 kişi, 112 ekiplerimizce Kartal Lütfi Kırdar Eğitim Araştırma Hastanesi ile Marmara Üniversitesi Pendik Eğitim Araştırma Hastanesine sevk edilmiştir. Yaralılardan henüz kimliği tespit edilemeyen 2 kişi, yapılan tüm müdahalelere rağmen hayatını kaybetmiştir. Yangında hayatını kaybedenlere Allah'tan rahmet, yakınlarına sabır ve başsağlığı diliyoruz." ifadeleri kullanıldı. </p>
    </article>
  </body>
</html>