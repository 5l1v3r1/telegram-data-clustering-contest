<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/health/poia-ofeli-exoun-ta-ayga-gia-tin-ygeia-mas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T06:54:48+00:00"/>
    <meta property="og:title" content="Ποια οφέλη έχουν τα αυγά για την υγεία μας;"/>
    <meta property="og:description" content="Μία τροφή που περιέχει συμπυκνωμένα θρεπτικά συστατικά και που είναι μέρος της εβδομαδιαίας μας διατροφής"/>
  </head>
  <body>
    <article>
      <h1>Ποια οφέλη έχουν τα αυγά για την υγεία μας;</h1>
      <h2>Μία τροφή που περιέχει συμπυκνωμένα θρεπτικά συστατικά και που είναι μέρος της εβδομαδιαίας μας διατροφής</h2>
      <address><time datetime="2019-11-19T06:54:48+00:00">19 Nov 2019, 06:54</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <h3>Τι περιέχει το αυγό</h3>
      <p>Το αυγό  είναι πλούσιο σε βιταμίνες Α, Β2, B6, B12, D, Κ, Ε,  σε παντοθενικό οξύ και φυλλικό οξύ. Περιέχει χολίνη, φώσφορο, σίδηρο, ασβέστιο, σελήνιο, αντιοξειδωτικά και Ω3 και Ω6 λιπαρά οξέα. Το αυγό περιέχει υψηλής αξίας ιχνοστοιχεία και αποτελεί χρήσιμο γεύμα για τη διατροφή μας. Τα αντιοξειδωτικά που έχει επίσης, προστατεύουν από καρδιακές παθήσεις και κακοήθειες.</p>
      <h3>Χοληστερίνη</h3>
      <p>Ο οργανισμός μας συνθέτει το 80% της χοληστερόλης από μόνος του ενώ μόνο το 20% το πρσλαμβάνει από τις τροφές. Υπήρχε για μία περίοδο ο μύθος ότι τα αυγά αυξάνουν τη χοληστερίνη και μάλιστα την «κακή» και πως για αυτό βλάπτουν. Περισσότερες μελέτες ωστόσο τονίζουν, ότι ακόμα και η καθημερινή κατανάλωση αυγών (έως 2) δεν επηρεάζει τα επίπεδα της χοληστερόλης.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Το αυγό περιέχει λεκιθίνη, η οποία λειτουργεί προστατευτικά απέναντι στη χοληστερίνη με αποτέλεσμα να μειώνεται η επίδραση της στο σώμα μας. Περιέχει άλλωστε <b>«</b>καλή<b>» </b>(HDL) χοληστερίνη.</p>
      <h3>Οφέλη στην υγεία</h3>
      <p>Τα αυγά έχουν υψηλή περιεκτικότητα σε φωσφολιπίδια, που βοηθούν στην αποτοξίνωση του οργανισμού και στη λειτουργία του ήπατος. Ενισχύουν τον μεταβολισμό και την άμυνα του οργανισμού λόγω των βιταμινών και των ιχνοστοιχείων που έχουν. Θεωρούνται στην ουσία «υπερτροφή». Έχουν επίδραση και στην ψυχική υγεία βελτιώνοντας την καλή διάθεση.</p>
      <p>Περιέχουν τη Β12 και τη D που σε συνδυασμό με την τρυπτοφάνη ενισχύεται η παραγωγή της σεροτονίνης. Της ορμόνης της χαράς, του λιγότερου άγχους και της καλής διάθεσης. Η πρωτείνη που περιέχει βοηθά σε πολλές λειτουργίες του οργανισμού. Αρχικά δομεί τους μύς, το δέρμα, το αίμα κλπ και ρυθμίζει τον μεταβολισμό.</p>
      <p>Τα καροτενοειδή που βρίσκονται στη λέκιθο του αυγού προλαμβάνουν την εκφύλιση της όρασης λόγω γήρατος.<b> </b>Σου δίνουν ενέργεια να ανταποκριθείς σε καθημερινές δραστηριότητες, για αυτό και είναι καλό πρωινό πριν τη δουλειά, τη σχολή κλπ. Η χολίνη που βρίσκεται στο αυγό βοηθά στη συγκέντρωση και στην εγρήγορση. Είναι μία καλή τροφή αλλά όπως με όλες τις τροφές πρέπει να καταναλώνεται με μέτρο.</p>
      <p>
        <a href="https://www.in.gr/2019/11/19/culture/vrethike-xryso-daxtylidi-tou-oskar-ouailnt-tin-arxaioelliniki-afierosi/">Βρέθηκε το χρυσό δαχτυλίδι του Οσκαρ Ουάιλντ με την αρχαιοελληνική επιγραφή</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/18/health/to-xronio-stres-somatopoieitai-kai-ksespaei-me-psyxosomatika-symptomata/"/>
        <a href="https://www.tanea.gr/2019/11/18/health/thema-dna-o-aifnidios-thanatos-apo-kardia/"/>
        <a href="https://www.tanea.gr/2019/11/18/inbox/pos-mporoume-na-katapolemisoume-ton-ksiro-laimo/"/>
      </related>
    </article>
  </body>
</html>