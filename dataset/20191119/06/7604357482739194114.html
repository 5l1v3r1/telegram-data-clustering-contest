<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/bestelbusje-met-52-migranten-ramt-spaanse-grenspost/"/>
    <meta property="og:site_name" content="SCEPTR"/>
    <meta property="article:published_time" content="2019-11-19T06:57:30+00:00"/>
    <meta property="og:title" content="Bestelbusje met 52 migranten ramt Spaanse grenspost"/>
    <meta property="og:description" content="Maandag ramde een bestelbusje aan hoge snelheid door de grenspost van de Noord-Afrikaanse Spaanse exclave Ceuta."/>
  </head>
  <body>
    <article>
      <h1>Bestelbusje met 52 migranten ramt Spaanse grenspost</h1>
      <address><time datetime="2019-11-19T06:57:30+00:00">19 Nov 2019, 06:57</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Maandag ramde een bestelbusje aan hoge snelheid door de grenspost van de Noord-Afrikaanse Spaanse exclave Ceuta. Nadien klauterden maar liefst 52 migranten uit het voertuig. <a href="https://elpais.com/politica/2019/11/18/actualidad/1574061272_131033.html">Dat schrijft El País</a>.</b>
      </p>
      <p>De witte bestelbus kwam vanuit de Marokkaanse grenspost aan hoge snelheid op de Spaanse grenspost afgeraasd. Daarop ramde het voertuig aan hoge snelheid door de poorten van de Spaanse grenspost. Daarbij werden gloednieuwe grenspoorten, die pas in oktober waren geïnstalleerd, vernield.</p>
      <figure>
        <iframe data-src="https://twitter.com/elmundoes/status/1196330017518759937?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>52 migranten aan boord van busje</h3>
      <p>Het busje kwam een kilometer verder tot stilstand, waarop maar liefst 52 Sub-Saharaanse migranten – waaronder een baby en een minderjarige – uit het wrak klauterden. Volgens het Rode Kruis vervoerde het busje 34 mannen, 16 vrouwen en twee minderjarigen – waaronder een baby van vijf maanden en vijfjarige. De migranten zouden afkomstig zijn uit Congo, Ivoorkust en Guinee.</p>
      <p>De migranten werden intussen overgebracht naar een migrantencentrum. Vier van de migranten worden verzorgd voor lichte verwondingen. De chauffeur werd gearresteerd en komt vandaag voor de rechter. Het voertuig had een Franse nummerplaat.</p>
      <h3>Ceuta en Melilla magneet voor Afrikaanse migranten</h3>
      <p>De Spaanse exclaves Ceuta en Melilla werken al langer als magneet voor Afrikaanse migranten die zo via Marokko de Europese Unie proberen te bereiken. Het is niet de eerste keer dat er geweld wordt gebruikt om de grens over steken.</p>
      <p>De dubbele omheining in Ceuta is zes meter hoog, 8,4 kilometer lang en voorzien van prikkeldraad. In augustus 2019 <a href="https://sceptr.net/2019/08/150-migranten-bestormen-spaanse-exclave-ceuta/">klommen zo’n 150 migranten het hek over</a>. In 2018 was er een <a href="https://sceptr.net/2018/07/spanje-honderden-migranten-breken-met-geweld-ceuta-binnen/">gelijkaardig incident</a>. Toen probeerden 850 migranten op gewelddadige wijze het hek over te klimmen. Daarbij gebruikten de migranten stokken, toortsen en ongebluste kalk.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/09/zeven-marokkaanse-migranten-komen-om-bij-schipbreuk/"/>
        <a href="https://sceptr.net/2019/08/150-migranten-bestormen-spaanse-exclave-ceuta/"/>
        <a href="https://sceptr.net/2019/08/man-probeert-marokkaanse-schoonbroer-illegaal-naar-belgie-te-smokkelen/"/>
      </related>
    </article>
  </body>
</html>