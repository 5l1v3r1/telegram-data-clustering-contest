<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904298/van-der-sar-ziet-jeugd-als-focus-ajax-gaat-volgende-zomer-spelers-kwijtraken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T06:47:00+00:00"/>
    <meta property="og:title" content="Van der Sar ziet jeugd als 'focus': 'Ajax gaat volgend jaar spelers kwijtraken'"/>
    <meta property="og:description" content="Edwin van der Sar ziet de jeugdopleiding als focus voor Ajax. De algemeen directeur van de Amsterdammers denkt dat er volgende zomer een aantal spelers gaan vertrekken en ziet daarom de noodzaak in van een goede doorstroom vanuit de jeugd. 'Men ziet dat we bij Ajax constant stappen zetten om het team bij elkaar te houden', begint Van der Sar in zijn column in De Telegraaf. 'Dat is niet eenvoudig, want er wordt van buitenaf druk op spelers uitgeoefend en je ziet tal van mensen, clubs of zaakwaarnemers om spelers heen bewegen. Toch zijn we erin geslaagd om spelers als Nicolas Tagliafico, André Onana, Hakim Ziyech, Donny van de Beek en David Neres langer aan ons te binden. Tegelijkertijd proberen we voor een toevoeging te zorgen. Dat is onder anderen met Quincy Promes en Lisandro Martinez weer gelukt.'"/>
  </head>
  <body>
    <article>
      <h1>Van der Sar ziet jeugd als 'focus': 'Ajax gaat volgend jaar spelers kwijtraken'</h1>
      <address>
        <time datetime="2019-11-19T06:47:00+00:00">19 Nov 2019, 06:47</time>
      </address>
      <p>
        <b>Edwin van der Sar ziet de jeugdopleiding als focus voor Ajax. De algemeen directeur van de Amsterdammers denkt dat er volgende zomer een aantal spelers gaan vertrekken en ziet daarom de noodzaak in van een goede doorstroom vanuit de jeugd.</b>
      </p>
      <p>'Men ziet dat we bij Ajax constant stappen zetten om het team bij elkaar te houden', begint Van der Sar in zijn column in <i>De Telegraaf</i>. 'Dat is niet eenvoudig, want er wordt van buitenaf druk op spelers uitgeoefend en je ziet tal van mensen, clubs of zaakwaarnemers om spelers heen bewegen. Toch zijn we erin geslaagd om spelers als Nicolas Tagliafico, André Onana, Hakim Ziyech, Donny van de Beek en David Neres langer aan ons te binden. Tegelijkertijd proberen we voor een toevoeging te zorgen. Dat is onder anderen met Quincy Promes en Lisandro Martinez weer gelukt.'</p>
      <p>'Het eigen team buiten het veld - Marc Overmars, Susan Lenderink en Menno Geelen - is ook sterk. De teamspirit en de samenwerking binnen de directie is voor mij een belangrijke motivatie geweest om langer bij Ajax te blijven. (...) Met elkaar denken we dat we er nog meer uit kunnen halen. We zijn vastbesloten door te groeien naar de internationale top. Dat is waar we heen willen. Structureel aanhaken bij de top van Europa. Dat betekent dat we op alle fronten de strijd moeten aangaan.'</p>
      <p><b>Acadamy</b><br/>Belangrijkste in die groei richting de top is volgens de algemeen directeur de jeugdopleiding. 'Het niveau bij onze Academy moet heel hoog blijven. Daarom ligt ook daar onze focus. Ik kijk met plezier naar de doorbraak van Sergiño Dest, naar de optredens van Noa Lang, Jurgen Ekkelenkamp en Ryan Gravenberch. Deze jongens gaan komend jaar ook weer stappen maken. We hebben ze nodig, want volgend jaar zal Ajax ongetwijfeld ook weer spelers kwijtraken. Ja, je kunt op de transfermarkt het elftal aanvullen, maar niet elke aankoop is gegarandeerd succesvol.'</p>
    </article>
  </body>
</html>