<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21884/elkepesztoen-gonosz-atveresebe-kezdett-valaki-az-apple-rajongoknak"/>
    <meta property="og:site_name" content="PC Forum"/>
    <meta property="article:published_time" content="2019-11-19T06:15:00+00:00"/>
    <meta property="og:title" content="Elképesztően gonosz átverésébe kezdett valaki az Apple-rajongóknak"/>
    <meta property="og:description" content="Extrém érzelmi hullámvasutat okoz az egyszerű trükkel az almás márka rajongói számára"/>
  </head>
  <body>
    <article>
      <h1>Elképesztően gonosz átverésébe kezdett valaki az Apple-rajongóknak</h1>
      <address><time datetime="2019-11-19T06:15:00+00:00">19 Nov 2019, 06:15</time> by <a rel="author">Sting</a></address>
      <p>James Bond filmekbe illő gonoszságot sikerült valakinek kitalálnia az USA-ban, ahol az Apple rajongóinak komoly "megtréfálásába" kezdett egy végtelen egyszerű trükkel. Az illető ugyanis elvesztett AirPods-nak tűnő, de valójában hamis matricákat <a href="https://twitter.com/PabloRochat/status/1196117139070963713">ragasztott fel</a> San Francisco utcáin az aszfaltra, ezáltal komoly érzelmi hullámvasutat okozva az almás kütyüre vágyók tömegei számára.<br/><br/>Az átverés lényegét nyilvánvalóan az képezi, hogy az "AirPod"-okat meglátva az illetők megpróbálják felvenni azokat, ami azonban nem sikerül nekik - gyakran sokadszorra sem -, mire rájönnek, hogy csak egy matricáról van szó. Így a szerencsés találás felett érzett örömük hirtelen csalódásba csap át, ami még negatívabban érinti őket, mint egyébként, önmagában tette volna.<br/><br/>Az ötlet nem teljesen új, de az AirPad-ek kis méreténél fogva különösen hatékonyan kivitelezhető, mind költség-, mind megtévesztési hatékonyság szempontjából, de még abból a tekintetből is, hogy valószínűleg többen hajolnak le a vélt kütyüért, mint amennyien akkor tennék ha a matrica aprópénzt, cigit, vagy más hasonlóan kicsi, de relatív értéktelen tárgyat ábrázolna.<br/><br/>A gonosz alkotó ráadásul szabadon <a href="http://pablorochat.com/freebies">letölthetővé</a> tette az átverés alapjául szolgáló matricára nyomtatható grafikát, így a megtévesztő "elvesztett" AirPod-ok felbukkanása a világ más pontjain is várható lehet majd.</p>
    </article>
  </body>
</html>