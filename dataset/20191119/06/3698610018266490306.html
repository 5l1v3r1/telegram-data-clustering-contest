<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/pristayko-ta-prancketis-obgovorili-spivpracyu-mizh-krayinami-330115_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T06:49:00+00:00"/>
    <meta property="og:title" content="Пристайко та Пранцкєтіс обговорили співпрацю між країнами"/>
    <meta property="og:description" content="Голова Сейму Литви і глава українського МЗС торкнулися і протидії російській агресії"/>
  </head>
  <body>
    <article>
      <h1>Пристайко та Пранцкєтіс обговорили співпрацю між країнами</h1>
      <h2>Голова Сейму Литви і глава українського МЗС торкнулися і протидії російській агресії</h2>
      <address>
        <time datetime="2019-11-19T06:49:00+00:00">19 Nov 2019, 06:49</time>
      </address>
      <p>Литва одна з тих країн, які послідовно підтримують Україну в її протистоянні російській агресії. Це було при колишньому <a href="https://dt.ua/POLITICS/zelenskiy-vidvidaye-u-listopadi-litvu-328055_.html"><b>президенті</b></a> Далі Грібаускайте, це є і при нині обраному - Гітанасі Наусєді. Зустріч глави Сейму Литви і міністра закордонних справ України також була присвячена співпраці двох країн і питанням політичної підтримки України.</p>
      <p>Міністр закордонних справ України Вадим Пристайко і голова Сейму Литовської Республіки Вікторас Пранцкєтіс обговорили двостороннє співробітництво та протидію російській агресивній політиці, повідомляє прес-служба Міністерства закордонних справ України.</p>
      <p>"Вікторас Пранцкєтіс запевнив у твердій підтримці України з боку Литви, в тому числі в рамках міжнародних організацій з метою протидії російській агресивній політиці. Спікер підкреслив, що депутати Сейму постійно зачіпають в переговорах з міжнародними партнерами необхідність політичної підтримки України в її боротьбі за відновлення територіальної цілісності в міжнародно визнаних кордонах", - йдеться в повідомленні на офіційному сайті МЗС у понеділок ввечері.</p>
      <p>Сторони обмінялися думками щодо координації дій в рамках ПАРЄ та скоординували позиції щодо будівництва трубопроводу "Північний потік 2".</p>
      <p>У Литві до весни 2020 року буде розгорнуто <b><a href="https://dt.ua/WORLD/ssha-rozshiryat-viyskovu-prisutnist-v-ispaniyi-314263_.html">американський танковий батальйон</a></b>. Про це з посиланням на Міноборони Литви повідомляє <a href="https://interfax.com.ua/">Інтерфакс-Україна</a> у середу, 25 вересня.</p>
      <p>1-й танковий батальйон 9-го полку 1-ї дивізії армії США буде розгорнуто на військовому полігоні поблизу міста Пабраде приблизно в десяти кілометрах від кордону з Білоруссю.</p>
      <p>"Литва неодноразово брала підрозділи військ США, але це проводилося в рамках конкретних навчань. На цей раз американські війська збираються не для міжнародних навчань, а для довгострокового розгортання", - заявив міністр оборони Литви Раймундас Каробліс.</p>
      <p>Йдеться про прибуття близько 500 військовослужбовців США, а також важкої техніки - 30 танків Абрамс, 25 бойових машин піхоти "Бредлі", 70 колісних транспортних засобів. Минулого разу підрозділи США перебували в Литві у 2017 році в рамках операції американських сухопутних військ Атлантична рішучість.</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>