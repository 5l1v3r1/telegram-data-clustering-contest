<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/bedzie-sklepow-branzy-handlowej-przybywa-bankrutow-96037"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-19T06:37:00+00:00"/>
    <meta property="og:title" content="Będzie mniej sklepów. W branży handlowej przybywa bankrutów"/>
    <meta property="og:description" content="W sklepach zostawiamy coraz więcej pieniędzy, a jednak w branży handlowej liczba bankrutów wzrosła o 37 proc. Wydawać się może, że branży handlowej powinno powodzić się coraz lepiej. Mamy rekordowo niskie bezrobocie, a wynagrodzenia rosną w tempie 7 proc. rocznie. Jako konsumenci mamy więcej pieniędzy do wydania i to robimy. Jednak wzrost wynagrodzeń, to jednocześnie […]"/>
  </head>
  <body>
    <article>
      <h1>Będzie mniej sklepów. W branży handlowej przybywa bankrutów</h1>
      <address>
        <time datetime="2019-11-19T06:37:00+00:00">19 Nov 2019, 06:37</time>
      </address>
      <h3>W sklepach zostawiamy coraz więcej pieniędzy, a jednak w branży handlowej liczba bankrutów wzrosła o 37 proc.</h3>
      <figure>
        <img src="https://mambiznes.pl/wp-content/uploads/2019/03/5bcdc3db490e31-thumb-1200.jpg"/>
        <figcaption>Fot. FORUM/ Andrzej Sido</figcaption>
      </figure>
      <p>Wydawać się może, że branży handlowej powinno powodzić się coraz lepiej. Mamy rekordowo niskie bezrobocie, a <a href="https://mambiznes.pl/wlasny-biznes/wzrost-placy-minimalnej-niszczy-biznes-malych-miastach-wsiach-95872">wynagrodzenia</a> rosną w tempie 7 proc. rocznie. Jako konsumenci mamy więcej pieniędzy do wydania i to robimy.</p>
      <p>Jednak wzrost wynagrodzeń, to jednocześnie problem dla <a href="https://mambiznes.pl/wlasny-biznes/zakaz-handlu-niedziele-znaczaco-zwiekszyl-sprzedaz-sklepach-internetowych-90611">handlu</a>, a w sklepach coraz bardziej brakuje pracowników. Problemów jest więcej, do nich należą <a href="https://mambiznes.pl/wlasny-biznes/opoznienia-platnosci-najwiekszym-wyzwaniem-dla-polskich-przedsiebiorcow-91020">opóźnione płatności</a>.</p>
      <p>– W handlu te opóźnienia wzrosły najbardziej, bo aż 3-krotnie – mówi w rozmowie z MarketNews24 Grzegorz Sielewicz, główny ekonomista Coface w Regionie Europy Centralnej. – To wzrost z 15 do 44 dni opóźnienia w porównaniu do wymaganego w umowach terminu.</p>
      <p>Jak wynika z analiz Coface liczba <a href="https://mambiznes.pl/wlasny-biznes/nowy-sposob-ratunek-dla-firm-zamiast-upadlosci-94773">upadłości</a> i restrukturyzacji w handlu wzrosła o 37 proc.</p>
      <p>– Wprowadzenie podatku handlowego jeszcze dodatkowo pogorszy sytuację w tej branży – komentuje ekspert.</p>
      <p>MarketNews24</p>
    </article>
  </body>
</html>