<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/tramp-osobisto-rozporyadivsya-zamoroziti-dopomogu-ukrajini-zastupnik-derzhsekretarya-ssha-640849.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T06:50:22+00:00"/>
    <meta property="og:title" content="Трамп особисто розпорядився заморозити допомогу Україні - заступник держсекретаря США"/>
    <meta property="og:description" content="Хейл наголосив, що рішення про припинення допомоги Києву виходило безпосередньо від американського лідера"/>
  </head>
  <body>
    <article>
      <h1>Трамп особисто розпорядився заморозити допомогу Україні - заступник держсекретаря США</h1>
      <address>
        <time datetime="2019-11-19T06:50:22+00:00">19 Nov 2019, 06:50</time>
      </address>
      <h4>Хейл наголосив, що рішення про припинення допомоги Києву виходило безпосередньо від американського лідера</h4>
      <p>Рішення про замороження фінансової і військової допомоги Україні виходило безпосередньо від президента США Дональда Трампа. Про це на закритих слуханнях у Палаті представників Конгресу США заявив заступник держсекретаря з політичних справах Девід Хейл.</p>
      <p>Зазначається, що стенограма слухань була оприлюднена в понеділок, 18 листопада, а саме засідання відбулося на початку місяця. Дипломат давав свідчення членам трьох комітетів нижньої палати Конгресу в рамках процедури імпічменту президенту США.</p>
      <p>За словами Хейла, Трамп дав розпорядження адміністративно-бюджетному управлінню Білого дому про замороження допомоги Україні.</p>
      <p>Він уточнив, що 23 липня відбулася зустріч на рівні заступників глав усіх ключових американських відомств, що займаються зовнішньою політикою. На цьому засіданні заступник помічника президента з нацбезпеки Чарльз Капперман запитав у представників кожного відомства про позицію з питання призупинення допомоги Україні.</p>
      <p>«Я рішуче виступив на підтримку відновлення допомоги, і те ж саме зробили представники всіх інших відомств за винятком адміністративно-бюджетного управління Білого дому», - розповів заступник держсекретаря.</p>
      <p>«Адміністративно-бюджетне управління, коли їх запитали, повідомило, що вони отримали вказівку від президента і виконуючого обов'язки керівника апарату Білого дому Міка Малвені заморозити допомогу», - наголосив Хейл.</p>
      <p>Також нагадаємо, що <a href="https://glavcom.ua/news/derzhsekretar-ssha-pohvaliv-robotu-yovanovich-i-teylora-v-ukrajini-640806.html">Держсекретар США похвалив</a> роботу Йованович і Тейлора в Україні. Майк Помпео також підкреслив, що команда Трампа «виправила серйозні невдачі політики адміністрації Обами щодо України». </p>
      <p>До слова, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
      <footer>Джерело: <a href="http://tass.ru/">ТАСС</a></footer>
      <related>
        <a href="https://glavcom.ua/news/za-impichment-donalda-trampa-vistupaje-51-amerikanciv-640791.html"/>
        <a href="https://glavcom.ua/news/amerikanskiy-diplomat-rozpoviv-pro-gotovnist-zelenskogo-pochati-rozsliduvannya-na-prohannya-trampa-640629.html"/>
        <a href="https://glavcom.ua/economics/finances/tramp-zelenskiy-i-pristayko-navit-ne-znali-pro-zatrimku-z-vidilennyam-dopomogi-640553.html"/>
      </related>
    </article>
  </body>
</html>