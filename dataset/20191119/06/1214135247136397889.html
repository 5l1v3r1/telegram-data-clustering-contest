<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/health_week/30173"/>
    <meta property="og:site_name" content="ערים"/>
    <meta property="article:published_time" content="2019-11-19T06:39:40+00:00"/>
    <meta property="og:title" content="&quot;בכל הקשור לבעיות קשב וריכוז, חייבים לתת דגש חשוב על הצורך בהכלה&quot;"/>
    <meta property="og:description" content="ביומו השני של שבוע הבריאות של ערי ישראל ביוזמת רשת שוקן ובשיתוף כללית, התקיימה ב&quot;דבלין&quot; ברחובות הרצאתה של ד&quot;ר יפעת קוינט, מומחית בנוירולוגיה ובהתפתחות הילד בבית החולים קפלן, בנושא הפרעות קשב בעידן הדיגיטלי"/>
  </head>
  <body>
    <article>
      <h1>"בכל הקשור לבעיות קשב וריכוז, חייבים לתת דגש חשוב על הצורך בהכלה"</h1>
      <h2>ביומו השני של שבוע הבריאות של ערי ישראל ביוזמת רשת שוקן ובשיתוף כללית, התקיימה ב"דבלין" ברחובות הרצאתה של ד"ר יפעת קוינט, מומחית בנוירולוגיה ובהתפתחות הילד בבית החולים קפלן, בנושא הפרעות קשב בעידן הדיגיטלי</h2>
      <address><time datetime="2019-11-19T06:39:40+00:00">19 Nov 2019, 06:39</time> by <a rel="author">מערכת "ערים"</a></address>
      <p>לאחר ההרצאה המרתקת בנושא "בין פייק ניוז לפייק דיאטה – ניפוץ מיתוסים על תזונה", שבוע הבריאות של ערי ישראל ביוזמת רשת שוקן ובשיתוף כללית נמשך, כאשר אמש (שני) התקיימה ב"דבלין" ברחובות הרצאה של ד"ר יפעת קוינט, מומחית בנוירולוגיה ובהתפתחות הילד בבית החולים קפלן, בנושא שמטריד רבים מאיתנו: "בין Fortnite לאינסטו'ש – הפרעת קשב בעידן הדיגיטלי".</p>
      <p>בהרצאתה פירטה ד"ר קוינט על כל נושא הפרעות הקשב, על התסמינים שמובילים לתופעה, מה נכון לעשות וממה רצוי להימנע, וכמובן מנתה כמה משיטות הטיפול הקיימות, לרבות הכדורים שקיימים בשוק, זמן הפעולה והמינונים שלהם. "בכל מקרה חייבים לתת דגש חשוב על הצורך בהכלה", הסבירה.</p>
      <p>במהלך ההרצאה נשאלה ד"ר קוינט שאלות רבות מהנוכחים, שהביעו עניין רב בנושא, ובין היתר היא דיברה על כך שאלכוהול ועישון בהריון גורמים גם לבעיות קשב וריכוז בילדים: "אמהות שעישנו במהלך ההיריון גרמו להפרעת קשב במהלך החיים של ילדיהן".</p>
      <p>גם הערב (שלישי) ומחר יתקיימו הרצאות נוספות ומרתקות, הפעם בבר הברזייה, בנושאים: מחוברים: ניהול היריון בעידן הדיגיטלי; ד"ר און ליין: המסע הדיגיטלי למטופל בבית חולים.</p>
      <p>
        <u>
          <a href="https://docs.google.com/forms/d/e/1FAIpQLSfnPMYTWsKRzMxnJUz2qMHSXfJELJRl32B47QA8AzeXICt-8Q/viewform">לפרטים נוספים על מועדי ההרצאות ומיקומן ולהרשמה חינם, לחצו כאן.</a>
        </u>
      </p>
    </article>
  </body>
</html>