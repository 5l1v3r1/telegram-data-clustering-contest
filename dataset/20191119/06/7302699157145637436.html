<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/china/detail/9620000110206"/>
    <meta property="og:site_name" content="MGR Online"/>
    <meta property="article:published_time" content="2019-11-19T06:32:00+00:00"/>
    <meta property="og:title" content="บ่อขยะใหญ่ที่สุดในจีนขนาดเท่าสนามฟุตบอล 100 แห่งเต็มเร็วกว่ากำหนด 25 ปี"/>
    <meta property="og:description" content="กลุ่มสื่อจีน รายงาน (16 พ.ย.) บ่อขยะที่ใหญ่ที่สุดในจีนเต็มเร็วกว่ากำหนด 25 ปี รองรับปริมาณขยะสูงกว่าจำนวนที่ออกแบบไว้ถึงวันละ 4 เท่ารายงานระบุว่า บ่อขยะเจียงชุนโกวขนาด 7.5 ล้านตารางฟุต หรือเทียบเท่ากับสนามฟุตบอลขนาดมาตรฐาน 100 แห่"/>
  </head>
  <body>
    <article>
      <h1>บ่อขยะใหญ่ที่สุดในจีนขนาดเท่าสนามฟุตบอล 100 แห่งเต็มเร็วกว่ากำหนด 25 ปี</h1>
      <address><time datetime="2019-11-19T06:32:00+00:00">19 Nov 2019, 06:32</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011403801.JPEG"/>
        <figcaption>ปัจจุบัน บางส่วนของบ่อขยะต้องวางขยะซ้อนกันสูงกว่า 50 ชั้น (แฟ้มภาพเอเอฟพี)</figcaption>
      </figure>
      <p><b>กลุ่มสื่อจีน รายงาน (16 พ.ย.) บ่อขยะที่ใหญ่ที่สุดในจีนเต็มเร็วกว่ากำหนด 25 ปี รองรับปริมาณขยะสูงกว่าจำนวนที่ออกแบบไว้ถึงวันละ 4 เท่า</b><br/><br/>รายงานระบุว่า บ่อขยะเจียงชุนโกวขนาด 7.5 ล้านตารางฟุต หรือเทียบเท่ากับสนามฟุตบอลขนาดมาตรฐาน 100 แห่งรวมกันในนครซีอันถูกสร้างขึ้นเมื่อปี 2537 เพื่อรองรับขยะจำนวนวันละ 2,500 ตัน โดยคาดว่าจะสามารถใช้งานได้ถึงปี 2587 <br/><br/>อย่างไรก็ตาม ที่ผ่านมา บ่อขยะดังกล่าวต้องรับขยะมากกว่าวันละ 10,000 ตัน ซึ่งเป็นจำนวนที่มากที่สุดในจีน ปัจจุบัน บางส่วนของบ่อขยะต้องวางขยะซ้อนกันสูงกว่า 50 ชั้น<br/><br/>เมื่อเดือน ต.ค. 2562 นครซีอันเพิ่งเปิดเตาเผาขยะแห่งใหม่ ซึ่งสามารถกำจัดขยะได้มากถึงวันละ 2,000 ตัน โดยขยะที่จะถูกกำจัดจะต้องนำไปพักคัดแยกที่บ่อขยะก่อน<br/><br/>ที่ผ่านมา รัฐบาลจีนหันมาให้ความสำคัญกับปัญหาสิ่งแวดล้อม และลั่นจะเอาจริงกับการกู้สถานการณ์สิ่งแวดล้อมในประเทศให้กลับมาดี โดยเฉพาะด้านการจัดการขยะ เมื่อปี 2561 รัฐบาลจีนได้ประกาศห้ามนำเข้าขยะมูลฝอยจำนวน 32 ประเภท รวมถึงพลาสติกและกระดาษ โดยสามารถยึดขยะจากต่างประเทศที่ถูกลักลอบส่งเข้ามาในจีนได้ประมาณ 1.55 ล้านตัน<br/><br/>ตั้งแต่ช่วงทศวรรษ 1980 จนกลายเป็นผู้นำเข้าขยะประเภทดังกล่าวรายใหญ่ที่สุดในโลก แต่ก็พบปัญหาความสามารถในการกำจัดขยะที่ไม่ได้นำไปใช้ประโยชน์</p>
    </article>
  </body>
</html>