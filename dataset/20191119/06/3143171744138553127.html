<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/premio-lighea-ecco-i-vincitori.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T06:58:56+00:00"/>
    <meta property="og:title" content="Premio Lighea, ecco i vincitori"/>
    <meta property="og:description" content="La prima edizione del Premio Lighea, dopo due mesi di laboratori di scrittura in versi, si è conclusa Villa Piccolo sabato 16 novembre"/>
  </head>
  <body>
    <article>
      <h1>Premio Lighea, ecco i vincitori</h1>
      <address><time datetime="2019-11-19T06:58:56+00:00">19 Nov 2019, 06:58</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>La prima edizione del Premio Lighea – premio ideato da Maria Grazia Insinga con l’obiettivo di promuovere la poesia contemporanea e il fare poetico, sostenuto e organizzato dalla Fondazione Famiglia Piccolo di Calanovella con il contributo economico dell’Assessorato per i Beni Culturali e l’Identità Siciliana – dopo due mesi di laboratori di scrittura in versi, frequentati da oltre un centinaio di studenti, si è conclusa Villa Piccolo sabato 16 novembre.</p>
      <h4>Apertura ad appassionati e studenti</h4>
      <p>Per due mesi Villa Piccolo ha aperto i suoi giardini a tutti gli appassionati di poesia ma anche agli studenti di alcune scuole del territorio che hanno aderito al progetto: l’Istituto Comprensivo 1 e 2, Liceo “L. Piccolo” e l’Istituto d’Istruzione superiore “F. P. Merendino” di Capo d’Orlando; il Liceo Classico “Vittorio Emanuele III” di Patti; l’Istituto Comprensivo “G. Verga” di Acquedolci; l’American High School di Beirut (Libano).</p>
      <h4>I numeri</h4>
      <p>Cento studenti, duecento poesie, venti <i>carnet de voyage</i> illustrati, una mostra dei taccuini, un’antologia curata dall’ideatrice del Premio e che troverete in libreria; soprattutto la sensazione che la poesia sia davvero tornata a Villa Piccolo. Dal punto di vista logistico, per tutta la durata del Premio Lighea, la Fondazione Piccolo ha messo a disposizione degli studenti un mezzo di trasporto gratuito per raggiungere Villa Piccolo dal centro di Capo d’Orlando.</p>
      <p>Dopo avere ospitato alcuni tra i maggiori poeti, scrittori e artisti italiani – Andrea Accardi, Franca Alaimo, Diego Bertelli, Maria Grazia Calandrone, Enrico De Lea, Noemi De Lisi, Stefano Faravelli, Gianluca Furnari, Antonio Lanza, Simona Lo Iacono, Daita Martinez, Nadia Terranova – questa prima edizione del Premio Lighea si conclude con una festa della poesia e con un <i>vernissage</i> dei taccuini a leporello che la pavese casa editrice Fiorina di Giovanni Fassio ha donato in occasione dei laboratori artistici tenuti dall’artista torinese Stefano Faravelli. I <i>carnet</i> più belli sono stati valutati da una giuria composta da Stefano Faravelli, Mauro Cappotto e Maria Grazia Insinga e illustrano l’antologia cartacea che contiene i versi più belli dei giovani poeti “sirenici”.</p>
      <h4>La cerimonia di premiazione</h4>
      <p>Alle ore 16.00 si è svolto l’incontro degli studenti con Maria Grazia Calandrone, una delle maggiori poetesse italiane; alle ore 17.00 – introdotta dai saluti del Presidente della Fondazione Famiglia Piccolo di Calanovella, l’Avv.Andrea PruitiCiarello – è iniziata la cerimonia di premiazione, alla presenza di oltre duecentocinquanta persone.</p>
      <figure>
        <img src="https://www.tempostretto.it/wp-content/uploads/2019/11/premio-lighea-premiazione2-1024x768.jpg"/>
      </figure>
      <h4>La giuria</h4>
      <p>A valutare e premiare i poeti nel giardino di Lighea è stata una pregevole giuria composta da poeti, scrittori, artisti ed esperti: Franca Alaimo (poetessa), Maria Grazia Calandrone (poetessa), Simona Lo Iacono (poetessa e scrittrice), Daita Martinez (poetessa), Aurelio Pes (scrittore, drammaturgo e critico musicale), Domenica Sindoni (docente di Latino e Greco), Nadia Terranova (scrittrice), Fulvia Toscano (direttrice artistica dei festival Naxoslegge e Nostos), Pierino Venuto (studioso di Stefano D’Arrigo) e, naturalmente, Maria Grazia Insinga (poetessa e pianista).</p>
      <h3>I vincitori della sezione Poesia</h3>
      <h4>Adulti</h4>
      <p>1<sup>0</sup> posto: Stefano Schirò, di Piana degli Albanesi (Palermo), professore di Storia dell’Arte presso I.C. “Angelo Musco”di Catania.</p>
      <figure>
        <img src="https://www.tempostretto.it/wp-content/uploads/2019/11/Stefano-Schir%C3%B2-vincitore-Lighea.jpg"/>
        <figcaption>Stefano Schirò</figcaption>
      </figure>
      <p>2<sup>0</sup> posto: Deborah Prestileo, di Galati Mamertino (Messina), studentessa universitaria.</p>
      <p>3<sup>0</sup> posto: Alessandra Parla, di Capo d’Orlando (Messina), impiegata comunale.</p>
      <h4>Studenti delle scuole secondarie di II grado</h4>
      <p>1<sup>0</sup> posto: Claudia Maniaci, di Brolo (Messina), studentessa presso il Liceo Classico “V. Emanuele III” di Patti.</p>
      <p>2<sup>0</sup> posto: Maria Gaia Currò, di Acquedolci (Messina), studentessa presso il Liceo Artistico “Lucio Piccolo” di Capo d’Orlando.</p>
      <p>3<sup>0</sup> posto: Ines Addinga,di Ficarra (Messina), studentessa presso il Liceo Classico “Lucio Piccolo” di Capo d’Orlando.</p>
      <p>Menzione speciale: Davide Pio Ciccarello, di Capo d’Orlando (Messina),studente presso l’IIS “F. P. Merendino” di Capo d’Orlando.</p>
      <h4>Studenti delle scuole secondarie di I grado</h4>
      <p>1<sup>0</sup> posto: Sara Randazzo, allieva presso l’I.C. 1 “Ernesto Mancari” di Capo d’Orlando.</p>
      <p>2<sup>0</sup> posto: Lorenzo Scavone, allievo presso l’I.C. “Giovanni Verga” di Acquedolci.</p>
      <p>3<sup>0</sup> posto: Gabriele Caruso, allievo presso l’I.C. 2 “Giovanni Paolo II” di Capo d’Orlando.</p>
      <h4>Studenti della Scuola Primaria</h4>
      <p>1<sup>0</sup> posto: Giulia Santaromita Villa, allieva presso l’I.C. 2 “Giovanni Paolo II” di Capo d’Orlando.</p>
      <p>2<sup>0</sup> posto: Benedetto Savio IIIA, allievo presso l’I.C. “Giovanni Verga” di Acquedolci.</p>
      <p>3<sup>0</sup> posto: Alessia Argiri, allieva presso l’I.C. 1 “G. Tomasi Di Lampedusa” di Capo d’Orlando.</p>
      <h4>I Vincitori sezione Carnet De Voyage</h4>
      <p>1<sup>0</sup> posto: Leone Gregorio (studente presso il Liceo Classico “Lucio Piccolo” di Capo d’Orlando)</p>
      <p>e Mario Valenti (docente di Storia dell’Arte presso il Liceo Artistico di Barcellona P. G.) autori dell’acquerello selezionato per illustrare la copertina dell’antologia poetica.</p>
      <p>Per quest’ultima categoria sono stati premiati, con l’inserimento dei loro acquerelli e poesie nell’antologia, anche i seguenti studenti: Antonella Tascone, Salvatore Emanuele, Sara Migliastro, Erika Di Pane Masi, Giorgio Calabrese, Gabriele Triscari, Marco Pruiti Ciarello, Francesca Tindiglia, Fiorella Barbagelata, Maria Gaia Currò, Cristina Marzullo, Ludovica Marinelli, Sofia Rizzo, Ines Addinga, Ludovica Ciminata, Leonardo Corradini, Sophia Giuliano, Valerio Di Ianni.</p>
      <h3>Articoli correlati</h3>
    </article>
  </body>
</html>