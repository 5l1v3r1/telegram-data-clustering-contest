<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/tribunal-europeu-drets-humans-desestima-demanda-valtonyc-condemna-despanya"/>
    <meta property="og:site_name" content="Diari La Veu"/>
    <meta property="article:published_time" content="2019-11-19T03:13:00+00:00"/>
    <meta property="og:title" content="El Tribunal Europeu de Drets Humans desestima la demanda de Valtònyc per la condemna d'Espanya"/>
    <meta property="og:description" content="Després que el maig del 2018 el Constitucional rebutjara el seu recurs contra la sentència de l'Audiència Nacional, el raper va presentar la demanda al tribunal amb seu a Estrasburg a l'octubre al·legant que l'estat espanyol havia vulnerat la seua llibertat d'expressió."/>
  </head>
  <body>
    <article>
      <h1>El Tribunal Europeu de Drets Humans desestima la demanda de Valtònyc per la condemna d'Espanya</h1>
      <h2>El raper resideix actualment a Brussel·les, on s'enfronta a una ordre europea de detenció que continua a l'espera de la decisió dels tribunals belgues sobre l'extradició</h2>
      <address><time datetime="2019-11-19T03:13:00+00:00">19 Nov 2019, 03:13</time> by <a rel="author">DLV</a></address>
      <p>BRUSSEL·LES (ACN). El <a href="https://www.diarilaveu.com/el-tribunal-europeu-de-drets-humans-examinara-la-demanda-de-valtonyc-contra-lestat-per-vulnerar-la-seua-llibertat-dexpressio">Tribunal Europeu de Drets Humans (TEDH) ha desestimat</a> el recurs de Josep Miquel Arenas, àlies Valtònyc, contra la condemna d'Espanya a tres anys i mig de presó per delictes d'enaltiment del terrorisme. Un jutge de l'alt tribunal d'Estrasburg va declarar inadmissible el cas l'11 de juliol, segons fonts del tribunal. <br/><br/>La defensa del cantant atribueix el rebuig a tràmit a "qüestions relatives a la via interna", tot i que admet que no els han comunicat les causes. Si es confirma aquesta opció, implicaria que el tribunal encara veuria possible recórrer contra la condemna a l'estat espanyol. El TEDH només accepta entrar en el fons d'un cas sempre que el demandant haja esgotat totes les vies de recurs al seu país.<br/><br/>Després que el maig del 2018 <a href="https://www.diarilaveu.com/noticia/81712/constitucional-rebutja-recurs-valtonyc">el Constitucional rebutjara el seu recurs</a> contra la sentència de l'Audiència Nacional, el raper va presentar la demanda al tribunal amb seu a Estrasburg a l'octubre al·legant que l'estat espanyol havia vulnerat la seua llibertat d'expressió en condemnar-lo a tres anys i mig de presó per delictes d'enaltiment del terrorisme, injúries a la Corona i amenaces.<br/><br/>Valtònyc <a href="https://www.diarilaveu.com/noticia/81958/valtonyc-exili-europa-evitar-preso">actualment resideix a Brussel·les</a>, on s'enfronta a una ordre europea de detenció que continua a l'espera de <a href="https://www.diarilaveu.com/valtonyc-torna-tribunals-belgues-previsio-ajorne-nou-cas">la decisió dels tribunals belgues</a> sobre l'extradició. El cas de la seua euroordre està paralitzat <a href="https://www.diarilaveu.com/noticia/85549/tribunal-apelacio-gant-ajona-decisio-valtonyc-espera-consulta-luxemburg">al Tribunal d'Apel·lació de Gant</a>, que està pendent de la resolució d'una pregunta prejudicial enviada al Tribunal de Justícia de la Unió Europea (TJUE) sobre l'aplicació la llei espanyola sobre enaltiment del terrorisme a l'hora d'avaluar com s'implementa l'euroordre.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/dr-ximo-mr-puig-dues-cares-president-mira-catalunya"/>
        <a href="https://www.diarilaveu.com/tribunal-europeu-drets-humans-desestima-demanda-valtonyc-condemna-despanya"/>
        <a href="https://www.diarilaveu.com/valencia-negra-borja-penalba-i-mireia-vives-ja-te-videoclip"/>
        <a href="https://www.diarilaveu.com/muntar-empresa-18-hores-crear-negoci-emprenedor-valencia-estonia"/>
        <a href="https://www.diarilaveu.com/politica-linguistica-a-la-valenciana"/>
      </related>
    </article>
  </body>
</html>