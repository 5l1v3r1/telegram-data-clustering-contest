<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/razumkov-zapevnyaje-shcho-derzhbyudzhet-2020-budut-doopracovuvati-640815.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T03:17:11+00:00"/>
    <meta property="og:title" content="Разумков запевняє, що Держбюджет-2020 будуть доопрацьовувати"/>
    <meta property="og:description" content="До бюджету України на 2020 рік будуть вноситися зміни"/>
  </head>
  <body>
    <article>
      <h1>Разумков запевняє, що Держбюджет-2020 будуть доопрацьовувати</h1>
      <address>
        <time datetime="2019-11-19T03:17:11+00:00">19 Nov 2019, 03:17</time>
      </address>
      <h4>До бюджету України на 2020 рік будуть вноситися зміни</h4>
      <p>Бюджет України на 2020 рік буде доопрацьовуватись.</p>
      <p>Про це повідомив голова Верховної Ради України Дмитро Разумков в етері ток-шоу «Свобода слова».</p>
      <p>«Буде ще багато дискусій (щодо доопрацювання бюджету — ред)», — сказав Разумков.</p>
      <p>Він пояснив, що до бюджету України на 2020 рік будуть вноситися зміни.</p>
      <p>«Говорити, що він ідеальний — ні, не ідеальний. Про це говорили й народні депутати, звертаючись до уряду, що не були враховану всі пропозиції, які надходили», — додав Разумков.</p>
      <p>На думку спікера ВРУ, парламент виходив із тих показників, які надав уряд й в короткі строки їх змінити було неможливо.</p>
      <p>У той же час, пояснив він, цей закон мав бути ухвалений, аби входити в новий рік з Бюджетом та кошторисом Верховної Ради, щоб «держава могла працювати». На питання щодо закидів про те, що начебто Бюджет можна було би зробити кращим, якби відповідний документ розглядався і в третьому читанні, голова парламенту зауважив, що він не впевнений, що якби цей процес було затягнуто, то це би якось суттєво покращило або змінило Бюджет.</p>
      <related>
        <a href="https://glavcom.ua/news/derzhsekretar-ssha-pohvaliv-robotu-yovanovich-i-teylora-v-ukrajini-640806.html"/>
        <a href="https://glavcom.ua/news/v-ukrajini-pochalasya-rejestraciya-kandidativ-na-miscevih-viborah-u-grudni-640782.html"/>
        <a href="https://glavcom.ua/country/society/hto-ckuje-ukrajinskih-chinovnikiv-profspilka-derzhsluzhbovciv-pereynyalasya-bulingom-na-robochomu-misci-640256.html"/>
      </related>
    </article>
  </body>
</html>