<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378995/zariften-abd-ve-ab-ulkelerine-gosteri-tepkisi-utanc-verici"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T03:43:00+00:00"/>
    <meta property="og:title" content="Zarif'ten ABD ve AB ülkelerine gösteri tepkisi: Utanç verici"/>
    <meta property="og:description" content="İran Dışişleri Bakanı Cevad Zarif, ABD makamlarının İran halkına yönelik destek açıklamasını &quot;utanç verici bir yalan&quot; olarak nitelendirdi."/>
  </head>
  <body>
    <article>
      <h1>Zarif'ten ABD ve AB ülkelerine gösteri tepkisi: Utanç verici</h1>
      <h2>İran Dışişleri Bakanı Cevad Zarif, ABD makamlarının İran halkına yönelik destek açıklamasını "utanç verici bir yalan" olarak nitelendirdi.</h2>
      <address>
        <time datetime="2019-11-19T03:43:00+00:00">19 Nov 2019, 03:43</time>
      </address>
      <p>İran Dışişleri Bakanı Muhammed Cevad Zarif, yaptığı açıklamada, ABD makamları ve AB ülkelerinin ülkede benzin zammına tepki olarak yapılan gösterilerle ilgili çağrılarını eleştirdi.</p>
      <p>ABD'yi İran halkına karşı "ekonomik terörizm" uygulamak ve ilaç ile gıdaların hasta ve yaşlılara ulaşmasını engellemekle suçlayan Zarif, böyle bir rejimin İran halkını savunma iddiasında bulunamayacağını ifade etti.</p>
      <p>İran'daki  protesto gösteriler üzerinden Avrupa Birliği ülkelerin açıklamalarına tepki gösteren Zarif, <b>"Yasalar çerçevesinde yapılan itirazlar İran Anayasasının halka resmi olarak tanıdığı bir haktır. Bunun için İran'ı gayrimeşru ve yasa dışı isteklerine mecbur bırakmayı hedefleyen rejimlerin hatırlatmasına ve iki yüzlü desteğine gerek yoktur"</b> şeklinde tepki gösterdi.</p>
      <p><b>"ABD'nin ekonomik terörizmine karşı hiçbir irade gösterememekle" </b>şeklindeki ifadelerle AB ülkelerini suçlayan Zarif, söz konusu ülkelerin kendi başarısızlıklarını örtbas etmek için İran'da kamu düzeninin bozulmasına ve kaos oluşturulmasına destek verdiğini savundu.</p>
      <p>Zarif ayrıca<b> "Bu ülkeler, yaptıkları tehlikeli kışkırtmaların sonuçlarına katlanmak zorunda kalacaktır"</b> görüşlerini paylaştı.</p>
      <p>ABD Dışişleri Bakanı Pompeo, Cuma gününden bu yana devam eden gösterilere destek vererek İran halkının yanında olduğunu açıklarken bazı AB ülkeleri de Tahran yönetimine gösteri hakkına saygı göstermesi çağrısında bulunmuştu.</p>
    </article>
  </body>
</html>