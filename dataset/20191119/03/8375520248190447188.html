<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/gerus-zayaviv-shcho-krim-lyashka-sudimist-svitit-i-yogo-ohoroncevi-640823.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T03:58:17+00:00"/>
    <meta property="og:title" content="Герус заявив, що крім Ляшка судимість світить і його охоронцеві"/>
    <meta property="og:description" content="Герус зазначив, що конфлікт і неадекватна поведінка з боку Ляшка були викликані демонополізацією ринку"/>
  </head>
  <body>
    <article>
      <h1>Герус заявив, що крім Ляшка судимість світить і його охоронцеві</h1>
      <address>
        <time datetime="2019-11-19T03:58:17+00:00">19 Nov 2019, 03:58</time>
      </address>
      <h4>Герус зазначив, що конфлікт і неадекватна поведінка з боку Ляшка були викликані демонополізацією ринку</h4>
      <p>За словами голови комітету Верховної Ради з питань енергетики та житлово-комунальних послуг Андрія Геруса, підозра вручили не лише колишньому лідеру Радикальної партії Олегу Ляшку, але і його охоронцеві.</p>
      <p>Про це Герус повідомив на своїй сторінки <a href="https://www.facebook.com/photo.php?fbid=10218976354333509&amp;set=a.3102090504907&amp;type=3&amp;theater">на Facebook.</a></p>
      <p>«Сьогодні одному двічі судимому безробітному громадянину, який несе шкоду і небезпеку суспільству, вручили підозру. І цей громадянин впевнено йде до своєї третьої судимості за статтею 346 част.2 КК України (від 4 до 7 років). Окремий привіт охоронцеві двічі судимого громадянина Степанюку Євгену Миколайовичу - він також цілеспрямовано йде до своєї судимості», - казав голова.</p>
      <p>Герус також повідомив, що конфлікт і неадекватна поведінка з боку Ляшка були викликані демонополізацією ринку.</p>
      <p>«Ціна електроенергії в листопаді на 20% нижче, ніж у липні-серпні (1,29 грн проти 1,6 грн). Ринок демонополізується, олігархічна рента, яку платить вся країна, зменшується», - йдеться в повідомленні.</p>
      <p>Він заявив, що в минулі роки «патріотична влада» постачала вугілля з РФ за формулою «Роттердам +», піднімаючи тарифи українським споживачам, а дії і цілі нинішньої влади спрямовані на те, щоб вигравали не олігархи-монополісти або корумповані політики, а щоб вигравало суспільство.</p>
      <p>«Таким чином, школи, лікарні, садки, університети, військові частини в листопаді отримають знижені рахунку та заощадять кошти платників податків, тобто ваші. Водоканали, метро, кафе, перукарні, кінотеатри, пекарні, заводи, фабрики отримають також знижені рахунки, а отже отримають можливість піднімати зарплати своїм працівникам і інвестувати у свій розвиток», - пише Герус.</p>
      <p>Загальна економія складе понад 2 млрд гривень в місяць.</p>
      <p>«Демонополізував енергетику і посадив у в'язницю скотиняку», - підсумував Герус.</p>
      <p>Як повідомлялось, <a href="https://glavcom.ua/news/lyashka-viklikali-na-dopit-cherez-biyku-z-gerusom-639683.html">прокуратура повідомила ексдепутату Ради Ляшку про підозру</a> в побитті голови комітету парламенту з питань енергетики Геруса в аеропорту «Бориспіль».</p>
      <p>Нагадаємо, лідер Радикальної партії Олег Ляшко і народний депутат, глава комітету з ПЕК Андрій Герус <a href="https://glavcom.ua/news/ti-zradnik-ti-pustiv-v-ukrajinu-rosiyan-lyashko-pobiv-gerusa-video-638191.html">побилися 6 листопада в аеропорту «Бориспіль»</a>. </p>
      <figure>
        <iframe src="https://www.youtube.com/embed/H_F8WHjefk8" width="580" height="390" data-service="Youtube" scrolling="no"/>
      </figure>
      <p>Радикал звинуватив «слугу народу» в тому, що той відкрив імпорт електроенергії з країни-агресора Росії, чим зрадив національні інтереси України.</p>
      <p>Згодом <a href="https://glavcom.ua/news/gerus-opublikuvav-foto-pislya-biyki-z-lyashkom-638194.html">Герус опублікував фото після бійки з Ляшком</a>.</p>
      <p>Бійку Ляшка з Герусом у поліції кваліфікували як погрозу або <a href="https://glavcom.ua/country/criminal/policiya-kvalifikuvala-biyku-lyashka-z-gerusom-yak-nasilstvo-shchodo-nardepa-638380.html">насильство щодо державного діяча</a>. </p>
      <p>31 жовтня обидва політики зустрічалися в ефірі ток-шоу «Свобода слова Савіка Шустера». Тоді Герус відмовився відповідати на питання Ляшка і демонстративно покинув студію.</p>
      <related>
        <a href="https://glavcom.ua/news/advokat-poroshenka-poobicyav-prityagnuti-do-vidpovidalnosti-trubu-ta-portnova-640803.html"/>
        <a href="https://glavcom.ua/news/advokat-poroshenka-nazvav-pidozru-eksprezidentu-provokacijeyu-proti-ryaboshapki-640787.html"/>
        <a href="https://glavcom.ua/news/prokuratura-povidomila-pidozru-meru-drogobicha-kuchmi-v-pobitti-lyudini-640765.html"/>
      </related>
    </article>
  </body>
</html>