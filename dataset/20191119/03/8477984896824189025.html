<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/kriti-kharbanda-confirmed-she-is-dating-pulkit-samrat-01690245.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-19T03:44:44+00:00"/>
    <meta property="og:title" content="कन्फर्म / कृति खरबंदा ने माना पुलकित सम्राट को कर रहीं डेट, बोलीं- पहले पैरेंट्स को बताना चाहती थी यह बात"/>
    <meta property="og:description" content="बॉलीवुड डेस्क. 'शादी में जरूर आना' और 'हाउसफुल 4' जैसी फिल्मों में काम कर चुकीं कृति खरबंदा अभिनेता पुलकित सम्राट को डेट कर रही हैं। | Kriti Kharbanda Confirmed she is dating Pulkit Samrat"/>
  </head>
  <body>
    <article>
      <h1>कन्फर्म / कृति खरबंदा ने माना पुलकित सम्राट को कर रहीं डेट, बोलीं- पहले पैरेंट्स को बताना चाहती थी यह बात</h1>
      <address><time datetime="2019-11-19T03:44:44+00:00">19 Nov 2019, 03:44</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/19/0521_pulkit_samrat.jpg"/>
      </figure>
      <h4>Dainik Bhaskar</h4>
      <p>Nov 19, 2019, 09:14 AM IST</p>
      <p><b>बॉलीवुड डेस्क.</b>  'शादी में जरूर आना' और 'हाउसफुल 4' जैसी फिल्मों में काम कर चुकीं कृति खरबंदा अभिनेता पुलकित सम्राट को डेट कर रही हैं। इस बात कि पुष्टि एक्ट्रेस ने एक बातचीत के दौरान की। दरअसल, मीडिया में कई दिनों से दोनों के अफेयर की खबर आ रही थी। लेकिन किसी ने भी इसकी आधिकारिक पुष्टि नहीं की थी। अब एक इंटरव्यू में कृति ने रिश्ते की बात स्वीकार करते हुए कहा, "यह अफवाह नहीं है। हम एक-दूसरे को डेट कर रहे हैं।"</p>
      <p>
        <b>पहले पैरेंट्स को बताना चाहती थीं कृति</b>
      </p>
      <p>कृति ने आगे कहा, "ईमानदारी से कहूं तो सबसे पहले अपने पैरेंट्स को बताना चाहती थी कि मैं किसी को डेट कर रही हूं। मुझे लगता है कि हर चीज का एक वक्त होता है, जब आप उसके बारे में बात करने में सहज होते हैं। कभी-कभी इसमें 5 साल लग सकते हैं तो कभी 5 महीने। हमारे मामले में 5 महीने हुए हैं। लेकिन मैं बहुत खुश हूं और यह स्वीकार करने में कोई हिचकिचाहट नहीं है कि मैं पुलकित सम्राट को डेट कर रही हूं।"</p>
      <figure>
        <img src="https://visuals.dbnewshub.com/bhaskar/cms-assets/richtext-editor/images/pulkit_samrat1.jpg"/>
      </figure>
      <p>इससे पहले एक एजेंसी से बातचीत में उन्होंने पुलकित को डेट करने के सवाल पर कहा था, "हम एक-दूसरे के साथ अच्छे दिखते हैं। हमारे बीच अच्छी केमिस्ट्री है। कोई भी यह अंदाजा लगा सकता है कि हम रिलेशनशिप में हैं। पुलकित मेरे लिए बहुत खास हैं और हमेशा रहेंगे।" हालांकि, उस वक्त उन्होंने अफेयर की बात खुलकर स्वीकार नहीं की थी। </p>
      <p>
        <b>सलमान की राखी बहन से शादी कर चुके पुलकित</b>
      </p>
      <p>कृति से पहले पुलकित का नाम यामी गौतम के साथ जुड़ चुका है। उससे भी पहले वे 2014 में सलमान खान की राखी बहन श्वेता रोहिरा से शादी कर चुके हैं, जो करीब एक साल चली थी। पुलकित और कृति पहली बार फिल्म 'वीरे की वेडिंग' में साथ नजर आए थे। अब वे 'पागलपंती' में दिखाई देंगे, जो 22 नवंबर को रिलीज होगी। </p>
    </article>
  </body>
</html>