<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/19/elvonul-az-eso-kiderult-mi-varhato-helyette"/>
    <meta property="og:site_name" content="infostart"/>
    <meta property="article:published_time" content="2019-11-19T03:40:00+00:00"/>
    <meta property="og:title" content="Elvonul az eső, kiderült, mi várható helyette"/>
    <meta property="og:description" content="A Kárpát-medence fölé átmenetileg száraz levegő áramlik, ugyanakkor az alacsony rétegekben megrekedő nedvesség és a derült éjszaka eredményeként sűrű, kiterjedt köd valószínű."/>
  </head>
  <body>
    <article>
      <h1>Elvonul az eső, kiderült, mi várható helyette</h1>
      <address><time datetime="2019-11-19T03:40:00+00:00">19 Nov 2019, 03:40</time> by <a rel="author">Infostart / MTI</a></address>
      <h3>A Kárpát-medence fölé átmenetileg száraz levegő áramlik, ugyanakkor az alacsony rétegekben megrekedő nedvesség és a derült éjszaka eredményeként sűrű, kiterjedt köd valószínű.</h3>
      <p>Kedden északkeleten a köd és a rétegfelhőzet több helyen megmarad, rossz látási viszonyokra kell számítani. Másutt a fátyol- és gomolyfelhők mellett több-kevesebb napsütésre van kilátás. Eleinte a déli, délnyugati, majd hajnaltól a délkeleti, keleti szelet kísérik élénk széllökések. Csapadék nem várható.</p>
      <p>A legmagasabb nappali hőmérséklet kedden a naposabb tájakon 12 és 17, a tartósan borult, ködös területeken 8 és 11 fok között várható.</p>
      <figure>
        <iframe src="https://www.youtube.com/embed/MJFWU7jct_E" width="560" height="315" data-service="Youtube" scrolling="no"/>
      </figure>
      <p>Dél felől eléri az ország területét egy sekély ciklon, így szerdán többnyire erősen felhős vagy borult lesz az ég, de eleinte északon, északkeleten vékony lesz a felhőzet. Többfelé valószínű eső, zápor, de északkeletre csak este ér a csapadék. A keleti, délkeleti, majd a déliesre forduló szelet élénk, néhol erős lökések kísérik.</p>
      <p>A legalacsonyabb éjszakai hőmérséklet 3 és 9, a legmagasabb nappali hőmérséklet t9bbnyire 12 és 17 fok között valószínű, de a Nyugat-Dunántúlon csak 10, 11 fok lesz.</p>
      <p>
        <i>Nyitókép: Köd a Szentendrei-szigeten, Surány határában 2019. október 19-én. MTI/Mohai Balázs</i>
      </p>
    </article>
  </body>
</html>