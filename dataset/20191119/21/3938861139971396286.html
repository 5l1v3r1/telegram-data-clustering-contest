<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_comu-ukrayinci-zmusheni-kupuvati-dorogi-produkti/938948"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T21:10:00+00:00"/>
    <meta property="og:title" content="Чому українці змушені купувати дорогі продукти"/>
    <meta property="og:description" content="В Україні ціни вищі, ніж у сусідніх країнах. Тому іноземці більше не приїжджають до нас на закупівлі, розповів Gazeta.ua директор асоціації постачальників торговельних мереж Олексій Дорошенко. &quot;Усе - від продуктів до ліків - завозимо з-за кордону. До недавнього часу експортували тільки ..."/>
  </head>
  <body>
    <article>
      <h1>Чому українці змушені купувати дорогі продукти</h1>
      <address><time datetime="2019-11-19T21:10:00+00:00">19 Nov 2019, 21:10</time> by <a rel="author">Маргаріта ДИКАЛЮК</a></address>
      <figure>
        <img src="https://static2.gazeta.ua/img2/cache/preview/938/938948_w_300.jpg?v=0"/>
        <figcaption>До кінця року продукти подорожчають. Але не суттєво. Фото: Depositphotos</figcaption>
      </figure>
      <p>В Україні ціни вищі, ніж у сусідніх країнах. Тому іноземці більше не приїжджають до нас на закупівлі, розповів <a href="https://gazeta.ua/">Gazeta.ua</a> директор асоціації постачальників торговельних мереж <b>Олексій Дорошенко</b>.</p>
      <p>"Усе - від продуктів до ліків - завозимо з-за кордону. До недавнього часу експортували тільки сигарети. Але і вони подорожчали через акцизи. Щоб змінити ситуацію, треба зменшувати податок на додану вартість на продукти. Відновлювати кредитування і створювати конкурентний ринок", - пояснює Дорошенко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_nazvali-rekordsmena-z-podeshevshannya-sered-ovochiv/938893"/>
      </related>
      <p>За його словами, до кінця року подорожчає більшість продуктів. Але ціни зростуть не суттєво.</p>
      <p>"Ціни не зростуть більше за споживчу інфляцію. До кінця року її прогнозують на рівні 1,5-1,8%. Можливі коливання на ринку овочів борщового набору. Зросте вартість яєць. Вони традиційно дорожчають наприкінці року. У листопаді-грудні менш доступним стане хліб. Причому житній дорожчатиме швидшими темпами, ніж пшеничний", - пояснює експерт.</p>
      <blockquote>У жовтні <a href="https://gazeta.ua/articles/economics/_vid-hliba-do-grechki-scho-podorozhchalo-u-zhovtni/937779">продукти подорожчали</a> на 0,6%. Зросла в ціні молочна продукція, м'ясо. Менш доступним став хліб через підвищення світових цін на зерно. Пшеничний хліб подорожчав на 1,7%, житній — на 1,4%. Батон додав 1,3%. Лідером стала гречка — плюс 31,3% до ціни. На 7,8% подешевшали яблука. На 0,7% - цукор.</blockquote>
    </article>
  </body>
</html>