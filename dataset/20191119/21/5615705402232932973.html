<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204668-policiya-zdijsnila-rejd-na-arcelormittal-italia-v-mezhah-rozsliduvannya-skandalnoyi-spravi"/>
    <meta property="og:site_name" content="Mind UA"/>
    <meta property="article:published_time" content="2019-11-19T21:10:00+00:00"/>
    <meta property="og:title" content="Поліція здійснила рейд на ArcelorMittal Italia в межах розслідування скандальної справи"/>
    <meta property="og:description" content="Мова йде про сталеливарний завод Ilva, через який компанія була втягнута у конфлікт з владою Італії"/>
  </head>
  <body>
    <article>
      <h1>Поліція здійснила рейд на ArcelorMittal Italia в межах розслідування скандальної справи</h1>
      <h2>Мова йде про сталеливарний завод Ilva, через який компанія була втягнута у конфлікт з владою Італії</h2>
      <address>
        <time datetime="2019-11-19T21:10:00+00:00">19 Nov 2019, 21:10</time>
      </address>
      <p>Поліція здійснила рейд на офіси компанії ArcelorMittal Italia в межах розслідування на заводі Ilva, що їй належить, всього за кілька тижнів після того, як група спровокувала політичну кризу в Римі,заявивши, що піде з країни. Про це пише <a href="https://www.ft.com/content/65084c18-0ac4-11ea-b2d6-9bf4d1957a67">FT</a>.</p>
      <p>«Компанія підтверджує, що Guardia di Finanza знаходиться в офісах ArcelorMittal і що компанія співпрацює та надає усю необхідну інформацію», – сказали в компанії, не пояснюючи причин рейду.</p>
      <p>Guardia di Finanza – італійський правоохоронний орган під керівництвом міністерства економіки та фінансів Італії, який відповідав за переговори з ArcelorMittal під час кризи на металургійних заводах Ilva на півдні Італії.</p>
      <p>Найбільший в світі виробник сталі був втягнутий у боротьбу з коаліційною владою Італії за долю Ilva. Цей сталеливарний завод, який розташовується в італійському місті Таранто, є найбільшим в Європі і нараховує близько 8000 працівників.</p>
      <p>Раніше цього місяця ArcelorMittal заявив, що поверне контроль над збитковим заводом уряду після того, як законодавці скасували правовий імунітет, який захищав компанію від судових переслідувань за забруднення навколишнього середовища. Крім того, влада міста Таранто, де розташований завод, зажадали зупинити одну з доменних печей до 13 грудня, якщо терміново не будуть виконані вимоги щодо підвищення її екологічної безпеки. Компанія 4 листопада сповістила уряд Італії про розрив угоди про оренду, викуп та управлінні комбінатом Ilva протягом 30 днів і запропонувала владі Італії з 4 грудня прийняти на себе контроль над комбінатом.</p>
      <p>Як повідомляють ЗМІ, ArcelorMittal повідомила, що приступила до переведення трьох діючих доменних печей на італійському металургійному комбінаті Ilva в режим гарячої консервації. Їх планується зупинити 13 грудня, 30 грудня і 15 січня відповідно. Також до середини січня призупинять функціонування електростанції і коксової батареї.</p>
      <p>ArcelorMittal при цьому повідомляє, що з моменту отримання контролю над Ilva комбінат був збитковим, а через аварію в порту в серпні поточного року виникли проблеми з поставками сировини. Через це в ІІІ кварталі комбінат виплавляв, в середньому, трохи більше 300 000 тонн сталі на місяць, тоді як плановий показник повинен був складати 375 000 тонн.</p>
      <p>Уряд Італії, як пишуть місцеві ЗМІ, мабуть, розраховує потягнути час і в судовому порядку змусити ArcelorMittal як і раніше нести відповідальність за комбінат.</p>
      <p>У той же час, транснаціональна група заявляє, що залишиться на Ilva тільки за виконання трьох умов. По-перше, буде відновлений її імунітет за колишніми судовими справах проти Ilva; по-друге, їй дозволять переглянути програму модернізації комбінату; по-третє, їй буде дозволено скоротити 5000 робочих місць, що становить близько 60% від нинішньої чисельності співробітників меткомбінату.</p>
      <p>Нагадаємо, як <a href="https://mind.ua/news/20199842-sbu-porushila-kriminalnu-spravu-u-vidnoshenni-arcelormittal-krivij-rig-cherez-zabrudnennya-dovkillya">повідомляв</a> Mind, СБУ порушила кримінальну справу у відношенні «AрселорМіттал Кривий Ріг» через  забруднення довкілля, під час обшуку на підприємстві,  СБУ вилучила частину обладнання «ArcelorMittal Кривий Ріг» та <a href="https://mind.ua/news/20199991-sbu-viluchila-chastinu-obladnannya-arselormittal-krivij-rig-ta-zupinila-investproekt-vartistyu-150-ml">зупинила</a> інвестпроект вартістю $150 млн.</p>
      <p>Згодом бізнес висловив <a href="https://mind.ua/news/20200033-biznes-sturbovanij-situacieyu-shcho-sklalasya-navkolo-arcelormittal-krivij-rig">стурбованість</a> ситуацією, що склалася навколо «AрселорМіттал Кривий Ріг», зазначивши, що Європейська бізнес-асціація  розглядає це як сигнал перезрілої реформи правоохоронних органів.</p>
      <p>При цьому в «AрселорМіттал» заявили, що отримають $1 млн<a href="https://mind.ua/news/20200097-v-arcelormittal-zayavili-shcho-otrimayut-1-mln-zbitkiv-cherez-diyi-sbu"> збитків</a> через дії СБУ.</p>
      <p>Більше про «AрселорМіттал Кривий Ріг» та що чекає в майбутньому найпотужніший меткомбінат України можна дізнатись із матеріалу <b>Mind</b> «<a href="https://mind.ua/publications/20202718-operaciya-reprivatizaciya-chomu-na-arselormittal-krivij-rig-vchashchayut-siloviki">Операція «реприватизація»: чому на «AрселорМіттал Кривий Ріг» вчащають силовики</a>».</p>
      <related>
        <h4>Також читайте</h4>
        <a href="https://mind.ua/news/20204552-u-veneciyi-ogolosili-najvishchij-riven-nebezpeki-cherez-priplivi"/>
        <a href="https://mind.ua/news/20204202-koncern-arcelormittal-zavershiv-iii-kvartal-z-chistim-zbitkom-u-539-mln"/>
        <a href="https://mind.ua/news/20204168-italiya-pershoyu-u-sviti-vvede-v-shkolah-uroki-pro-zminu-klimatu"/>
      </related>
    </article>
  </body>
</html>