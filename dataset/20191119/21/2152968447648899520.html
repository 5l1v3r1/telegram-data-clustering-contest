<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/televizia/2019/11/19/emiliia-klark-bila-prinudena-za-golite-sceni-v-igra-na-tronove.430125"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T21:03:00+00:00"/>
    <meta property="og:title" content="Емилия Кларк била принудена за голите сцени в &quot;Игра на тронове&quot;"/>
    <meta property="og:description" content="Джейсън Момоа й помогнал в този труден момент, споделя актрисата | Dnes.bg"/>
  </head>
  <body>
    <article>
      <h1>Емилия Кларк била принудена за голите сцени в "Игра на тронове"</h1>
      <h2>Джейсън Момоа й помогнал в този труден момент, споделя актрисата</h2>
      <address><time datetime="2019-11-19T21:03:00+00:00">19 Nov 2019, 21:03</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Британската актриса Емилия Кларк, изиграла майката на драконите Денерис Таргариен в "Игра на тронове" заяви, че са я принудили да се снима гола. За това тя разказва в подкаста Armchair Expert.</p>
      <p>По думите на актрисата, на нея й предложили да остане без дрехи за определени сцени в проекта, за които по-рано не били споменавали. Когато тя отказала, се опитали да я убедят с думите, че ако не го направи ще разочарова феновете на  сериала.</p>
      <p>Актрисата също споделила усещането от снимките на първия сезон на „Игра на тронове”., когато й се налагало най-често да се съблича пред тълпа от хора.</p>
      <p>"До този момент аз никога не съм била на снимачна площадка на такъв голям проект. Общо два пъти съм била на снимки, а сега на площадката абсолютно гола, с всички тези хора. И не знаех какво да правя и какво очакват от мен" споделила още актрисата за Independent.</p>
      <p>Тя добавила, че плакала много в тоалетната между снимките. По думите й, в този труден момент много й помогнал нейният колега Джейсън Момоа (изиграл Хал Дрого), който й съдействал тя да разбере, че сама може да поставя правилата.</p>
      <p>Вижте още за звездите в <a href="https://www.tialoto.bg/c/1-zvezdi"><b>Tialoto.bg</b></a></p>
      <p> </p>
    </article>
  </body>
</html>