<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/sports/totenam-proseggisi-ston-mourinio-gia-ton-pagko/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T21:52:54+00:00"/>
    <meta property="og:title" content="Τότεναμ: Προσέγγιση στον Μουρίνιο για τον πάγκο"/>
    <meta property="og:description" content="Η διοίκηση της Τότεναμ δεν έχασε χρόνο και μίλησε με τον Ζοσέ Μουρίνιο για την αντικατάσταση του Ποκετίνο. Διαβάστε ποιοι είναι οι άλλοι τέσσερις υποψήφιοι για την τεχνική ηγεσία."/>
  </head>
  <body>
    <article>
      <h1>Τότεναμ: Προσέγγιση στον Μουρίνιο για τον πάγκο</h1>
      <h2>Η διοίκηση της Τότεναμ δεν έχασε χρόνο και μίλησε με τον Ζοσέ Μουρίνιο για την αντικατάσταση του Ποκετίνο. Διαβάστε ποιοι είναι οι άλλοι τέσσερις υποψήφιοι για την τεχνική ηγεσία.</h2>
      <address><time datetime="2019-11-19T21:52:54+00:00">19 Nov 2019, 21:52</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η απόλυση του Μαουρίτσιο Ποκετίνο αιφνιδίασε την ποδοσφαιρική κοινότητα στην Αγγλία, αλλά φαίνεται πως η διοίκηση της Τότεναμ είχε προετοιμαστεί.</p>
      <p>Η 14η θέση στην Premier League είχε θορυβήσει τον πρόεδρο, Ντανιέλ Λίβι και τους διοικούντες και απλώς επισημοποίησαν την απόφαση τους.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Σύμφωνα με το «talksport», οι παράγοντες των Spurs έχουν ήδη προσεγγίσει τον Ζοσέ Μουρίνιο για την τεχνική ηγεσία.</p>
      <p>Ο Πορτογάλος δεν έχει δουλέψει μετά την αποπομπή από τη Μάντσεστερ Γιουνάιτεντ και έχει κίνητρο για να αποδείξει την αξία του στην Premier League.</p>
      <p>Ωστόσο, η προσέγγιση βρίσκεται σε πρώιμο στάδιο και δεν έχουν σημειωθεί περαιτέρω εξελίξεις.</p>
      <p>Στο μεταξύ, η ιστοσελίδα «onefootball.com» έγραψε πέντε προπονητές οι οποίοι θα μπορούσαν να αντικαταστήσουν τον Ποκετίνο. Ασφαλώς, ο Ζοσέ Μουρίνιο είναι ένας από τους πέντε.</p>
      <p>Από εκεί και πέρα, ένας άλλος υποψήφιος είναι ο Γερμανός, Τζούλιαν Νάγκελσμαν, ο οποίος έχει δημιουργήσει το θαύμα της Λειψίας και στην πατρίδα του θεωρείται ο νέος Κλοπ.</p>
      <p>Ένας τρίτος είναι ο ομοσπονδιακός τεχνικός της Αγγλίας, Γκάρεθ Σάουθγκεϊτ, ο οποίος διατηρεί καλές σχέσεις με τους Άγγλους αστέρες της Τότεναμ.</p>
      <p>Στη λίστα συμπεριλαμβάνεται ο προπονητής της Μπόρνμουθ, Έντι Χόουβ, ένας από τα next best thing της προπονητικής στο Νησί.</p>
      <p>Όσο για μία πιο εξωτική υποψηφιότητα, πρόκειται για τον Μασιμιλιάνο Αλέγκρι, ο οποίος είναι ελεύθερος και έχει να επιδείξει έργο στη Γιουβέντους.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>