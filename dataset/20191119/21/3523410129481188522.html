<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640827/%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D8%AF%DB%8C%D9%BE%E2%80%8C%D9%85%D8%A7%DB%8C%D9%86%D8%AF-%D8%AF%D8%B1-%DA%AF%D9%88%DA%AF%D9%84-%D9%BE%D9%84%DB%8C-%DA%86%D9%87-%D9%86%D9%82%D8%B4%DB%8C-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:47:00+00:00"/>
    <meta property="og:title" content="هوش مصنوعی دیپ‌مایند در گوگل پلی چه نقشی دارد؟"/>
    <meta property="og:description" content="گوگل با انتشار پستی از بکارگیری الگوریتم های یادگیری ماشین و هوش مصنوعی برای بهبود سیستم جستجوی پلی استور خبر داده است."/>
  </head>
  <body>
    <article>
      <h1>
        <a href="https://www.bultannews.com/fa/news/640827/%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D8%AF%DB%8C%D9%BE%E2%80%8C%D9%85%D8%A7%DB%8C%D9%86%D8%AF-%D8%AF%D8%B1-%DA%AF%D9%88%DA%AF%D9%84-%D9%BE%D9%84%DB%8C-%DA%86%D9%87-%D9%86%D9%82%D8%B4%DB%8C-%D8%AF%D8%A7%D8%B1%D8%AF">هوش مصنوعی دیپ‌مایند در گوگل پلی چه نقشی دارد؟</a>
      </h1>
      <h2>گوگل با انتشار پستی از بکارگیری الگوریتم های یادگیری ماشین و هوش مصنوعی برای بهبود سیستم جستجوی پلی استور خبر داده است.</h2>
      <address><time datetime="2019-11-19T21:47:00+00:00">19 Nov 2019, 21:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گوگل پلی استور از بزرگترین مارکت های بازی و اپ در دنیاست که ماهانه بیش از ۲ میلیارد کاربر فعال دارد. با توجه به شمار بالای اپ ها و کاربران این سرویس، ارائه نتایج دقیق حین جستجو در آن اهمیت بالایی دارد و گوگل برای دستیابی به این هدف به استفاده از هوش مصنوعی روی آورده است.</p>
      <p>گوگل با بکارگیری پلتفرم هوش مصنوعی «دیپ مایند» نتایج جستجو را برای هر کاربر بر اساس علایق و سلایق وی شخصی سازی می کند. این شخصی سازی بر پایه سیستمی مشتمل بر سه مدل اصلی عملی شده: مولد کاندید، مرتب کننده و مدل بهینه سازی AI با اهداف چندگانه.</p>
      <p>مولد کاندید قادر به تحلیل بیش از یک میلیون اپ و بازیابی مناسبترین گزینه ها است. مدل مرتب کننده یا رتبه بندی هم اولویت های کاربر را از ابعاد مختلف پیش بینی می کند. این پیش بینی ها به مدل بهینه ساز AI وارد شده و پس از تحلیل های خاص نتایج در اختیار کاربر قرار می گیرد.</p>
      <p>این نخستین باری نیست که گوگل از پتانسیل های پلتفرم هوش مصنوعی دیپ مایند برای ارتقای کسب و کار و اندروید خود بهره می برد و قبلا ساز و کاری را برای بهبود عملکرد باتری در گوشی های اندروید توسعه داده بود. همچنین موتور صوتی WaveNet دیپ مایند هم مسئولیت تولید صدا برای دستیار صوتی اسیستنت را بر عهده دارد.</p>
      <p>این مدل یادگیری ماشین اپ هایی که احتمال نصب آنها توسط کاربر بیشتر است را بر اساس تاریخچه استفاده وی از گوگل پلی یاد می گیرد. برای جلوگیری از هرگونه سویه گیری از وزن هایی نظیر نرخ نمایش اپ به نسبت نصب آن استفاده شده است. مولد کاندید بر اساس همین وزن ها رتبه اپ ها را در پلی استور تنظیم می کند.</p>
    </article>
  </body>
</html>