<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/skorseze-apantoun-sto-farmaki-tou-oi-aderfoi-rouso-video/2919032/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T21:44:05+00:00"/>
    <meta property="og:title" content="Σκορσέζε: Απαντούν στο… φαρμάκι του οι αδερφοί Ρούσο! video"/>
    <meta property="og:description" content="Οι αδερφοί Ρούσο απαντούν με τον δικό τους, ιδιαίτερο τρόπο στα άκρως επικριτικά σχόλια του Μάρτιν Σκορσέζε για τις ταινίες Marvel."/>
  </head>
  <body>
    <article>
      <h1>Σκορσέζε: Απαντούν στο… φαρμάκι του οι αδερφοί Ρούσο! video</h1>
      <h2>Οι αδερφοί Ρούσο απαντούν με τον δικό τους, ιδιαίτερο τρόπο στα άκρως επικριτικά σχόλια του Μάρτιν Σκορσέζε για τις ταινίες Marvel.</h2>
      <address><time datetime="2019-11-19T21:44:05+00:00">19 Nov 2019, 21:44</time> by <a rel="author">Newsit Newsroom</a></address>
      <p>Οι σκηνοθέτες της ταινίας “<a href="https://www.newsit.gr/tags/avengers/">Avengers</a>: Endgame” αδερφοί Ρούσο απάντησαν στα επικριτικά σχόλια του Μάρτιν Σκορσέζε για τις κινηματογραφικά έργα της Marvel.</p>
      <p>Ο σκηνοθέτης της ταινίας “The Irishman” πρόσφατα δήλωσε ότι οι παραγωγές της Marvel δεν είναι «κινηματογράφος» και αργότερα δικαιολογώντας την άποψή του, είπε ότι στερούνται «αποκάλυψης, μυστηρίου ή γνήσιου συναισθηματικού κινδύνου».</p>
      <p>Ωστόσο, οι Τζο και ‘Αντονι Ρούσο απάντησαν στην κριτική τονίζοντας στο THR: «Ουσιαστικά, ορίζουμε τον κινηματογράφο ως μια ταινία που μπορεί να φέρει τους ανθρώπους μαζί για να έχουν μια κοινή, συναισθηματική εμπειρία».</p>
      <p>«Όταν κοιτάζουμε τις εισπράξεις της ταινίας “Avengers: Endgame”, δεν τις βλέπουμε ως ένδειξη οικονομικής επιτυχίας, τις βλέπουμε σαν ένδειξη συναισθηματικής επιτυχίας» ανέφερε.</p>
      <h3>Δείτε το τρέιλερ του Avengers: Endgame που… έκραξε ο Σκορσέζε</h3>
      <figure>
        <iframe src="https://www.youtube.com/embed/TcMBFSGVi1c" width="640" height="360" data-service="Youtube" scrolling="no"/>
      </figure>
      <p>«Είναι μια ταινία που είχε πρωτοφανές αντίκτυπο στους θεατές σε όλο τον κόσμο, όπως φαίνεται από τον τρόπο που μοιράστηκαν την αφήγηση και τον τρόπο που την έζησαν. Και από τα συναισθήματα που ένιωσαν όταν την είδαν» πρόσθεσε.</p>
      <p>Ο Μάρτιν Σκορσέζε αποκάλυψε ότι προσπάθησε να παρακολουθήσει ταινίες Marvel προτού τις εγκαταλείψει. Οι αδερφοί Ρούσο είπαν ότι είναι δύσκολο να ασκεί κριτική όταν δεν τις έχει δει.</p>
      <h3>Το τρέιλερ του The Irishman που υπογράφει ο Σκορσέζε</h3>
      <figure>
        <iframe src="https://www.youtube.com/embed/rLiZpa7e-Rw" width="640" height="360" data-service="Youtube" scrolling="no"/>
      </figure>
      <p>«Αλλά, στο τέλος της ημέρας, τι ξέρουμε;» πρόσθεσε ο Τζο Ρούσο. «Είμαστε μόνο δύο τύποι από το Κλίβελαντ, του Οχάιο, και ο “κινηματογράφος” είναι λέξη της Νέας Υόρκης. Στο Κλίβελαντ τις ονομάζουμε ταινίες» τόνισε απαντώντας στον Σκορσέζε.</p>
      <p>Ο ‘Αντον Ρούσο εξήγησε: «Ο άλλος τρόπος σκέψης είναι ότι o κινηματογράφος δεν ανήκει σε κανέναν. Δεν είναι δικός μας ο κινηματογράφος. Δεν είναι δικός σας ο κινηματογράφος. Στον Σκορσέζε δεν ανήκει ο κινηματογράφος».</p>
    </article>
  </body>
</html>