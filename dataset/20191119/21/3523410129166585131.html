<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640818/%D8%AA%DB%8C%DA%A9%E2%80%8C%D8%AA%D8%A7%DA%A9-%D8%A8%D9%87-%D8%B9%D9%86%D9%88%D8%A7%D9%86-%D8%B3%D9%88%D9%85%DB%8C%D9%86-%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%BE%D8%B1%D9%85%D8%AE%D8%A7%D8%B7%D8%A8-%D8%AC%D9%87%D8%A7%D9%86-%D8%B4%D9%86%D8%A7%D8%AE%D8%AA%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:36:00+00:00"/>
    <meta property="og:title" content="تیک‌تاک به عنوان سومین اپلیکیشن پرمخاطب جهان شناخته شد"/>
    <meta property="og:description" content="شبکه اجتماعی تیک‌تاک با ثبت رکورد ۱.۵ میلیارد دانلود، تبدیل به سومین اپلیکیشن پرمخاطب در میان کاربران جهان شد."/>
  </head>
  <body>
    <article>
      <h1>
        <a href="https://www.bultannews.com/fa/news/640818/%D8%AA%DB%8C%DA%A9%E2%80%8C%D8%AA%D8%A7%DA%A9-%D8%A8%D9%87-%D8%B9%D9%86%D9%88%D8%A7%D9%86-%D8%B3%D9%88%D9%85%DB%8C%D9%86-%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%BE%D8%B1%D9%85%D8%AE%D8%A7%D8%B7%D8%A8-%D8%AC%D9%87%D8%A7%D9%86-%D8%B4%D9%86%D8%A7%D8%AE%D8%AA%D9%87-%D8%B4%D8%AF">تیک‌تاک به عنوان سومین اپلیکیشن پرمخاطب جهان شناخته شد</a>
      </h1>
      <h2>شبکه اجتماعی تیک‌تاک با ثبت رکورد ۱.۵ میلیارد دانلود، تبدیل به سومین اپلیکیشن پرمخاطب در میان کاربران جهان شد.</h2>
      <address><time datetime="2019-11-19T21:36:00+00:00">19 Nov 2019, 21:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اپلیکیشن تیک تاک که در طول چندماه اخیر با محبوبیت و استقبال بی‌نظیری از سوی کاربران فضای مجازی مواجه شده است، یک شبکه اجتماعی ویدیو محور است که نظر و توجه خیل عظیمی از کاربران اینترنت را به سمت و سوی خود جلب کرده است.</p>
      <p>حالا بر اساس تازه‌ترین گزارش و تحلیل کارشناسان فعال در موسسه تحقیقاتی SensorTower که در وب سایت gsmarena آمده است، اپلیکیشن تیک تاک با گذر از مرز ۱.۵ میلیارد بار دانلود، موفق شده است در جایگاه سوم اپلیکیشن های پرمخاطب و پردانلود بایستد و از بسیاری دیگر از رقبای خود پیشی بگیرد.</p>
      <p>این شبکه اجتماعی که یک اپلیکیشن چینی به شمار می‌رود، اعلام کرده که می‌خواهد سلطه فیس بوک و زیرمجموعه هایش یعنی واتس‌اپ و اینستاگرام را از بین ببرد، موفق شده است در آخرین رده بندی اپلیکیشن‌های مختلف در سال ۲۰۱۹ میلادی، رتبه سومین اپلیکیشن دانلود شده در دسته بندی غیر بازی را به دست آورده و از آن خود کند.</p>
      <p>در آمار و گزارش‌های قبلی منتشر شده از سوی این کارشناسان، بعد از واتس‌اپ، فیس‌بوک مسنجر و تیک تاک، اپلیکیشن‌هایی نظیر فیس‌بوک، اینستاگرام، شیرایت(Share It)، یوتیوب، لایک ویدئو، نتفلیکس، اسنپ‌چت، اسپاتیفای، مرورگر اینترنتی ‌UC browser، بیوگو، هات‌استار، یوتیوب موزیک، پیکس‌آرت فوتو استودیو، ام‌ایکس پلیر، اوبر، توییتر و آمازون موفق شدند به ترتیب عنوان پرطرفدارترین اپلیکیشن‌های دانلود شده در پلتفرم‌های پلی‌استور و اپ استور را از آن خود کنند.</p>
      <p>از پرطرفدارترین اپلیکیشن‌های دانلود شده در فروشگاه اپ استور اپل می‌توان به ترتیب به تیک‌تاک، یوتیوب، اینستاگرام، واتس‌اپ، فیس‌بوک مسنجر، فیس‌بوک، نتفلیکس، گوگل‌مپس، استادی گریت نیشن، جیمیل، اسپاتیفای، توتیائو، گوگل‌کروم، اسنپ‌چت، پیکس‌آرت فوتو استودیو، توییتر، پینترست، آمازون، آی‌کیوآی و اوبر اشاره کرد.</p>
    </article>
  </body>
</html>