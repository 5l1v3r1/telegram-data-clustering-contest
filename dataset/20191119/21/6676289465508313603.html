<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/alegeri-prezidentiale-2019-iohannis-dezbatere-anunt-326295.html"/>
    <meta property="og:site_name" content="Observator"/>
    <meta property="article:published_time" content="2019-11-19T21:13:00+00:00"/>
    <meta property="og:title" content="Dezbatere electorală. Klaus Iohannis, față în față cu analiști, politologi și jurnaliști (Live Video)"/>
    <meta property="og:description" content="Președintele Klaus Iohannis răspunde întrebărilor adresate de analiști, politologi și jurnaliști, într-o dezbatere electorală organizată în Aula Bibliotecii Centrale Universitare &quot;Carol I&quot;."/>
  </head>
  <body>
    <article>
      <h1>Dezbatere electorală. Klaus Iohannis, față în față cu analiști, politologi și jurnaliști (Live Video)</h1>
      <address><time datetime="2019-11-19T21:13:00+00:00">19 Nov 2019, 21:13</time> by <a rel="author">Cristian Ionescu</a></address>
      <p>
        <b>
          <b>Președintele Klaus Iohannis răspunde întrebărilor adresate de analiști, politologi și jurnaliști, într-o dezbatere electorală organizată în Aula Bibliotecii Centrale Universitare "Carol I".</b>
        </b>
      </p>
      <figure>
        <iframe src="https://www.youtube.com/embed/f-l86m8X1Hs" width="640" height="360" data-service="Youtube" scrolling="no"/>
      </figure>
      <p>
        <b>Declaraţii Klaus Iohannis</b>
      </p>
      <p>- <i>Nu există o soluţie simplă în Educaţie, pe care să o putem implementa de mâine</i>.</p>
      <p>- <i>Voi fi foarte ferm, ca să nu spun intransigent, dacă vorbim despre infrastuctură.</i></p>
      <p>- <i>Am de gând, împreună cu Guvernul să încurajăm masuri administrative în ce priveşte tăierea ilegală a pădurilor.</i></p>
      <p>- <i>Acea intervenţie din 10 august a fost cea mai gravă intervenţie a statului împotriva cetăţenilor de la mineriade încoace</i>.</p>
      <p>
        <i>- Sunt etnic german, dar sunt cetăţean român sută la sută. Nici măcar nu mă supăr când cineva mă aseamănă cu foşti dictatori, dar e inadmisibili.</i>
      </p>
      <p>- <i>PSD-ul chiar are nevoie de câţiva ani de Opoziţie, să-şi revină puţin.</i></p>
      <p>
        <i>- Nu mă joc, nu dictez, prezidez.</i>
      </p>
      <p>
        <i>- În rapoartele MCV tot timpul ni s-a spus că trebuie să găsim o soluţie solidă. Eu l-am rugat deja pe ministrul Predoiu ca să rezolve problema interimatelor la marile parchete. Sper ca până în februarie să fie rezolvată.</i>
      </p>
      <p>
        <i>- Pentru mine este a fi preşedinte este o mare onoare şi este o muncă care îmi place şi căreia mă dedic sută la sută.</i>
      </p>
      <p>
        <i>- Partea de comunicare nu a ajuns încă la nivelul optim şi aici vom căuta cele mai bune abordări, eu sunt decis să comunic mai mult, mai intens.</i>
      </p>
      <p><b>Update 19:25</b> Întrebare Moise Guran - <i>Domnule președinte, legile justiției au trecut până la urmă. Imaginea României este cea din MCV. Ați sacrificat cumva justiția pe altarul interesului dumneavoastră electoral?</i><br/><br/>Klaus Iohannis: <i>Se vede destul de bine că nu. Da, am amânat referendumul pana în momentul în care am considerat că o convocare produce efecte maximale. Cred că a produs. [...] Am retrimis legile justiției in Parlament, la CCR, am solicitat un punct de vedere Comisiei de la Veneția și i-am rugat pe colegii și colegele mele să facă o evaluare. Am reușit să anulez 70% din măsurile care ar fi compromis legile justiției. Sigur, sunt în vigoare. Lucrurile nu se opresc aici și voi avea grija ca Guvernul să reia aceste chestiuni după alegerile parlamentare. Vom corecta și repara ce a mai rămas de reparat din legile justiției [...] Fără mine, statul de drept din România s-ar fi rupt. Mai mult, am corectat în exerior imaginea catastrofală provocată de guvernele pesediste</i></p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F19%2F326295%2F15741847049b060609.jpeg&amp;w=800"/>
        <figcaption>
          <a href="https://observator.tv/galerie/alegeri-prezidentiale-2019-iohannis-dezbatere-anunt-id326295-play384104.html">
            <b>Vezi 4 imagini în Galerie</b>
          </a>
        </figcaption>
      </figure>
      <p><b>Update 19:15 </b><i>"Mă adresez în mod special tinerilor. Foarte mulți au mers la vot și m-au votat, le mulțumesc. Mulți au votat în primul tur alt candidat, le mulțumesc și lor. Votul este vital și dacă doriți să participați la construcția viitorului României mergeți pe 24 noiembrie la vot. Vă mulțumesc tuturor"</i>, și-a încheiat discursul Klaus Iohannis.</p>
      <p><b>Update 19:10<i> </i></b><i>"M-am opus încercărilor pesediste de a acapara statul român, folosind instrumentele oferite de Constituție. Uneori, surprinzător pentru ei, am avut succes. Dar mandatul meu nu s-a rezumat doar la atât. Am avut realizări care vor influența semnificativ parcursul României pe ani și ani - acea înțelegere pentru a alocat 2% din PIB pentru apărarea României, organizarea unui summit european la Sibiu, în care am creionat parcursul UE pentru următorul mandat de 5 ani. Am avut un mandat care a început ca un mandat de construcție, dar pe parcurs am ajuns să am un mandat care de fapt trebuia să mențină România în marile coordonate dorite de români, opunându-ma PSD. [...] Am reușit să salvez imaginea României, pe plan extern"</i>, a declarat Klaus Iohannis, în deschiderea dezbaterii.</p>
      <p><b>Update 18:45 </b>Ultimele pregătiri înainte de dezbatere. În doar câteva minute, Klaus Iohannis va urca pe podium.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FObservatorAntena1%2Fvideos%2F493889944537888%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p><b>Update 18:40 </b>Ludovic Orban va asista la dezbatere. Premierul este alături de mai mulți membri marcanți ai PNL.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F19%2F326295%2F157418142119452d3b.jpeg&amp;w=800"/>
        <figcaption>
          <a href="https://observator.tv/galerie/alegeri-prezidentiale-2019-iohannis-dezbatere-anunt-id326295-play384104.html">
            <b>Vezi 4 imagini în Galerie</b>
          </a>
        </figcaption>
      </figure>
      <p><b>Update 18:20 - </b>Liderii Partidului Național Liberal au ajuns deja în sala unde se va desfășura dezbaterea.</p>
      <p>Robert Sighiartău, Rareș Bogdan și Alina Gorghiu sunt prezenți la Biblioteca Centrală Universitară "Carol I".</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F19%2F326295%2F15741810577bb1794b.jpg&amp;w=800"/>
        <figcaption>
          <a href="https://observator.tv/galerie/alegeri-prezidentiale-2019-iohannis-dezbatere-anunt-id326295-play384104.html">
            <b>Vezi 4 imagini în Galerie</b>
          </a>
        </figcaption>
      </figure>
      <p><b>Update 18:00 - </b>La eveniment vor pune întrebări Ramona Avramescu, Clarice Dinu, Moise Guran, Ion M. Ioniţă, Cristian Leonte, Silviu Mănăstire, Cristian Pîrvulescu, Cristina Şincai şi Radu Tudor.</p>
      <p>Dezbaterea a provocat şi nemulţumire, din cauza faptului că Iohannis a adresat invitaţii anumitor jurnalişti şi nu presei, în general, dar şi pentru că preşedintele refuză ferm o dezbatere cu contracandidatul său în alegeri, Viorica Dăncilă. De asemenea, preşedintele a anunţat că Dăncilă nu va fi lăsată să intre la dezbatere, dacă se prezintă la eveniment.</p>
      <h3>Alegeri prezidenţiale 2019. Dezbatere organizată de Iohannis</h3>
      <p>Klaus Iohannis organizează o dezbatere electorală cu jurnalişti, analişti şi comentatori politici, în Aula Bibliotecii Centrale Universitare Carol I, în cadrul alegerilor prezidenţiale din 2019, începând cu ora 19:00.</p>
      <p>Preşedintele a făcut un apel pe Facebook, în care invită românii să-l urmărească.</p>
      <p><b>"Vă invit să urmăriţi dezbaterea pe care o voi avea cu analişti, politologi şi jurnalişti!"</b>, scris Iohannis pe Facebook.</p>
    </article>
  </body>
</html>