<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109189-%20Slancheva-pesht%20-s-temperatura-nad-1000-gradusa-razrabotiha-v-SASht"/>
    <meta property="og:site_name" content="Канал 3"/>
    <meta property="article:published_time" content="2019-11-19T21:16:00+00:00"/>
    <meta property="og:title" content="&quot;Слънчева пещ&quot; с температура над 1000 градуса разработиха в САЩ"/>
    <meta property="og:description" content="Това е обещаваща крачка напред по пътя към бъдещо заменяне на изкопаемите енергоизточници"/>
  </head>
  <body>
    <article>
      <h1>"Слънчева пещ" с температура над 1000 градуса разработиха в САЩ</h1>
      <h2>Това е обещаваща крачка напред по пътя към бъдещо заменяне на изкопаемите енергоизточници</h2>
      <address>
        <time datetime="2019-11-19T21:16:00+00:00">19 Nov 2019, 21:16</time>
      </address>
      <p><b>Устройство, което използва управлявано от изкуствен интелект огледало за получаване на температура над 1000 градуса Целзий с помощта на концентрирани слънчеви лъчи, е разработено от американската компания "Хелиоген" с финансовата подкрепа на корпорацията "Майкрософт" на Бил Гейтс, предаде ТАСС.<br/></b> </p>
      <p>В тази "слънчева пещ" енергията на светилото за пръв път може да се използва за получаване на свръхвисоки температури, които са необходими при производството на стомана, стъкло, цимент и при други процеси.</p>
      <p> <br/><a href="http://kanal3.bg/new"><b><i>Още новини от света и България четете тук<br/></i></b></a> </p>
      <p>"Предлагаме технология, които гарантира икономии в сравнение с използването на изкопаеми горива и не е свързана с парникови емисии в атмосферата", заяви основателят на "Хелиоген" Бил Грос.</p>
      <p> </p>
      <p>По думите му, подобна технология може в бъдеще да се използва за получаване на водород в промишлени мащаби. "Ако успеем да получим водород, без да се замърсява околната среда, това ще е истински пробив - поясни Грос. - В дългосрочна перспектива искаме да станем компания, ориентирана към получаване на водород като екогориво."</p>
      <p> </p>
      <p>Бил Гейтс отбеляза, че още в ранните етапи поддържал новаторската идея, свързана с концентрирани слънчеви лъчи. "Технологията осигурява възможността да бъдат получени високи температури, които са необходими в редица производствени процеси.</p>
      <p> </p>
      <p>"Това е обещаваща крачка напред по пътя към бъдещо заменяне на изкопаемите енергоизточници", каза той.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/108533-Noemvriyskoto-slance-stoplya-do-20-gradusa-dnes"/>
        <a href="http://kanal3.bg/news/lifestyle/lubopitno/102145-Ucheni%253A-Slanceto-shte-uvelichi-globalnoto-zatoplyane-s-2%252C5-gradusa-do-2600-godina"/>
        <a href="http://kanal3.bg/news/world/USA/99938-Nevidzdano%2521-Pri-30-gradusa-gradushka-zatrupa-s-1%252C5-m-led-%2528SNIMKI%2529"/>
      </related>
    </article>
  </body>
</html>