<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/apo-salke-mechri-ountineze-gia-limnio-ke-giannouli"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T21:05:00+00:00"/>
    <meta property="og:title" content="ΑΠΟΚΑΛΥΨΗ: Από Σάλκε μέχρι Ουντινέζε για Λημνιό και Γιαννούλη"/>
    <meta property="og:description" content="&quot;Χορός&quot; από σκάουτερ στο παιχνίδι μεταξύ της Ελλάδας και της Φινλανδίας χθες στο ΟΑΚΑ."/>
  </head>
  <body>
    <article>
      <h1>ΑΠΟΚΑΛΥΨΗ: Από Σάλκε μέχρι Ουντινέζε για Λημνιό και Γιαννούλη</h1>
      <h2>"Χορός" από σκάουτερ στο παιχνίδι μεταξύ της Ελλάδας και της Φινλανδίας χθες στο ΟΑΚΑ.</h2>
      <address><time datetime="2019-11-19T21:05:00+00:00">19 Nov 2019, 21:05</time> by <a rel="author">Κώστας Πετρωτός</a></address>
      <p>Η αλήθεια είναι ότι οι Γιαννούλης και Λημνιός εντυπωσίασαν με τις εμφανίσεις τους με το εθνόσημο στο στήθος, γι' αυτό και καθιερώθηκαν στο αρχικό σχήμα. Κόντρα στη Φινλανδία κατάφεραν πάλι να πρωταγωνιστήσουν, προσθέτοντας ακόμη μία πολύ καλή παρουσία στο ενεργητικό τους την φετινή σεζόν. Είναι λογικό, λοιπόν, να έχουν αρχίσει να τραβούν πάνω τους τα βλέμματα ευρωπαϊκών συλλόγων.</p>
      <p>Στο χθεσινό ματς με την Φινλανδία στο ΟΑΚΑ βρέθηκε εκπρόσωποι τουλάχιστον δέκα ομάδων και το Metrosport.gr σας αποκαλύπτει τις εννιά εξ' αυτών. Απεσταλμένοι της Φέγενορντ, της Κολωνίας, της Σάλκε, της Γκλάντμπαχ, της Φορτούνα Ντίσελντορφ, της Μονακό, της Μοντπελιέ, της Ουντινέζε και της Μπολόνια, βρέθηκαν στις κερκίδες του Ολυμπιακού Σταδίου για να κρατήσουν σημειώσεις.</p>
      <p>Σύμφωνα με τις πληροφορίες μας, οι σκάουτ των γερμανικών ομάδων (Κολωνία, Σάλκε, Γκλάντμπαχ, Φορτούνα) είχαν τσεκαρισμένο το όνομα του Λημνιού, χωρίς, όμως, να έχει γίνει γνωστό ποια ενδιαφέρεται πιο ζεστά. Επίσης, είναι δεδομένο ότι μία εκ των δύο ιταλικών είτε η Ουντινέζε, είτε η Μπολόνια θέλει τον Γιαννούλη, ενώ στο παιχνίδι για τον Ελληνα αριστερό μπακ είναι και η Μονακό.</p>
      <p>Ο ΠΑΟΚ, βέβαια, για να πουλήσει πρέπει να έρθει η σωστή προσφορά. Αυτή την στιγμή και οι δύο είναι βασικά "γρανάζια" του Δικεφάλου, ενώ το γεγονός ότι και οι δύο έχουν υψηλές ρήτρες (10 εκ. ο Γιαννούλης, 15 εκ. ο Λημνιός) κάνουν τους ανθρώπους των ασπρόμαυρων "αφεντικά" και στις δύο υποθέσεις. Στα γραφεία της Τούμπας θα μπουν στην διαδικασία να σκεφτούν την πώλησή τους από προτάσεις που θα αγγίζουν τα 6-7 εκ. ευρώ, καθώς η λογική που επικρατεί είναι ότι στην σωστή τιμή και όταν οι ποδοσφαιριστές βρίσκονται στην κορύφωση της απόδοσής τους, μπορούν να παραχωρηθούν.</p>
      <p>Πρέπει να σημειωθεί, ότι ο Λημνιός είναι πιο εύκολο να πουληθεί, με δεδομένο ότι είναι μεσοεπιθετικός και υπάρχουν και άλλοι παίκτες στη θέση του, από τον Γιαννούλη, από τα πόδια του οποίου ξεκινάει το παιχνίδι του ΠΑΟΚ.</p>
      <p>Η περίπτωση του Πέλκα, όπου ο Δικέφαλος ζήτησε πέρσι το καλοκαίρι 7,5 εκ. ευρώ από την Φενέρμπαχτσε και, τελικά, η μεταγραφή δεν προχώρησε έχει γίνει μάθημα στους ιθύνοντες του Δικεφάλου.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/dio-empiri-neari-me-olo-to-mellon-mprosta-tous"/>
        <a href="http://www.metrosport.gr/article/thema-epochi-antre"/>
        <a href="http://www.metrosport.gr/article/varela-ime-etimos"/>
        <a href="http://www.metrosport.gr/article/pathiasmeni-omilia-fereira-gia-tis-anichtes-proponisis-vid"/>
        <a href="http://www.metrosport.gr/article/trolarisma-ston-psat-pou-den-epelexe-ton-paok-ton-rekor"/>
        <a href="http://www.metrosport.gr/article/sfinterski-ipopsifios-gia-mvp-ton-dio-proton-agonistikon"/>
      </related>
    </article>
  </body>
</html>