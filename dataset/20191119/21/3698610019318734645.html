<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/polyaki-pochali-poshukovi-roboti-na-kladovischi-u-lvovi-330238_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T21:15:00+00:00"/>
    <meta property="og:title" content="Поляки почали пошукові роботи на кладовищі у Львові"/>
    <meta property="og:description" content="Пошукові роботи ведуться на давньому цвинтарі на Збоїщах."/>
  </head>
  <body>
    <article>
      <h1>Поляки почали пошукові роботи на кладовищі у Львові</h1>
      <h2>Пошукові роботи ведуться на давньому цвинтарі на Збоїщах.</h2>
      <address>
        <time datetime="2019-11-19T21:15:00+00:00">19 Nov 2019, 21:15</time>
      </address>
      <p>Фахівці <b><a href="https://dt.ua/WORLD/skandalniy-zakon-pro-institut-nacpam-yati-oficiyno-opublikuvali-v-polschi-269388_.html">Інституту національної пам'яті Польщі</a></b> почали пошукові роботи на давньому цвинтарі на Збоїщах - зараз це один з північних районів міста Львова. Про це у вівторок, 19 листопада, повідомляє <a href="https://www.polskieradio.pl/398/7856/Artykul/2406165,%D0%A3-%D0%9B%D1%8C%D0%B2%D0%BE%D0%B2%D1%96-%D1%80%D0%BE%D0%B7%D0%BF%D0%BE%D1%87%D0%B0%D0%BB%D0%B8%D1%81%D1%8C-%D0%BF%D0%BE%D1%88%D1%83%D0%BA%D0%BE%D0%B2%D1%96-%D1%80%D0%BE%D0%B1%D0%BE%D1%82%D0%B8-%D0%BC%D0%BE%D0%B3%D0%B8%D0%BB-%D0%B7%D0%B0%D1%85%D0%B8%D1%81%D0%BD%D0%B8%D0%BA%D1%96%D0%B2-%D0%BC%D1%96%D1%81%D1%82%D0%B0-%D0%B7-1939-%D1%80%D0%BE%D0%BA%D1%83">Польське радіо</a>.</p>
      <p>Наголошується, що черговим етапом робіт ІНП буде перевірка, чи знаходяться на давньому цвинтарі на Збоїщах гробові ями - братська могила солдатів вересня 1939 року.</p>
      <p>На місці проведення робіт разом з польськими фахівцями працюють представники української сторони. На стародавньому некрополі знаходяться окремі пам'ятки, в тому числі також хрест з таблицею, присвячений "солдатам Польського війська, які полягли за захист батьківщини у вересні 1939 року". Поруч також знаходиться пам'ятний знак українським солдатам, які полягли в боротьбі за волю України у 1918-1919 роках.</p>
      <p>Зараз пошукові роботи ІНП зосереджені на могилах польських солдатів, які у вересні 1939 року поблизу Львова загинули у боротьбі з німецьким вермахтом, який атакував місто. Заплановані роботи мають дослідницький характер. Ексгумація - не запланована.</p>
      <p>Також повідомляється, що експерти на основі попередніх досліджень і архівних джерел хочуть детально дослідити місце розташування могили, де можливо поховані солдати, які боролися за Львів.</p>
      <p>Як повідомлялося раніше, <b><a href="https://dt.ua/UKRAINE/ukrayina-znyala-zaboronu-na-eksgumaciyu-til-polyakiv-324047_.html">Україна надала Польщі дозвіл</a></b> на проведення пошуково-ексгумаційних робіт на своїй території.</p>
      <p>У липні польський президент Анджей Дуда попросив у Зеленського <b><a href="https://dt.ua/POLITICS/prezident-polschi-zvernuvsya-do-zelenskogo-z-istorichnogo-pitannya-317156_.html">дозволу провести ексгумацію</a> </b>тіл поляків на Волині.</p>
      <p>Президент Зеленський під час зустрічі з Дудою в Брюсселі повідомив, що <b><a href="https://dt.ua/POLITICS/zelenskiy-ochikuye-primirennya-z-polscheyu-v-istorichnih-pitannyah-313492_.html">налаштований на примирення</a></b> і недопущення домінування тематики складних періодів історії українсько-польських відносин.</p>
      <p>Детальніше про історичне питання Польщі та України читайте в статті Володимира Кравченка <b><a href="https://dt.ua/international/zustrich-na-visli-322839_.html">"Зустріч на Віслі"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5wb2xyYWRpby5wbA==">Польське радіо</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>