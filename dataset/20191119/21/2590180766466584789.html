<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184458/%E0%A6%B2%E0%A6%AC%E0%A6%A3-%E0%A6%A8%E0%A6%BF%E0%A7%9F%E0%A7%87-%E0%A6%97%E0%A7%81%E0%A6%9C%E0%A6%AC-%E0%A6%B0%E0%A7%8B%E0%A6%A7%E0%A7%87-%E0%A6%A4%E0%A6%A5%E0%A7%8D%E0%A6%AF-%E0%A6%85%E0%A6%A7%E0%A6%BF%E0%A6%A6%E0%A6%AA%E0%A7%8D%E0%A6%A4%E0%A6%B0%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%A8%E0%A7%8B%E0%A6%9F"/>
    <meta property="og:site_name" content="somoynews.tv"/>
    <meta property="article:published_time" content="2019-11-19T21:54:00+00:00"/>
    <meta property="og:title" content="লবণ নিয়ে গুজব রোধে তথ্য অধিদপ্তরের প্রেসনোট"/>
    <meta property="og:description" content="দেশে হঠাৎ করেই লবণের দাম বাড়ার গুজব ছড়িয়ে পড়েছে। এই গুজব প্রতিরোধে মঙ্গলব..."/>
  </head>
  <body>
    <article>
      <h1>লবণ নিয়ে গুজব রোধে তথ্য অধিদপ্তরের প্রেসনোট</h1>
      <address><time datetime="2019-11-19T21:54:00+00:00">19 Nov 2019, 21:54</time> by <a rel="author">সময় সংবাদ</a></address>
      <p><b>দেশে হঠাৎ করেই লবণের দাম বাড়ার গুজব ছড়িয়ে পড়েছে। এই গুজব প্রতিরোধে মঙ্গলবার (১৯ নভেম্বর) সন্ধ্যায় তথ্য অধিদপ্তর থেকে প্রেস নোট দেয়া হয়েছে।</b><br/><br/>প্রেস নোটে বলা হয়েছে, একটি মহল পরিকল্পিতভাবে দেশে গুজব ছাড়নোতে লিপ্ত রয়েছে। সম্প্রতি দেশে লবণের প্রাপ্যতা নিয়েও গুজব ছড়ানোর একটি অপচেষ্টা চলছে। ইতোমধ্যে শিল্প মন্ত্রণালয় থেকে এ বিষয়ে গণমাধ্যমে জানানো হয়েছে যে, প্রকৃতপক্ষে দেশে লবণের পর্যাপ্ত মজুদ রয়েছে এবং ডিসেম্বর মাসেই দেশে নতুন লবণ উৎপাদিত হয়ে বাজারে আসবে। বর্তমান মজুদের সঙ্গে যোগ হবে নতুন উৎপাদিত লবণ। ফলে দেশে লবণের কোনো সংকট নেই এবং এমন কোনো সম্ভাবনাও নেই।<br/><br/>প্রেস নোটে আরও বলা হয়েছে, লবণ নিয়ে কিংবা অন্য কোনো বিষয়ে কোনো ব্যক্ত বা মহল সামাজিক যোগাযোগ মাধ্যমে বা অন্যে যে কোনোভবে গুজব ছড়ানোর চেষ্টা করলে তাদের বিরুদ্ধে কঠোর আইনানুগ ব্যবস্থা নেয়া হবে।</p>
    </article>
  </body>
</html>