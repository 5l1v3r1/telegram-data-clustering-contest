<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/antibiotiki-ne-likuyut-virusi-i-mozhut-buti-nebezpechni-suprun/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T21:01:41+00:00"/>
    <meta property="og:title" content="Антибіотики не лікують віруси і можуть бути небезпечні – Супрун"/>
    <meta property="og:description" content="Колишня очільниця МОЗу Уляна Супрун продовжує курс підвищення грамотності українців - вона розповіла про те, яку небезпеку несуть антибіотики при неконтрольованому і безвідповідальному прийомі"/>
  </head>
  <body>
    <article>
      <h1>Антибіотики не лікують віруси і можуть бути небезпечні – Супрун</h1>
      <h2>Лікування - завжди складний і відповідальний процес, а особливо при застосуванні антибіотиків</h2>
      <address>
        <time datetime="2019-11-19T21:01:41+00:00">19 Nov 2019, 21:01</time>
      </address>
      <p>Колишня в.о. міністра охорони здоров’я <a href="https://narodna-pravda.ua/2019/09/04/suprun-poyasnila-yak-vryatuvati-problemnu-shkiru-z-akne/">Уляна Супрун</a> розповіла українцям про небезпеку, яку несуть антибіотики  – вони не діють на віруси, а їх надмірне і нераціональне вживання може поставити під загрозу здоров’я всього людства.</p>
      <p>Як передає НАРОДНА ПРАВДА, про це вона написала на своїй сторінці в Facebook.</p>
      <p>Loading...</p>
      <p>За словами Супрун, небезпека антибіотиків в тому, що бактерії мають властивість швидко пристосовуватися до їхньої  дії. Тому з часом лікувати хвороби стає важче, довше і дорожче. Захворювання дають ускладнення і призводять до інвалідності.</p>
      <p>«Крім того, може виникнути ланцюгова реакція. Адже не маючи дієвих ліків, які можуть перемагати інфекції, дуже небезпечно проводити трансплантацію органів, хірургічні операції або хіміотерапію при лікуванні онкологічних захворювань », – розповіла Супрун.</p>
      <p>Бактерії швидше «звикають» до антибіотиків, якщо ними лікувати вірусні захворювання; не дотримуватися або переривати курс лікування; проводити неякісний інфекційний контроль в медичних установах; надмірно застосовувати антибіотики в тваринництві; не дотримуватися правил гігієни.</p>
      <p>“Безвідповідальне застосування антибіотиків вже призвело до того, що деякі люди не можуть вилікувати інфекційні хвороби курсом антибіотиків, які допомагали в цих випадках раніше”, – вказала Супрун.</p>
      <p>Щоб уникнути несприйнятливості до антибіотиків, Супрун порадила дотримуватися таких правил:</p>
      <ul>
        <li>регулярно і ретельно мити руки. Це запобігає поширенню бактерій, а отже – зменшує потребу у використанні антибіотиків;</li>
        <li>пам’ятати, що антибіотики безсилі проти вірусів;</li>
        <li>не займатися самолікуванням. Потрібно приймати антибіотики тільки за рецептом лікаря і не купувати ліки для лікування хвороб, які викликані не бактеріями;</li>
        <li>при лікуванні антибіотиками не можна переривати курс, навіть якщо відчули себе краще;</li>
        <li>не передавати нікому антибіотики, що залишилися після вашого курсу лікування. Підбирати їх потрібно індивідуально, і робити це може тільки кваліфікований медик;</li>
        <li>вакцинуватися;</li>
        <li>в жодному разі не лікувати грип і застуду антибіотиками.</li>
      </ul>
      <p>Нагадаємо, раніше Уляна <a href="https://narodna-pravda.ua/2019/08/22/suprun-navchila-ukrayintsiv-borotisya-z-posttravmatichnim-sindromom/">Супрун розповіла українцям про ПТСР</a> – посттравматичний стресовий розлад і дала поради, як боротися з цією проблемою.</p>
      <p>Раніше екс-очільниця Міністертва охорони здоров’я <a href="https://narodna-pravda.ua/2019/07/23/suprun-rozpovila-yak-krashhe-zagotoviti-frukti-na-zimu-i-zberegti-vitamini/">Уляна Супрун розповіла, як краще заготовити на зиму фрукти, щоб максимально зберегти вітаміни і корисні властивості дарів літа. </a>Супрун не радить варити варення, а закликає підійти до заготівель на зиму творчо, технічно і з користю для здоров’я.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>