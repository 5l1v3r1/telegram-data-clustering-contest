<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1030830/kairos-tora-metopo-isxyron-kataigidon-sto-ionio-etsi-tha-xtypisoyn-ta-fainomena-tis-epomenes-ores"/>
    <meta property="og:site_name" content="Newsbomb"/>
    <meta property="article:published_time" content="2019-11-19T21:07:44+00:00"/>
    <meta property="og:title" content="Καιρός ΤΩΡΑ: Μέτωπο ισχυρών καταιγίδων στο Ιόνιο - Έτσι θα χτυπήσουν τα φαινόμενα τις επόμενες ώρες"/>
    <meta property="og:description" content="Καιρός: Πώς θα κινηθεί η κακοκαιρία τις επόμενες ώρες - Δείτε τους χάρτες του Εθνικού Αστεροσκοπείου Αθηνών"/>
  </head>
  <body>
    <article>
      <h1>Καιρός ΤΩΡΑ: Μέτωπο ισχυρών καταιγίδων στο Ιόνιο - Έτσι θα χτυπήσουν τα φαινόμενα τις επόμενες ώρες</h1>
      <h2>Καιρός: Πώς θα κινηθεί η κακοκαιρία τις επόμενες ώρες - Δείτε τους χάρτες του Εθνικού Αστεροσκοπείου Αθηνών</h2>
      <address><time datetime="2019-11-19T21:07:44+00:00">19 Nov 2019, 21:07</time> by <a rel="author">Newsroom</a></address>
      <p>Μέτωπο ισχυρών βροχών και καταιγίδων προσεγγίζει τις βραδινές ώρες της Τρίτης 19/11 το Βόρειο Ιόνιο. Μέχρι τις πρωινές ώρες της Τετάρτης 20/11 θα επηρεαστεί σχεδόν <b>το σύνολο της δυτικής χώρας</b> (ηπειρωτικά και νησιωτικά τμήματα), ενώ στη Δυτική και Βορειοδυτική Πελοπόννησο τα ισχυρά φαινόμενα θα συνεχιστούν έως και τις μεσημεριανές ώρες, σύμφωνα με το <a href="https://www.meteo.gr/">meteo.gr.</a></p>
      <p>Οι χάρτες που ακολουθούν απεικονίζουν τις περιοχές εκδήλωσης ισχυρών καταιγίδων τις πρωινές ώρες της Τετάρτης 20/11 (06:00-09:00 και 09:00-12:00), ενώ στη συνέχεια στη δορυφορική εικόνα φαίνονται με έντονες αποχρώσεις οι περιοχές όπου εκδηλώνονται τα ισχυρότερα φαινόμενα στις 20:25 το βράδυ της Τρίτης.</p>
      <slideshow>
        <figure>
          <img src="https://nb.bbend.net/media/news/2019/11/19/1030830/photos/full/KAKOKAIRIA1.png"/>
          <figcaption>Πώς θα κινηθεί η κακοκαιρία τις επόμενες ώρες.<cite>meteo.gr</cite></figcaption>
        </figure>
        <figure>
          <img src="https://nb.bbend.net/media/news/2019/11/19/1030830/photos/full/KAKOKAIRIA.png"/>
          <figcaption>Πώς θα κινηθεί η κακοκαιρία τις επόμενες ώρες.<cite>meteo.gr</cite></figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <h3>Έκτακτο δελτίο επιδείνωσης του καιρού</h3>
      <p><b>Ισχυρές βροχές, καταιγίδες και χαλάζι</b> θα πλήξουν τη χώρα όπως προειδοποιεί η <a href="https://www.newsbomb.gr/tags/tag/36939/ethnikh-metewrologikh-yphresia">Εθνική Μετεωρολογική Υπηρεσία</a>, με το <a href="https://www.newsbomb.gr/tags/tag/68942/ektakto-deltio-epideinwshs-kairoy">έκτακτο δελτίο επιδείνωσης του καιρού</a> που εξέδωσε το μεσημέρι της Τρίτης (19/11).</p>
      <p>Πιο αναλυτικά θα επηρεαστούν:</p>
      <p>
        <b>ΤΕΤΑΡΤΗ (20/11)</b>
      </p>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία.</p>
      <p>
        <b>ΠΕΜΠΤΗ (21/11)</b>
      </p>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kairos/story/1030740/sygkinisi-gia-tin-aspa-tsina-exo-karkino-an-fygo-h-sygklonistiki-exomologisi">Συγκίνηση για την Άσπα Τσίνα: «Έχω καρκίνο - Αν φύγω...» - Η συγκλονιστική εξομολόγηση</a>
      </p>
    </article>
  </body>
</html>