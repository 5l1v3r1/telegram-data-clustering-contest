<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yolcu-ucaginin-ici-duman-doldu-ucus-iptal-edildi-1208899.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T21:00:00+00:00"/>
    <meta property="og:title" content="Yolcu uçağının içi duman doldu, uçuş iptal edildi"/>
    <meta property="og:description" content="İspanya'nın Madrid kentinden, ABD'nin New York kentine sefer yapmak üzere pistte bekleyen yolcu uçağının içi, kalkıştan önce dumanla dolunca uçuş iptal edildi."/>
  </head>
  <body>
    <article>
      <h1>Yolcu uçağının içi duman doldu, uçuş iptal edildi</h1>
      <h2>İspanya'nın Madrid kentinden, ABD'nin New York kentine sefer yapmak üzere pistte bekleyen yolcu uçağının içi, kalkıştan önce dumanla dolunca uçuş iptal edildi.</h2>
      <address>
        <time datetime="2019-11-19T21:00:00+00:00">19 Nov 2019, 21:00</time>
      </address>
      <figure>
        <a href="http://www.bursadabugun.com/video/yolcu-ucaginin-ici-duman-doldu-ucus-iptal-edildi-114711.html">
          <img src="http://images.bursadabugun.com/video/2019/11/20/114711-5dd45c09cd37a.jpg"/>
        </a>
        <figcaption>Yolcu uçağının içi duman doldu, uçuş iptal edildi</figcaption>
      </figure>
      <p><b>İspanya</b>'nın <b>Madrid kentindeki Barajas Uluslararası Havalimanı'</b>ndan,<b> ABD'</b>nin <b>New York kentindeki John F. Kennedy Uluslararası Havalimanı</b>'na sefer yapmak için pistte bekleyen yolcu uçağının içi, kalkıştan hemen önce dumanla doldu.</p>
      <figure>
        <img src="https://images.bursadabugun.com/editor/haber/19112019/yolcu-ucaginin-ici-duman-doldu-ucus-iptal-edildi-4427-dhaphoto1-5dd449b6cb4bd.jpg"/>
      </figure>
      <p>Uçaktaki bir yolcunun cep telefonuna kaydettiği görüntüde, kalkış öncesi henüz sebebi bilinmeyen dumanın uçağın içini sarması ile yolcular endişeleniyor. Görüntülerde yolcuların eşyalarını toplamaya başladıkları görüldü.</p>
      <figure>
        <img src="https://images.bursadabugun.com/editor/haber/19112019/yolcu-ucaginin-ici-duman-doldu-ucus-iptal-edildi-4427-dhaphoto2-5dd449b06849f.jpg"/>
      </figure>
      <p>Görevliler tarafından yolcular uçaktan tahliye edilirken, uçuşun iptal edildiği belirtildi. Uçağın içini saran dumanın nedenine ilişkin<b> Barajas Uluslararası Havalimanı</b> ya da havayolları şirketinden henüz açıklama yapılmadı.</p>
    </article>
  </body>
</html>