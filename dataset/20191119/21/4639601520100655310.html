<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/society/kairos-isxyres-vroxes-kai-kataigides/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T21:22:32+00:00"/>
    <meta property="og:title" content="Καιρός : Ισχυρές βροχές και καταιγίδες"/>
    <meta property="og:description" content="Πού θα είναι έντονα τα φαινόμενα"/>
  </head>
  <body>
    <article>
      <h1>Καιρός : Ισχυρές βροχές και καταιγίδες</h1>
      <h2>Πού θα είναι έντονα τα φαινόμενα</h2>
      <address><time datetime="2019-11-19T21:22:32+00:00">19 Nov 2019, 21:22</time> by <a rel="author">ΤοΒΗΜΑ Team</a></address>
      <p>Ισχυρές βροχές και καταιγίδες θα σαρώσουν τη χώρα από τα δυτικά προς τα ανατολικά με τα φαινόμενα κατά τόπους να είναι ιδιαίτερα έντονα.</p>
      <p>Σύμφωνα με την ΕΜΥ στο Ιόνιο και τα ηπειρωτικά αναμένονται βροχές και καταιγίδες κατά τόπους ισχυρές στα δυτικά και την Μακεδονία.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>Βαθμιαία εξασθένηση των φαινομένων στα βορειοδυτικά από το μεσημέρι.</p>
      <p>Οι άνεμοι θα πνέουν από νότιες διευθύνσεις 4 με 6 και στο Ιόνιο το πρωί τοπικά 7 μποφόρ.</p>
      <p>Η θερμοκρασία θα σημειώσει μικρή πτώση στα βόρεια.</p>
      <figure>
        <iframe data-src="https://twitter.com/EMY_HNMS/status/1196741409145004037?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Δείτε πού θα είναι έντονα τα φαινόμενα σύμφωνα με τον χάρτη του meteo.gr</b>
      </p>
      <figure>
        <img src="https://www.in.gr/wp-content/uploads/2019/11/Rains_Nov_19_20-600x491.jpg"/>
      </figure>
      <h3>Αναλυτικά ο καιρός από την ΕΜΥ</h3>
      <p>ΜΑΚΕΔΟΝΙΑ, ΘΡΑΚΗ<br/>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία, από το μεσημέρι όμως στη δυτική Μακεδονία θα εξασθενήσουν.<br/>Ανεμοι: Ανατολικοί νοτιοανατολικοί 4 με 5 και στα θαλάσσια 6 μποφόρ.<br/>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι.<br/>Ανεμοι: Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν.<br/>Θερμοκρασία: Από 14 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις με βροχές και σποραδικές καταιγίδες.<br/>Ανεμοι: Νοτιοανατολικοί 4 με 6 μποφόρ.<br/>Θερμοκρασία: Από 12 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ<br/>Καιρός: Nεφώσεις παροδικά αυξημένες με πιθανότητα μεμονωμένων καταιγίδων από το μεσημέρι.<br/>Ανεμοι: Νοτιοανατολικοί 4 με 5 μποφόρ.<br/>Θερμοκρασία: Από 16 έως 22 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ<br/>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές.<br/>Ανεμοι: Νοτιοανατολικοί 4 με 6 μποφόρ.<br/>Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>ΑΤΤΙΚΗ<br/>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες.<br/>Ανεμοι: Νότιοι νοτιοανατολικοί 4 με 5 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ<br/>Καιρός: Νεφώσεις με τοπικές βροχές και σποραδικές καταιγίδες πρόσκαιρα ισχυρές, με εξασθένηση από το βράδυ.<br/>Ανεμοι: Νοτιοανατολικοί 4 με 6 μποφόρ με βαθμιαία εξασθένηση από το απόγευμα.<br/>Θερμοκρασία: Από 10 έως 18 βαθμούς Κελσίου.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>