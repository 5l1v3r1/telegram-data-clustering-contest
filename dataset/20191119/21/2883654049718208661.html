<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/gallyon-van-vessem-feliciteert-opvolger-bij-hart-van-nederland/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-19T21:04:50+00:00"/>
    <meta property="og:title" content="Gallyon van Vessem feliciteert opvolger bij Hart van Nederland"/>
    <meta property="og:description" content="Gallyon van Vessem, die onlangs gedwongen afscheid moest nemen als presentator van Hart van Nederland, heeft dinsdagavond in een tweet haar opvolger Siham Raijoul alle goeds gewenst. &quot;Wat een mooie kans, wat een mooie vrouw&quot;, laat Van Vessem weten. &quot;Ik heb dit mooie programma heel lang met heel veel plezier gepresenteerd en ik wens jou oprecht heel veel plezier en succes. You go!!&quot;"/>
  </head>
  <body>
    <article>
      <h1>Gallyon van Vessem feliciteert opvolger bij Hart van Nederland</h1>
      <address><time datetime="2019-11-19T21:04:50+00:00">19 Nov 2019, 21:04</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Gallyon van Vessem, die onlangs gedwongen afscheid moest nemen als presentator van Hart van Nederland, heeft dinsdagavond in een tweet haar opvolger Siham Raijoul alle goeds gewenst. “Wat een mooie kans, wat een mooie vrouw”, laat Van Vessem weten. “Ik heb dit mooie programma heel lang met heel veel plezier gepresenteerd en ik wens jou oprecht heel veel plezier en succes. You go!!”</p>
      <p>Van Vessem (50) moest het veld ruimen omdat Talpa-baas John de Mol haar en medepresentator Selma van Dijk (50) te oud vond. Dit kwam De Mol op veel kritiek te staan.</p>
      <p>Raijoul gaat volgend jaar aan de slag voor Hart van Nederland. Zij presenteert nu nog het Jeugdjournaal bij de NOS, waar Raijoul (33) bijna tien jaar werkt. Daarvoor begon zij bij Omroep Brabant.</p>
      <p>BuzzE</p>
    </article>
  </body>
</html>