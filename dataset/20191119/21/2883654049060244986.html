<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/dilrosun-na-winnende-treffer-meestal-gaat-ie-de-tweede-ring-in/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-19T21:30:37+00:00"/>
    <meta property="og:title" content="Dilrosun na winnende treffer: meestal gaat-ie de tweede ring in"/>
    <meta property="og:description" content="&quot;Meestal gaat ie de tweede ring in.&quot; Dat zei Javairô Dilrosun na zijn winnende doelpunt in de blessuretijd van het oefenduel tussen Jong Oranje en Jong Engeland (2-1). Met een schitterende vrije trap bezorgde Dilsorun zijn ploeg in de 92e minuut een overwinning. &quot;Die bal zwabbert veel. Op de trainingen oefen ik er veel op. Mooi dat het nu lukte&quot;, zei Dilrosun voor de camera van FOX Sports."/>
  </head>
  <body>
    <article>
      <h1>Dilrosun na winnende treffer: meestal gaat-ie de tweede ring in</h1>
      <address>
        <time datetime="2019-11-19T21:30:37+00:00">19 Nov 2019, 21:30</time>
      </address>
      <p>“Meestal gaat ie de tweede ring in.” Dat zei Javairô Dilrosun na zijn winnende doelpunt in de blessuretijd van het oefenduel tussen Jong Oranje en Jong Engeland (2-1). Met een schitterende vrije trap bezorgde Dilsorun zijn ploeg in de 92e minuut een overwinning. “Die bal zwabbert veel. Op de trainingen oefen ik er veel op. Mooi dat het nu lukte”, zei Dilrosun voor de camera van FOX Sports.</p>
      <p>Jong Oranje bleef zodoende het hele kalenderjaar ongeslagen. “Dat is wel een mooie reeks. We staan goed in de kwalificatie en nu winnen we ook weer van een goede tegenstander”, aldus de speler van Hertha BSC. “Wat dat zegt? Dat er een goede generatie aan zit te komen.”</p>
      <p>Dilrosun is met Jong Oranje goed op weg om zich te plaatsen voor het EK van 2021. Alle vier de gespeelde kwalificatiewedstrijden leverden een zege op.</p>
      <p>BUZZS</p>
    </article>
  </body>
</html>