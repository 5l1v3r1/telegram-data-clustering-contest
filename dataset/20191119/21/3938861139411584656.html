<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_polkovniku-armiyi-ssa-proponuvali-ocholiti-ministerstvo-oboroni-ukrayini/938979"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T21:58:00+00:00"/>
    <meta property="og:title" content="Полковнику армії США пропонували очолити міністерство оборони України"/>
    <meta property="og:description" content="Провідному спеціалісту по Україні в Раді національної безпеки США Олександру Віндману тричі пропонували очолити Міністерство оборони України. Про це він заявив під час публічних слухань в Конгресі в рамках розслідування щодо імпічменту президента США Дональда Трампа, передає NBC ..."/>
  </head>
  <body>
    <article>
      <h1>Полковнику армії США пропонували очолити міністерство оборони України</h1>
      <address><time datetime="2019-11-19T21:58:00+00:00">19 Nov 2019, 21:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938979_w_300.jpg?v=0"/>
        <figcaption>Данилюк пропонував Віндману стати міністром. Фото: Укрінформ</figcaption>
      </figure>
      <p>Провідному спеціалісту по Україні в Раді національної безпеки США <b>Олександру Віндману</b> тричі пропонували очолити Міністерство оборони України.</p>
      <p>Про це він заявив під час публічних слухань в Конгресі в рамках розслідування щодо імпічменту президента США <b>Дональда Трампа</b>, передає <a href="https://www.nbcnews.com/politics/trump-impeachment-inquiry/live-blog/nov-19-impeachment-hearings-live-updates-n1085171/ncrd1085591#liveBlogHeader">NBC News</a>.</p>
      <p>Пропозиції надходили від екс-секретаря Ради національної безпеки і оборони України <b>Олександра Данилюка</b>. Віндман відмовився.</p>
      <p>"Я американець. Я негайно відхилив ці пропозиції", - сказав Віндман. Про це він проінформував своє начальство та контррозвідувальні органи.</p>
      <p>Пропозицію очолити міністерство Віндман назвав комічною.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_tramp-mozhe-opublikuvati-sche-odnu-stenogramu-rozmovi-iz-zelenskim/937350"/>
      </related>
      <p>Полковник армії США Олександр Віндман народився в Києві. Коли йому було три роки, він разом зі своєю родиною виїхав до США. Там зробив військову кар'єру. Під час служби в Іраку отримав бойове поранення.</p>
      <blockquote>Конгресмени США опублікували стенограми свідчень, даних провідним експертом з питань України Ради національної безпеки США <a href="https://gazeta.ua/articles/life/_impichment-trampa-opublikuvali-stenogrami-svidchen-visokopostavlenih-ekspertiv-bilogo-domu/937583">Олександром Віндманом</a> і колишнім радником президента США Дональда Трампа щодо Росії й України Фіоною Гілл. За свідченнями Віндмана, Трамп вимагав від Зеленського відкрити розслідування щодо сина свого потенційного конкурента на виборах Джо Байдена.</blockquote>
    </article>
  </body>
</html>