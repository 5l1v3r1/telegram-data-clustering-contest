<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/iohannis-unui-tanar-din-sala-puneti-mi-intrebari-incomode-intrebat-daca-e-important-pentru-un-presedinte-sa-cunoasca-mai-multe-limbi-straine-pe-mine-m-a-ajutat-1922402619002019112119175183"/>
    <meta property="og:site_name" content="News.ro"/>
    <meta property="article:published_time" content="2019-11-19T21:26:00+00:00"/>
    <meta property="og:title" content="Iohannis, unui tânăr din sală: Puneţi-mi întrebări incomode/ întrebat dacă e important pentru un preşedinte să cunoască mai multe limbi străine: Pe mine m-a ajutat"/>
    <meta property="og:description" content="Preşedintele Klaus Iohannis a spus, marţi seară, că l-a ajutat ca preşedinte faptul că vorbeşte mai multe limbi şi a precizat că este dificil în străinătate să fie purtate discuţii prin intermediul traducătorilor. Unui tânăr care l-a întrebat de ce nu a invitat jurnalişti care să-i pună întrebări incomode, Iohannis a spus: ”Puneţi-mi întrebări incomode”."/>
  </head>
  <body>
    <article>
      <h1>Iohannis, unui tânăr din sală: Puneţi-mi întrebări incomode/ întrebat dacă e important pentru un preşedinte să cunoască mai multe limbi străine: Pe mine m-a ajutat</h1>
      <address><time datetime="2019-11-19T21:26:00+00:00">19 Nov 2019, 21:26</time> by <a rel="author">Diana Stancovici</a></address>
      <p>
        <b>Preşedintele Klaus Iohannis a spus, marţi seară, că l-a ajutat ca preşedinte faptul că vorbeşte mai multe limbi şi a precizat că este dificil în străinătate să fie purtate discuţii prin intermediul traducătorilor. Unui tânăr care l-a întrebat de ce nu a invitat jurnalişti care să-i pună întrebări incomode, Iohannis a spus: ”Puneţi-mi întrebări incomode”.</b>
      </p>
      <p>La finalul dezbaterii de marţi, preşedintele Klaus Iohannis a cerut să fie trimis un microfon în sală, iar cei din audienţă să îi pună întrebări.</p>
      <p>Întrebat de ce nu a invitat jurnalişti care să îi pună întrebări incomode, Iohannis i-a spus celui care la întrebat: ”Puneţi-mi întrebări incomode!”</p>
      <p>De asemenea, întrebat dacă e important pentru un preşedinte să cunoască mai multe limbi străine, şeful statului a răspuns ”pe mine m-a ajutat”. El a recunoscut că în Consiliul European nu toţi cunosc limbi străine, dar că ”se pierde mult din substanţă”.</p>
      <p>„Cred că este indicat ca preşedintele să cunoască măcar o limbă de largă circulaţie”, a spus Iohannis.</p>
      <p>Şeful statului i-a spus unei studente care l-a întrebat dacă ar trebui tinerii să rămână afară că ”merită să rămâneţi în ţară”, dar că e ”binevenit şi un stagiu afară”.</p>
      <p>Iohannis spune că ar fi putut să plece, dar a decis să rămână.</p>
      <p>”Eu nu sunt întâmplător aici în România, este o decizie conştientă şi îmi pare bine că am decis să rămân. Mi se pare că este important ca în România să ajungem în punctul n care tinerii care îşi termină studiile să îşi dorească să vină înapoi”, a mai spus Iohannis.</p>
      <p>Primului ministru Ludovic Orban, prezent în sală, i s-a înmânat microfonul de către Radu Tudor şi a fost rugat să pună o întrebare incomodă.</p>
      <p>Orban l-a întrebat cât crede că va obţine duminică, şeful statului s-a arătat convins că va obţine ”toate voturile românilor care vor să fiu preşedinte”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>