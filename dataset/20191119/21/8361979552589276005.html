<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/pochettino-tottenhem-ogolosiv-pro-vidstavku-trenera-50054516.html"/>
    <meta property="og:site_name" content="НВ"/>
    <meta property="article:published_time" content="2019-11-19T21:28:00+00:00"/>
    <meta property="og:title" content="Через півроку після виходу в фінал Ліги чемпіонів Тоттенхем звільнив тренера"/>
    <meta property="og:description" content="Маурісіо Почеттіно звільнений з поста наставника Тоттенхема через півроку після виходу команди в фінал Ліги чемпіонів."/>
  </head>
  <body>
    <article>
      <h1>Через півроку після виходу в фінал Ліги чемпіонів Тоттенхем звільнив тренера</h1>
      <h2>Маурісіо Почеттіно звільнений з поста наставника Тоттенхема через півроку після виходу команди в фінал Ліги чемпіонів.</h2>
      <address>
        <time datetime="2019-11-19T21:28:00+00:00">19 Nov 2019, 21:28</time>
      </address>
      <p>Президент клубу Даніель Леві заявив, що причиною тому стали незадовільні результати команди на внутрішній арені в кінці минулого і на початку цього сезону.</p>
      <p>За його словами, це рішення нелегко далося правлінню Тоттенхема. Разом із аргентинським фахівцем пішли й четверо членів його тренерського штабу.</p>
      <p>Читайте також:<br/><a href="https://nv.ua/ukr/sport/football/bavariya-priznachila-novogo-golovnogo-trenera-50053910.html">&amp;nbspБаварія визначилась з головним тренером клубу</a></p>
      <p>Почеттіно став менеджером «Шпор» у 2014 році. Під його керівництвом команда посіла друге місце англійській Прем'єр-лізі в 2017 році і вперше в своїй історії вийшла в фінал Ліги чемпіонів.</p>
      <p>На сьогодні клуб займає 14 місце в АПЛ. Поки що Тоттенхем не повідомляє, хто буде наступником тренера, але на офіційному сайті пообіцяв надати таку інформацію, «як прийде час».</p>
      <p>Раніше повідомлялося, що <a href="https://nv.ua/ukr/sport/football/pochettino-mozhe-ocholiti-bavariyu-50050309.html">Баварія планує запросити Почеттіно</a> в разі звільнення з посади наставника Ніко Ковача, якого <a href="https://nv.ua/ukr/sport/football/niko-kovach-bavariya-ogolosila-pro-zvilnennya-trenera-50051379.html">все-таки відправили у відставку</a>.</p>
    </article>
  </body>
</html>