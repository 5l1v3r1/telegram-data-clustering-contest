<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ukrayinski-prykordonnyky-otrymuyut-20-frantsuzkyh-korabliv.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T21:25:24+00:00"/>
    <meta property="og:title" content="Українські прикордонники отримають 20 французьких кораблів"/>
    <meta property="og:description" content="Українські прикордонники отримають 20 французьких кораблів"/>
  </head>
  <body>
    <article>
      <h1>Українські прикордонники отримають 20 французьких кораблів</h1>
      <h2>Кораблі будуть розміщуватися у місцях постійної дислокації підрозділів морської охорони ДПСУ - Одеса, Маріуполь, Бердянськ, Ізмаїл та Кілія</h2>
      <address>
        <time datetime="2019-11-19T21:25:24+00:00">19 Nov 2019, 21:25</time>
      </address>
      <figure>
        <img src="https://1news.com.ua/wp-content/uploads/2019/11/16-4.jpg"/>
      </figure>
      <p>Корабельний склад Державної прикордонної служби України поповниться 20 надсучасними 32-х метровими патрульними кораблями французької компанії ОСЕА.</p>
      <p>Про це повідомляє 1NEWS.</p>
      <p>Пропозиція компанії ОСЕА була найбільш економічно вигідною для України і потреб ДПСУ, а Франція запропонувала комплексний підхід кредитного фінансування і часткову локалізацію, 25%, виробництва в Україні. Тож кожен четвертий корабель буде виготовлений в Україні (орієнтовно, на одному з миколаївських заводів).</p>
      <p>Проєкт вартує 136 мільйонів євро. 15% Україна заплатить відразу з державного бюджету. І 85% – це спеціальний кредит французького казначейства з мінімальними відсотками.</p>
      <p>Зазначається, що проєкт розрахований до 2023 року, а перший корабель Україна зможе отримати у 2021 році.</p>
      <p>Кораблі будуть розміщуватися у місцях постійної дислокації підрозділів морської охорони ДПСУ – Одеса, Маріуполь, Бердянськ, Ізмаїл та Кілія.</p>
      <p>Джерело: <a href="https://mvs.gov.ua/ua/news/26114_20_suchasnih_patrulnih_kateriv_Arsen_Avakov_pidpisav_iz_francuzkim_uryadom_spilniy_proekt.htm">МВС</a></p>
    </article>
  </body>
</html>