<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175956/meer-geld-nodig-voor-bouw-tiny-church-in-poort"/>
    <meta property="og:site_name" content="omroep flevoland"/>
    <meta property="article:published_time" content="2019-11-19T21:15:00+00:00"/>
    <meta property="og:title" content="Meer geld nodig voor bouw Tiny Church in Poort"/>
    <meta property="og:description" content="Kerkgemeenschap De Schone Poort heeft meer geld nodig voor de bouw van een mini-kerk in het Cascadepark in Almere Poort. Er is nog 5.000 euro nodig voor de Tiny Church."/>
  </head>
  <body>
    <article>
      <h1>Meer geld nodig voor bouw Tiny Church in Poort</h1>
      <address>
        <time datetime="2019-11-19T21:15:00+00:00">19 Nov 2019, 21:15</time>
      </address>
      <p>
        <b>Kerkgemeenschap De Schone Poort heeft meer geld nodig voor de bouw van een mini-kerk in het Cascadepark in Almere Poort. Er is nog 5.000 euro nodig voor de Tiny Church.</b>
      </p>
      <p>De bouw is begonnen, maar er is nog een tekort van 5.000 euro omdat de prijzen van bouwmaterialen zijn gestegen. Volgens predikant Pieter ter Veen heeft de gemeente bovendien aanvullende eisen gesteld aan de constructie. Daardoor zijn onder meer de wielen waarop de kerk draait tien keer duurder geworden dan begroot. De Schone Poort heeft leden van de Protestantse Gemeente Almere om een bijdrage gevraagd.</p>
      <p>De kerk is <a href="https://www.omroepflevoland.nl/nieuws/157726/de-schone-poort-wil-een-tiny-church-bouwen">groot genoeg</a> voor veertig mensen en zal zelf voor energie zorgen. Er komen zonnepanelen, een zonneboiler en de kerk draait met de zon mee. Hetzelfde ontwerp wordt later ook gebouwd op het Floriadeterrein.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>