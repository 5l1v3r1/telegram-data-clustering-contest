<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%85%cf%81%ce%af%ce%b1-%cf%80%ce%b1%ce%b9%ce%b4%ce%b9%ce%ac-%ce%bc%ce%b1%ce%b6%ce%b5%cf%8d%ce%bf%cf%85%ce%bd-%cf%83%ce%ba%ce%bf%cf%85%cf%80%ce%af%ce%b4%ce%b9%ce%b1-%ce%b3%ce%b9%ce%b1-%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T21:47:01+00:00"/>
    <meta property="og:title" content="Συρία: Παιδιά μαζεύουν σκουπίδια για να εξασφαλίσουν το ψωμί τους"/>
    <meta property="og:description" content="Ο πόλεμος στη Συρία μαίνεται για 9 ολόκληρα χρόνια και εκτός από τα χιλιάδες θύματα, το τραγικό πρόσωπο του πολέμου αντιμετωπίζουν καθημερινά τα μικρά παιδιά στο Ιντλίμπ της Συρίας που αναγκάζονται να δουλεύουν και να μαζεύουν σκουπίδια για να επιβιώσουν."/>
  </head>
  <body>
    <article>
      <h1>Συρία: Παιδιά μαζεύουν σκουπίδια για να εξασφαλίσουν το ψωμί τους</h1>
      <address>
        <time datetime="2019-11-19T21:47:01+00:00">19 Nov 2019, 21:47</time>
      </address>
      <p>
        <b>Ο πόλεμος στη Συρία μαίνεται για 9 ολόκληρα χρόνια και εκτός από τα χιλιάδες θύματα, το τραγικό πρόσωπο του πολέμου αντιμετωπίζουν καθημερινά τα μικρά παιδιά στο Ιντλίμπ της Συρίας που αναγκάζονται να δουλεύουν και να μαζεύουν σκουπίδια για να επιβιώσουν.</b>
      </p>
      <p>Σκουπίδια μαζεύουν τα παιδιά ακόμη στη Συρία προκειμένου να εξασφαλίσουν το ψωμί τους, σύμφωνα με ρεπορτάζ του τουρκικού πρακτορείου ειδήσεων «Αναντολού».</p>
      <p>Λόγω του πολέμου που μπαίνει στον 9ο χρόνο, πολλά παιδιά στο Ιντλίμπ της Συρίας αναγκάζονται να δουλεύουν είτε για να επιβιώσουν, είτε για να βοηθούν τις οικογένειές τους όπως αναφέρει το ethnos.gr και η Μαρία Ζαχαράκη.</p>
      <p>Στο Ιντλίμπ διεξάγονται ακόμη συγκρούσεις μεταξύ των τελευταίων τζιχαντιστών που έχουν απομείνει και των δυνάμεων του Άσαντ, ενώ οι ρωσικοί αεροπορικοί βομβαρδισμοί συνεχίζουν να αναγκάζουν πολλούς να εγκαταλείπουν την περιοχή.</p>
      <p>– Ο 8χρονος Γκανίμ Αχμέντ δεν έχει πάει ποτέ σχολείο και δεν ξέρει να διαβάζει ούτε να γράφει. Ξεκινά να δουλεύει με τον ξάδελφό του κάθε πρωί στις 10 και τα περισσότερα που μπορεί να κερδίσει σε μία ημέρα από «χρήσιμα» σκουπίδια που πουλάει είναι 1.25 ευρώ!</p>
      <p>– Ο 12χρονος Μουχάμεντ Εσμέρ μαζεύει μεταλλικά κομμάτια, σακούλες, πλαστικά και αλουμίνια από τα σκουπίδια. Δεν την αγαπάει τη δουλειά αυτή, θα προτιμούσε να πηγαίνει σχολείο, το οποίο εγκατέλειψε πριν από 2.5 χρόνια, αλλά δεν υπάρχει. Πρέπει να πάει μακριά και μέσο μεταφοράς δεν υπάρχει. Το μεροκάματό του είναι 2 ευρώ!</p>
      <p>– Ο 18χρονος Χιλάλ σηκώνεται κάθε πρωί στις 7 για να μαζέψει μεταλλικά αντικείμενα από τα σκουπίδια. Κάθε μέρα κερδίζει από 2-3 ευρώ. Μόνο για να αγοράσει ψωμί, όπως λέει. Τα χέρια τους είναι γεμάτα ουλές και τραύματα, αλλά θα πρέπει να δουλέψουν για την επιβίωση της οικογένειάς τους και να φέρουν ψωμί στο σπίτι, λέει ο Χιλάλ.</p>
    </article>
  </body>
</html>