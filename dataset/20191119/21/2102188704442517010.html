<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653910/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T21:00:00+00:00"/>
    <meta property="og:title" content="Новини 19 листопада: голова &quot;Укрексімбанку&quot;, ринок землі, ціна на газ"/>
    <meta property="og:description" content="Про що говорили сьогодні?"/>
  </head>
  <body>
    <article>
      <h1>Новини 19 листопада: голова "Укрексімбанку", ринок землі, ціна на газ</h1>
      <h2>В чому звинувачують банкіра, хто такий взагалі Олександр Гриценко, чи пов'язаний він з Порошенком, і до чого тут медіа холдинг, проданий оточенню Януковича.</h2>
      <address>
        <time datetime="2019-11-19T21:00:00+00:00">19 Nov 2019, 21:00</time>
      </address>
      <p><b>Про голову "Укрексімбанку".</b> Генеральна прокуратура <a href="https://www.epravda.com.ua/news/2019/11/19/653861/">звинувачує</a> голову правління "Укрексімбанку" Олександра Гриценка в сприянні зняття арештів з депозитів і застав "злочинного оточення екс-президента Віктора Януковича" за виданим банком кредиту на покупку "Українського медіа холдингу".</p>
      <p>Укрексімбанк <a href="https://www.epravda.com.ua/news/2019/11/19/653876/">оголосив конкурс</a> на посаду голови правління.</p>
      <p><b>Про ринок землі.</b> У законі про скасування мораторію на ринок землі до другого читання <a href="https://www.epravda.com.ua/news/2019/11/19/653883/">пропишуть заборону</a> росіянам або компаніям, серед власників або засновників якої є громадяни РФ, купувати сільгоспземлі після відкриття ринку.</p>
      <p>Зняття мораторію на продаж землі сільгосппризначення і створення прозорого та ефективного ринку має потенціал <a href="https://www.epravda.com.ua/news/2019/11/19/653886/">прискорити</a> економічне зростання в Україні на 0,5-1,5% на рік протягом наступних 5 років.</p>
      <p><b>Про ціну на газ.</b> Ціна на природний газ для населення в першому кварталі 2020 року <a href="https://www.epravda.com.ua/news/2019/11/19/653869/">буде нижчою,</a> ніж була у першому кварталі 2019 року.</p>
      <p><b>Про Херсонську нафтоперевалку.</b> "СЕТАМ" Міністерства юстиції <a href="https://www.epravda.com.ua/news/2019/11/19/653880/">продало</a> на майданчику онлайн-аукціонів OpenMarket Херсонський нафтоперевалочний комплекс за 200 млн грн, який раніше належав олігарху-утікачу Сергію Курченко.</p>
      <p><b>Про прогноз росту економіки України.</b> Світовий банк <a href="https://www.epravda.com.ua/news/2019/11/19/653881/">покращив</a> свій прогноз щодо зростання ВВП України у 2019 році з 3,4% до 3,6%.</p>
      <p>
        <b>Ви хочете дізнатися більше?</b>
      </p>
      <p>
        <a href="https://www.epravda.com.ua/publications/2019/11/19/653860/">
          <b>Два генплани, обидва не працюють. Чому Київ розвивається хаотично і як це змінити</b>
        </a>
      </p>
      <p>Одна з найбільших проблем столиці — хаотична забудова, перекіс у бік будівництва житла, не забезпеченого транспортною, інженерною та соціальною інфраструктурою. Комфорт відходить на другий план. До чого тут генплан Києва і що з ним не так?</p>
      <p>
        <a href="https://www.epravda.com.ua/publications/2019/11/19/653884/">
          <b>Затримання "банкіра Порошенка": що треба знати про справу голови "Укрексімбанку"</b>
        </a>
      </p>
    </article>
  </body>
</html>