<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/diethni/evropi/ollandia-kala-stin-ygeia-toys-oi-metanastes-poy-vrethikan-se-psychomeno-emporeymatokivotio/"/>
    <meta property="og:site_name" content="ert.gr"/>
    <meta property="article:published_time" content="2019-11-19T21:20:03+00:00"/>
    <meta property="og:title" content="Ολλανδία: Καλά στην υγεία τους οι μετανάστες που βρέθηκαν σε ψυχόμενο εμπορευματοκιβώτιο"/>
    <meta property="og:description" content="Θετική εξέλιξη είχε η οδύσσεια 25 μεταναστών που βρέθηκαν στην Ολλανδία, μέσα σε ψυχόμενο εμπορευματοκιβώτιο σε φορτηγό πλοίο με προορισμό τη Βρετανία."/>
  </head>
  <body>
    <article>
      <h1>Ολλανδία: Καλά στην υγεία τους οι μετανάστες που βρέθηκαν σε ψυχόμενο εμπορευματοκιβώτιο</h1>
      <address><time datetime="2019-11-19T21:20:03+00:00">19 Nov 2019, 21:20</time> by <a rel="author">Νάσος Μπράτσος</a></address>
      <p>Θετική εξέλιξη είχε η οδύσσεια 25 μεταναστών που βρέθηκαν στην Ολλανδία, μέσα σε ψυχόμενο εμπορευματοκιβώτιο σε φορτηγό πλοίο με προορισμό τη Βρετανία.</p>
      <p>Οι αρχές εντόπισαν 25 μετανάστες που επέβαιναν σε ένα φορτηγό πλοίο της Britannia Seaways με προορισμό τη Βρετανία, λίγο μετά τον απόπλου του από την Ολλανδία και το πλοίο επέστρεψε γρήγορα στο ολλανδικό λιμάνι Βλάαρντινγκεν, τόνισαν οι ολλανδικές υπηρεσίες εκτάκτων καταστάσεων.</p>
      <p>Οι αρχές είχαν κάνει λόγο νωρίτερα για τον εντοπισμό 26 μεταναστών.</p>
      <p>Δύο από τους μετανάστες μεταφέρθηκαν στο νοσοκομείο για νοσηλεία, ενώ οι υπόλοιποι 23 εξετάστηκαν από γιατρούς στο λιμάνι.</p>
      <p>Οι αρχές βρήκαν τους μετανάστες μέσα σε ένα ψυχόμενο εμπορευματοκιβώτιο πάνω στο πλοίο. Ειδικά εκπαιδευμένα σκυλιά χρησιμοποιήθηκαν για την έρευνα και τον εντοπισμό πιθανόν και άλλων λαθρεπιβατών, πρόσθεσαν οι υπηρεσίες.</p>
      <p>Το πλοίο, ιδιοκτησίας της δανέζικης εταιρείας DFDS, είχε αποπλεύσει από την Ολλανδία για να διασχίσει την Βόρεια Θάλασσα με προορισμό το Φελιξστόου στην νότια Αγγλία.</p>
      <p>Πηγές: ΑΠΕ-ΜΠΕ-Reuters</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/samos-apaitoyn-to-kleisimo-toy-yparchontos-kyt-stin-poli-thetikoi-sti-dimioyrgia-kleistoy-kentroy-oi-katoikoi-toy-nisioy-video/"/>
        <a href="https://www.ert.gr/perifereiakoi-stathmoi/kalamata/istioforo-skafos-me-metanastes-anoichta-tis-pyloy/"/>
        <a href="https://www.ert.gr/eidiseis/ellada/kinonia/nees-epicheiriseis-limenikoy-frontex-sti-samo-gia-diasosi-metanaston/"/>
        <a href="https://www.ert.gr/eidiseis/ellada/kinonia/se-domes-tis-k-elladas-oi-103-afganoi-den-emeinan-stin-moni-k-divris/"/>
        <a href="https://www.ert.gr/perifereiakoi-stathmoi/kalamata/thanasis-vasilopoylos-tipota-episimo-gia-metanastes-stin-kalamata/"/>
        <a href="https://www.ert.gr/perifereiakoi-stathmoi/orestiada/anisychoi-oi-ekpaideytikoi-soyflioy-didchoy-zitoyn-enischymeni-fylaxi-synoron/"/>
      </related>
    </article>
  </body>
</html>