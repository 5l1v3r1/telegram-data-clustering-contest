<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3360927/uzivo-video-alba-zvezda-2000-crveno-beli-u-berlinu-traze-izlaz-iz-krize"/>
    <meta property="og:site_name" content="kurir.rs"/>
    <meta property="article:published_time" content="2019-11-19T21:44:00+00:00"/>
    <meta property="og:title" content="CRNA SERIJA ZVEZDE SE NASTAVLJA: Crveno-beli u Berlinu doživeli treći poraz u pet dana i udaljili se od Top 8 faze!"/>
    <meta property="og:description" content="Košarkaši Crvene zvezde izgubili su večeras u Berlinu od Albe sa 80:92 (15:21, 19:25, 20:21, 26:25) u devetom kolu Evrolige."/>
  </head>
  <body>
    <article>
      <h6 class="kicker">EVROLIGA!</h6>
      <h1>CRNA SERIJA ZVEZDE SE NASTAVLJA: Crveno-beli u Berlinu doživeli treći poraz u pet dana i udaljili se od Top 8 faze!</h1>
      <address>
        <time datetime="2019-11-19T21:44:00+00:00">19 Nov 2019, 21:44</time>
      </address>
      <p>
        <b>Košarkaši Crvene zvezde izgubili su večeras u Berlinu od Albe sa 80:92 (15:21, 19:25, 20:21, 26:25) u devetom kolu Evrolige.</b>
      </p>
      <p>Crveno-beli odigrali su loš meč, pre svega u odbrani, s obzirom na to da su u svega nekoliko situacija uspevali da zaustave dobru organizaciju Albe.</p>
      <p>Nemački tim je pred punom halom u Berlinu svih 40 minuta bio u prednosti, a već u finišu prve deonice imao je dvocifrenu prednost. Zvezda je ipak do prve pauze uspela da se vrati na jednocifren zaostatak.</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3361081/kop-delija-i-u-berlinu-sjajna-podrska-za-kosarkase-zvezde-na-mecu-sa-albom-ali-video"/>
      </related>
      <p>Situacija u drugoj četvrtini bila je gotovo preslikana, pa je Alba na poluvremenu imala 10 poena prednosti. U nekoliko navrata u trećoj četvrtini Zvezda je imala priliku da se vrati u meč, kada je domaćin imao pad u igri, ali ipak je ponestalo snage timu Andrije Gavrilovića.</p>
      <p>Najefikasniji u pobedničkoj ekipi bio je Rokas Gijedraitis sa 22 poena, dok je Luk Sikma dodao 18.</p>
      <p>U ekipi Zvezde istakao se Majkl Odžo sa 12 poena dok je jedino još Ognjen Kuzmić sa 10 poena bio dvocifren.</p>
      <p>Zvezda je poslednja, 18. na tabeli Evrolige sa dva trijumfa, dok je Alba 14. sa pobedom više iz devet mečeva</p>
      <p>Posle poraza od Asvela u Evroligi i Partizana u derbiju ABA lige, usledio je novi šok za crveno-bele i treći poraz u pet dana!</p>
      <p>Zvezda je imala sjajnu podršku navijača u Berlinu. </p>
      <slideshow>
        <figure>
          <img src="https://www.kurir.rs/data/images/2019/11/19/21/2057863_sdgsgdsdsdgs_ff.jpg"/>
          <figcaption>Košarkaši Crvene zvezde izgubili su večeras u Berlinu od Albe sa 80:92 (15:21, 19:25, 20:21, 26:25) u devetom kolu Evrolige.<cite>FOTO: Printskrin</cite></figcaption>
        </figure>
        <figure>
          <img src="https://www.kurir.rs/data/images/2019/11/19/21/2057861_fxggfxmgfm_ff.jpg"/>
          <figcaption>Košarkaši Crvene zvezde izgubili su večeras u Berlinu od Albe sa 80:92 (15:21, 19:25, 20:21, 26:25) u devetom kolu Evrolige.<cite>FOTO: Printskrin</cite></figcaption>
        </figure>
        <figure>
          <img src="https://www.kurir.rs/data/images/2019/11/19/21/2057859_fgjdfgjghfjgfj_ff.jpg"/>
          <figcaption>Košarkaši Crvene zvezde izgubili su večeras u Berlinu od Albe sa 80:92 (15:21, 19:25, 20:21, 26:25) u devetom kolu Evrolige.<cite>FOTO: Printskrin</cite></figcaption>
        </figure>
      </slideshow>
      <p><b>Uskoro opširnije</b>...</p>
      <p><b>TOK MEČA</b>: </p>
      <p><b>ČETVRTA ČETVRTINA</b>: </p>
      <p><b>Kraj - 92:80</b>!</p>
      <p><b>39. minut - 91:76</b> - Ponovo pogaša Sikma koji je nezaustavljiv večeras. </p>
      <p><b>38. minut - 89:75</b> - Jovanović sa penala pogađa za Zvezdu. </p>
      <p><b>38. minut - 89:74</b> - Lako polaganje Šnajdera, Zvezda sve bliža porazu. </p>
      <p><b>36. minut - 85:70</b> - Davidovac sa penala smanjuje zaistatak, na drugoj strani Gedraitis ubacuje novu trojku. </p>
      <p><b>35. minut - 77:67</b> - Pogađa Sikma sa penala. </p>
      <p><b>34. minut - 75:65 </b>- Nova trojka za Zvezdu, pogodio je Čović. </p>
      <p><b>32. minut - 73:62</b> - Trojka Berona!</p>
      <p><b>31. minut - 67:57 </b>- Dobar početak za Zvezdu. Dobrić pogađa za tri poena.</p>
      <p><b>TREĆA ČETVRTINA</b>: </p>
      <p><b>30. minut - 67:54</b> - Čović sa penala za kraj trećeg kvartala! </p>
      <p><b>29. minut - 64:49 </b>- Alba sa penala vraća veliku prednost. </p>
      <p><b>28. minut - 62:45 </b>- Nova trojka Albe, loša odbrana Čovića. </p>
      <p><b>27. minut - 59:43 </b>- Nova trojka domaćina, treća Hermansona na meču!</p>
      <p><b>26. minut - 53:40</b> - Novi koš Sikme, Derik Braun veoma loš u odbrani. </p>
      <p><b>25. minut - 51:40</b> - Prvi koš Dženkinsa na meču. </p>
      <p><b>24. minut - 49:38</b> - Prvi koš Zvezde u nastavku, trojka Gifaja!</p>
      <p><b>23. minut - 46:38</b> - Alba u problemu, ništa ne može da pogodi u nastavku. </p>
      <p><b>21. minut - 46:38</b> - Drugo poluvreme počinje poenima Lorenca Brauna.</p>
      <p><b>DRUGA ČETVRTINA</b>: </p>
      <p><b>20. minut - 46:34</b> - Kraj prvog poluvremena. </p>
      <p><b>20. minut - 44:34 </b>- Kuzmić sa penala smanjuje zaostatak. </p>
      <p><b>18. minut - 42:27</b> - Nova trojka Gedraitisa koji uništava crveno-bele! </p>
      <p><b>18. minut - 39:25</b> - Posle greške u napadu Zvezde, Gudraitis pogađa iz kontre. Gavrilović traži tajm-aut. </p>
      <p><b>16. minut - 37:23</b> - Gedraitis pogađa posle čudnog flutera. </p>
      <p><b>15. minut - 35:21</b> - Posle košeg pasa Čovića, na drugoj strani pogađa Luk Sikma. </p>
      <p><b>14. minut - 33:19 </b>- Posle duže pauze, zakucava Sikma. </p>
      <p><b>13. minut - 31:19</b> -Odžo sa penala pogađa za Zvezdu posle jednog teškog faula. </p>
      <p>Fudbaleri Herte iz Belina Marko Grujić i Vedad Ibišević gledaju ovu utakmicu sa tribina! </p>
      <p><b>13. minut - 29:15</b> - Nova trojk za Albu, Zvezda bez poena u nastavku. Tajm-aut Gavrilović. </p>
      <p><b>12. minut - 26:15 </b>- Peta trojka za Albu, sada je pogodio Sikma. </p>
      <p><b>11. minut - 23:15</b> - Alba sa penala do prvi poena u drugom kvartalu. </p>
      <p><b>PRVA ČETVRTINA</b>:</p>
      <p><b>10. minut - 21:15</b> - Odžo pogađa uz zvuk sirene za kraj prvog kvartala. </p>
      <p><b>10. minut - 21:13</b> - Dobrić pogađa konačno za Zvezdu posle dužeg vremena. </p>
      <p><b>9. minut - 21:11</b> - Eriksen pogađa novu trojku za domaćina čim je ušao u igru! </p>
      <p><b>8. minut - 16:11 </b>- Nova trojka Hermansona, Alba pogađa sve spolja. </p>
      <p><b>6. minut - 13:9</b> - Novi poeni Kuzmića iz reketa, pa na drugoj strani Gedreaitis pogađa trojku. </p>
      <p><b>4. minut - 10:7</b> - Trojka Brauna. </p>
      <p><b>3. minut - 10:4</b> - Posle krađe pogađa Lazić. </p>
      <p><b>3. minut - 8:2</b> - Gedraitis sada pogađa, Zvezda u problemu. </p>
      <p><b>2. minut - 6:2</b> - Prvi koš za Zvezdu ubacuje Ognjen Kuzmić.</p>
      <p><b>1. minut - 6:0 </b>- Luk Sikma pogađa preko Simanića, a onda i Hermanson pogađa trojku u tranziciji. </p>
      <p><b>1. minut - 1:0</b> - Prvi koš sa penala pogađa Johanes Timan, Zvezda je propustila oba napada. </p>
      <p><b>1. minut</b> - Utakmica je počela! </p>
      <p>Trener košarkaša Crvene zvezde Andrija Gavrilović rekao je da je cilj pobeda nad Albom bez obzira na umor i veliki broj utakmica u kratkom periodu.</p>
      <p>"Naša je obaveza, bez obzira na već dve utakmice igrane u petak i nedelju, da u svaki meč ulazimo sa željom i namerom da ga dobijemo, tako je i pred utakmicu Berlinu. Znamo kako igra Alba, i u dobrom rasoloženju čekaju ovaj meč jer su pobedili Panatianikos u Atini. Ipak, naš cilj se zna", rekao je Gavrilović za sajt kluba.</p>
      <p>Zvezda će sutra od 20.00 gostovati Albi u Berlinu u devetom kolu Evrolige, samo dva dana nakon poraza od Partizana u ABA ligi.</p>
      <p>"Ponovo smo u situaciji da imamo jako malo vremena, uz to dodatno i putovanje u Nemačku, kako bismo spremni dočekali utakmicu sa ekipom Albe. Očekuje nas još jedna teška utakmica za čiju pripremu nemamo previše vremena. Iza nas su dva meča u kojima smo bili u igri svih 40 minuta i imali šansu da ih dobijemo, ali i velika potrošnja nakon produžetka sa Asvelom i derbija koji sam po sebi nosi dodatni utrošak energije", kazao je Gavrilović.</p>
      <p>Košarkaš crveno-belih Ognjen Dobrić rekao je da će utakmica protiv Albe biti izuzetno težak ispit.</p>
      <p>"Moramo da igramo čvrsto u odbrani, kontrolišemo ritam i ne dozvolimo im da igraju i nametnu svoj tempo. Sa druge strane, zaista nemamo puno vremena da se odmorimo i spremimo za ovu utakmicu posle dve fizički vrlo zahtevne utakmice tokom vikenda. Naš cilj pred svaku utakmicu se zna", rekao je Dobrić.</p>
      <p>Zvezda neće računati na Stratosa Perperoglua i Džejmsa Gista, dok su u Nemačku otpustovali Derik Braun i Nikola Jovanović.</p>
      <figure>
        <iframe src="https://www.youtube.com/embed/5nuBO5e3BjE" width="560" height="315" data-service="Youtube" scrolling="no"/>
      </figure>
      <p>Kurir sport </p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3360721/prva-zrtva-posle-vecitog-derbija-zvezda-suspendovala-najplacenijeg-igraca-dzejmsa-gista"/>
        <a href="https://www.kurir.rs/sport/kosarka/3360645/bivsi-kosarkas-zvezda-nasao-novu-sredinu-rivers-karijeru-nastavlja-u-zalgirisu-foto"/>
        <a href="https://www.kurir.rs/sport/kosarka/3360221/snimak-tuce-sa-derbija-iz-drugog-ugla-ovaj-ugao-kamere-najbolje-prikazuje-surovost-navijaca-partizana-brutalnost-grobara-u-prvom-planu-kurir-tv"/>
        <a href="https://www.kurir.rs/sport/kosarka/3360133/priznanje-za-kosarkasa-partizana-gordic-postao-drugi-najbolji-strelac-u-istoriji-aba-lige"/>
      </related>
    </article>
  </body>
</html>