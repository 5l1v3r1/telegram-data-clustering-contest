<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2044076/dioxis-se-sofronistikous-ipallilous-gia-ton-thanato-tou-epstain.html"/>
    <meta property="og:site_name" content="News.gr"/>
    <meta property="article:published_time" content="2019-11-19T21:29:32+00:00"/>
    <meta property="og:title" content="Διώξεις σε σωφρονιστικούς υπαλλήλους για τον θάνατο του Επστάιν"/>
    <meta property="og:description" content="Τους απαγγέλθηκαν κατηγορίες για πλαστογραφία εγγράφων σχετικά με τις περιπολίες τους"/>
  </head>
  <body>
    <article>
      <h1>Διώξεις σε σωφρονιστικούς υπαλλήλους για τον θάνατο του Επστάιν</h1>
      <address>
        <time datetime="2019-11-19T21:29:32+00:00">19 Nov 2019, 21:29</time>
      </address>
      <h3>Τους απαγγέλθηκαν κατηγορίες για πλαστογραφία εγγράφων σχετικά με τις περιπολίες τους</h3>
      <p>Κατηγορίες απαγγέλθηκαν σήμερα σε βάρος των δύο σωφρονιστικών υπαλλήλων, που είχαν επιφορτιστεί με τη φύλαξη του χρηματιστή, <a href="https://www.news.gr/tag/tzefri-epstain">Τζέφρι Επστάιν</a>, στο κελί του τη νύχτα του θανάτου του, οι οποίοι κατηγορούνται, ότι πλαστογράφησαν έγγραφα, τα οποία πιστοποιούσαν, ότι έκαναν τις περιπολίες τους, κάτι το οποίο δεν συνέβη.</p>
      <p>Ο θάνατος τη 10η Αυγούστου σε μια ομοσπονδιακή φυλακή της Νέας Υόρκης του Τζέφρι Επστάιν σήμανε το de facto τέλος των διώξεων σε βάρος του, που κατηγορείτο ότι είχε εκμεταλλευτεί σεξουαλικά ανήλικα κορίτσια. Σύμφωνα με τον ομοσπονδιακό εισαγγελέα του Μανχάταν, οι δύο φύλακες, ο Τόβα Νόελ, 31 ετών και ο Μάικλ Τόμας 41 ετών δεν «έκαναν τις περιπολίες» που έπρεπε να κάνουν τη νύχτα της 9ης προς 10 Αυγούστου.</p>
      <p>«Έμειναν στο γραφείο τους, σέρφαραν στο διαδίκτυο και περιφέρονταν στα ίδια σημεία της μονάδας τους», επισημαίνει ο εισαγγελέας σε ένα δελτίο Τύπου. «Για να κρύψουν τις παραλείψεις τους, ο Νόελ και ο Τόμας υπέγραψαν πλαστά πιστοποιητικά που επιβεβαίωναν ότι είχε κάνει πολλές περιπολίες για την καταμέτρηση των κρατουμένων, κάτι που δεν συνέβη», σημειώνει ο εισαγγελέας.</p>
      <p>Καμία περιπολία δεν έγινε μεταξύ 22:30 το βράδυ της 9ης Αυγούστου και 06:30 το πρωί της 10ης Αυγούστου, την ώρα που το πτώμα του Επστάιν εντοπίστηκε στο κελί του, σύμφωνα με τον εισαγγελέα. Λίγες ημέρες μετά, ο Αμερικανός υπουργός Δικαιοσύνης, Ουίλιαμ Μπαρ, κατήγγειλε «σοβαρές» δυσλειτουργίες στο σωφρονιστικό κατάστημα.</p>
      <p>Ο διευθυντής της φυλακής Metropolitan Correctional Center μετατέθηκε και οι δύο φύλακες τέθηκαν σε διαθεσιμότητα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/1899361/o-tzefri-epstain-iche-ipograpsi-ti-diathiki-tou-dio-imeres-prin-vrethi-nekros.html"/>
        <a href="https://www.news.gr/kosmos/article/1899266/i-aftoktonia-tou-epstain-odigise-se-antikatastasi-tis-igesias-tis-ipiresias-filakon.html"/>
        <a href="https://www.news.gr/kosmos/article/1896131/aftoktonia-edixe-i-nekropsia-tou-tzefri-epstain.html"/>
      </related>
    </article>
  </body>
</html>