<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109190-Patici-specheliha-delo-vav-Franciya"/>
    <meta property="og:site_name" content="Канал 3"/>
    <meta property="article:published_time" content="2019-11-19T21:46:00+00:00"/>
    <meta property="og:title" content="Патици спечелиха дело във Франция"/>
    <meta property="og:description" content="Много съм щастлива, защото не исках да ги коля, казва стопанката им"/>
  </head>
  <body>
    <article>
      <h1>Патици спечелиха дело във Франция</h1>
      <h2>Много съм щастлива, защото не исках да ги коля, казва стопанката им</h2>
      <address>
        <time datetime="2019-11-19T21:46:00+00:00">19 Nov 2019, 21:46</time>
      </address>
      <p><b>Патиците в малък селски имот могат да продължат да крякат спокойно, постанови френски съд, като отхвърли жалбата на съседите, че птиците правят живота им нетърпим, съобщи Ройтерс.<br/></b> </p>
      <p>Съдът в гр. Дакс определи, че шумът от около 60-те патици и гъски на пенсионeрката Доминик Дут в подножието на Пиренеите в Югозападна Франция е в допустимите граници.</p>
      <p> </p>
      <p>"Патиците спечелиха - каза Доминик Дут, след като научи решението на съда. - Много съм щастлива, защото не исках да ги коля".</p>
      <p> <br/> </p>
      <p>Човекът, подал оплакването, се е преместил да живее от града на около 50 м от ограждението на патиците преди около година. Доводите му са били, че заради патиците не могат да се наслаждават на градината си или да спят на отворени прозорци. Той е поискал не само да му бъде осигурена незабавно тишина, но и обезщетение от 3500 евро.</p>
      <p> </p>
      <p>Съдебното дело в Дакс е поредното във Франция, което противопоставя традиционния начин на живот на село на съвременните стандарти, които идват от града.</p>
      <p> </p>
      <p>През септември френски съд постанови, че петелът Морис може да кукурига спокойно от ранни зори, въпреки оплакването на съседите, също граждани.</p>
      <p> <br/> <br/> </p>
      <related>
        <h4>Още по темата</h4>
        <a href="http://kanal3.bg/news/lifestyle/zvezdi/97699-Robart-Patinsan-vliza-v-kostyuma-na-Batman"/>
        <a href="http://kanal3.bg/news/bulgaria/society/73802-Umartviha-6000-patici%252C-zarazeni-s-ptichi-grip-v-selo-Zimnica"/>
      </related>
    </article>
  </body>
</html>