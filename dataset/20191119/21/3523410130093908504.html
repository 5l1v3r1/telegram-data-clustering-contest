<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640833/%D8%AD%D9%85%D9%84%D8%A7%D8%AA-%D8%B3%D8%A7%DB%8C%D8%A8%D8%B1%DB%8C-%D9%85%D8%B1%DA%AF-%D9%88-%D9%85%DB%8C%D8%B1-%D8%A8%DB%8C%D9%85%D8%A7%D8%B1%D8%A7%D9%86-%D9%82%D9%84%D8%A8%DB%8C-%D8%B1%D8%A7-%D8%A7%D9%81%D8%B2%D8%A7%DB%8C%D8%B4-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:52:00+00:00"/>
    <meta property="og:title" content="حملات سایبری مرگ و میر بیماران قلبی را افزایش می‌دهد"/>
    <meta property="og:description" content="تحقیقی جدید نشان می دهد حملات سایبری سبب می شود زمان پاسخگویی بیمارستان ها به بیماران با بیماری های قلبی ۲.۷ دقیقه افزایش یابد و در نتیجه مرگ و..."/>
  </head>
  <body>
    <article>
      <h1>
        <a href="https://www.bultannews.com/fa/news/640833/%D8%AD%D9%85%D9%84%D8%A7%D8%AA-%D8%B3%D8%A7%DB%8C%D8%A8%D8%B1%DB%8C-%D9%85%D8%B1%DA%AF-%D9%88-%D9%85%DB%8C%D8%B1-%D8%A8%DB%8C%D9%85%D8%A7%D8%B1%D8%A7%D9%86-%D9%82%D9%84%D8%A8%DB%8C-%D8%B1%D8%A7-%D8%A7%D9%81%D8%B2%D8%A7%DB%8C%D8%B4-%D9%85%DB%8C%E2%80%8C%D8%AF%D9%87%D8%AF">حملات سایبری مرگ و میر بیماران قلبی را افزایش می‌دهد</a>
      </h1>
      <h2>تحقیقی جدید نشان می دهد حملات سایبری سبب می شود زمان پاسخگویی بیمارستان ها به بیماران با بیماری های قلبی ۲.۷ دقیقه افزایش یابد و در نتیجه مرگ و...</h2>
      <address><time datetime="2019-11-19T21:52:00+00:00">19 Nov 2019, 21:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از دیلی میل، حملات سایبری نه تنها در سیستم های بیمارستانی اختلال ایجاد می کنند، بلکه آنها فرایندهای درمانی را نیز مختل می کنند زیرا سبب می شود سرعت واکنش تیم درمانی نسبت به بیماران با شرایط قلبی بحرانی بیشتر شود.</p>
      <p>تحقیقی جدید نشان می دهد بیمارستان هایی که با عملیات هک یا حمله باج افزارها برخورد می کنند با ۲.۷ دقیقه تاخیر نسبت به بیماران دارای مشکلات قلبی پاسخ می دهند. اطلاعات نشان داده در نتیجه این تاخیر سالانه در هر ۱۰هزار نفر دچار حمله قلبی تعداد مرگ و میر ۳۶ نفر بیشتر می شود.</p>
      <p>گروهی از محققان دانشگاه وندربیلت اطلاعات مربوط به نشت های اطلاعات بخش خدمات درمانی در بیمارستان ها را بررسی کرده اند.</p>
      <p>این محققان متوجه شدند کمتر از ۱۰ درصد از ۳ هزار بیمارستان تایید شده در فهرست «وزارت بهداشت و خدمات درمانی آمریکا» با نوعی حمله سایبری روبرو شده اند.</p>
      <p>تلاش ها برای برطرف کردن عملیات هک منجر به از دست رفتن زمان برای مراقبت های درمانی می شود. فعالیت ها برای برطرف کردن مشکلات فناوری مراحل درمان بیمار را مختل می کند.</p>
      <p>به گفته لئو اسکانلون مدیر سابق امنیت اطلاعات در سازمان «وزارت بهداشت و خدمات درمانی آمریکا» ویروس واناکری در می ۲۰۱۷ از طریق شکاف امنیتی در ویندوز سیستم های درمانی قدیمی منتشر شد. این امر اطلاعات جالبی را نشان می دهد. او می گوید: حملات امنیتی به مرگ افراد منجر می شود.</p>
      <p>پس از حمله ویروس واناکری اطلاعات نشان داد نشت اطلاعات بیش از ۱۲۹ میلیون دلار خسارت به بار آورده و به خدمات درمانی بیماران خسارت زده است. بیش از ۱۹۰۰ وقت ویزیت پزشک در ۸۱ بیمارستان کنسل شد.</p>
    </article>
  </body>
</html>