<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/big-bout-league-olympic-mc-mary-kom-in-punjab-royals-compete-with-nikhat-pinki-olympic-medalist"/>
    <meta property="og:site_name" content="inkhabar"/>
    <meta property="article:published_time" content="2019-11-19T21:28:00+00:00"/>
    <meta property="og:title" content="Big Bout League: मेरीकॉम पंजाब टीम में शामिल, निखत, पिंकी और ओलिम्पक मेडलिस्ट से मिलेगी चुनौती"/>
    <meta property="og:description" content="Big Bout League: छह बार की वर्ल्ड चैम्पियन एमसी मेरीकॉम बिग बाउट लीग में एनसीआर पंजाब रॉयल्स टीम की सदस्य होंगी. दरअसल मेरीकॉम का वजन फ्लाईवेट इस लीग का सबसे बड़ा आकर्षण है जहां इस लीग में मेरीकॉम का ओड़िसा वॉरियर्स की निखत ज़रीन, बैंगलुरु ब्रालर्स की पिंकी रानी और बॉम्बे बुलेट्स की रियो ओलिम्पिक की मेडलिस्ट कोलम्बिया की इनग्रित लोरेना वालेंसिया विक्टोरिया से कड़ा मुक़ाबला देखने को मिल सकता है."/>
  </head>
  <body>
    <article>
      <h1>Big Bout League: मेरीकॉम पंजाब टीम में शामिल, निखत, पिंकी और ओलिम्पक मेडलिस्ट से मिलेगी चुनौती</h1>
      <h2>Big Bout League: छह बार की वर्ल्ड चैम्पियन एमसी मेरीकॉम बिग बाउट लीग में एनसीआर पंजाब रॉयल्स टीम की सदस्य होंगी. दरअसल मेरीकॉम का वजन फ्लाईवेट इस लीग का सबसे बड़ा आकर्षण है जहां इस लीग में मेरीकॉम का ओड़िसा वॉरियर्स की निखत ज़रीन, बैंगलुरु ब्रालर्स की पिंकी रानी और बॉम्बे बुलेट्स की रियो ओलिम्पिक की मेडलिस्ट कोलम्बिया की इनग्रित लोरेना वालेंसिया विक्टोरिया से कड़ा मुक़ाबला देखने को मिल सकता है.</h2>
      <address><time datetime="2019-11-19T21:28:00+00:00">19 Nov 2019, 21:28</time> by <a rel="author">इनखबर टीम</a></address>
      <p><b>गुरुग्राम.</b> छह बार की वर्ल्ड चैम्पियन एमसी मेरीकॉम बिग बाउट लीग में एनसीआर पंजाब रॉयल्स टीम की सदस्य होंगी. दरअसल मेरीकॉम का वजन फ्लाईवेट इस लीग का सबसे बड़ा आकर्षण है जहां इस लीग में मेरीकॉम का ओड़िसा वॉरियर्स की निखत ज़रीन, बैंगलुरु ब्रालर्स की पिंकी रानी और बॉम्बे बुलेट्स की रियो ओलिम्पिक की मेडलिस्ट कोलम्बिया की इनग्रित लोरेना वालेंसिया विक्टोरिया से कड़ा मुक़ाबला देखने को मिल सकता है. गौरतलब है कि मेरकॉम राष्ट्रीय चैम्पियनशिप में पिंकी रानी से एक मौके पर हार चुकी हैं और वह इस हार का बदला लेने के लिए बेताब हैं.<br/><br/>एमर्जिंग स्पोर्ट्स एंड मीडिया टेक्नोलोजीस प्रा लि. द्वारा आयोजित बिग बाउट लीग के ड्राफ्ट में छह टीमों के ओनर्स ने भाग लिया. हर टीम में पांच पुरुष और दो महिला खिलाड़ी हैं और इन टीमों को अधिकतम तीन विदेशी खिलाड़ी अपनी टीम में शामिल करने की छूट थी. इस लिहाज से कुल 42 खिलाड़ियों को विभिन्न टीमों में चुनने का अवसर मिला. इसमें 11 देशों की 16 खिलाड़ी शामिल हैं. लीग में ओलिम्पिक और वर्ल्ड चैम्पियनशिप की कई पदक विजताओं को चुना गया. साथ ही यूथ ओलिम्पिक के कई गोल्ड मेडलिस्ट इस लीग का हिस्सा बने हैं.<br/><br/>खिलाड़ियों की वजन श्रेणियों का क्रम इस प्रकार है – 52 किलो, 57 किलो, 51 किलो (महिला), 69 किलो, 75 किलो, 60 किलो (महिला) और 91 किलो.<br/><br/><b>अडानी गुजरात</b> : अमित पंघाल, मो. हुसामुद्दीन, लुबोव शारापोवा (रुस), दुर्योधन सिंह नेगी, आशीष कुमार, एल सरिता देवी, स्कॉट फॉरेस्ट (स्कॉटलैंड).<br/><br/><b>नॉर्थ ईस्ट रहिनोस</b> – लालदीन माविया, मो. ईलाश खान, मीनाक्षी, अंकित खताना, फ्रांसिस्को डेनियल वेरोन (अर्जेंटीना), रादिसलॉव पैतलीव (बुल्गारिया).<br/><br/><b>एनसीआर, पंजाब रॉयल्स</b> – पीएल प्रसाद, अब्दू मलिक खालकोव (उज्बेकिस्तान), एमसी मेरीकॉम, मनोज कुमार, कोरेडे एडेनजिजी (नाइजीरिया), निकोलेता पिता (ग्रीस), नवीन कुमार.<br/><br/><b>बॉम्बे बुलेट्स</b> – आनंद चोपड़े, कविंद्र सिंह बिष्ट, इनग्रित लोरेना वालेंसिया विक्टोरिया (कोलम्बिया), नवीन बूरा, प्रयाग चौहान, मैलिसे नाओमी (स्पेन).<br/><br/><b>ओड़िसा वॉरियर्स</b> – दीपक, सचिन सीवाच, निखत ज़रीन, जय होंगिर राखमोनोव (उज्बेकिस्तान), बोरिस एंगल्स (लातविया), कीमोगेत्से केवोसी (बोस्वाना).<br/><br/><b>बैगलुरु ब्रालर्स</b> – गौरव सोलंकी, गौरव बिदुड़ी, पिंकी रानी, ओसोबा अब्दुल अफीस (नाइजीरिया), जॉर्ज लुइस विवास पालेशियस (कोलम्बिया), सिमरनजीत कौर, एडिबायो सोलोमन (नाइजीरिया).<br/><br/><a href="https://www.inkhabar.com/sports/big-bout-league-olympian-mc-mary-kom-and-other-boxers-signs-inaugural-draft-of-worlds-richest-boxing-league">Big Bout League: विश्व चैंपियन और ओलंपिक पदक विजेता एमसी मैरी कॉम दुनिया की सबसे महंगी बॉक्सिंग लीग से जुड़ीं</a><br/><br/><a href="https://www.inkhabar.com/sports/big-bout-indian-boxing-league-badminton-and-wrestling-owners-will-organise-big-bout-indian-boxing-league">Big bout Indian Boxing League 2019: बैडमिंटन और रेसलिंग लीग के ओनर्स अब मिलकर आयोजित करेंगे – बिग बाउट–इंडियन बॉक्सिंग लीग</a><br/><br/> </p>
    </article>
  </body>
</html>