<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/sports/pire-to-ntermpi-kai-tin-prokrisi-i-oualia-2-0-syntrivi-gia-tin-kypro-6-1/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T21:50:16+00:00"/>
    <meta property="og:title" content="Πήρε το ντέρμπι και την πρόκριση η Ουαλία (2-0), συντριβή για την Κύπρο (6-1)"/>
    <meta property="og:description" content="Οι Ουαλοί κέρδισαν στο Κάρντιφ με 2-0 τους Ούγγρους και πήραν το εισιτήριο για τα τελικά του Euro 2020 ως δεύτεροι στον 5ο όμιλο – Συντριβή της Κύπρου στο Βέλγιο (6-1)"/>
  </head>
  <body>
    <article>
      <h6 class="kicker">Euro 2020</h6>
      <h1>Πήρε το ντέρμπι και την πρόκριση η Ουαλία (2-0), συντριβή για την Κύπρο (6-1)</h1>
      <h2>Οι Ουαλοί κέρδισαν στο Κάρντιφ με 2-0 τους Ούγγρους και πήραν το εισιτήριο για τα τελικά του Euro 2020 ως δεύτεροι στον 5ο όμιλο – Συντριβή της Κύπρου στο Βέλγιο (6-1)</h2>
      <address><time datetime="2019-11-19T21:50:16+00:00">19 Nov 2019, 21:50</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την πρόκρισή της στην τελική φάση του Euro 2020 πανηγύρισε η Ουαλία.</p>
      <p>Η ομάδα του Ράιαν Γκιγκς επιβεβαίωσε τον τίτλο του φαβορί απέναντι στην Ουγγαρία και επικράτησε με 2-0, ολοκληρώνοντας στη δεύτερη θέση του 5ου ομίλου την περιπέτειά της στα προκριματικά. Μια θέση, που της έδωσε το δεύτερο εισιτήριο για τα τελικά της διοργάνωσης, πίσω από την Κροατία.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>Μεγάλος πρωταγωνιστής για την παρέα του Γκάρεθ Μπέιλ ήταν ο Ράμσεϊ. Ο μέσος της Γιουβέντους σκόραρε και τα δύο γκολ της Ουαλίας και την οδήγησε με μαθηματική ακρίβεια στα τελικά του Euro.</p>
      <p>Στο 15’ ο Μπέιλ έκανε τη σέντρα από δεξιά και ο Ράμσεϊ με ωραία κεφαλιά νίκησε τον πορτιέρο της Ουγγαρίας για το 1-0, ενώ στο 47’ ο άσος της Μεγάλης Κυρίας βρέθηκε στο κατάλληλο σημείο την κατάλληλη στιγμή και με πλασέ έστειλε την μπάλα στα δίχτυα, σφραγίζοντας τη νίκη των Ουαλών.</p>
      <p>Οι Ουγγροι προσπάθησαν να αντιδράσουν, αλλά δεν τα κατάφεραν. Το 2-0 παρέμεινε μέχρι το τέλος του αγώνα, με τον Γκιγκς, τον Μπέιλ, τον Ράμσεϊ, τους παίκτες, το τεχνικό τιμ και τους χιλιάδες Ουαλούς που βρέθηκαν στο στάδιο του Κάρντιφ να πανηγυρίζουν τη σπουδαία πρόκριση.</p>
      <p>Στο άλλο ματς του ομίλου, σε ένα αδιάφορο βαθμολογικά παιχνίδι, η Σλοβακία κέρδισε με 2-0 το Αζερμπαϊτζάν. Τα γκολ για τους νικητές πέτυχαν οι Μποζενίκ στο 19’ και Χάμσικ στο 86’.</p>
      <p>
        <b>Συντριβή για την Κύπρο, εύκολο βράδυ για Ολλανδία, Γερμανία και Ρωσία</b>
      </p>
      <p>Βαριά ήττα από το Βέλγιο γνώρισε η Κύπρος. Η ομάδα του Μπεν Σίμον παρότι προηγήθηκε στο 14’ με τον Ιωάννου, δεν κατάφερε να σταθεί όρθια στις Βρυξέλλες. Το συγκρότημα του Ρομπέρτο Μαρτίνεθ κυριάρχησε στον αγωνιστικό χώρο και επικράτησε εύκολα με 6-1.</p>
      <p> </p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>