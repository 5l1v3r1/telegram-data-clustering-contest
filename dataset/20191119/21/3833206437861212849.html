<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Anita-Meizer-ne-se-krie-sled-zatvora-vurna-se-v-Las-Vegas-915160"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T21:16:00+00:00"/>
    <meta property="og:title" content="Анита Мейзер не се крие след затвора, върна се в Лас Вегас"/>
    <meta property="og:description" content="Слуховете, че Анита Мейзер се крие, разпространявани от таблоидите се оказаха напълно неверни.Сканда..."/>
  </head>
  <body>
    <article>
      <h1>Анита Мейзер не се крие след затвора, върна се в Лас Вегас</h1>
      <address>
        <time datetime="2019-11-19T21:16:00+00:00">19 Nov 2019, 21:16</time>
      </address>
      <p>Слуховете, че Анита Мейзер се крие, разпространявани от таблоидите се оказаха напълно неверни.</p>
      <p>Скандалната Мисис България, която излежа присъдата си и излезе окончателно на свобода в края на март 2019 година изчезна от публичното полезрение, но не защото се е скрила, а защото се е прибрала в Лас Вегас където живее от 20 години.</p>
      <p>Анита се е върнала към нормалния си начин на живот и дори е започнала работа. Скандалната миска се е захванала като мениджър в българското заведение в световната столица на хазарта.</p>
      <p>Много от българите посещаващи прочутият ресторант BG Bistro ежедневно се срещат с прочутата ни сънародница и именно завърнал се наскоро от там един от тях разкри пред нашата медия за новостите около силиконовата знаменитост.</p>
      <p>Собствениците на заведението Румен и Влади поканили Анита да им помага докато шефката е в майчинство, а варненката с радост се отзовала на възможността да бъде от полза, пише lifeonline.bg.</p>
      <p>Посетителите определено се радвали да видят местната знаменитост и усилено се интересували как се чувства след изживения ужас покрай смъртта на съпруга й и престоя зад решетките. Те предлагали съдействие и помощ от всякакъв вид на вдовицата, разказа още източникът.</p>
      <p>Българското бистро е притегателен център за родните емигранти отвъд океана, там често гостуват и известни наши актьори и изпълнители, като Николай Урумов, рокаджийката Милена, дует Ритон, Кичка Бодурова, Михаил Билалов и други български любимци.</p>
      <p>Утре (20 ноември) Анита ще посрещне като истински рокзвезди Наско и колегите му от Б.Т.Р., а след седмица в българското бистро в Лас Вегас ще гостуват Фики и Галена.</p>
      <p>Вкусната кухня пък е направила ресторанта популярно място не само сред българите в Невада, а и в целите щати. Заведението се е превърнало в местна забележителност и е задължителна спирка за всеки посетител на меката на хазарта.</p>
    </article>
  </body>
</html>