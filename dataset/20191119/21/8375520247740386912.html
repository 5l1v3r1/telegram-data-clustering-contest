<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinskiy-bojec-pohizuvavsya-shcho-znovu-dopomagaje-russkomu-vityazyu-povjetkinu-641035.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T21:08:53+00:00"/>
    <meta property="og:title" content="Український боєць похизувався, що знову допомагає «Русскому вітязю» Повєткіну"/>
    <meta property="og:description" content="Владислав Сіренко не бачить у співпраці з російським бійцем нічого поганого"/>
  </head>
  <body>
    <article>
      <h1>Український боєць похизувався, що знову допомагає «Русскому вітязю» Повєткіну</h1>
      <address>
        <time datetime="2019-11-19T21:08:53+00:00">19 Nov 2019, 21:08</time>
      </address>
      <h4>Владислав Сіренко не бачить у співпраці з російським бійцем нічого поганого</h4>
      <p>Непереможний український боксер-супертяж Владислав Сіренко, який нещодавно <a href="https://glavcom.ua/sport/news/ukrajinskiy-supertyazh-sirenko-virubav-chempiona-italiji-v-pershomu-raundi-video-632131.html">виграв свій 12-й бій на професійному рингу</a>, знову працює в тренувальному таборі «Русского вітязя» Алєксандра Повєткіна. Про це сам Владислав написав у себе в соцмережах.</p>
      <p>«Радий допомогти Алєксандру Повєткіну в підготовці до бою проти Майкла Гантера», - прокоментував світлину Сіренко.</p>
      <p>Бій між Алєксандром Повєткіним із РФ і Майклом Гантером зі США стане відбірним на титул офіційного претендента на титульний бій за версією WBA. Наразі в 40-річного Повєткіна 35 перемог у 37 поєдинках. На рахунку 31-річного Гантера 18 перемог при одній поразці.</p>
      <p>Відзначимо, що в головному поєдинку вечора зійдуться володар поясу WBA мексиканець Енді Руїс-молодший і британець Ентоні Джошуа. У цьому бою будуть розігруватися пояси WBA Super, IBF і WBO.</p>
      <p>При цьому переможець поєдинку Повєткін – Гантер не зможе відразу претендувати на титульний бій, так як спочатку Руїсу чи Джошуа належить захистити пояси за версіями WBO і IBF.</p>
      <p>Нагадаємо, що раніше <a href="https://glavcom.ua/sport/publications/supertyazh-vlad-sirenko-za-veliki-groshi-na-biy-z-usikom-pogodzhusya-prote-v-ideali-proti-svojih-bitisya-ne-hochu-625669.html">Сіренко в інтерв’ю «Главкому» пояснив, чому не вважає співпрацю з Повєткіним чимось поганим</a>.</p>
      <blockquote>
        <b>Читайте також: <a href="https://glavcom.ua/sport/news/ukrajinskiy-supertyazh-nezadovoleniy-bojem-yakiy-vigrav-u-pershomu-raundi-video-nokautu-632709.html">Український супертяж незадоволений боєм, який виграв у першому раунді (відео нокауту)</a></b>
      </blockquote>
      <related>
        <a href="https://glavcom.ua/sport/news/pobitomu-rosiyskomu-bokseru-zaboronili-vihoditi-v-ring-637895.html"/>
      </related>
    </article>
  </body>
</html>