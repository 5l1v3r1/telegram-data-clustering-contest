<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/sports/vovoras-paiksame-me-sygkentrosi-kai-os-omada-meros-tis-epityxias-anikei-ston-pedoulaki/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T21:07:51+00:00"/>
    <meta property="og:title" content="Βόβορας: «Παίξαμε με συγκέντρωση και ως ομάδα, μέρος της επιτυχίας ανήκει στον Πεδουλάκη»"/>
    <meta property="og:description" content="Ο Γιώργος Βόβορας στις δηλώσεις του τόνισε πως ο μόνος τρόπος να κερδίσει η ομάδα στο Κάουνας ήταν να παίξει όπως έπαιξε, ενώ μίλησε και για τον Αργύρη Πεδουλάκη."/>
  </head>
  <body>
    <article>
      <h1>Βόβορας: «Παίξαμε με συγκέντρωση και ως ομάδα, μέρος της επιτυχίας ανήκει στον Πεδουλάκη»</h1>
      <h2>Ο Γιώργος Βόβορας στις δηλώσεις του τόνισε πως ο μόνος τρόπος να κερδίσει η ομάδα στο Κάουνας ήταν να παίξει όπως έπαιξε, ενώ μίλησε και για τον Αργύρη Πεδουλάκη.</h2>
      <address><time datetime="2019-11-19T21:07:51+00:00">19 Nov 2019, 21:07</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Παναθηναϊκός επικράτησε της Ζαλγκίρις με 86-85 για την ένατη αγωνιστική της Ευρωλίγκα και ο προπονητής του «τριφυλλιού» τόνισε πως οι παίκτες του ήταν συγκεντρωμένοι στο πλάνο τους, αποθέωσε τους Καλάθη, Παπαγιάννη, ενώ μίλησε και για την ατμόσφαιρα στη «Zalgirio Arena».</p>
      <p>Αναλυτικά όσα δήλωσε ο Γιώργος Βόβορας:</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>«Συγχαρητήρια στους παίκτες μας, κρατήσαμε το πλάνο μας για 40 λεπτά. Τα επιθετικά ριμπάουντ της Ζαλγκίρις και τα λάθη ήταν κομβικά στοιχεία στο ματς, κάναμε εξαιρετική δουλειά και στα δύο σημεία. Αυτά ήταν και τα κλειδιά του ματς»</p>
      <p>Για τον Παπαγιάννη: «Ο Παπαγιάννης έκανε πολύ καλή δουλειά. Αποφασίσαμε να ρισκάρουμε με μερικά στατιστικά της Ζαλγκίρις, ο Παπαπαγιάννης μας έδωσε μέγεθος στη ρακέτα και έκανε εξαιρετική δουλειά, όπως και όλοι οι υπόλοιποι. Θέλαμε έναν ψηλό να ελέγξει τον ρυθμό και το παρκέ».</p>
      <p>Για τα τρίποντα του Καλάθη: «Ο Νικ έχει εξαιρετικά νούμερα και αυτοπεποίθηση. Είναι ο ηγέτης της ομάδας. Του έδωσαν έξι τρίποντα. Δεν μπορείς να τον σταματήσεις, ειδικά αν έχει χώρο και ευστοχήσει στα πρώτα σουτ».</p>
      <p>Για την ατμόσφαιρα: «Αν παίζεις σε τέτοιο γήπεδο, μπορείς να κρατήσεις την συγκέντρωση. Μας αρέσει να παίζουμε εδώ.</p>
      <p>Είχαμε κάποιες κακές ήττες πριν και τώρα είχαμε συγκέντρωση. Αυτός ήταν ο μόνος τρόπος για να κερδίσουμε, να έχουμε συγκέντρωση και να παίξουμε ως ομάδα.</p>
      <p>Ήταν μία καλή ευκαιρία για μένα να ετοιμάσω ένα παιχνίδι και ένα μέρος της επιτυχίας ανήκει στον κόουτς Πεδουλάκη».</p>
      <p>«Δεν μπορούσαμε να συνεχίσουμε έτσι, να χάνουμε για ένα πόντο. Η κόρη μου έχει γενέθλια και είπα στους παίκτες μου να κάνουν τη νίκη ως δώρο. Αξίζαμε τη νίκη, ήμασταν καλύτεροι».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>