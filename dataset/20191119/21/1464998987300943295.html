<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/crime/news/133-kg-cannabis-caught-from-kolkatha"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T21:31:00+00:00"/>
    <meta property="og:title" content="കൊല്‍ക്കത്തയില്‍ 133 കിലോ കഞ്ചാവുമായി രണ്ട് പേര്‍ പിടിയില്‍"/>
    <meta property="og:description" content="കൊല്‍ക്കത്ത : കൊല്‍ക്കത്തയില്‍ വാഹനത്തില്‍ കടത്താന്‍ ശ്രമിച്ച കഞ്ചാവ് പിടികൂടി. സംഭവത്തില്‍ അസം സ്വദേശികളായ ധനജ്ഞോയ് ദേബ്‌നാഥ്, ബിപ്ലബ് ദേബ്‌നാഥ് എന്നിവര്‍ പോലീസിന്റെ പിടിയിലായി. കൊല്‍ക്കത്തയിലെ വെസ്റ്റ് പോര്‍ട്ട് പ്രദേശത്ത് വെച്ചാണ് ഇരുവരും പോലീസിന്റെ..."/>
  </head>
  <body>
    <article>
      <h1>കൊല്‍ക്കത്തയില്‍ 133 കിലോ കഞ്ചാവുമായി രണ്ട് പേര്‍ പിടിയില്‍</h1>
      <address><time datetime="2019-11-19T21:31:00+00:00">19 Nov 2019, 21:31</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊല്‍ക്കത്ത : കൊല്‍ക്കത്തയില്‍ വാഹനത്തില്‍ കടത്താന്‍ ശ്രമിച്ച കഞ്ചാവ് പിടികൂടി. സംഭവത്തില്‍ അസം സ്വദേശികളായ ധനജ്ഞോയ് ദേബ്‌നാഥ്, ബിപ്ലബ് ദേബ്‌നാഥ് എന്നിവര്‍ പോലീസിന്റെ പിടിയിലായി. കൊല്‍ക്കത്തയിലെ വെസ്റ്റ് പോര്‍ട്ട് പ്രദേശത്ത് വെച്ചാണ് ഇരുവരും പോലീസിന്റെ പിടിയിലായത്. ഇവരുടെ വാഹനത്തിനുള്ളില്‍ നിന്നും 133 കിലോ കഞ്ചാവ് പോലീസ് പിടിച്ചെടുത്തു. </p>
      <p>വലിയ ചാക്കുകളിലായി വാഹനത്തില്‍ നിര്‍മ്മിച്ച പ്രത്യേക അറയിലാണ് ഇവര്‍ കഞ്ചാവ് ഒളിപ്പിച്ചിരുന്നത്. ഇവരുടെ പക്കല്‍ നിന്നും കഞ്ചാവ് നിറച്ച അഞ്ച് ചാക്കുകള്‍ പോലീസ് കണ്ടെത്തി.</p>
      <p>കൊല്‍ക്കത്തയിലെ വിവിധയിടങ്ങളില്‍ കഞ്ചാവ് എത്തിക്കുന്നത് ഇവരാണെന്ന് പോലീസ് അറിയിച്ചു. ഇവരുടെ സംഘത്തില്‍ കൂടുതല്‍ അംഗങ്ങളുള്ളതായി സംശയിക്കുന്നതായും പോലീസ് വ്യക്തമാക്കി.</p>
    </article>
  </body>
</html>