<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828183.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T21:47:00+00:00"/>
    <meta property="og:title" content="واکنش حزب‌الله به مواضع آمریکا درباره شهرک‌سازی"/>
    <meta property="og:description" content="به گزارش فارس، «مایک پامپئو» وزیر خارجه آمریکا دوشنبه گذشته در حمایت از عملیات شهرک‌سازی رژیم صهیونیستی در کرانه باختری گفت که واشنگتن سیاستش در قبال شهرک‌سازی‌های رژیم صهیونیستی در کرانه باختری را تغییر داده و اعلام می‌دارد که این شهرک‌سازی‌ها «به خودی خود» نقض قوانین بین‌المللی به شمار نمی‌روند."/>
  </head>
  <body>
    <article>
      <h1>واکنش حزب‌الله به مواضع آمریکا درباره شهرک‌سازی</h1>
      <address>
        <time datetime="2019-11-19T21:47:00+00:00">19 Nov 2019, 21:47</time>
      </address>
      <p>حزب‌الله لبنان با صدور بیانیه‌ای اظهارات وزیر خارجه آمریکا در تائید شهرک‌سازی‌‌های رژیم صهیونیستی در کرانه باختری را محکوم کرد.</p>
      <p>به گزارش فارس، «مایک پامپئو» وزیر خارجه آمریکا دوشنبه گذشته در حمایت از عملیات شهرک‌سازی رژیم صهیونیستی در کرانه باختری گفت که واشنگتن سیاستش در قبال شهرک‌سازی‌های رژیم صهیونیستی در کرانه باختری را تغییر داده و اعلام می‌دارد که این شهرک‌سازی‌ها «به خودی خود» نقض قوانین بین‌المللی به شمار نمی‌روند.</p>
      <p>این تصمیم آمریکا که ادامه تصمیمات دولت کنونی این کشور در حمایت هرچه بیشتر از رژیم صهیونیستی است، با محکومیت و واکنش جهانی روبرو شده است.</p>
      <p>در همین ارتباط، «حزب‌الله» لبنان بیانیه‌ای صادر کرد و مواضع آمریکا درباره شهرک‌سازی را «غیر قابل قبول» و «غیر قانونی» برشمرد.</p>
      <p>جنبش مقاومت لبنان در بیانیه خود اظهارات مایک پامپئو وزیر خارجه آمریکا در مشروعیت بخشی به شهرک‌سازی‌های رژیم صهیونیستی در اراضی اشغالی را محکوم کرد.</p>
      <p>به گزارش المنار، در این بیانیه که روز سه‌شنبه صادر شده، آمده است: «مواضع آمریکا در تائید شهرک‌سازی، غیر قانونی و مغایر با قوانین بین‌المللی است».</p>
      <p>حزب‌الله تاکید کرد که ملت مقاوم فلسطین مصمم به بازپس‌گیری هر وجب از اراضی خود هستند و ان‌شاءالله پیروزی خواهند شد.</p>
    </article>
  </body>
</html>