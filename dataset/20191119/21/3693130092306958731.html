<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tottenham-da-mauricio-pochettino-gorevden-alindi-1208906.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T21:56:00+00:00"/>
    <meta property="og:title" content="Tottenham'da Mauricio Pochettino görevden alındı"/>
    <meta property="og:description" content="İngiltere Premier Lig ekiplerinden Tottenham, teknik direktör Mauricio Pochettino ile yollarını ayırdı."/>
  </head>
  <body>
    <article>
      <h1>Tottenham'da Mauricio Pochettino görevden alındı</h1>
      <h2>İngiltere Premier Lig ekiplerinden Tottenham, teknik direktör Mauricio Pochettino ile yollarını ayırdı.</h2>
      <address>
        <time datetime="2019-11-19T21:56:00+00:00">19 Nov 2019, 21:56</time>
      </address>
      <p><b>Londra ekibinden </b>yapılan açıklamada, geçen sezonun sonunda ve bu sezonun başında alınan kötü sonuçlar hatırlatılarak, 47 yaşındaki Arjantinli teknik adamın görevine son verilmesi kararının acele bir şekilde alınmadığı kaydedildi.</p>
      <p>Tottenham'da 5,5 yıldır görev yapan <b>Pochettino</b>, geçen sezon başkent temsilcisiyle<b> UEFA Şampiyonlar Ligi</b>'nde final oynama başarısı göstermişti.<br/>Ligde geride kalan 12 haftada sadece 3 galibiyet elde eden Tottenham, 14 puanla 14. sırada yer alıyor.</p>
      <p><b>İngiliz </b>medyasında yer alan haberlere göre <b>Tottenham, Pochettino</b>'nun yerine <b>Jose Mourinho, Carlo Ancelotti</b> ve <b>Massimiliano Allegri'den </b>birini takımın başına getirmeyi planlıyor.</p>
    </article>
  </body>
</html>