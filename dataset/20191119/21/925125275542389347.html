<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/oficialu-tottenham-atleido-m-pochettino/73293"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-19T21:42:04+00:00"/>
    <meta property="og:title" content="Oficialu: &quot;Tottenham&quot; atleido M. Pochettino"/>
    <meta property="og:description" content="Antradienio vakarą Londono &quot;Tottenham&quot; pranešė, kad klubą palieka ilgametis komandos treneris Mauricio Pochettino."/>
  </head>
  <body>
    <article>
      <h1>Oficialu: "Tottenham" atleido M. Pochettino</h1>
      <address>
        <time datetime="2019-11-19T21:42:04+00:00">19 Nov 2019, 21:42</time>
      </address>
      <p>Antradienio vakarą Londono "Tottenham" pranešė, kad klubą palieka ilgametis komandos treneris Mauricio Pochettino.</p>
      <p>47-erių argentiniečio kėdė ėmė braškėti po itin nesėkmingo sezono starto, kuomet "pentinai" "Premier" lygoje per 12 turų iškovojo vos 14 taškų ir kol kas žengia 14 pozicijoje.</p>
      <p>Vienas klubo vadovų Danielis Levy, komentuodamas situaciją teigė, kad sprendimas nebuvo lengvas.</p>
      <p>"Mes labai nenoriai priėmėme šį sprendimą. Tai buvo labai sunkus ir ilgai svarstytas klubo vadovybės sprendimas.</p>
      <p>Deja, bet rezultatai "Premier" lygoje praėjusio sezono pabaigoje ir šio pradžioje mūsų netenkina. Mes niekada nepamiršime to, ką Mauricio ir jo trenerių štabas davė šiai komandai, tačiau mes privalome priimti sprendimus, kurie geriausi klubui", - situaciją komentavo D. Levy.</p>
      <p>M. Pochettino "Tottenham" ekipą treniravo nuo 2014 metų gegužės mėnesio, o praėjusį sezoną komandą nuvedė iki UEFA Čempionų lygos finalo.</p>
      <figure>
        <iframe data-src="https://twitter.com/SpursOfficial/status/1196874518951796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>