<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/preservativi-uganda-marie-stopes/"/>
    <meta property="og:site_name" content="Il Post"/>
    <meta property="article:published_time" content="2019-11-19T21:28:10+00:00"/>
    <meta property="og:title" content="In Uganda sono stati richiamati un milione di preservativi distribuiti da un’organizzazione internazionale"/>
    <meta property="og:description" content="Un milione di preservativi che erano stati distribuiti in Uganda da un'organizzazione internazionale sono stati richiamati perché difettosi: erano stati prodotti dal marchio indiano Life Guard, e c'era il rischio che si rompessero o che contenessero buchi. L'organizzazione in questione è Marie Stopes, che si occupa"/>
  </head>
  <body>
    <article>
      <h1>In Uganda sono stati richiamati un milione di preservativi distribuiti da un’organizzazione internazionale</h1>
      <address>
        <time datetime="2019-11-19T21:28:10+00:00">19 Nov 2019, 21:28</time>
      </address>
      <p>Un milione di preservativi che erano stati distribuiti in Uganda da un’organizzazione internazionale sono stati richiamati perché difettosi: erano stati prodotti dal marchio indiano Life Guard, e c’era il rischio che si rompessero o che contenessero buchi. L’organizzazione in questione è Marie Stopes, che si occupa di contraccezione e aborto sicuro nei paesi in via di sviluppo, che ne distribuisce tra 1,5 e 2 milioni all’anno. In Uganda il 6 per cento della popolazione adulta ha l’HIV, mentre soltanto l’11 per cento delle donne ha delle gravidanze programmate.</p>
    </article>
  </body>
</html>