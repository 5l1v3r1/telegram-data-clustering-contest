<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/iohannis-despre-sectia-speciala-pentru-investigarea-magistratilor-eu-sunt-de-parere-ca-aceasta-sectie-nu-trebuie-sa-existe-1922401819182019112119175177"/>
    <meta property="og:site_name" content="News.ro"/>
    <meta property="article:published_time" content="2019-11-19T21:18:18+00:00"/>
    <meta property="og:title" content="Iohannis despre Secţia specială pentru investigarea magistraţilor: Eu sunt de părere că această Secţie nu trebuie să existe"/>
    <meta property="og:description" content="Candidatul susţinut de PNL pentru funcţia de preşedinte al României, Klaus Iohannis este de părere că Secţia specială pentru investigarea magistraţilor ar trebui să nu existe, la fel cum cred Comisia de la Veneţia, GRECO sau MCV."/>
  </head>
  <body>
    <article>
      <h1>Iohannis despre Secţia specială pentru investigarea magistraţilor: Eu sunt de părere că această Secţie nu trebuie să existe</h1>
      <address><time datetime="2019-11-19T21:18:18+00:00">19 Nov 2019, 21:18</time> by <a rel="author">Diana Stancovici</a></address>
      <p>
        <b>Candidatul susţinut de PNL pentru funcţia de preşedinte al României, Klaus Iohannis este de părere că Secţia specială pentru investigarea magistraţilor ar trebui să nu existe, la fel cum cred Comisia de la Veneţia, GRECO sau MCV.</b>
      </p>
      <p>În cadrul dezbaterii cu jurnaliştii, de marţi seară, Klaus Iohannis a fost întrebat ce părere are despre Secţia specială pentru investigarea magistraţilor, el afirmând că ”această Secţie nu trebuie să existe”.</p>
      <p>”În mâinile unor recunoscuţi specialişti în materie dintre care aş enumera Comisia de la Veneţia care spune că nu este nevoie de această Secţie şi că nu este bună, GRECO care spune că nu este nevoie de această Secţie şi trebuie desfiinţată, în fine, MCV care spune că nu este nevoie de această Secţie. Deci dacă toţi spun că aşa nu, eu sunt de părare că aşa nu. PNL este de părere că aşa nu. Şi alte partide sunt de părere că aşa nu. Înseamnă că totuşi, ne bazăm pe ceva. Eu sunt de părere că această Secţie nu trebuie să existe. Este un instrument care uşor poate fi transformat în ceva care se poate încerca un control neconstituţional asupra magistraţilor”, a declarat Iohannis.</p>
      <p>Iohannis a mai fost întrebat unde vede plasată unitatea care să analizeze abuzurile.</p>
      <p>”Rămân la opinia pe care am spus-o, toţi aceşti specialişti pe care îi respect şi pe care îi recunosc, recomandă desfiinţarea Secţiei, opinie pe care eu o împărtăţesc. Evident, opinia nu o iau eu. Eu am o opinie politică. Decizia se ia în Parlamentul României”, a fost răspunsul lui Iohannis.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>