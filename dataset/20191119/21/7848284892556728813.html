<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/giovanili/u-19-l-italia-di-esposito-fa-il-pieno-di-punti-bollini-non-era-scontato-323499"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T21:15:13+00:00"/>
    <meta property="og:title" content="U-19, l'Italia di Esposito fa il pieno di punti. Bollini: &quot;Non era scontato&quot;"/>
    <meta property="og:description" content="L'Italia Under 19 fa tre su tre battendo 3-0 la Slovacchia e conquistando il primo posto nel suo girone di qualificazione che vale il posto come testa di serie nelle urne..."/>
  </head>
  <body>
    <article>
      <h1>U-19, l'Italia di Esposito fa il pieno di punti. Bollini: "Non era scontato"</h1>
      <address><time datetime="2019-11-19T21:15:13+00:00">19 Nov 2019, 21:15</time> by <a rel="author">Mattia Zangari</a></address>
      <p>L'Italia <b>Under 19</b> fa<i> </i>tre su tre battendo 3-0 la <b>Slovacchia</b> e conquistando il primo posto nel suo girone di qualificazione che vale il posto come testa di serie nelle urne Uefa in vista della prossima Fase Élite. Un<i> en plein </i>di vittorie ottenuto anche grazie a un Sebastiano <b>Esposito</b> trascinatore, due gol e quattro assist da quando è salito di categoria, che il ct Alberto <b>Bollini</b> commenta così ai microfoni della <i>Figc</i>: "Chiudere il girone a punteggio con tre vittorie su tre gare disputate non era affatto scontato: i miei complimenti vanno a tutti i ragazzi, perché siamo riusciti in totale a realizzare sette reti senza subirne nemmeno una. Uno dei motivi di maggiore orgoglio è il grande senso del gruppo e di appartenenza alla maglia azzurra che i giocatori hanno dimostrato durante tutto questo primo girone di qualificazione".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>