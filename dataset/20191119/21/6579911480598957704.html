<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23501700-diego-maradona-desparte-gimnasia-plata-dupa-doar-doua-luni-jumatate.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T21:28:00+00:00"/>
    <meta property="og:title" content="Diego Maradona se desparte de Gimnasia La Plata, după doar două luni și jumătate"/>
    <meta property="og:description" content="Fostul fotbalist argentinian Diego Maradona a demisionat, marţi, din funcţia de antrenor al echipei Gimnasia La Plata, după doar două luni şi jumătate."/>
  </head>
  <body>
    <article>
      <h1>Diego Maradona se desparte de Gimnasia La Plata, după doar două luni și jumătate</h1>
      <address><time datetime="2019-11-19T21:28:00+00:00">19 Nov 2019, 21:28</time> by <a rel="author">Silviu Dumitru</a></address>
      <p><b>​Fostul fotbalist argentinian Diego Maradona a demisionat, marţi, din funcţia de antrenor al echipei Gimnasia La Plata, după doar două luni şi jumătate, potrivit News.ro.</b><br/><br/>În vârstă de 59 de ani, Maradona a decis să plece după ce preşedintele clubului, Gabriel Pellegrino, a anunţat că nu va candida pentru un nou mandat la alegerile din 23 noiembrie.<br/><br/>Diego Maradona a preluat echipa la începutul lunii septembrie şi a reuşit să urce două poziţii în clasament, de pe locul 24 pe 22.<br/><br/>«El Pibe de Oro» a mai fost selecţioner al Argentinei la Cupa Mondială din 2010, dar a mai antrenat şi în Emiratele Arabe Unite, la Al Wasl şi Al Fujirah, precum şi în liga secundă mexicană la Dorados de Sinaloa.</p>
    </article>
  </body>
</html>