<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/world/tourkia-epithesi-kourdon-se-sxoleio-me-3-nekrous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T21:16:55+00:00"/>
    <meta property="og:title" content="Τουρκία: Επίθεση Κούρδων σε σχολείο με 3 νεκρούς"/>
    <meta property="og:description" content="«Τρεις αθώοι άμαχοι σκοτώθηκαν και οχτώ άμαχοι, ανάμεσά τους παιδιά, τραυματίστηκαν», σημείωσε το υπουργείο Άμυνας"/>
  </head>
  <body>
    <article>
      <h1>Τουρκία: Επίθεση Κούρδων σε σχολείο με 3 νεκρούς</h1>
      <h2>«Τρεις αθώοι άμαχοι σκοτώθηκαν και οχτώ άμαχοι, ανάμεσά τους παιδιά, τραυματίστηκαν», σημείωσε το υπουργείο Άμυνας</h2>
      <address><time datetime="2019-11-19T21:16:55+00:00">19 Nov 2019, 21:16</time> by <a rel="author">ΤοΒΗΜΑ Team</a></address>
      <p>Το τουρκικό υπουργείο Άμυνας ανέφερε σήμερα ότι τρεις άνθρωποι σκοτώθηκαν και οχτώ άλλοι τραυματίστηκαν από επίθεση με πύραυλο που εξαπέλυσαν δυνάμεις της κουρδικής πολιτοφυλακής Μονάδες Προστασίας του Λαού (YPG) σε ένα σχολείο σε χωριό στο Τελ Αμπιάντ της βόρειας Συρίας.</p>
      <p>Σε εκείνη την περιοχή υποτίθεται ότι οι κουρδικές δυνάμεις θα έπρεπε να έχουν αποσυρθεί με βάση μια συμφωνία εκεχειρίας.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <h3>Το Anadolu δημοσιεύει σκληρές εικόνες</h3>
      <figure>
        <img src="https://www.in.gr/wp-content/uploads/2019/11/thumbs_b_c_5edb2ea5367abb574d6f581f7ac5506c-600x338.jpg"/>
      </figure>
      <p>«Οι PKK/YPG, που συνεχίζουν τις παρενοχλήσεις και τις επιθέσεις, και έχουν διεξάγει βομβαρδισμούς στην περιοχή όπου πραγματοποιείται η επιχείρηση Πηγή Ειρήνης, τώρα έπληξαν ένα σχολείο στο χωριό Τσουρν της Τελ Αμπιάντ», υπογράμμισε η ανακοίνωση του τουρκικού ΥΠΑΜ.</p>
      <p>Η Τελ Αμπιάντ είναι μία από τις δύο μεγαλύτερες μεθοριακές πόλεις όπου σημειώθηκαν οι σφοδρότερες μάχες όταν η Άγκυρα εξαπέλυσε τη στρατιωτική της επίθεση στις 9 Οκτωβρίου.</p>
      <p>«Τρεις αθώοι άμαχοι σκοτώθηκαν και οχτώ άμαχοι, ανάμεσά τους παιδιά, τραυματίστηκαν», σημείωσε το υπουργείο.</p>
      <p>Χθες, η Άγκυρα απείλησε με νέα στρατιωτική επιχείρηση στη βορειοανατολική Συρία, αν η περιοχή δεν έχει εκκαθαριστεί από την κουρδική πολιτοφυλακή.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>