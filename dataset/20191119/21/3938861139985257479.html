<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/culture/_nikolas-kejdzh-zigraye-samogo-sebe/938879"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T21:45:00+00:00"/>
    <meta property="og:title" content="Ніколас Кейдж зіграє самого себе"/>
    <meta property="og:description" content="Американський актор Ніколас Кейдж веде переговори щодо ролі самого самого у фільмі &quot;Нестерпна тяжкість величезного таланту&quot;. Головний герой стрічки - актор Ніколас Кейдж. Застряг у боргах. Намагається отримати роль у новій картині Квентіна Тарантіно. Спілкується з версією себе з ..."/>
  </head>
  <body>
    <article>
      <h1>Ніколас Кейдж зіграє самого себе</h1>
      <address><time datetime="2019-11-19T21:45:00+00:00">19 Nov 2019, 21:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/938/938879_1_w_1200.jpg?v=0"/>
        <figcaption>Ніколас Кейдж виконає роль актора Ніколаса Кейджа у фільмі "Нестерпна тяжкість величезного таланту"<cite>Автор: geektyrant.com</cite></figcaption>
      </figure>
      <p>Американський актор <b>Ніколас Кейдж</b> веде переговори щодо ролі самого самого у фільмі "Нестерпна тяжкість величезного таланту".</p>
      <p>Головний герой стрічки - актор Ніколас Кейдж. Застряг у боргах. Намагається отримати роль у новій картині Квентіна Тарантіно. Спілкується з версією себе з 1990-х. Молодший Кейдж критикує старшого за участь у поганих фільмах і втрату зіркового статусу. Герой зустрічає мексиканського мільярдера, який виявляється його фанатом і сподівається показати власний сценарій. Центральне розвідувальне управління США повідомляє Кейджу, що мільярдер - наркобарон, який викрав доньку кандидата у президенти Мексики. Доручають актору працювати під прикриттям, за сюжетом.</p>
      <p>У мета-драмі будуть посилання на попередні ролі Ніколаса Кейджа, зокрема "Покидаючи Лас-Вегас", "Без обличчя", "Викрасти за 60 секунд".</p>
      <p>Режисер і співсценарист - Том Гормікен, який зняв комедію "Ця незручна мить". Сценарій фільму готувався не для продажу, а як зразок, що приверне більшу увагу до авторів Гормікена та його колеги Кевіна Еттена. Та голлівудські продюсери зацікавилися саме цим проектом. Права на нього намагалися отримати компанії HBO Max і Paramount, а врешті придбала Lionsgate. Сценарій показали Кейджу, пояснивши, що це жест поваги, а не глузування. Він погодився виконати головну роль.</p>
      <p>"Кейджа багато не буває", "Цей фільм має взяти Оскар", "Сюжет звучить так, ніби його склав бот", - пишуть користувачі соцмереж.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/culture-newspaper/_zagiblij-aktor-znimetsya-v-filmi/937672"/>
      </related>
      <blockquote>1996 року Ніколас Кейдж отримав "Оскар" за стрічку "Покидаючи Лас-Вегас". З 2006-го шість разів був номінований на антипремію "Золота малина".</blockquote>
    </article>
  </body>
</html>