<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/mff-och-talangen-gar-skilda-vagar-besviken-att-jag-inte-fick-min-chans/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-19T21:44:00+00:00"/>
    <meta property="og:title" content="MFF och talangen går skilda vägar: ”Besviken att jag inte fick min chans”"/>
    <meta property="og:description" content="Mittfältaren Laroent Shabani lämnar Malmö FF. 20-åringen har fått extremt lite speltid under året. - Det klart att jag är besviken över att jag inte fick min chans, säger Shabani till Sydsvenskan."/>
  </head>
  <body>
    <article>
      <h1>MFF och talangen går skilda vägar: ”Besviken att jag inte fick min chans”</h1>
      <address><time datetime="2019-11-19T21:44:00+00:00">19 Nov 2019, 21:44</time> by <a rel="author">Ramo Holmbom</a></address>
      <p>
        <b>Mittfältaren Laroent Shabani lämnar Malmö FF.<br/>20-åringen har fått extremt lite speltid under året.<br/>- Det klart att jag är besviken över att jag inte fick min chans, säger Shabani till <a href="https://www.sydsvenskan.se/2019-11-20/talangen-lamnar-mff-besviken-att-jag-inte-fick-min-chans">Sydsvenskan</a>.</b>
      </p>
      <p>Laorent Shabani är skolad i Malmö FF:s akademi och gick hela vägen upp till A-truppen. I år har han suttit på bänken i MFF:s möte med Falkenberg i maj men utan inhopp och inte funnits med i någon av matchtrupperna i svenska cupen.</p>
      <p>Det har dock blivit speltid i träningsmatcher mot Lyngby, Sønderjydske och mot Torn.</p>
      <p>Nu går kontraktet dessutom ut och det blir ingen fortsättning i klubben.</p>
      <p>- Det är över för denna gången. Allting är klart med tränare och Danne (Andersson, sportchefen). Jag är fri att göra vad jag vill. Jag är besviken, men hatar inte MFF för det. Det är här jag växte upp och lärde mig spela fotboll. Det finns inte mer att göra, säger Shabani till Sydsvenskan.</p>
      <p>Men lösningen i framtiden kan vara nära och han bekräftar intresse från danska lag.</p>
      <p>- Jag kommer att se över alternativen och välja det som känns bäst helt enkelt, säger Shabani till tidningen.</p>
    </article>
  </body>
</html>