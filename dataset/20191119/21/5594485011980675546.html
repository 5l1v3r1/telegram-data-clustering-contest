<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/motorni/neveroyatno-otselyala-po-chudo-krasavitsa-se-vrna-na-myastoto-na-svoya-koshmar-i_443532.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-19T21:00:00+00:00"/>
    <meta property="og:title" content="Невероятно! Оцеляла по чудо красавица се върна на мястото на своя кошмар и…"/>
    <meta property="og:description" content="Навършилата 18 години германка София Фльорш отново изпитва радост на пистата"/>
  </head>
  <body>
    <article>
      <h1>Невероятно! Оцеляла по чудо красавица се върна на мястото на своя кошмар и…</h1>
      <h2>Навършилата 18 години германка София Фльорш отново изпитва радост на пистата</h2>
      <address>
        <time datetime="2019-11-19T21:00:00+00:00">19 Nov 2019, 21:00</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574189243gettyimages-476105672.jpg"/>
      </figure>
      <p>Оцелялата по чудо след зверска катастрофа германска красавица София Фльорш, която претърпя 11-часова операция на гръбначния стълб, се възстанови невероятно бързо и година по-късно се завърна на мястото, на което се случи ужасяващия инцидент.</p>
      <p>Преди година в състезание от Формула 3 в Макао 17-годишната тогава германска тийнейджърка излетя със 250 км/час извън трасето на няколко метра височина и се удари в предпазните огради. Въпреки ужасяващата катастрофа германката не се отказа от моторните спортове и се възстанови учудващо бързо.</p>
      <p>18-годишната вече Фльорш се завърна на пистата още през март в Монца, а в края на миналата седмица се върна и в Макао, където преди година можеше да загине.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - удвои тръпката от играта! (18+)</b>
        </a>
      </p>
      <p>„Чувствам се много добре, ако трябва да бъда честна. Да, инцидентът беше лош, но се радвам, че отново съм тук. За мен беше ясно, че искам да се върна в Макао. Това състезание е връхна точка за всеки пилот от Формула 3“, сподели германката, която завъртя осем обиколки на пистата за около 20 минути и се класира 23-а в състезанието.</p>
      <p>След завръщането си във Формула 3 тийнейджърката е взела участие в 24 състезания и има 149 точки, които и отреждат седмо място в генералното класиране.</p>
      <figure>
        <img src="http://static.blitz.bg/documents/editor/1574189251469ea5.jpg"/>
      </figure>
    </article>
  </body>
</html>