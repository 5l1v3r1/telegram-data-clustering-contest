<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416551/armani-makampi-92-88-koryfi-me-skola-kai-serhio-atyhia-gia-oyilmpekin"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T21:50:00+00:00"/>
    <meta property="og:title" content="Αρμάνι - Μακάμπι 92-88: Κορυφή με Σκόλα και Σέρχιο, ατυχία για Ουίλμπεκιν!"/>
    <meta property="og:description" content="Η Αρμάνι επικράτησε με 92-88 με κορυφαίους τους Σκόλα και Σέρχιο, συνεχίζοντας να βρίσκεται στην κορυφή της Euroleague. Tραυματισμός για Ουίλμπεκιν, καθησυχαστικός ο Σφαιρόπουλος.  "/>
  </head>
  <body>
    <article>
      <h1>Αρμάνι - Μακάμπι 92-88: Κορυφή με Σκόλα και Σέρχιο, ατυχία για Ουίλμπεκιν!</h1>
      <h2>Η Αρμάνι επικράτησε με 92-88 με κορυφαίους τους Σκόλα και Σέρχιο, συνεχίζοντας να βρίσκεται στην κορυφή της Euroleague. Tραυματισμός για Ουίλμπεκιν, καθησυχαστικός ο Σφαιρόπουλος.  </h2>
      <address><time datetime="2019-11-19T21:50:00+00:00">19 Nov 2019, 21:50</time> by <a rel="author" href="http://www.gazzetta.gr/taxonomy/term/44897" target="_blank">Νίκος Καρφής</a></address>
      <p>Στην κορυφή παρέα με την Εφές βρίσκεται η Αρμάνι.</p>
      <p>Οι Ιταλοί επικράτησαν με 92-88 της Μακάμπι και ανέβηκαν στο 7-2. Στο 6-3 έπεσε η ομάδα του Σφαιρόπουλο.</p>
      <p>Για τους νικητές 20 είχε ο Σκόλα και 18 ο Σέρχιο.</p>
      <p>Στον αντίποδα 25 μέτρησε ο Ουίλμπεκιν που αποχώρησε με τραυματισμό, 1:20 πριν το τέλος, με τον Σφαιρόπουλο να τονίζει μετά την αναμέτρηση πως δεν δείχνει σοβαρή η κατάσταση. Καλό ματς έκανε ο Ντόρσεϊ με 14 πόντους και 4 ριμπάουντ. Ο Μπλακ πρόσθεσε 13 με 9 ριμπάουντ.</p>
      <p>Σημαντική στιγμή <a href="http://www.gazzetta.gr/basketball/euroleague/article/1416604/armani-milano-makampi-aposyrthike-gia-panta-i-fanela-toy-thrylikoy-ntino-menegkin-pics">η απόσυρση της φανέλας του θρυλικού Ντίνο Μενεγκίν</a>!</p>
      <p>
        <b>Το ματς</b>
      </p>
      <p>Mε το καλάθι του Ταρτσέφσκι η Αρμάνι προηγήθηκε με 10-7 στο 4’, με την Μακάμπι να μείωσε σε 18-17 με τις 2 βολές του Μπλακ. Ο Σέλβιν Μακ έγραψε το 21-19, 1 λεπτό πριν τη λήξη της περιόδου, αλλά ο Χάντερ ισοφάρισε στην τελευταία φάση (21-21).</p>
      <p>Οι Ισραηλινοί ξέφυγαν για 5 με τον Ουόλτερς (23-28), αλλά η απάντηση των Ιταλών ήταν άμεση. Σκόλα και Μίτσοφ έδωσαν προβάδισμα τριών πόντων (33-30) στην ομάδα του Μεσίνα. Mε το καλάθι του Oυόλτερς έγινε το 47-42 στο τέλος του ημιχρόνου. Η Αρμάνι είχε 3/10 τρίποντα ενώ 2/11 μέτρησε η Μακάμπι.</p>
      <p>Η Αρμάνι μπήκε δυνατά στο 3ο δεκάλεπτο και ξέφυγε με 9 ποντους (54-45) χάρη στον Μίτσοφ. Η ομάδα του Σφαιρόπουλου δεν πτοήθηκε, ανέβασε την απόδοση της και πέρασε μπροστά με τον Ντιμπαρτολομεο (63-64). Κάπου εκεί η Μακάμπι κόλλησε και η Αρμάνι με σερί 7-0, έκανε το 71-64 στο 30’.</p>
      <p>Ο Ουίλμπεκιν έκανε το 81-74, 5 δευτερόλεπτα πριν το τέλος. Ο Ντόρσεϊ με τρίποντο μείωσε σε 81-77 στο 36΄, αλλά το τρίποντο του Σέρχιο έκανε το 87-77. O Mπλάκ έκανε το 88-84, αλλά ο Σέρχιο έγραψε το 90-84 στα 20 δευτερόλεπτα για το τέλος καθάρισε το ματς.</p>
      <p><b>ΝΙΚΗΣΕ ΓΙΑΤΙ</b>: Η <b>Αρμάνι </b>είχε 11/24 τρίποντα, ενώ μοίρασε παραπάνω ασίστ (20-12).</p>
      <p><b>ΕΚΑΝΑΝ ΤΗΝ ΔΙΑΦΟΡΑ</b>: Ο <b>Σέρχιο </b>με 18 πόντους και 11 ασίστ, αλλά και ο Σκόλα με 20 πόντους και 7 ριμπάουντ.</p>
      <p><b>ΑΦΑΝΗΣ ΗΡΩΑΣ</b>: Ο <b>Μίτσοφ </b>έκανε καλό ματς με 13 πόντους και 4 ριμπάουντ, βοηθώντας πολύ.</p>
      <p><b>ΠΕΡΑΣΕ ΚΑΙ ΔΕΝ ΑΚΟΥΜΠΗΣΕ</b>: Ο <b>Έισι </b>έμεινε χαμηλά στους 4 πόντους σε 27 λεπτά και δεν μπόρεσε να είναι καθοριστικός για την ομάδα του.</p>
      <p><b>ΣΗΜΕΙΟ – ΚΛΕΙΔΙ</b>: Ο <b>Σέρχιο </b>έγραψε το 90-84 στα 20 δευτερόλεπτα για το τέλος και καθάρισε το ματς</p>
      <p><b>ΤΙ ΠΕΤΑΝΕ</b>: Η <b>Αρμάνι </b>τίποτα και η <b>Μακάμπι </b>τα 12 λάθη, τον τραυματισμό του Ουίλμπεκιν και κάποιες αποφάσεις στο τελευταίο δεκάλεπτο.</p>
      <p><b>Τα δεκάλεπτα</b>: 21-21, 47-42, 71-64, 92-88</p>
      <figure>
        <img src="http://www.gazzetta.gr/sites/default/files/eeeeeeeee_0.png"/>
      </figure>
      <figure>
        <img src="http://www.gazzetta.gr/sites/default/files/trtrtrtrtrt.png"/>
      </figure>
    </article>
  </body>
</html>