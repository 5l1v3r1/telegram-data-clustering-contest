<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/risultati-qualificazioni-europei-2020-classifiche-diretta-gol-live-score-dei-gironi/1950346/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T21:35:14+00:00"/>
    <meta property="og:title" content="RISULTATI QUALIFICAZIONI EUROPEI 2020 classifiche/ Diretta gol live: Ramsey eroe!"/>
    <meta property="og:description" content="Risultati Qualificazioni Europei 2020: diretta gol live score delle partite di oggi, 19 novembre 2019 e le classifiche dei gironi. Le nazionali in campo."/>
  </head>
  <body>
    <article>
      <h1>RISULTATI QUALIFICAZIONI EUROPEI 2020 classifiche/ Diretta gol live: Ramsey eroe!</h1>
      <h2>Risultati Qualificazioni Europei 2020: la diretta gol live score delle partite di oggi, 19 novembre 2019 e le classifiche dei gironi. Ecco le nazionali in campo</h2>
      <address><time datetime="2019-11-19T21:35:14+00:00">19 Nov 2019, 21:35</time> by <a rel="author" href="https://www.ilsussidiario.net/autori/michela-colombo/" target="_blank">Michela Colombo</a></address>
      <h4>RAMSEY EROE!</h4>
      <p>Cala il sipario sulle qualificazioni a Euro 2020. Il Galles è la ventesima squadra qualificata, una doppietta dello juventino Aaron Ramsey lo rende eroe della serata e porta i gallesi alla fase finale per la seconda edizione consecutiva degli Europei (nel 2016 arrivarono in semifinale). A nulla serve alla Slovacchia la vittoria sull’Azerbaigian. Goleade finali per la Germania, 6-1 all’Irlanda del Nord, la Russia, 0-5 in casa di San Marino, e il Belgio, 6-1 contro Cipro. La Polonia vince nel finale contro la Slovenia di Ilicic, l’Austria già qualificata si rilassa e regala il primo successo a una Lettonia reduce da 9 sconfitte consecutive. La Scozia batte in rimonta il Kazakhstan e ora si giocherà i play off di Nations League assieme ad altre 16 nazionali: sono ancora 4 i posti per Euro 2020 che saranno assegnati a inizio Primavera. (agg. di Fabio Belli)</p>
      <h4>SOGNA IL GALLES</h4>
      <p>Sono terminati i primi tempi dell’ultima giornata delle qualificazioni agli Europei 2020. Nella partita più importante della serata, quella che mette in palio l’ultimo dei 20 posti per Euro 2020, il Galles sogna con il gol dello juventino Ramsey che gli permetterebbe, se confermato a fine partita, di soffiare il secondo posto all’Ungheria sotto 1-0 al 45′. Nessun problema per il Belgio già sul 4-1 contro Cipro, la Germania dopo essere andata sotto vince 2-1 contro l’Irlanda del Nord con i gol di Gnabry e Goretzka. La Slovacchia è avanti sull’Azerbaigian ma avrebbe assolutamente bisogno di un pari tra Galles e Ungheria, comodo 0-2 a fine primo tempo per la Russia a San Marino e per l’Olanda in casa contro l’Estonia, mentre la Scozia è sotto di misura in casa contro il Kazakhstan. (agg. di Fabio Belli)</p>
      <h4>LIVE RISULTATI QUALIFICAZIONI EUROPEI</h4>
      <p>Sta per iniziare questo martedì sera tutto dedicato agli ultimi <b>risultati delle qualificazioni agli Europei 2020</b>, e tra i tanti match previsti a chiusura dei gironi vogliamo fissare la nostra attenzione sulla sfida a Bruxelles tra <b>Belgio</b> e <b>Cipro</b>. Come abbiamo segnalato prima, la squadra dei Diavoli Rossi è sicura da tempo di prendere parte alla prossima manifestazione continentale e pure della prima piazza nel girone. Ricordiamo che nel gruppo I il Belgio è in vetta con 27 punti e un vantaggio di 6 punti sulla Russia (pure già qualificata): anche oggi i ragazzi di Roberto Martinez punteranno a prendersi i tre punti. Vincere di fronte al proprio pubblico è sempre importante, ma soprattutto un successo oggi sarebbe il decimo del Belgio, che così farebbe punteggio pieno, a cui si aggiungerebbe come dato una differenza reti da record (per ora 34 gol segnati e 2 subiti): staremo a vedere che accadrà oggi in campo allora, si gioca!</p>
      <h4>CHI È A ZERO PUNTI</h4>
      <p>Alla vigilia di questo martedì dedicato ai <b>risultati delle qualificazioni agli Europei 2020</b>, se c’è chi festeggia il pass per Euro2020, c’è pure chi oggi farà di tutto per almeno chiudere questa esperienza con un punticino in classifica. Anche in questa decima giornata infatti troviamo squadre che hanno ancora un tabellino illibato e per la precisione parliamo di due squadre, nel girone G e I. Ecco che nel primo gruppo citato ci riferiamo per lo zero al San Marino di Varrella, che in 9 partite disputate ha trovato solo sconfitte, con unica soddisfazione di aver segnato almeno un gol (a firma di Bernardi col Kazakistan) sui 46 incassati. Ha fatto di poco meglio nel girone G la Lettonia: la nazionale di Stojanovic ha subito solo sconfitte ma ha a favore almeno due marcature su 28 gol incassati.</p>
      <h4>UNGHERIA O GALLES?</h4>
      <p>Come possiamo ben vedere, alla vigilia dei <b>risultati delle Qualificazioni agli Europei 2020</b>, sono tante le squadre che hanno già messo in cassaforte il proprio pass per la prossima manifestazione continentale. Anzi a ben vedere questa sera è solo nel girone E che ancora si registra un caso dubbio, tenuto però conto che la capolista Croazia, con 17 punti è già sicura perfino del primo posto oltre che della qualificazione. Alle spalle però della formazione di Zlatko Dalic (oggi non in campo) è battaglia aperta a tre per ultimo biglietto a disposizione, Nella classifica ricordiamo la seconda posizione dell’Ungheria con 12 punti, che pure se la vedrà in scontro diretto col Galles, terzo in classifica e con un solo punto di distacco. Per la matematica potrebbe poi pure giocare un brutto scherzo dalla quarta piazza la Slovacchia: la squadra di Hapal ha infatti solo 10 punti e pure se la vedrà contro il fanalino di coda Azero, e il pronostico pare già fissato. Che accadrà oggi in campo?</p>
      <h4>LE PARTITE DI MARTEDì 19 NOVEMBRE</h4>
      <p>Oggi martedì 19 novembre 2019, si accenderà l’ultima giornata anzi l’ultima serata, per i <b>risultati delle qualificazioni agli Europei 2020.</b> Questo lungo cammino verso la prossima edizione della manifestazione continentale termina praticamente qui: pure però a breve si accenderanno i <b>play off spareggi</b>, per cui non saremo completamente orfani prima del via di Euro 2020. Pure però la fase a gironi delle qualificazioni si chiude con gli ultimi mach della decima giornata dei <b>gironi C, E, G e I:</b> immaginiamo dunque un calendario davvero fitto di incontri per queso martedì sera. Pure però va detto che la posta in palio oggi non è grande cosa: in quasi tutti i gruppi i<b> verdetti sono già definiti</b> e difficilmente i risultati delle Qualificazioni agli Europei 2020 che otterremo oggi cambieranno lo status quo.</p>
      <h4>RISULTATI QUALIFICAZIONI EUROPEI 2020: I MATCH DI OGGI</h4>
      <p>Andiamo dunque a vedere subito che cosa ci riserverà il programma ufficiale dei risultati per le qualificazioni agli Europei 2020, con una precisione: trattandosi dell’ultimo turno non ci stupisce che sia stato fissato un <b>unico fischio d’inizio</b> su tutti i campi. Ecco che per il <b>girone C</b> alle ore 20.45 avranno inizio Olanda-Estonia e Germania-Irlanda del Nord, match a cui i t<a href="https://www.ilsussidiario.net/news/diretta-germania-bielorussia-streaming-video-tv-loew-per-la-vetta-del-girone-c/1948160/">edeschi di Loew approdano già sicuri del pass</a> dopo l’ottimo risultato con la Bielorussi sabato. Per il <b>girone E</b> invece sempre alle ore 20.45 si giocherà Galles-Ungheria e Slovacchia-Azerbaigian, mentre per il <b>girone G</b> alla stessa ora sarà la volta degli incontri Polonia-Slovenia, Lettonia-Austria e Macedonia del nord-Israele. Infine per il <b>girone I</b> segnaliamo sempre alle 20.45  le sfide Belgio-Cipro, San Marino-Russia e Scozia-Kazakistan: attenzione ai <a href="https://www.ilsussidiario.net/news/risultati-qualificazioni-europei-2020-diretta-gol-live-score-oggi-16-novembre/1948782/">Belgi, che punteranno al tabellino pulito</a> ai danni dei ciprioti di Shimen.</p>
      <h4>RISULTATI QUALIFICAZIONI EUROPEI 2020</h4>
      <p>
        <b>GIRONE C</b>
      </p>
      <p><b>(finale)</b> Olanda-Estonia 5-0 – 6′ Wijnaldum, 19′ Ake, 66′ Wijnaldum, 79′ Wijnaldum, 87′ Boadu</p>
      <p><b>(finale)</b> Germania-Irlanda del Nord 6-1 – 7′ Smith (I), 19′ Gnabry (G), 43′ Goretzka (G), 47′ Gnabry (G), 60′ Gnabry (G), 73′ Goretzka (G), 91′ Brandt (G)</p>
      <p><b>CLASSIFICA</b>: Germania *21, Olanda *19, Irlanda del Nord 13, Bielorussia 4, Estonia 1</p>
      <p>
        <b>GIRONE E</b>
      </p>
      <p><b>(finale)</b> Galles-Ungheria 2-0 – 15′ Ramsey, 47′ Ramsey</p>
      <p><b>(finale)</b> Slovacchia-Azerbaigian 2-0 – 19′ Bozenik, 86′ Hamsik</p>
      <p><b>CLASSIFICA:</b> Croazia* 17, Galles 14*, Slovacchia 13, Ungheria 12, Azerbaigian 1</p>
      <p>
        <b>GIRONE G</b>
      </p>
      <p><b>(finale)</b> Polonia-Slovenia 3-2 – 3′ Szymanski (P), 14′ Matavz (S), 54′ Lewandowski (P), 61′ Ilicic (S), 81′ Goralski (P)</p>
      <p><b>(finale)</b> Lettonia-Austria 1-0 – 65′ Oss</p>
      <p><b>(finale)</b> Macedonia del nord-Israele 1-0 – 45′ Nikolov</p>
      <p><b>CLASSIFICA</b>: Polonia * 25, Austria * 19, Slovenia 14, Macedonia del nord 14, Israele 11, Lettonia 3</p>
      <p>
        <b>GIRONE I</b>
      </p>
      <p><b>(finale)</b> Belgio-Cipro 6-1 – 14′ Ioannou (C), 16′ Benteke (B), 36′ De Bruyne (B), 42′ De Bruyne (B), 44′ Ferreira-Carrasco (B), 51′ aut. Christoforou (B), 68′ Benteke (B)</p>
      <p><b>(finale)</b>San Marino-Russia 0-5 – 3′ Kuzyayev, 19′ Petrov, 49′ Miranchuk, 56′ Ionov, 78′ Komlichenko</p>
      <p><b>(finale)</b> Scozia-Kazakhstan 3-1 – 34′ Zaynutdinov (K), 48′ McGinn (S), 64′ Naismith (S), 91′ McGinn (S)</p>
      <p><b>CLASSIFICA:</b> Belgio* 30, Russia * 24; Scozia 15, Kazakhstan 10, Cipro 10, San Marino 0</p>
      <p>*: squadre già qualificate</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/jose-mourinho-nuovo-allenatore-tottenham-esonerato-pochettino-accordo-fino-al-2023/1951328/"/>
        <a href="https://www.ilsussidiario.net/news/diretta-test-motogp-valencia-streaming-video-e-tv-orario-e-classifica-tempi/1951038/"/>
        <a href="https://www.ilsussidiario.net/news/diretta-tofas-bursa-venezia-streaming-video-tv-qualificazione-reyer-in-eurocup/1950603/"/>
        <a href="https://www.ilsussidiario.net/news/diretta-olimpia-milano-maccabi-streaming-video-tv-scontro-al-vertice-in-eurolega/1950517/"/>
        <a href="https://www.ilsussidiario.net/news/diretta-italia-armenia-under-21-streaming-video-rai-tutto-facile-per-gli-azzurrini/1949493/"/>
        <a href="https://www.ilsussidiario.net/news/diretta-germania-irlanda-del-nord-streaming-video-canale-20-loew-gia-a-euro-2020/1949497/"/>
      </related>
    </article>
  </body>
</html>