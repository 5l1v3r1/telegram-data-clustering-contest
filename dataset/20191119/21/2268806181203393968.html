<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/evro-2020/slovakiya-pobedi-azerbaydzhan-s-2-0-v-evropeyska-kvalifikatsiya.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-19T21:47:02+00:00"/>
    <meta property="og:title" content="Словакия победи Азербайджан с 2:0 в европейска квалификация"/>
    <meta property="og:description" content="Победа, която не носи радост за селекцията на Павел Хапал"/>
  </head>
  <body>
    <article>
      <h1>Словакия победи Азербайджан с 2:0 в европейска квалификация</h1>
      <address>
        <time datetime="2019-11-19T21:47:02+00:00">19 Nov 2019, 21:47</time>
      </address>
      <p>Словакия се размина с мечтата си за директно класиране на Евро 2020. Селекцията на Павел Хапал свърши своята работа и надви Азербайджан с 2:0. По същото време обаче Уелс триумфира над Унгария със същия резултат и така словаците останаха само на точица от мечтаната втора позиция.</p>
      <p>Публиката в Търнава бе зарадвана от ранното попадение на Боженик в 19-ата минута. Нападателят спря малко случайно дълъг пас на Хамшик, но след това успя да насочи коженото кълбо към незащитения ъгъл на Балайев.</p>
      <p>Крайното 2:0 оформи големият лидер на Словакия - Марек Хамшик. Бившият капитан на Наполи шутира без подготовка от границата на наказателното поле и след рикошет в тялото на Мустафазада, влетя в мрежата на азерите.</p>
      <p>Европейските квалификации пък бяха пълен провал за гостите, които финишираха на последна позиция само с една спечелена точка.</p>
      <p>
        <b>СЛОВАКИЯ - АЗЕРБАЙДЖАН 2:0</b>
      </p>
      <p>
        <i>1:0 Боженик (19"), 2:0 Хамшик (86")</i>
      </p>
      <p><b>СТАДИОН</b>: "Сити Арена" (Търнава)</p>
      <p><b>СЪДИЯ</b>: С. Бойко (Украйна)</p>
      <p><b>СЛОВАКИЯ</b>: Дубравка, Ханцко, Шкринияр, Гьомбер, Пекарик, Хамшик, Лоботка, Куцка, Беро, Боженик, Хараслин <i>(резерви: Родак, Холец, Дуда, Дуриш, Грегуш, Хросовски, Марж, Руснак, Сатка, Шпалек, Вайлент, Вавро)</i></p>
      <p><b>АЗЕРБАЙДЖАН</b>: Балайев, Хюсеинов, Мустафазада, Хюсейнов, Кривотсюк, Карайев, Силвестре, Исгандарли, Хюсейнов, Рахимов. Шейдаев <i>(резерви: Агайев, Абдулайев, Алиев, Алмейда, Дадашов, Дженетов, Ямалов, Халилзада, Махмудов, Назаров, Пашаев, Рамазанов)</i></p>
    </article>
  </body>
</html>