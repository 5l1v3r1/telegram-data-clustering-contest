<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/sony-yeni-xperiai-yola-cikti_85119.html"/>
    <meta property="og:site_name" content="CHIP Online"/>
    <meta property="article:published_time" content="2019-11-19T21:03:00+00:00"/>
    <meta property="og:title" content="Sony'nin Yeni Xperia'ları Yola Çıktı"/>
    <meta property="og:description" content="Altı arka kameralı Sony Xperia 0 ve diğerleri... Sony'nin telefon yelpazesi, yeni dedikoduya göre yine zenginleşiyor."/>
  </head>
  <body>
    <article>
      <h1>Sony'nin Yeni Xperia'ları Yola Çıktı</h1>
      <h2>Altı arka kameralı Sony Xperia 0 ve diğerleri... Sony'nin telefon yelpazesi, yeni dedikoduya göre yine zenginleşiyor.</h2>
      <address><time datetime="2019-11-19T21:03:00+00:00">19 Nov 2019, 21:03</time> by <a rel="author">CHIP Online</a></address>
      <p>Sony'nin amiral gemisi telefonlarının sayısı, en yeni dedikodulara göre <b>2020</b>'de yeniden çoğalacak.</p>
      <p>Japonca web sitesi <i>Android Next'teki</i> yeni sızıntıya göre Sony, <b>Xperia 0, Xperia 1.1, Xperia 3 ve Xperia 5.1</b>'i tanıtma hazırlıkları yapıyor. Telefonların dördünün de <b>Snapdragon 865</b> yonga seti ve 5G bağlantısıyla gelmesi bekleniyor. Sızıntıdan Xperia 0'ın dört telefonun en güçlüsü olacağı anlaşılıyor ancak bu model, muhtemelen diğerlerinden daha sonra, 2020'de tanıtılacak.</p>
      <p>Arka yüzünde altı kamera sunacak olan Xperia 0, cihazların en çok kameralısı olacak. Xperia 1.1'in ise şubat ayındaki MWC 2020 için hazırlandığı ve 4K ekranla geleceği iddia ediliyor. Android Next'e göre Xperia 5.1, dört arka kamera ve QHD ekranla gelecek. Üç arka kameralı, QHD ekranlı bir Xperia 3'ün de geleceğine dair söylentiler var ancak bu modelin ne zaman çıkacağı belli değil.</p>
      <p>Son olarak sızıntı, firmanın yeni bir <b>orta seviye telefon serisi</b> ortaya çıkaracağını söylüyor. Bu serinin cihazlarının Xperia 10 ve Xperia 10 Plus'ın devamı niteliğinde olacağı belirtiliyor.</p>
      <p>Dedikodulara bir miktar şüpheyle yaklaşmakta fayda var, ancak 2019'da alıştığımızdan az telefon tanıtan Sony'nin telefon serilerini güncellemesi yerinde olacak gibi görünüyor.</p>
    </article>
  </body>
</html>