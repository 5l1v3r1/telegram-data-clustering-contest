<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855257/premier-league-tottenham-hotspur-podjal-oficjalna-decyzje-ws-mauricio-pochettino"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-19T21:09:17+00:00"/>
    <meta property="og:title" content="Premier League. Tottenham Hotspur podjął oficjalną decyzję ws. Mauricio Pochettino"/>
    <meta property="og:description" content="Po pięciu latach Mauricio Pochettino żegna się z Tottenhamem Hotspur. Klub zwolnił menadżera przez niesatysfakcjonujące wyniki na krajowym podwórku."/>
  </head>
  <body>
    <article>
      <h1>Premier League. Tottenham Hotspur podjął oficjalną decyzję ws. Mauricio Pochettino</h1>
      <address><time datetime="2019-11-19T21:09:17+00:00">19 Nov 2019, 21:09</time> by <a rel="author" href="https://sportowefakty.wp.pl/autor/igor-kubiak" target="_blank">Igor Kubiak</a></address>
      <h4>Po pięciu latach Mauricio Pochettino żegna się z Tottenhamem Hotspur. Klub zwolnił menadżera przez niesatysfakcjonujące wyniki na krajowym podwórku.</h4>
      <related>
        <a href="https://sportowefakty.wp.pl/pilka-nozna/854970/premier-league-to-ostatni-sezon-pepa-guardioli-w-city-hiszpana-moze-uratowac-lig"/>
      </related>
      <p>Szefowie  zatrudnili na stanowisku menadżera  przed sezonem 2014/2015. Argentyńczyk największy sukces z klubem osiągnął kilka miesięcy temu, awansując do finału Ligi Mistrzów, w którym uległ Liverpoolowi.</p>
      <p>W trwającym sezonie "Koguty" spisują się jednak zdecydowanie poniżej oczekiwań. W 12. kolejkach Premier League ekipa z Londynu zdobyła zaledwie 14 punktów, przez co zajmuje 14. miejsce w tabeli. Do tego klub odpadł z Pucharu Ligi Angielskiej w meczu z IV-ligowym Colchesterem i przegrał u siebie 2:7 z Bayernem Monachium w ramach Ligi Mistrzów. </p>
      <figure>
        <iframe data-src="https://twitter.com/SpursOfficial/status/1196874518951796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Bardzo niechętnie podjęliśmy tę decyzję. Niestety wyniki krajowe pod koniec ubiegłego sezonu i na początku tego nie są satysfakcjonujące. Robimy to w najlepszym interesie klubu - przyznał prezes klubu <a href="https://sportowefakty.wp.pl/pilka-nozna/daniel-levy">Daniel Levy</a>.</p>
      <p>Z klubu odeszli również asystenci trenera Jesus Perez, Miguel d'Agostino i Antoni Jimenez. W oficjalnym komunikacie klub napisał, że informacje o nowym sztabie dostarczy "we właściwym czasie".</p>
      <p>Przez 5 lat Pochettino nie zgarnął ani jednego trofeum z klubem. W sezonie 2014/2015 dotarł do finału Pucharu Ligi Angielskiej, w którym przegrał z Chelsea. W rozgrywkach Premier League dowodzony przez Argentyńczyka Tottenham zajmował kolejno piąte, trzecie, drugie, trzecie i czwarte miejsce.</p>
      <p>Pochettino wcześniej był trenerem Espanyolu i Southampton. Teraz jest jednym z poważniejszych kandydatów do zastąpienia tymczasowego opiekuna Bayernu Monachium, Hansa Flicka (więcej <b><a href="https://sportowefakty.wp.pl/pilka-nozna/853833/bayern-monachium-celuje-w-mauricio-pochettino-trener-tottenhamu-numerem-1-na-lis">TUTAJ</a></b>).</p>
      <p>Wśród następców Pochettino najczęściej wymienia się <a href="https://sportowefakty.wp.pl/pilka-nozna/jose-mourinho">Jose Mourinho</a> (więcej <b><a href="https://sportowefakty.wp.pl/pilka-nozna/855219/premier-league-kto-obejmie-tottenham-jose-mourinho-faworytem-bukmacherow">TUTAJ</a></b>).</p>
      <p>WP SportoweFakty</p>
    </article>
  </body>
</html>