<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/totenam-telos-o-poketino"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T21:43:00+00:00"/>
    <meta property="og:title" content="Τότεναμ: Τέλος ο Ποκετίνο"/>
    <meta property="og:description" content="Παρελθόν αποτελεί από την Τότεναμ μετά από πεντέμισι χρόνια ο Μαουρίτσιο Ποκετίνο."/>
  </head>
  <body>
    <article>
      <h1>Τότεναμ: Τέλος ο Ποκετίνο</h1>
      <h2>Σε αναζήτηση προπονητή οι Spurs</h2>
      <address>
        <time datetime="2019-11-19T21:43:00+00:00">19 Nov 2019, 21:43</time>
      </address>
      <p>
        <b>Παρελθόν αποτελεί από την Τότεναμ μετά από πεντέμισι χρόνια ο Μαουρίτσιο Ποκετίνο.</b>
      </p>
      <p>«Ήμασταν εξαιρετικά απρόθυμοι να κάνουμε μια τέτοια αλλαγή. Δεν είναι μία απόφαση που πάρθηκε εν θερμώ, ούτε χωρίς πολύ σκέψη», αναφέρει η δήλωση του προέδρου της ομάδας, Ντάνιελ Λέβι ο οποίος συνέχισε:</p>
      <p>«Δυστυχώς τα αποτελέσματα στις εγχώριες διοργανώσεις στο τέλος της προηγούμενης σεζόν και στην αρχή της τρέχουσας ήταν εξαιρετικά απογοητευτικά».</p>
      <p>Μεσα στην πενταετία της συνεργασίας τους, ο Ποτσετίνο πιστώνεται την τρομερή πρόοδο της ομάδας. Το γεγονός πως υπήρξαν χρονιές που έπαιζε εκπληκτικό ποδόφαιρο διεκδικώντας την κορυφή της Πρέμιερ Λιγκ, έκανε υπομονή με το οικονομικό μέχρι να φτιαχτεί το νέο γήπεδο και μαζί του, η Τότεναμ τερμάτισε τέσσερις φορές στην πρώτη 4άδα!</p>
      <p>Έπειτα από τον τελικό του Τσάμπιονς Λιγκ στη Μαδρίτη τίποτα δεν ήταν πλέον ίδιο και ο δρόμος που πήρε η φετινή σεζόν ήταν κατηφορικός... Έτσι, πάρθηκε η απόφαση για το φινάλε, με τον Ποτσετίνο να μην μπορεί να διαχειριστεί πνευματικά την κατάσταση και να μη βρίσκει κίνητρο ούτε για τον ίδιο τον εαυτο του.</p>
      <p>Αυτή τη στιγμή η ομάδα βρίσκεται στην 14η θέση της βαθμολογίας και αυτό το ηλεκτροσόκ ήταν σχεδόν απαραίτητο για να καταφέρει να ξυπνήσει...</p>
      <p>england365.gr</p>
    </article>
  </body>
</html>