<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915190.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T21:11:00+00:00"/>
    <meta property="og:title" content="Крушарски: В събота Пловдив ще се изнесе в Разград"/>
    <meta property="og:description" content="Собственикът на Локомотив Пловдив Христо Крушарски направи интересен коментар за ситуацията в клуба ..."/>
  </head>
  <body>
    <article>
      <h1>Крушарски: В събота Пловдив ще се изнесе в Разград</h1>
      <address>
        <time datetime="2019-11-19T21:11:00+00:00">19 Nov 2019, 21:11</time>
      </address>
      <p>Собственикът на Локомотив Пловдив <a href="https://www.plovdiv24.bg/sport/persons/5141.html">Христо Крушарски</a> направи интересен коментар за ситуацията в клуба относно защитника <a href="https://www.plovdiv24.bg/sport/persons/5212.html">Стивън Езе</a>, бъдещата селекция през зимата, както за предстоящото супердерби срещу Лудогорец.</p>
      <p>"Отдавна казах, че когато има театър, има и публика. Радвам се, че в събота Пловдив ще се изнесе в Разград. Радвам се, че ще направим нещо, за да вдигнем радостта на феновете. Отдавам доброто ниво на Локомотив на екипа. Футболът е екипна дейност, така че аз дълги години се мъчих да направя нещо солово, но се оказа, че от много баби се ражда хилаво дете", заяви Крушарски в ефира на "Дарик" радио.</p>
      <p>
        <b>Ето какво още каза собственикът на черно-белите:</b>
      </p>
      <p>В момента трима човека се борим, а другите ме съветват. Мога да кажа <a href="https://www.plovdiv24.bg/sport/persons/5163.html">Чавдар Цветков</a> е недолюбван много, но за мен е перфектен, защото това, което той ми каза е футболно и той вижда нещата като футболист, а не като запалянко. Аз съм запалянко. На мен ми харесва някой да лъже, да вкарва между краката. Във футбола има и други тънкости, които футболните хора ги виждат по-добре“.</p>
      <p>"Пред левскари няма да казвам какви са ни тайните. Вие се радвате само на това, което ще стане. Вие ще се опитате да наближите или нас или Лудогорец. За вас е по-добре ние да паднем“.</p>
      <p>"За <a href="https://www.plovdiv24.bg/sport/persons/5212.html">Стивън Езе</a> съм казал много отдавна. За мен този случай е приключил. Ако за някой не е приключил, това си е за негова сметка. Да си мисли, каквото иска. За мен <a href="https://www.plovdiv24.bg/sport/persons/5212.html">Стивън Езе</a> вече е затворена страница. Далече е от Роналдо, така че да си мисли какво пожелае. Езе няма място в отбора след 15 декември. Имаме достатъчно негови заместници. С Гонзо и <a href="https://www.plovdiv24.bg/sport/persons/5205.html">Бруно Акрапович</a> се разбрахме какво ни трябва. Има някои предложения и се работи. На Нова година трима човека ще кацнат. Не мога да ви кажа какви ще са тези трима. Това, което ни трябва – един защитник, един <a href="https://www.plovdiv24.bg/sport/persons/39.html">Георги Илиев</a> и един нападател. Това са ми казали поне на мен“.</p>
    </article>
  </body>
</html>