<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/zelenskyj-zustrivsya-ochilnykom-mzs-nimechchyny"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T21:42:02+00:00"/>
    <meta property="og:title" content="Зеленський зустрівся з очільником МЗС Німеччини"/>
    <meta property="og:description" content="Президент Володимир Зеленський провів зустріч з Федеральним міністром закордонних справ Німеччини Хайко Маасом, який прибув до України з робочим візитом."/>
  </head>
  <body>
    <article>
      <h1>Зеленський зустрівся з очільником МЗС Німеччини</h1>
      <address>
        <time datetime="2019-11-19T21:42:02+00:00">19 Nov 2019, 21:42</time>
      </address>
      <p>
        <b>Президент <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> провів зустріч з Федеральним міністром закордонних справ Німеччини Хайко Маасом, <a href="https://www.slovoidilo.ua/2019/11/17/novyna/polityka/holova-mzs-nimechchyny-vidvidaye-ukrayinu">який прибув до України з робочим візитом</a>.</b>
      </p>
      <p>Про це повідомляє Офіс президента.</p>
      <p>Співрозмовники обговорили сучасний стан і перспективи розвитку українсько-німецьких відносин.</p>
      <p>Президент України висловив вдячність за послідовну підтримку з боку ФРН територіальної цілісності та суверенітету України, комплексну допомогу у впровадженні структурних реформ у нашій державі, сприяння ініціативам щодо відновлення пошкодженої війною інфраструктури Донеччини.</p>
      <p>Глава держави поінформував німецького високопосадовця про безпекову ситуацію на Донбасі, а також висловив сподівання, що запланована на 9 грудня зустріч у Нормандському форматі відкриє шлях до мирного врегулювання конфлікту.</p>
      <p>Також було обговорено ситуацію довкола схвалення у ФРН закону про імплементацію так званої газової директиви ЄС. Хайко Маас запевнив, що зміни німецького законодавства відповідають положенням цієї директиви.</p>
      <p>Обговорювалися також питання практичної співпраці сторін у контексті реалізації курсу України на європейську та євроатлантичну інтеграцію.</p>
      <p>Нагадаємо, голова МЗС Німеччини <a href="https://www.slovoidilo.ua/2019/11/18/novyna/polityka/holova-mzs-nimechchyny-skasuvav-poyizdku-donbas">Хайко Маас скасував заплановану поїздку на Донбас через погані погодні умови.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/18/novyna/polityka/holova-mzs-nimechchyny-skasuvav-poyizdku-donbas"/>
        <a href="https://www.slovoidilo.ua/2019/11/18/novyna/polityka/holova-mzs-nimechchyny-vidvidaye-donbas"/>
        <a href="https://www.slovoidilo.ua/2019/11/17/novyna/polityka/holova-mzs-nimechchyny-vidvidaye-ukrayinu"/>
      </related>
    </article>
  </body>
</html>