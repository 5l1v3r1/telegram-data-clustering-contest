<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/oppermachtig-belgie-sluit-kwalificatie-ongeslagen-af/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T21:54:54+00:00"/>
    <meta property="og:title" content="Oppermachtig België sluit kwalificatie ongeslagen af"/>
    <meta property="og:description" content="In Groep I waren alle beslissingen eigenlijk al gevallen. België was al verzekerd van de 1e plaats én dus ook van een EK-ticket, terwijl Rusland het 2e ticket in die groep op had geëist. Maar voor België lag er nog wel een mooi doel voor het oprapen. Bij een zege op Cyprus zouden de Rode…"/>
  </head>
  <body>
    <article>
      <h1>Oppermachtig België sluit kwalificatie ongeslagen af</h1>
      <address>
        <time datetime="2019-11-19T21:54:54+00:00">19 Nov 2019, 21:54</time>
      </address>
      <p>
        <b>In Groep I waren alle beslissingen eigenlijk al gevallen. België was al verzekerd van de 1e plaats én dus ook van een EK-ticket, terwijl Rusland het 2e ticket in die groep op had geëist. Maar voor België lag er nog wel een mooi doel voor het oprapen.</b>
      </p>
      <p>Bij een zege op Cyprus zouden de <i>Rode Duivels </i>namelijk een perfect EK-kwalificatietoernooi hebben gespeeld. Tot vanavond werden namelijk alle wedstrijden gewonnen door België.<br/><br/>En daar kwam dus nog een 10e overwinning bij. Iets wat bij rust al een zekerheid was. Cyprus kwam via Nicholas Ioannou nog wel brutaal op voorsprong, maar nog voor rust wisten de Belgen via Christian Benteke, tweemaal Kevin De Bruyne en Yannick Carrasco orde op zaken te stellen: 1-4. <br/><br/><b>Geen record</b><br/>België was daardoor nog dicht bij een record. Alleen Spanje (42 goals) maakte in aanloop naar het EK 2000 meer goals in de huidige kwalificatie dan België, dat daarvoor in de 2e helft nog 4 keer moest scoren.<br/><br/>Dat lukte niet. België maakte nog wel goal 39 en 40 en zorgde zodoende voor een 6-1 overwinning op Cyprus. Kypros Christoforou (eigen goal) en Benteke zorgde met zijn 2e voor de eindstand.  <br/><br/><b>Andere uitslagen</b><br/>Rusland won met 0-5 van San Marino en Schotland - Kazachstan eindigde in 3-1.</p>
    </article>
  </body>
</html>