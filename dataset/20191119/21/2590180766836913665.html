<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184455/%E0%A6%B2%E0%A6%AC%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A6%AC%E0%A6%BE%E0%A7%9C%E0%A6%BE%E0%A6%A8%E0%A7%8B%E0%A6%B0-%E0%A6%97%E0%A7%81%E0%A6%9C%E0%A6%AC%E0%A7%87-%E0%A6%AC%E0%A6%BF%E0%A6%AC%E0%A7%8D%E0%A6%B0%E0%A6%A4-%E0%A6%AD%E0%A7%8B%E0%A6%95%E0%A7%8D%E0%A6%A4%E0%A6%BE%E0%A6%B0%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-19T21:12:00+00:00"/>
    <meta property="og:title" content="লবণের দাম বাড়ানোর গুজবে বিব্রত ভোক্তারা"/>
    <meta property="og:description" content="বাজারে এক শ্রেণির অসাধু ব্যবসায়ী লবণের দাম নিয়ে কারসাজি করছে বলে অভিযোগ কর"/>
  </head>
  <body>
    <article>
      <h1>লবণের দাম বাড়ানোর গুজবে বিব্রত ভোক্তারা</h1>
      <address><time datetime="2019-11-19T21:12:00+00:00">19 Nov 2019, 21:12</time> by <a rel="author">সময় সংবাদ</a></address>
      <p><b>বাজারে এক শ্রেণির অসাধু ব্যবসায়ী লবণের দাম নিয়ে কারসাজি করছে বলে অভিযোগ করেছেন ভোক্তারা। চাহিদার তুলনায় অতিরিক্ত মজুদ আছে জানিয়ে বিসিক বলছে, লবণের দাম বাড়া নিয়ে আতঙ্কিত হওয়ার কিছু নেই। এরইমধ্যে বেশি দামে লবণ বিক্রি করায় রাজধানীতে দুটি দোকানকে আর্থিক জরিমানা করেছে জাতীয় ভোক্তা অধিকার সংরক্ষণ অধিদফতর।</b><br/><br/>সামাজিক যোগাযোগ মাধ্যমে লবণ দাম বাড়া একটি গুজব। সঙ্গে সঙ্গে দোকানে লবণ কিনতে ক্রেতাদের ভিড়। ক্রেতার লম্বা লাইন দেখে অযৌক্তিভাবে দাম বাড়িয়ে দিয়েছে বিক্রেও। বাজার পরিস্থিতি সামাল দিতে কোথাও কোথাও পুলিশের টহলও চোখে পড়ে।<br/><br/>এক ক্রেতা বলেন, একটা আতঙ্কের মতো বাস করছি, প্রত্যেকটা দোকানে আসলে বলে লবণ নেই। এই দোকানগুলো লবণগুলো গেল কোথায়।<br/><br/>তবে মুদ্রার উল্টো পিঠও আছে। গুজবে কান দেয়া নিয়ে সমালোচনা করলেন অনেকেই।<br/><br/>একজন বলেন, এটা শুধুই গুজব, বাজারে লবণের কোনো সংকট নেই।<br/><br/>এদিকে, অস্বাভাবিক দামে লবণ বিক্রি করায় রাজধানীতে দুটি দোকানকে ৬০ হাজার টাকা জরিমানা করেছে জাতীয় ভোক্তা অধিকার সংরক্ষণ অধিদফতর।<br/><br/><br/>জাতীয় ভোক্তা অধিকার সংরক্ষণ অধিদফতর সহকারী পরিচালক মাসুম আরেফিন বলেন, দুটি ব্যবসায়ী প্রতিষ্ঠান পেয়েছি, তারা অধিক দামে লবণ বিক্রি করছিল। এবং আমরা ওই দুটি প্রতিষ্ঠানকে জরিমানা করেছি।<br/><br/>তবে চাহিদার তুলনায় অতিরিক্ত লবণ মজুদ আছে জানিয়েছেন বিসিক চেয়ারম্যান।<br/><br/>বিসিক চেয়ারম্যান মোস্তাক হোসেন বলেন, গোডাউনে লবণ রাখার জায়গায় নেই। অতিরিক্ত লবণ মজুদ আছে।<br/><br/>সারাদেশে এখনো সাড়ে ছয় লাখ মেট্রিক টন লবণ মজুদ আছে বলে জানায় বিসিক।</p>
    </article>
  </body>
</html>