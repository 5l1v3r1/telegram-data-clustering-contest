<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321506/Bijrol-Wout-Weghorst-bij-ruime-zege-Oranje-op-Estland"/>
    <meta property="og:site_name" content="RTV Oost"/>
    <meta property="article:published_time" content="2019-11-19T21:38:27+00:00"/>
    <meta property="og:title" content="Bijrol Wout Weghorst bij ruime zege Oranje op Estland"/>
    <meta property="og:description" content="Wout Weghorst uit Borne moet nog even wachten op zijn eerste goal in het Nederlands elftal. De spits uit Borne mocht een half uur meedoen bij het doelpuntenfestijn van Nederland tegen Estland, maar scoorde daarin niet: 5-0."/>
  </head>
  <body>
    <article>
      <h1>Bijrol Wout Weghorst bij ruime zege Oranje op Estland</h1>
      <address>
        <time datetime="2019-11-19T21:38:27+00:00">19 Nov 2019, 21:38</time>
      </address>
      <slideshow>
        <figure>
          <img src="https://imgo.rgcdn.nl/a0c444945cbb442992c4f27ab442ae32/opener/Wout-Weghorst-feliciteert-Gini-Wijnaldum-met-zijn-hattrick-Foto-Pro-Shots.jpg?v=TinDqQ35FgnKsyPrOLBBhA2"/>
        </figure>
        <figure>
          <img src="https://imgo.rgcdn.nl/a0c444945cbb442992c4f27ab442ae32/opener/Wout-Weghorst-feliciteert-Gini-Wijnaldum-met-zijn-hattrick-Foto-Pro-Shots.jpg?v=TinDqQ35FgnKsyPrOLBBhA2"/>
        </figure>
        <figcaption>Wout Weghorst feliciteert Gini Wijnaldum met zijn hattrick (Foto: Pro Shots)</figcaption>
      </slideshow>
      <p>Wout Weghorst uit Borne moet nog even wachten op zijn eerste goal in het Nederlands elftal. De spits uit Borne mocht een half uur meedoen bij het doelpuntenfestijn van Nederland tegen Estland, maar scoorde daarin niet: 5-0. </p>
      <p>Na iets meer dan een uur spelen kwam Weghorst in het veld voor Luuk de Jong die in de basis de voorkeur kreeg boven de spits van Wolfsburg. Op dat moment stond het al 2-0 voor Nederland door doelpunten van Gini Wijnaldum en Nathan Ake. Met Weghorst in het veld tekende Gini Wijnaldum ook voor de 3-0 en de 4-0 waarna Myron Boadu de 5-0 op het scorebord zette. </p>
      <p>Wout Weghorst debuteerde vorig jaar op 18 maart tegen Engeland (0-1) voor Oranje en speelde tot vandaag drie interlands voor het Nederlands elftal. Dit kalenderjaar was de spits nog geen enkele keer opgeroepen door Ronald Koeman. </p>
      <p>
        <b>Ticket al binnen</b>
      </p>
      <p>Nederland was na de 0-0 tegen Noord-Ierland van afgelopen zaterdag al zeker van een ticket voor het EK van komende zomer. De loting is op 30 november. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Bijrol+Wout+Weghorst+bij+ruime+zege+Oranje+op+Estland">06 - 57 03 33 33</a>.</aside>
    </article>
  </body>
</html>