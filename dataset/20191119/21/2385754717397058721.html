<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-international/598197/spoudaio-diplo-sto-kaounas-o-panathinaikos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T21:51:00+00:00"/>
    <meta property="og:title" content="Σπουδαίο διπλό στο Κάουνας ο Παναθηναϊκός"/>
    <meta property="og:description" content="Με όπλο την άμυνα και με κορυφαίο τον απίστευτο απόψε Καλάθη, ο Παναθηναϊκός «καθάρισε» με 86-85 τη Ζάλγκιρις, έφτασε στο 5-4 και έδειξε ότι είναι σε θέση..."/>
  </head>
  <body>
    <article>
      <h1>Σπουδαίο διπλό στο Κάουνας ο Παναθηναϊκός</h1>
      <address><time datetime="2019-11-19T21:51:00+00:00">19 Nov 2019, 21:51</time> by <a rel="author">Sigmalive.Sports</a></address>
      <p>Με όπλο την άμυνα και με κορυφαίο τον απίστευτο απόψε Καλάθη, ο Παναθηναϊκός «καθάρισε» με 86-85 τη Ζάλγκιρις, έφτασε στο 5-4 και έδειξε ότι είναι σε θέση να παλέψει κάθε ματς, σε κάθε έδρα.<br/> <br/>Επιστροφή στις νίκες με τον καλύτερο τρόπο για τον Παναθηναϊκό.<br/> <br/>Μετά την αποχώρηση Πεδουλάκη, οι «πράσινοι» με τον Γιώργο Βόβορα στον πάγκο, έδειξαν ένα διαφορετικό πρόσωπο, τουλάχιστον για ένα ημίχρονο, σε μια δύσκολη καιέδρα και πήραν τη νίκη με 86-85 κόντρα στη Ζάλγκιρις του Σαρούνας Γιασικεβίτσιους, φτάνοντας στο 5-4 μετά από εννιά παιχνίδια στην Ευρωλίγκα.<br/> <br/>Μάλιστα, αυτή ήταν η πρώτη φορά που το «τριφύλλι» άλωσε τη «Zalgirio Arena» από τη μέρα που ανέλαβε ο Σάρας τους πρωταθλητές Λιθουανίας.<br/> <br/>Είχε φτάσει ακόμα και στο +16 το τριφύλλι που έχασε τη συγκέντρωση του στο τέλος και έκανε το παιχνίδι θρίλερ, αλλά κατάφερε να βγει... ατσαλάκωτος.<br/> <br/>Κορυφαίος για το τριφύλλι ο Καλάθης που έκανε απίστευτο ματς στο Κάουνας, που είχε 19 πόντους (5/7 3π), 10 ριμπάουντ και 5 κλεψίματα. Στους 13 πόντους σταμάτησε ο Τόμας ενώ 12 πόντους ολοκλήρωσε το ματς ο Παπαπέτρου.</p>
    </article>
  </body>
</html>