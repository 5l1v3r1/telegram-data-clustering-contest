<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/patron-deratizare-timisoara-arest-preventiv-326378.html"/>
    <meta property="og:site_name" content="Observator"/>
    <meta property="article:published_time" content="2019-11-19T23:01:00+00:00"/>
    <meta property="og:title" content="Patronul firmei care a făcut deratizarea în blocul din Timișoara, arestat preventiv"/>
    <meta property="og:description" content="Sorin Buță, patronul firmei care a făcut deratizarea în blocul din Timișoara, unde au murit doi copii și o mamă, a fost arestat preventiv. El este acuzat de omor din culpă, vătămare corporală din culpă şi trafic de substanţe interzise."/>
  </head>
  <body>
    <article>
      <h1>Patronul firmei care a făcut deratizarea în blocul din Timișoara, arestat preventiv</h1>
      <address><time datetime="2019-11-19T23:01:00+00:00">19 Nov 2019, 23:01</time> by <a rel="author">Cristian Totestean</a></address>
      <p>
        <b>
          <b>Sorin Buță, patronul firmei care a făcut deratizarea în blocul din Timișoara, unde au murit doi copii și o mamă, a fost arestat preventiv. El este acuzat de omor din culpă, vătămare corporală din culpă şi trafic de substanţe interzise.</b>
        </b>
      </p>
      <p>Marți, la o zi după ce scandalul morților suspecte dintr-un bloc din Timișoara a devenit public, Ioan Sorin Buță a fost audiat de procurorii Parchetului de pe lângă Tribunalul Timiș. Ulterior, el a fost prezentat în fața judecătorului.</p>
      <p>Tribunalul a decis ca patronul firmei care a făcut deratizarea să fie arestat preventiv pentru 30 de zile. Lui Sorin Buță i s-au adus acuzații de omor din culpă, vătămare corporală din culpă şi trafic de substanţe interzise.</p>
      <p>Doi copii, de 9 zile și 3 ani, și o mamă de 29 de ani au murit în blocul în care s-a făcut deratizarea. Marți dimineață, în spitalele din Timișoara erau internate 30 de persoane.</p>
      <p>
        <i>- Acest articol a fost actualizat -</i>
      </p>
    </article>
  </body>
</html>