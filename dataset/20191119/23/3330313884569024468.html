<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904436/oranje-spelers-tipten-debutanten-boadu-en-stengs-gewoon-schijt-hebben-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T23:16:00+00:00"/>
    <meta property="og:title" content="Stengs en Boadu samen naar de NOS: &quot;Ik had het gevoel dat ik onwennig begon&quot;"/>
    <meta property="og:description" content="Calvin Stengs en Myron Boadu gaven samen hun interview aan de NOS nadat ze dinsdagavond debuteerden voor het Nederlands elftal. Stengs leverde twee assists af tegen Estland en Boadu scoorde zelfs. &quot;Ik had het gevoel dat ik onwennig begon. Het ging later beter&quot;, vertelt Stengs. &quot;Je hebt natuurlijk wel een beetje spanning. Ik vond mezelf onwennig spelen, vooral in het begin. Je speelt ook in een nieuw team. Als ik speel verwacht ik wel meer van mezelf. Ik ben blij dat ik het team heb kunnen helpen met twee assists.&quot; Stengs hoorde maandag dat hij zou spelen. &quot;Ik heb goed kunnen slapen. Als het dichterbij komt wordt het specialer, maar ik ben gewoon blij.&quot; Spelersrapport: Wijnaldum scoort 9 op 'zijn' avond, één onvoldoende voor Oranje"/>
  </head>
  <body>
    <article>
      <h1>Stengs en Boadu samen naar de NOS: "Ik had het gevoel dat ik onwennig begon"</h1>
      <address>
        <time datetime="2019-11-19T23:16:00+00:00">19 Nov 2019, 23:16</time>
      </address>
      <p>
        <b>Calvin Stengs en Myron Boadu gaven samen hun interview aan de NOS nadat ze dinsdagavond debuteerden voor het Nederlands elftal. Stengs leverde twee assists af tegen Estland en Boadu scoorde zelfs.</b>
      </p>
      <p>"Ik had het gevoel dat ik onwennig begon. Het ging later beter", vertelt Stengs. "Je hebt natuurlijk wel een beetje spanning. Ik vond mezelf onwennig spelen, vooral in het begin. Je speelt ook in een nieuw team. Als ik speel verwacht ik wel meer van mezelf. Ik ben blij dat ik het team heb kunnen helpen met twee assists." Stengs hoorde maandag dat hij zou spelen. "Ik heb goed kunnen slapen. Als het dichterbij komt wordt het specialer, maar ik ben gewoon blij."</p>
      <p>Stengs vond dat hij onwennig begon, Boadu had een ander gevoel. "De eerste aanname was gelijk goed. Je hoort van jongens dat je gewoon schijt moet hebben. Dat probeerde ik. De eerste actie was goed." Boadu maakte op aangeven van Kevin Strootman de 5-0. "Het is een jongensdroom. Normaal krijg ik ze (de passes, red.) van Calvin, maar nu heb je nog betere spelers om je heen. Dan kun je ze verwachten."</p>
      <p>Stengs sprak de selectie van Oranje na de wedstrijd toe. "Ik heb ze bedankt dat de jongens ons goed hebben meegenomen en ben blij en trots dat ik m'n haasje op heb kunnen halen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904421/spelersrapport-wijnaldum-leider-en-hattrick-held-n-onvoldoende-voor-oranje.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>