<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134797-kemzuros-kariauna-pergale-bayern-padovanojo-per-lemiamas-desimt-minuciu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T23:27:00+00:00"/>
    <meta property="og:title" content="Kemzūros kariauna pergalę „Bayern“ padovanojo per lemiamas dešimt minučių"/>
    <meta property="og:description" content="Kęstučio Kemzūros vadovaujamam Pirėjo „Olympiakos“ (3-6) pratęsti pergalingos serijos nepavyko. Graikijos klubas antradienio vakarą Eurolygos mače išvykoje 82:85 (23:17, 20:27, 12:19, 19:30) nusileido Miuncheno „Bayern“ (4-5) ekipai. Prieš prasidedant lemiamam ketvirčiui „Olympiakos“ pirmavo 63:55. Likus 3 minutėms ir 4 sekundėms Vassilis Spanoulis pataikė baudą ir taip išlygino rezultatą, kurį prieš tai dvitaškiu persvėrė Danilo Barhelas ..."/>
  </head>
  <body>
    <article>
      <h1>Kemzūros kariauna pergalę „Bayern“ padovanojo per lemiamas dešimt minučių</h1>
      <address>
        <time datetime="2019-11-19T23:27:00+00:00">19 Nov 2019, 23:27</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-207227-any1000x1000.jpg">
          <img src="https://www.basketnews.lt/paveikslelis-207227-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Kęstučio Kemzūros vadovaujamam Pirėjo „Olympiakos“ (3-6) pratęsti pergalingos serijos nepavyko.</p>
      <p>Graikijos klubas antradienio vakarą Eurolygos mače išvykoje <a href="https://www.basketnews.lt/rungtynes/ziureti/84586-miuncheno-bayern-pirejo-olympiakos.html"><b>82:85</b> (23:17, 20:27, 12:19, 19:30)</a> nusileido Miuncheno „Bayern“ (4-5) ekipai.</p>
      <p>Prieš prasidedant lemiamam ketvirčiui „Olympiakos“ pirmavo 63:55.</p>
      <p>Likus 3 minutėms ir 4 sekundėms Vassilis Spanoulis pataikė baudą ir taip išlygino rezultatą, kurį prieš tai dvitaškiu persvėrė Danilo Barhelas – 72:72.</p>
      <p>Maodo Lo pataikė dvi baudas, iškart po to pridėjo tritaškį, o Nikola Milutinovas atsakė dviejų taškų vertės metimu – „Olympiakos“, likus minutei ir 39 sekundėms, atsiliko 74:77.</p>
      <p>Milutinovas pataikė baudą, taip sumažindamas atsilikimą, tačiau žodį atgal tarė Lo, smeigęs metimą iš distancijos ir taip atitolinęs „Bayern“ – 80:75.</p>
      <p>Gregas Monroe dar pridėjo dvitaškį, o Brandonas Paulas atsakė tuo pačiu, grąžindamas 5 taškų skirtumą – 82:77.</p>
      <p>Galiausiai komandos dar apsikeitė taikliais metimais ir pergalę šventė Vokietijos klubas.</p>
      <p>
        <i>„Bayern“: Maodo Lo 19 (4/5 trit., 7 rez. perd.), Danilo Barthelis 18, Gregas Monroe 15 (7/17 dvit., 7 atk. kam.), Vladimiras Lučičius (5 atk. kam.) ir Paulas Zipseris po 13.</i>
      </p>
      <p>
        <i>„Olympiakos“: Wade‘as Baldwinas 19, Nikola Milutinovas (5/6 dvit.) ir Georgios Printezis (6/8 dvit.) po 12, Kostas Papanikolaou 10, Tayloras Rochestie 9 (6 rez. perd.).</i>
      </p>
      <figure>
        <iframe src="https://www.youtube.com/embed/_THmW1nq6oo" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200856-crop100x150.jpg"/>
      </figure>
      <p><a href="https://www.basketnews.lt/zaidejai/17940-maodo-lo.html">Maodo Lo</a> Taškai: 19 Naudingumas: 25 Tritaškiai: 80% 4/5 Rezultatyvūs perdavimai: 7</p>
    </article>
  </body>
</html>