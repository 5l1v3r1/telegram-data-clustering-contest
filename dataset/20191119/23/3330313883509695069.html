<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904438/koeman-over-discussiepuntjes-in-oranje-selectie-dat-zal-een-strijd-worden-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T23:35:00+00:00"/>
    <meta property="og:title" content="Koeman over 'discussiepuntjes' in Oranje-selectie: &quot;Dat zal een strijd worden&quot;"/>
    <meta property="og:description" content="Bondscoach Ronald Koeman is blij met de spelers van het Nederlands elftal, die gezamenlijk een statement tegen racisme maakten. Na de 1-0 van Georginio Wijnaldum besloot de selectie van Koeman de treffer samen te vieren. &quot;Gini zei er net nog wat over in de kleedkamer tijdens ons slotwoordje met elkaar. Hij zei dat hij zich zo happy voelt bij dit Nederlands elftal, waar dit probleem niet voorkomt. Het is één team. Het is mooi om dat terug te zien&quot;, vertelt Koeman bij de NOS. Spelersrapport: Wijnaldum scoort 9 op 'zijn' avond, één onvoldoende voor Oranje"/>
  </head>
  <body>
    <article>
      <h1>Koeman over 'discussiepuntjes' in Oranje-selectie: "Dat zal een strijd worden"</h1>
      <address>
        <time datetime="2019-11-19T23:35:00+00:00">19 Nov 2019, 23:35</time>
      </address>
      <p>
        <b>Bondscoach Ronald Koeman is blij met de spelers van het Nederlands elftal, die gezamenlijk een statement tegen racisme maakten. Na de 1-0 van Georginio Wijnaldum besloot de selectie van Koeman de treffer samen te vieren.</b>
      </p>
      <p>"<i>Gini</i> zei er net nog wat over in de kleedkamer tijdens ons slotwoordje met elkaar. Hij zei dat hij zich zo <i>happy</i> voelt bij dit Nederlands elftal, waar dit probleem niet voorkomt. Het is één team. Het is mooi om dat terug te zien", vertelt Koeman bij de<i> NOS.</i></p>
      <p>Oranje won met 5-0 van Estland, maar Koeman denkt niet dat alle puzzelstukjes al op de juiste plaats liggen. "Het zou heel gek zijn als alles op één avond tegen Estland duidelijk is. We hebben nog zes maanden. We hebben heel veel jonge spelers die straks ook weer een half jaar verder zijn. Het zal een strijd worden. Uiteindelijk kom je met een zo sterk mogelijke selectie."</p>
      <p>Quincy Promes speelde tegen Estland als rechtsback. Of dat vaker voor gaat komen? "Daar ben ik nog niet over uit. Ik heb daar nu alle tijd voor. Het zou raar zijn als ik daar nu direct uitspraken over doe."</p>
      <p>De Oranje-selectie komt in maart weer bij elkaar voor oefenwedstrijden. "Maart gebruik je nog voor discussiepuntjes binnen de selectie. Ik ga dan ook veel spelers laten spelen. We spelen dan twee interlands en hebben bewust gekozen voor donderdag en zondag. We spelen niet met twee keer hetzelfde elftal. Wie de tegenstanders zijn? Ik weet het wel, maar er is nog niet getekend, dus daar kan ik weinig over zeggen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904421/spelersrapport-wijnaldum-leider-en-hattrick-held-n-onvoldoende-voor-oranje.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>