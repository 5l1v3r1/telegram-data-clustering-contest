<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520602-19-listopadu-tohle-potrebujete-vedet-nejen-o-uternim-obchodovani-na-americkych-burzach/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T23:36:44+00:00"/>
    <meta property="og:title" content="19. listopadu: Tohle potřebujete vědět nejen o úterním obchodování na amerických burzách"/>
    <meta property="og:description" content="Akcie ve Spojených státech uzavřely obchodování smíšeně. Negativně na náladu na trhu dále působila nejistota ohledně obchodní dohody USA a Číny. Nepříznivé výhledy maloobchodních firem Home Depot a Kohl's pak vyvolaly obavy z budoucích výdajů spotřebitelů, které se na ekonomické aktivitě podílejí více než dvěma třetinami. Vzhůru naopak táhly trh akcie společností Facebook a Broadcom."/>
  </head>
  <body>
    <article>
      <h1>19. listopadu: Tohle potřebujete vědět nejen o úterním obchodování na amerických burzách</h1>
      <address><time datetime="2019-11-19T23:36:44+00:00">19 Nov 2019, 23:36</time> by <a rel="author">Research</a></address>
      <p>
        <i><a href="https://akcie-cz.kurzy.cz/">Akcie</a> ve Spojených státech uzavřely obchodování smíšeně. Negativně na náladu na trhu dále působila nejistota ohledně obchodní dohody USA a Číny. Nepříznivé výhledy maloobchodních firem <a href="https://www.kurzy.cz/akcie-usa/home-depot-inc-7000/">Home Depot</a> a Kohl's pak vyvolaly obavy z budoucích výdajů spotřebitelů, které se na ekonomické aktivitě podílejí více než dvěma třetinami. Vzhůru naopak táhly trh <a href="https://akcie-cz.kurzy.cz/">akcie</a> společností <a href="https://www.kurzy.cz/facebook/">Facebook</a> a <a href="https://www.kurzy.cz/akcie-usa/broadcom-corp-cl-a-6910/">Broadcom</a>.</i>
      </p>
      <p><b>V závěru úterního obchodování index <a href="https://www.kurzy.cz/akcie-svet/">Dow</a> klesl o 0,36 % na 27 934,02 bodu, širší <a href="https://www.kurzy.cz/akcie-usa/s-and-p-500-7/">S&amp;P 500</a> klesl jen mírně o 0,06 % na 3 120,18 bodu a index technologického trhu <a href="https://www.kurzy.cz/akcie-svet/">Nasdaq Composite</a> vzrostl o 0,24 % na 8 570,66 bodu.</b> Index volatility VIX se zvýšil o 3,21 % na 12,86 bodu a výnos 10letých vládních <a href="https://www.kurzy.cz/dluhopisy/">dluhopisů</a> USA klesl o tři bazické body na 1,78 %. <a href="https://www.kurzy.cz/komodity/ropa-brent-graf-vyvoje-ceny/">Ceny ropy</a> spadly o zhruba 3 %, <a href="https://zlato.kurzy.cz/">zlato</a> mírně zdražilo a <a href="https://www.kurzy.cz/komodity/stribro-graf-vyvoje-ceny/">stříbro</a> zpevnilo o procento. Nejsledovanější <a href="https://www.kurzy.cz/kryptomeny/">kryptoměny</a> odepsaly od jednoho do dvou procent.</p>
      <h3>
        <a href="https://www.investicniweb.cz/kam-se-podely-obrovske-zpetne-odkupy-akcii/">TROCHU JINÉ ZPĚTNÉ ODKUPY AKCIÍ</a>
      </h3>
      <p>Očekávání, že Spojené státy a Čína podepíší po šestnáctiměsíční obchodní válce prozatímní dohodu, zchladila pondělní zpráva CNBC o tom, že Peking se k věci staví pesimisticky. Na vině je neochota prezidenta <a href="https://www.kurzy.cz/tema/donald-trump/">Donalda Trumpa</a> zrušit zavedená cla.</p>
      <p>V úterý <a href="https://www.kurzy.cz/tema/donald-trump/">Trump</a> na zasedání vlády v Bílém domě konstatoval, že pokud dohoda uzavřena nebude, cla na čínské zboží ještě zvýší. Čína totiž podle něj musí dohodu uzavřít.</p>
      <h3>
        <a href="https://www.investicniweb.cz/svetove-vs-americke-akcie-zaveli-oceneni-ke-zmene/">SVĚTOVÉ VS. AMERICKÉ AKCIE: SROVNÁ SE OCENĚNÍ?</a>
      </h3>
      <p><a href="https://www.kurzy.cz/kurzy-men/nejlepsi-kurzy/USD-americky-dolar/">Americký dolar</a> kvůli nejistotě ohledně americko-čínské dohody stagnoval. Dolarový index, který sleduje výkon <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> ke koši šesti předních světových měn, připisoval jen setiny procenta k pondělní úrovni a pohyboval se kolem 97,84 bodu. <a href="https://www.kurzy.cz/kurzy-men/nejlepsi-kurzy/EUR-euro/">Euro</a> k <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> vzrostlo o půl desetiny procenta na 1,1076 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>. <a href="https://www.kurzy.cz/kurzy-men/nejlepsi-kurzy/USD-americky-dolar/">Dolar</a> k japonskému jenu odepsal 0,1 % a prodával se za 108,539 <a href="https://www.kurzy.cz/kurzy-men/nejlepsi-kurzy/JPY-japonsky-jen/">JPY</a>.</p>
      <h3>
        <a href="https://www.investicniweb.cz/news-americke-akcie-19-listopadu-2019/">KOMPLETNÍ SHRNUTÍ ÚTERNÍHO OBCHODOVÁNÍ V USA</a>
      </h3>
      <related>
        <h4>Příbuzné stránky</h4>
        <a href="https://www.kurzy.cz/zpravy/487162-19-brezna-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/441249-19-prosince-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/398124-19-dubna-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/393512-19-ledna-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/404213-19-cervence-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/432691-19-zari-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/nazory/A-V-T-32328/"/>
        <a href="https://www.kurzy.cz/zpravy/458558-19-cervna-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/483914-19-unora-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/411039-8-listopadu-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/410520-1-listopadu-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/411523-15-listopadu-tohle-potrebujete-vedet-nejen-o-uternim-obchodovani-na-americkych-burzach/"/>
      </related>
    </article>
  </body>
</html>