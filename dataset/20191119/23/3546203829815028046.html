<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1082577492_Uels_se_klasira_na_Evro_2020_i_napravi_usluga_na_Bulgaria"/>
    <meta property="og:site_name" content="webcafé"/>
    <meta property="article:published_time" content="2019-11-19T23:19:00+00:00"/>
    <meta property="og:title" content="Уелс се класира на Евро 2020 и направи услуга на България"/>
    <meta property="og:description" content="Унгарците стават възможен наш съперник в баража"/>
  </head>
  <body>
    <article>
      <h1>Уелс се класира на Евро 2020 и направи услуга на България</h1>
      <address><time datetime="2019-11-19T23:19:00+00:00">19 Nov 2019, 23:19</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/19/ramseyhungary/1170x765.jpg"/>
        <figcaption>Рамзи не беше играл пълни 90 минути, откакто се присъедини към Ювентус, но днес изигра цял мач и стана герой за своите с двата си гола<cite>Снимка: © Getty Images</cite></figcaption>
      </figure>
      <p>Уелс е последният отбор, който се класира за Евро 2020 през квалификациите.</p>
      <p>Тази вечер играчите на селекционера Райън Гигс победиха Унгария с 2:0 у дома в решаващия двубой от група Е, който ги изпрати на еврофиналите.</p>
      <p>Успехът на Уелс е добре дошъл и за България, защото дава на нашите добри шансове да са домакини на двата мача от баражите за Евро 2020 през Лигата на нациите. Унгария става възможен съперник на българските национали и вече имаме по-голям шанс да попаднем в поток А, но всичко ще се изясни на жребия, който ще бъде изтеглен в петък по обяд.</p>
      <p>Аарън Рамзи стана герой за своите и отбеляза и двата гола в Кардиф тази вечер. В 15-ата минута играчът на Ювентус се възползва от центриране на Гарет Бейл и се разписа с глава.</p>
      <p>В началото на втората част Рамзи удвои от малък ъгъл. Със спечелените три точки Уелс завършва на второ място в групата, докато унгарците остават четвърти.</p>
      <p>Победителят в група Е беше ясен още преди днешните мачове и това е Хърватия, която също се класира на Евро 2020.</p>
      <related>
        <a href="https://www.webcafe.bg/sportcafe/avantage/id_2016445874_Kakva_igra_igrae_nyakogashniyat_genialen_pleshivets"/>
      </related>
    </article>
  </body>
</html>