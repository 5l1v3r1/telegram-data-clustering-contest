<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640855/%D8%A8%DB%8C%D8%AA-%D8%AF%DB%8C%D9%81%D9%86%D8%AF%D8%B1-%D8%A7%D8%B2-%D8%B1%D8%B4%D8%AF-%DB%B7%DB%B4-%D8%AF%D8%B1%D8%B5%D8%AF%DB%8C-%D8%A8%D8%A7%D8%AC-%D8%A7%D9%81%D8%B2%D8%A7%D8%B1-%D9%87%D8%A7%DB%8C-%D9%88%DB%8C%D9%86%D8%AF%D9%88%D8%B2%DB%8C-%D8%AE%D8%A8%D8%B1-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T23:22:00+00:00"/>
    <meta property="og:title" content="بیت دیفندر از رشد ۷۴ درصدی باج افزار های ویندوزی خبر می‌دهد"/>
    <meta property="og:description" content="بازار باج افزار ها این روزها بسیار خطرناک شده است. تا پیش از این، اکوسیستم مجرمین سایبری محدود به چند گروه بزرگ بود، ولی..."/>
  </head>
  <body>
    <article>
      <h1>
        <a href="https://www.bultannews.com/fa/news/640855/%D8%A8%DB%8C%D8%AA-%D8%AF%DB%8C%D9%81%D9%86%D8%AF%D8%B1-%D8%A7%D8%B2-%D8%B1%D8%B4%D8%AF-%DB%B7%DB%B4-%D8%AF%D8%B1%D8%B5%D8%AF%DB%8C-%D8%A8%D8%A7%D8%AC-%D8%A7%D9%81%D8%B2%D8%A7%D8%B1-%D9%87%D8%A7%DB%8C-%D9%88%DB%8C%D9%86%D8%AF%D9%88%D8%B2%DB%8C-%D8%AE%D8%A8%D8%B1-%D9%85%DB%8C%E2%80%8C%D8%AF%D9%87%D8%AF">بیت دیفندر از رشد ۷۴ درصدی باج افزار های ویندوزی خبر می‌دهد</a>
      </h1>
      <h2>بازار باج افزار ها این روزها بسیار خطرناک شده است. تا پیش از این، اکوسیستم مجرمین سایبری محدود به چند گروه بزرگ بود، ولی...</h2>
      <address><time datetime="2019-11-19T23:22:00+00:00">19 Nov 2019, 23:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بازار باج افزار ها این روزها بسیار خطرناک شده است. تا پیش از این، اکوسیستم مجرمین سایبری محدود به چند گروه بزرگ بود، ولی اخیرا گروه‌های کوچک زیادی هستند که از باج افزار استفاده می‌کنند. به همین دلیل شرکت امنیتی بیت دیفندر تحلیل‌هایی در رابطه با تهدیدات امنیتی ویندوز انجام داده و به این نتیجه رسیده که استفاده از باج افزار به شدت رو به رشد است.</p>
      <p>کمپانی بیت دیفندر برای تحلیل‌های خود، چندین مورد از تهدید‌های امنیتی مانند باج افزار، ماینر‌ها، بدافزارهای بدون فایل، اکسپلویت‌ها و PUA ها را مورد بررسی قرار داده است. بر اساس گزارش‌‌های این کمپانی، تعداد گزارش‌هایی که در سال ۲۰۱۹ منتشر شده است، استفاده از باج افزار نسبت به سال گذشته چیزی در حدود ۷۴ درصد افزایش یافته است.</p>
      <p>این کمپانی امنیتی گزارش می‌دهد که در شش ماه اول سال ۲۰۱۹ به دلیل پایان فعالیت گروه GandCrab، استفاده از باج افزار بسیار کم شد. این گروه مسئول بیشتر حملات بر پایه باج افزار بودند که به یکباره تمامی فعالیت‌های خود را پایان دادند. اما پس از آن، دوباره استفاده از باج افزار رو به رشد بوده تا فضای خالی شده توسط کنار رفتن گروه GrandCrab را پر کنند.</p>
      <p>اما در این میان یک گروه به نام Sodinokibi وجود دارد که توانسته تا حدودی جای خالی گروه قبلی را پر کند. پس از به وجود آمدن این گروه است که شاهد افزایش استفاده دوباره از باج افزار هستیم.</p>
      <p>این شرکت می‌گوید:</p>
      <p>خارج شدن گروه GrandCrab که ۵۰ درصد سهم بازار باج افزار را داشت، یک خلاء قدرتی در این بازار ایجاد کرد که اکنون در حال تقسیم بین گروه‌های کوچک‌تر است. این حالت باعث می‌شود که قانون‌گذاری‌ها و پلیس‌های امنیتی نیز نتوانند آن‌ها را به سادگی پیدا کنند.</p>
      <p>بیت دیفندر همچنین در رابطه با ماینر‌ها و بدافزار‌های بدون قایل گزارش می‌دهد که مصرف آن‌ها در دوره مشابه بسیار کم شده است. اما خاطرنشان می‌کند که به دلیل علاقه مجرمین سایبری به سود‌های لحظه‌ای، نباید شاهد از بین رفتن آن‌ها باشیم.</p>
      <p>با این حال، تمام تمرکز روی ویندوز است و به دلیل بالا بودن جامعه کاربری این سیستم‌عامل، بیشتر بدافزارها در این پلتفرم فعالیت می‌کنند. تمرکز زیاد روی ویندوز به این معنی است که مجرمین سایبری چندان وقتی برای توسعه بدافزار برای سیستم‌عامل مک ندارند.</p>
      <p>با این حال کاربران سیستم‌عامل مک نباید چندان مغرور شوند، زیرا همیشه احتمال استفاده از اکسپلویت‌ها و PUA (برنامه‌های نصب شده ناخواسته که امنیت کاربر را به خطر می‌اندازد) همچنان می‌تواند امنیت آن‌ها را در خطر بیاندازند. ماینر‌ها هم همواره می‌توانند با استفاده از قدرت‌ پردازشی کامپیوترها، از سخت‌افزار آن سوءاستفاده کنند.</p>
    </article>
  </body>
</html>