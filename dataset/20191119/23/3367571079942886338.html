<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/l-ex-fassone-il-napoli-sapra-risalire-la-china-gattuso-e-perfetto-per-i-club-importanti-415158"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-19T23:30:00+00:00"/>
    <meta property="og:title" content="L'ex Fassone: &quot;Il Napoli saprà risalire la china. Gattuso? E' perfetto per i club importanti&quot;"/>
    <meta property="og:description" content="A Radio Marte nella trasmissione “Si gonfia la rete” di Raffaele Auriemma è intervenuto Marco Fassone, ex dg del Napoli"/>
  </head>
  <body>
    <article>
      <h1>L'ex Fassone: "Il Napoli saprà risalire la china. Gattuso? E' perfetto per i club importanti"</h1>
      <h2>A Radio Marte nella trasmissione “Si gonfia la rete” di Raffaele Auriemma è intervenuto Marco Fassone, ex dg del Napoli</h2>
      <address><time datetime="2019-11-19T23:30:00+00:00">19 Nov 2019, 23:30</time> by <a rel="author">Redazione Tutto Napoli.net</a></address>
      <p>A Radio Marte nella trasmissione “Si gonfia la rete” di Raffaele Auriemma è intervenuto <b>Marco Fassone,</b> ex dg del Napoli in merito alla sua esperienza partenopea e sulle voci che accosterebbero Rino Gattuso sulla panchina azzurra: <i>"I 2 anni di Napoli li ricordo sempre con affetto. Poi, quando andai via, nel 2012, De Laurentiis non affidò più a nessuno quel ruolo. Decise di ricoprirlo lui personalmente e devo dire che lo ha fatto con eccellenti risultati. Il patron azzurro non mi pare voglia disimpegnarsi, poi il calcio è fatto di cicli, ma sono certo che il Napoli risalirà la china.</i></p>
      <p><b>Ancelotti?</b> <i>Ancelotti a Napoli ha trovato un ambiente diverso rispetto a quello che ha frequentato in passato, ma De Laurentiis ha fatto una scelta intelligente prendendo lui per il dopo Sarri. </i><br/><br/><b>Gattuso al Napoli?</b> <i>Indipendentemente dal Napoli, con Rino ho lavorato e posso dire che ha vissuto con grande entusiasmo l’esperienza al Milan ed è stato molto bravo nonostante il momento difficile in cui è stato catapultato nel club. Oltre a trasferire grinta, Gattuso ha anche altre doti e in primis sa costruire nello spogliatoio un clima ed un’unione di intenti che poi è ciò che serve per arrivare lontano. Gattuso lo consiglio, è perfetto per i club importanti</i></p>
      <p>
        <b>L’acquisto più bello fatto a Napoli?</b>
        <i> Cavani. Ma il merito di quell’operazione non fu certo mio, ma della società e del presidente che spesso trattava direttamente nelle operazioni".</i>
      </p>
    </article>
  </body>
</html>