<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134798-anadolu-efes-tapo-pirmaja-vilerbane-laimejusia-ekipa.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T23:48:00+00:00"/>
    <meta property="og:title" content="„Anadolu Efes“ tapo pirmąja Vilerbane laimėjusia ekipa"/>
    <meta property="og:description" content="Stambulo „Anadolu Efes“ (7-2) iškovojo septintąją pergalę Eurolygoje. Ergino Atamano auklėtiniai išvykoje 90:84 (25:22, 21:23, 24:21, 20:18) parklupdė Vilerbano ASVEL (5-4) ekipą ir tapo pirmąja Eurolygos komanda, šiame sezone laimėjusia Prancūzijoje. „Anadolu Efes“ nuo varžovų atitrūko įpusėjus ketvirtajam kėliniui, kai Rodrigue'as Beaubois smeigė tritaškį, Sertačas Sanli pelnė dvitaškį, o Chriso Singletono tritaškis ir taiklios Vasilije ..."/>
  </head>
  <body>
    <article>
      <h1>„Anadolu Efes“ tapo pirmąja Vilerbane laimėjusia ekipa</h1>
      <address>
        <time datetime="2019-11-19T23:48:00+00:00">19 Nov 2019, 23:48</time>
      </address>
      <p>Nuotr.: Basketnews.lt/D.Lukšta</p>
      <figure>
        <a href="https://www.basketnews.lt/paveikslelis-186325-any1000x1000.jpg">
          <img src="https://www.basketnews.lt/paveikslelis-186325-any630x500.jpg"/>
        </a>
      </figure>
      <p>Nuotr. Basketnews.lt/D.Lukšta</p>
      <p>Stambulo „Anadolu Efes“ (7-2) iškovojo septintąją pergalę Eurolygoje. Ergino Atamano auklėtiniai išvykoje <b>90:84</b> (25:22, 21:23, 24:21, 20:18) parklupdė Vilerbano ASVEL (5-4) ekipą ir tapo pirmąja Eurolygos komanda, šiame sezone laimėjusia Prancūzijoje.</p>
      <p>„Anadolu Efes“ nuo varžovų atitrūko įpusėjus ketvirtajam kėliniui, kai Rodrigue'as Beaubois smeigė tritaškį, Sertačas Sanli pelnė dvitaškį, o Chriso Singletono tritaškis ir taiklios Vasilije Micičiaus baudos svečiams padėjo susikrauti 9 taškų pranašumą (82:73).</p>
      <p>Per likusias 3 minutes šeimininkams spurto surengti nepavyko ir „Anadolu Efes“ šventė pergalę.</p>
      <p>Naudingiausiai nugalėtojų gretose rungtyniavo buvęs žalgirietis Micičius, kuris per 33 aikštelėje praleistas minutes pelnė 16 taškų (4/6 dvit., 2/3 trit., 2/2 baud.), atkovojo 4 kamuolius, atliko 8 rezultatyvius perdavimus, 2 kamuolius perėmė, triskart suklydo ir iš viso surinko 25 naudingumo balus.</p>
      <p>Jam puikiai talkino Shane'as Larkinas, kurio sąskaitoje – 19 taškų (1/4 dvit., 1/6 trit., 14/14 baud.), 3 atkovoti kamuoliai ir 4 rezultatyvūs perdavimai.</p>
      <p>Prieš tai ASVEL buvo laimėję visas ketverias namie žaistas rungtynes.</p>
      <p>
        <i>ASVEL: Jordanas Tayloras, Livio Jeanas-Charlesas ir Tonye Jekiri (5 atk. kam.) po 12, Theo Maledonas 10 (7 rez. perd.), Ismaelis Bako 8.</i>
      </p>
      <p>
        <i>„Anadolu Efes“: Shane'as Larkinas 19 (14/14 baud., 4 rez. perd.), Rodrigue'as Beaubois ir Vasilije Micičius (4 atk. kam., 8 rez. perd.) po 16, Sertačas Sanli 15 (5 atk. kam.), Tiboras Pleissas 11, Chrisas Singletonas 8 (5 atk. kam.).</i>
      </p>
      <figure>
        <iframe src="https://www.youtube.com/embed/abTx5CzmFX4" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200900-crop100x150.jpg"/>
      </figure>
      <p><a href="https://www.basketnews.lt/zaidejai/14049-vasilije-micic.html">Vasilije Micic</a> Taškai: 16 Naudingumas: 25 Perimti kamuoliai: 2 Rezultatyvūs perdavimai: 8</p>
    </article>
  </body>
</html>