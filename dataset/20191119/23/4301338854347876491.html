<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/o-gios-sto-theatro-tou-neou-kosmou/"/>
    <meta property="og:site_name" content="irafina"/>
    <meta property="article:published_time" content="2019-11-19T23:35:56+00:00"/>
    <meta property="og:title" content="«Ο Γιος» στο Θέατρο του Νέου Κόσμου"/>
    <meta property="og:description" content="Ο 17χρονος Νικολά περνάει μια δύσκολη φάση ύστερα από το χωρισμό των γονιών του. Είναι αδιάφορος, έχει παρατήσει το σχολείο, λέει ψέματα. Η μητέρα του έχει σηκώσει τα χέρια ψηλά, κι ο Νικολά σκέφτεται πως θα ήταν καλύτερα να πάει να μείνει με τον πατέρα του, που ζει με την καινούρια του σύντροφο και το […]"/>
  </head>
  <body>
    <article>
      <h1>«Ο Γιος» στο Θέατρο του Νέου Κόσμου</h1>
      <address>
        <time datetime="2019-11-19T23:35:56+00:00">19 Nov 2019, 23:35</time>
      </address>
      <p>Ο 17χρονος Νικολά περνάει μια δύσκολη φάση ύστερα από το χωρισμό των γονιών του. Είναι αδιάφορος, έχει παρατήσει το σχολείο, λέει ψέματα. Η μητέρα του έχει σηκώσει τα χέρια ψηλά, κι ο Νικολά σκέφτεται πως θα ήταν καλύτερα να πάει να μείνει με τον πατέρα του, που ζει με την καινούρια του σύντροφο και το μωράκι που έχουν αποκτήσει πρόσφατα.</p>
      <p>Όμως, παρ’ όλες τις προσπάθειες του πατέρα, ανάμεικτες με τις ενοχές του, ο οποίος θέλει να βοηθήσει με κάθε τρόπο το γιο του, και παρ’ όλες τις ελπίδες που γεννάει η καινούρια αυτή αρχή, το πείραμα δεν πετυχαίνει. Όπως πέφτει στο κενό και η προοπτική της ψυχιατρικής βοήθειας.</p>
      <p>Ο άλλος, ο έφηβος, με όση φροντίδα κι αν περιβάλλεται, παραμένει ένας άγνωστος, ένα άλυτο αίνιγμα, και η αγάπη δεν μπορεί να κάνει το θαύμα της.</p>
      <p>Το ευαίσθητο αυτό έργο του Φλοριάν Ζελλέρ, που έχει στο επίκεντρό του την εφηβεία, αποτελεί το τρίτο μέρος μιας άτυπης τριλογίας, μαζί με τον Πατέρα και τη Μητέρα που έχουν προηγηθεί. Σύμφωνα με τους Times, ο Ζελλέρ είναι «ο πιο συναρπαστικός θεατρικός συγγραφέας της εποχής μας». Ο πολυβραβευμένος Ζελλέρ, γνωστός και στην Ελλάδα, ανατέμνει με μοναδική ικανότητα τις δυναμικές της σύγχρονης οικογένειας, δίνοντάς μας ένα έργο με απρόβλεπτο φινάλε, που μιλάει κατευθείαν στην καρδιά των θεατών.</p>
      <figure>
        <img src="https://www.texnes-plus.gr/media/k2/items/cache/2690c23a28b3bd08e64d98338a177cd5_L.jpg"/>
      </figure>
      <p>Συντελεστές της παράστασης<br/>Μετάφραση: Κοραλία Σωτηριάδου<br/>Σκηνοθεσία: Βαγγέλης Θεοδωρόπουλος<br/>Σκηνικό: Ευαγγελία Θεριανού<br/>Κοστούμια: Βασιλική Σύρμα<br/>Μουσική: Σταύρος Γασπαράτος<br/>Σχεδιασμός φωτισμών: Σάκης Μπιρμπίλης<br/>Βοηθός σκηνοθέτη: Κατερίνα Γεωργουδάκη</p>
      <p>Παίζουν οι ηθοποιοί<br/>Λάζαρος Γεωργακόπουλος, Δέσποινα Κούρτη, Άννα Καλαϊτζίδου, Δημήτρης Κίτσος, Γιώργος Μακρής</p>
      <p>ΧΩΡΟΣ<br/>Κεντρική Σκηνή<br/>Από 5.12.2019 μέχρι 12.04.2020</p>
      <p>ΔΙΑΡΚΕΙΑ ΠΑΡΑΣΤΑΣΗΣ: 90 λεπτά</p>
      <p>ΜΕΡΕΣ / ΩΡΕΣ<br/>Τετάρτη 21:15<br/>Πέμπτη 21:15<br/>Σάββατο 21:15<br/>Κυριακή 18:30</p>
      <p>ΤΙΜΕΣ ΕΙΣΙΤΗΡΙΩΝ<br/>Τετάρτη-Πέμπτη<br/>Κανονικό 18€<br/>Μειωμένο 15€<br/>Ανέργων 12€<br/>Σάββατο-Κυριακή<br/>Κανονικό 20€<br/>Μειωμένο 17€</p>
      <p>Εισιτήρια για την παράσταση προπωλούνται<br/><a href="https://www.viva.gr/tickets/theater/theatro-neou-kosmou-kentriki-skini/o-gios/">https://www.viva.gr/tickets/theater/theatro-neou-kosmou-kentriki-skini/o-gios/</a></p>
      <figure>
        <img src="https://www.irafina.gr/wp-content/uploads/2019/11/methismeni_politeia.jpg"/>
      </figure>
      <figure>
        <img src="https://www.irafina.gr/wp-content/uploads/2019/11/Vaftistikos728-90.jpg"/>
      </figure>
    </article>
  </body>
</html>