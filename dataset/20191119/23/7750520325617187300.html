<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/budivelnu-kompaniyu-z-kramatorska-pidozryuyut-u-finansuvanni-dnr.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T23:25:52+00:00"/>
    <meta property="og:title" content="Будівельну компанію з Краматорська підозрюють у фінансуванні “ДНР”"/>
    <meta property="og:description" content="Будівельну компанію з Краматорська підозрюють у фінансуванні &quot;ДНР&quot;"/>
  </head>
  <body>
    <article>
      <h1>Будівельну компанію з Краматорська підозрюють у фінансуванні “ДНР”</h1>
      <h2>Під час обшуків, проведених в офісі будівельної компанії в Краматорську, правоохоронці вилучили документи, що підтверджують регулярні відрахування до так званих “податкових органів ДНР”</h2>
      <address>
        <time datetime="2019-11-19T23:25:52+00:00">19 Nov 2019, 23:25</time>
      </address>
      <figure>
        <img src="https://1news.com.ua/wp-content/uploads/2019/11/24-12.jpg"/>
      </figure>
      <p>Служба безпеки України підозрює власника донецької дорожньо-ремонтної фірми у фінансуванні терористичної організації “ДНР”.</p>
      <p>Про це повідомляє 1NEWS.</p>
      <p>“Співробітники Управління СБ України в Миколаївській області разом зі слідчими органів держбезпеки встановили, що у 2014 році місцевий мешканець зареєстрував у Краматорську будівельну фірму. Одночасно він відкрив філії компанії в Макіївці, Горлівці та Єнакієвому. Використовуючи реквізити банківських установ, що діють на тимчасово окупованих територіях, всупереч вітчизняному законодавству, зловмисник систематично перераховував кошти, отримані від діяльності представництв, до “податкових” органів терористів”, – йдеться у повідомленні.</p>
      <p>Встановлено, що протягом 2015-2018 років до квазіреспубліки було сплачено податків на майже 2 мільйони гривень в еквіваленті на національну валюту.</p>
      <p>Під час обшуків, проведених в офісі будівельної компанії в Краматорську, правоохоронці вилучили документи, що підтверджують регулярні відрахування до так званих “податкових органів ДНР”.</p>
      <p>Джерело: <a href="https://www.ssu.gov.ua/ua/news/1/category/21/view/6722#.xkX1zkUH.dpbs">СБУ</a></p>
    </article>
  </body>
</html>