<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/staying-alive-schedon-pethana-i-katerina-vrana-epistrefi-gia-dio-parastasis-2-ke-3-12-sto-theatro-aliki/"/>
    <meta property="og:site_name" content="irafina"/>
    <meta property="article:published_time" content="2019-11-19T23:50:30+00:00"/>
    <meta property="og:title" content="Staying Alive (Σχεδόν Πέθανα): Η Κατερίνα Βρανά επιστρέφει για δύο παραστάσεις (2 και 3/12) στο θέατρο Αλίκη"/>
    <meta property="og:description" content="Με αφορμή την Παγκόσμια Ημέρα Ατόμων με Αναπηρία (3 Δεκεμβρίου), η Κατερίνα Βρανά θα σαρώσει ξανά με το αμαξίδιο τη σκηνή του θεάτρου Αλίκη, δίνοντας ένα σπουδαίο μάθημα ζωής. SAVE THE DATE: “Staying Alive” (Σχεδόν Πέθανα), Δευτέρα 2 και Τρίτη 3 Δεκεμβρίου στις 21:00 Η αγαπημένη stand-up κωμικός, με όπλο της το χιούμορ, κατάφερε να […]"/>
  </head>
  <body>
    <article>
      <h1>Staying Alive (Σχεδόν Πέθανα): Η Κατερίνα Βρανά επιστρέφει για δύο παραστάσεις (2 και 3/12) στο θέατρο Αλίκη</h1>
      <address>
        <time datetime="2019-11-19T23:50:30+00:00">19 Nov 2019, 23:50</time>
      </address>
      <p>Με αφορμή την Παγκόσμια Ημέρα Ατόμων με Αναπηρία (3 Δεκεμβρίου), η Κατερίνα Βρανά θα σαρώσει ξανά με το αμαξίδιο τη σκηνή του θεάτρου Αλίκη, δίνοντας ένα σπουδαίο μάθημα ζωής.</p>
      <p>SAVE THE DATE: “Staying Alive” (Σχεδόν Πέθανα), Δευτέρα 2 και Τρίτη 3 Δεκεμβρίου στις 21:00</p>
      <p>Η αγαπημένη stand-up κωμικός, με όπλο της το χιούμορ, κατάφερε να μετατρέψει τη συνάντησή της με το θάνατο σε πηγή αισιοδοξίας, έμπνευσης και δύναμης για ζωή. Αυτή τη συνάντηση, καθώς και τη θυελλώδη περιπέτεια της υγείας της διακωμωδεί μοναδικά στη δίωρη απολαυστική παράστασή της “Staying Alive” (Σχεδόν Πέθανα).</p>
      <p>Γιατί, παρά τις δυσκολίες σημασία έχει, όπως και η ίδια υποστηρίζει: «να βρίσκεις πάντα τη δύναμη ν’ αντιμετωπίζεις ό,τι σου φέρνει η ζωή». Η Κατερίνα αντλεί τη δύναμή της από το στήθος της και την ακατανίκητη λαχτάρα της να γίνει Κυρίαρχος του Πλανήτη. Τώρα και με αμαξίδιο!</p>
      <p>Ταυτότητα παράστασης<br/>Κατερίνα Βρανά- Staying Alive (Σχεδόν Πέθανα)<br/>Πού: Θέατρο Αλίκη, Αμερική 4, Αθήνα<br/>Πότε: Δευτέρα 2 και Τρίτη 3 Δεκεμβρίου<br/>Ώρα έναρξης: 21:00<br/>Διάρκεια: 80 λεπτά<br/>Εισιτήρια: 20€ VIPS, 15 γενική είσοδος, 10 € ΑΜΕΑ<br/>Προπώληση: viva.gr<br/>Φωτογραφίες/αφίσα: Θοδωρής Βρανάς / Σάντρα Σωτηρίου</p>
      <p>“Staying Alive (Σχεδόν Πέθανα)»</p>
      <p>Ήταν Απρίλιος του 2017, όταν η αγαπημένη stand-up κωμικός, το Πιο Αστείο Κορίτσι Στον Κόσμο (και με τη βούλα) ήταν περιοδεία στη Μαλαισία για παραστάσεις και αρρώστησε τόσο βαριά που έφτασε σε σημείο να κινδυνέψει η ζωή της.<br/>Η Κατερίνα σώθηκε αλλά ακόμη αντιμετωπίζει προβλήματα με την κίνηση, την όραση και την ομιλία της. Αυτό, όμως, δεν τη σταματά απ’ το ν’ ανέβει στη σκηνή. Γιατί το χιούμορ της έμεινε αλώβητο. Όπως άλλωστε και το μαλλί της! Ελάτε να δείτε, λοιπόν, γιατί της αξίζει το hashtag “so brave”.<br/>Στο sold out stand-up show της “Staying Alive (Σχεδόν Πέθανα)», η Κατερίνα μιλά για όλα! Για Μαλαισιανούς, Άγγλους κι Έλληνες γιατρούς, τσαχπίνες νοσηλεύτριες και γοητευτικούς φυσικοθεραπευτές. Για το πώς η κορτιζόνη αντικαθιστά το μπότοξ, αλλά τίποτα δεν αντικαθιστά ένα σωστό ζευγάρι σκουλαρίκια.</p>
      <figure>
        <img src="https://www.irafina.gr/wp-content/uploads/2019/11/Vaftistikos728-90.jpg"/>
      </figure>
      <figure>
        <img src="https://www.irafina.gr/wp-content/uploads/2019/11/methismeni_politeia.jpg"/>
      </figure>
    </article>
  </body>
</html>