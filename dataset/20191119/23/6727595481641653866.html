<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kalamandalam-students-sings-singappenne-song-viral-video111.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T23:57:00+00:00"/>
    <meta property="og:title" content="സ്യൂട്ട് കേസില്‍ താളം;സിങ്കപ്പെണ്ണേ പാടി മലയാളി പെണ്‍കുട്ടികള്‍;ഏറ്റെടുത്ത് സോഷ്യല്‍ മീഡിയ- വീഡിയോ"/>
    <meta property="og:description" content="Bigil Joju George Movie Day തൃശ്ശൂര്‍: വിജയിയുടെ ബിഗിലിലെ സിങ്കപ്പെണ്ണേ പാട്ടു പാടി കലാമണ്ഡലത്തിലെ പെണ്‍കുട്ടികള്‍. മന്‍സിയ വി.പി എന്ന ഫേസ്ബുക്ക് അക്കൗണ്ടിലൂടെ 'കലാമണ്ഡലത"/>
  </head>
  <body>
    <article>
      <h1>സ്യൂട്ട് കേസില്‍ താളം;സിങ്കപ്പെണ്ണേ പാടി മലയാളി പെണ്‍കുട്ടികള്‍;ഏറ്റെടുത്ത് സോഷ്യല്‍ മീഡിയ- വീഡിയോ</h1>
      <address><time datetime="2019-11-19T23:57:00+00:00">19 Nov 2019, 23:57</time> by <a rel="author">ന്യൂസ് ഡെസ്‌ക്</a></address>
      <p>തൃശ്ശൂര്‍: വിജയിയുടെ ബിഗിലിലെ സിങ്കപ്പെണ്ണേ പാട്ടു പാടി കലാമണ്ഡലത്തിലെ പെണ്‍കുട്ടികള്‍. മന്‍സിയ വി.പി എന്ന ഫേസ്ബുക്ക് അക്കൗണ്ടിലൂടെ ‘കലാമണ്ഡലത്തിലെ സിങ്കപെണ്‍കുട്ടികള്‍’ എന്ന തലക്കെട്ടോടെയാണ് ഗാനത്തിന്റെ വീഡിയോ പങ്കുവെച്ചിരിക്കുന്നത്.</p>
      <p>സ്യൂട്ട് കേസില്‍ താളം പിടിച്ചുകൊണ്ടാണ് പെണ്‍കുട്ടികള്‍ സിങ്കപ്പെണ്ണേ പാടുന്നത്. നിമിഷ നേരം കൊണ്ട് പാട്ട് സോഷ്യല്‍ മീഡിയയില്‍ തരംഗമായി. നിരവധി കമന്റുകളാണ് പെണ്‍കുട്ടികളെ അഭിനന്ദിച്ചുകൊണ്ട് പോസ്റ്റിനു താഴെ ഇട്ടിരിക്കുന്നത്.</p>
      <p>നടന്‍ ജോജുജോര്‍ജും പുലിക്കുട്ടികള്‍ എന്ന തലക്കെട്ടു നല്‍കി വീഡിയോ തന്റെ ഫേസ്ബുക്ക് അക്കൗണ്ടില്‍ പങ്കുവെച്ചിട്ടുണ്ട്.</p>
      <related>
        <a href="https://www.doolnews.com/movement-for-independent-cinema-against-kerala-state-chalachithra-academy124.html?utm_source=doolnews&amp;utm_medium=related"/>
      </related>
      <p>വിജയ്-ആറ്റ്ലീ കോമ്പോയില്‍ ഒരുങ്ങിയ മൂന്നാമത്തെ ചിത്രമായ ബിഗില്‍ റിലീസ് ചെയ്ത് മൂന്ന് ദിവസം കൊണ്ടാണ് ബോക്‌സ് ഓഫീസില്‍ സെഞ്ച്വറി നേടിയത്. ചിത്രത്തില്‍ നയന്‍താരയാണ് വിജയിയുടെ നായികയായി എത്തിയത്.</p>
      <figure>
        <img src="https://www.doolnews.com/assets/2019/11/singapennayi.jpg"/>
      </figure>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മുന്‍ ചിത്രങ്ങളില്‍ നിന്ന് വ്യത്യസ്തമായി സ്പോര്‍ട്സ് പ്രമേയത്തിലാണ് ആറ്റ്ലീ ബിഗില്‍ ഒരുക്കിയിരിക്കുന്നത്. തീയേറ്ററുകളില്‍ ചിത്രം ഇപ്പോഴും വിജയകരമായി പ്രദര്‍ശനം തുടരുകയാണ്.</p>
      <p>എ.ആര്‍ റഹ്മാന്‍ സംഗീത സംവിധാനം നിര്‍വ്വഹിച്ച ഗാനങ്ങള്‍ക്ക് വിവേക് ആണ് വരികള്‍ എഴുതിയത്. സംവിധായകന്‍ സ്ത്രീകള്‍ക്ക് സമര്‍പ്പിക്കുന്ന ചിത്രമായിട്ടാണ് ബിഗില്‍ ഒരുക്കിയിരിക്കുന്നത്.ചിത്രത്തിലെ സിങ്കപ്പെണ്ണെ എന്ന ഗാനത്തിന് തുടക്കംതൊട്ട് മികച്ച പ്രതികരണമാണ് ലഭിച്ചുകൊണ്ടിരുന്നത്. എ.ആര്‍ റഹ്മാനും സാഷാ തിരുപ്പതിയും ചേര്‍ന്നാണ് സിങ്കപ്പെണ്ണേ പാടിയിരിക്കുന്നത്.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100009324138716%2Fvideos%2F2485506838436763%2F%3Ft%3D5&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>