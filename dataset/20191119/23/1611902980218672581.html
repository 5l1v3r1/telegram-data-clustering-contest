<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/expose-premiera-mateusza-morawieckiego-jedni-chwala-drudzy-krytykuja/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T23:00:39+00:00"/>
    <meta property="og:title" content="Expose premiera Mateusza Morawieckiego. Jedni chwalą, drudzy krytykują"/>
    <meta property="og:description" content="Premier Mateusz Morawiecki wygłosił w Sejmie swoje expose. Cieszy się ono dużym zainteresowaniem nie tylko wśród dziennikarzy, ale również w mediach społecznościowych. Uaktywnili się zwłaszcza politycy, którzy komentują na Twitterze wypowiedzi premiera. Jak zwykle, jedni chwalą, inni zaś krytykują."/>
  </head>
  <body>
    <article>
      <h1>Expose premiera Mateusza Morawieckiego. Jedni chwalą, drudzy krytykują</h1>
      <address><time datetime="2019-11-19T23:00:39+00:00">19 Nov 2019, 23:00</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>Premier Mateusz Morawiecki wygłosił w Sejmie swoje expose. Cieszy się ono dużym zainteresowaniem nie tylko wśród dziennikarzy, ale również w mediach społecznościowych. Uaktywnili się zwłaszcza politycy, którzy komentują na Twitterze wypowiedzi premiera. Jak zwykle, jedni chwalą, inni zaś krytykują.</b>
      </p>
      <p>Do grona osób, które chwalą premiera Mateusza Morawieckiego, należą przede wszystkim przedstawiciele Prawa i Sprawiedliwości oraz dziennikarze sympatyzujący z tym ugrupowaniem.</p>
      <p><i>– Z jednej strony Premier Morawiecki ze swoim expose – o wartościach, o gospodarce, o potrzebie wsparcia rodziny i najuboższych i po prostu normalności..<br/>Z drugiej strony banda wyjących i pokrzykujących osobników, zachowujących się gorzej niż menele spod budki z piwem. Taka Polska</i> – napisał na Twitterze Dawid Wildstein.</p>
      <p>Adam Andruszkiewicz zwrócił natomiast uwagę na aspekt ideologiczny.</p>
      <p><i>– Premier Mateusz Morawiecki twardo: Nie chcemy wojny ideologicznej. Ale jeśli ktoś ją wywoła atakując tradycyjną Rodzinę – to my tę wojnę wygramy!</i> – skomentował.</p>
      <p>Jednakże znacznie bardziej aktywni są przeciwnicy rządu Zjednoczonej Prawicy.</p>
      <p><i>– Premier Morawiecki mówi, że wyrywa rodziny ze skrajnego ubóstwa. Tymczasem w 2018 r. wzrosła liczba osób żyjących w skrajnym ubóstwie, Z 4,3 % żyjących na poziomie minimum egzystencji w 2017 do 5,4 % w 2018. Dane GUS</i> – zarzuca Agnieszka Pomaska z Koalicji Obywatelskiej.</p>
      <p>Wtórują jej również inni politycy tego ugrupowania.</p>
      <p><i>– Morawiecki zapowiada że żadna ideologia nie wejdzie do szkół. I mówi że dzieci są nietykalne. Czyżby pierwszy krok ws #swieckaszkola oraz dawno zapowiedzianych działań rozliczenia pedofili i jej krycia przez hierarchów kościoła?</i> – zastanawia się Barbara Nowacka (pisownia oryginalna).</p>
      <p><i>– Premier Morawiecki mówi o bezpieczeństwie na drogach. O karaniu sprawców wypadków. Wie co mówi. Kolumny rządowe wielokrotnie miały dzwony na drogach, a dowody związane z wypadkiem Premier B. Szydło zniknęły w prokuraturze</i> – dodaje Sławomir Neumann.</p>
      <p>Głos zabrały także Marcelina Zawisza oraz Magdalena Biejat z lewicy.</p>
      <p><i>– Premier #Morawiecki: „solidarność to kamień węgielny naszej polityki”. Ciekawe. Po 4 latach rządów wielkie korporacje nadal nie płacą podatków w Polsce, a rząd wycofał się z podatku cyfrowego. Kwiaciarka płaci. Taksówkarz płaci. A gigant nie płaci. To ta PiSowska sprawiedliwość</i> – skomentowała posłanka Partii Razem.</p>
      <p><i>– Premier #Morawiecki proponuje zmianę #Konstytucja, żeby wpisać do niej #PPK i prywatyzację systemu emerytalnemu. Deklaracje o solidarności społecznej z każdym zdaniem stają się coraz mniej warte</i> – napisała Biejat.</p>
      <figure>
        <iframe data-src="https://twitter.com/DawidWildstein/status/1196727372390764544?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Andruszkiewicz1/status/1196724827241041927?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/pomaska/status/1196721175751254016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/barbaraanowacka/status/1196728192163291136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/SlawekNeumann/status/1196725265000468480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/mmzawisza/status/1196731041496674304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/MagdaBiejat/status/1196732259904229382?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/poznanskie-zoo-w-niedziele-mozliwy-transport-pieciu-tygrysow-do-azylu-w-hiszpanii/"/>
        <a href="https://nczas.com/2019/11/19/kierwinski-widac-ze-pis-nie-dogadal-sie-z-gowinem-w-sprawie-ustawy-o-30-krotnosci-zus/"/>
        <a href="https://nczas.com/2019/11/19/wotum-zaufania-dla-rzadu-morawieckiego-jak-glosowali-poslowie/"/>
        <a href="https://nczas.com/2019/11/19/szykujcie-portfele-eksperci-ostrzegaja-rachunki-za-energie-moga-wzrosnac-nawet-o-40-procent/"/>
        <a href="https://nczas.com/2019/11/19/sejm-udzielil-wotum-zaufania-rzadowi-mateusza-morawieckiego/"/>
        <a href="https://nczas.com/2019/11/19/ekonomisci-i-przedsiebiorcy-krytykuja-pis-wiec-usluzni-dziennikarze-zrobili-serwis-biznesowy-chwalacy-rzad/"/>
        <a href="https://nczas.com/2019/11/19/miala-byc-dobra-zmiana-a-jest-nagla-zmiana-pis-wprowadza-nowa-akcyze-o-pol-roku-wczesniej-rozpaczliwe-ratowanie-budzetu/"/>
        <a href="https://nczas.com/2019/11/19/zaczyna-sie-dociskanie-fiskalnej-sruby-od-nowego-roku-wzrosnie-oplata-paliwowa-co-z-odwaga-kaczynskiego/"/>
        <a href="https://nczas.com/2019/11/19/polska-slowenia-10-w-trzeciej-minucie/"/>
      </related>
    </article>
  </body>
</html>