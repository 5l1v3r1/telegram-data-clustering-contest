<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742279"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T23:30:00+00:00"/>
    <meta property="og:title" content="โอ๊ตกอดคอ URBOY TJ ในคัฟเวอร์ไนท์ ไลฟ์ แอด เฟรน"/>
    <meta property="og:description" content="ถูกใจสาวก พ่อหมี-ลูกหมีโอ๊ต ปราโมทย์ และ URBOY TJ กันถ้วนหน้ากับงาน Cover Night Live : Add Friend ของ กรีนเวฟ 106.5 เอฟเอ็ม ที่จับพี่น้องสุดซี้มาประชันเพลงคัฟเวอร์กันได้แบบมันส์สะใจแฟนๆ"/>
  </head>
  <body>
    <article>
      <h1>โอ๊ตกอดคอ URBOY TJ ในคัฟเวอร์ไนท์ ไลฟ์ แอด เฟรน</h1>
      <address>
        <time datetime="2019-11-19T23:30:00+00:00">19 Nov 2019, 23:30</time>
      </address>
      <p>
        <b>ถูกใจสาวก พ่อหมี-ลูกหมีโอ๊ต ปราโมทย์ และ URBOY TJ กันถ้วนหน้ากับงาน Cover Night Live : Add Friend ของ กรีนเวฟ 106.5 เอฟเอ็ม ที่จับพี่น้องสุดซี้มาประชันเพลงคัฟเวอร์กันได้แบบมันส์สะใจแฟนๆ</b>
      </p>
      <p>ประเดิมด้วยเพลงสนุกๆอย่างเพลง ฝากเลี้ยง ที่ทั้ง โอ๊ต และ URBOY TJ ใส่เต็มชนิดไม่กั๊กแรงไว้แม้แต่น้อย ก่อนส่งคิวแรกให้ URBOY TJ ออกโรงก่อนชุดใหญ่ขนทั้งเพลงตัวเองและเพลงโปรดสุดฮิตมาคัฟเวอร์ให้ฟังกันเพียบไม่ว่าจะเป็น ใจสั่งมา / อะไรก็ยอม / ไม่เคย / เพียงพอ เพิ่มดีกรีความมันส์กันไปแบบนันสต๊อป</p>
      <figure>
        <img src="https://www.dailynews.co.th/admin/upload/20191118/news_RobZEAnBqw154014_533.jpg?v=20191120127?v=2857"/>
      </figure>
      <figure>
        <img src="https://www.dailynews.co.th/admin/upload/20191118/news_lMLXcMIRFD154050_533.jpg?v=20191120127?v=7814"/>
      </figure>
      <p>จากนั้นงานนี้ โอ๊ต ขอเปลี่ยนโหมดมาเป็นนักร้องสายละมุนกันบ้าง เดินถือกีต้าร์ตัวเก่งออกมาชวน URBOY TJ นั่งเล่นกีต้าร์แบบหล่อๆด้วยกันกับเพลงน่ารักๆอย่างเพลง งู้ยยยยยยยยยยย และเพลงขอเป็นตัวเลือก ที่ตั้งใจทำดนตรีใหม่ให้มีกลิ่นไอความเป็นลูกทุ่งแถมทำเสียงออดอ้อนสุดๆ บอกเลยว่าเพราะบาดใจจริงๆ จากนั้นส่งไม้ต่อให้โอ๊ตฉายเดี่ยวกันบ้าง ครั้งนี้โอ๊ตเลือกเพลง แก้มน้องนางนั้นแดงกว่าใคร / เหงา / ปาฎิหารย์ มาคัฟเวอร์ใหม่ในสไตล์ตัวเองเรียกเสียงกรี๊ดถูกอกถูกใจแฟนคลับเหลือเกิน</p>
      <figure>
        <img src="https://www.dailynews.co.th/admin/upload/20191118/news_gAITWXyyiA154022_533.jpg?v=20191120127?v=2636"/>
      </figure>
      <figure>
        <img src="https://www.dailynews.co.th/admin/upload/20191118/news_FKQzxtWGHX154117_533.jpg?v=20191120127?v=5424"/>
      </figure>
      <p>ส่งท้ายความสนุกเซ็ทใหญ่ที่ทำเอาโรงละครเอ็มเธียเตอร์กลายเป็นปาร์ตี้ย่อมๆ เมื่อ โอ๊ต และ URBOY TJ จัดเต็มเพลงมันส์มาให้กระโดดกันให้สาแก่ใจทั้ง มีแฟนแล้ว / วายร้าย / คนมันรัก และโรคประจำตัว เรียกว่ามันส์กันสุดเหวี่ยงจนทุกคนนั่งไม่ติดเก้าอี้กันเลยทีเดียว ใครที่พลาดบรรยากาศสนุกๆสุดเอ็กคูลซีฟแบบนี้ ชมย้อนหลังได้ที่ www.greenwave.fm และติดตามให้ดีความสนุกสุดเอ็กคูลซีฟแบบนี้มีมาแจกกันฟรีๆตลอดแน่นอนทาง กรีนเวฟ 106.5 เอฟเอ็ม หรือทาง แอพพลิเคชั่น Atime Online เท่านั้น</p>
    </article>
  </body>
</html>