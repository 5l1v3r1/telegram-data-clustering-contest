<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/euroleague-xoris-frena-armani-kai-efes-i-vathmologia-meta-ta-mats-olympiakou-kai-panathinaikou-video/2919324/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T23:10:03+00:00"/>
    <meta property="og:title" content="Euroleague: Χωρίς… φρένα Αρμάνι και Εφές! Η βαθμολογία μετά τα ματς Ολυμπιακού και Παναθηναϊκού – video"/>
    <meta property="og:description" content="Μεγάλες νίκες για Αρμάνι Μιλάνο και Αναντολού Εφές που βαδίζουν &quot;χέρι-χέρι&quot; στην κορυφή της βαθμολογίας της Euroleague. Ήττα για τη Μακάμπι του Γιάννη Σαφιρόπουλου μετά από έξι σερί νίκες και &quot;βασιλική&quot; εμφάνιση για τη Ρεάλ Μαδρίτης κόντρα στη Χίμκι. Δείτε όλα τα αποτελέσματα της βραδιάς."/>
  </head>
  <body>
    <article>
      <h1>Euroleague: Χωρίς… φρένα Αρμάνι και Εφές! Η βαθμολογία μετά τα ματς Ολυμπιακού και Παναθηναϊκού – video</h1>
      <h2>Μεγάλες νίκες για Αρμάνι Μιλάνο και Αναντολού Εφές που βαδίζουν "χέρι-χέρι" στην κορυφή της βαθμολογίας της Euroleague. Ήττα για τη Μακάμπι του Γιάννη Σαφιρόπουλου μετά από έξι σερί νίκες και "βασιλική" εμφάνιση για τη Ρεάλ Μαδρίτης κόντρα στη Χίμκι. Δείτε όλα τα αποτελέσματα της βραδιάς.</h2>
      <address><time datetime="2019-11-19T23:10:03+00:00">19 Nov 2019, 23:10</time> by <a rel="author">Newsit Newsroom</a></address>
      <p>Η Αρμάνι Μιλάνο συνέχισε την ξέφρενη πορεία της στη φετινή Euroleague αφού επικράτησε με 92-88 της Μακάμπι, του Γιάννη Σφαιρόπουλου, την οποία υποχρέωσε στην πρώτη της ήττα μετά από έξι σερί νίκες. Οι γηπεδούχοι είχαν σε καταπληκτική μέρα τον Σέρχιο Ροντρίγκεθ ο οποίος πέτυχε “double double” αφού σημείωσε 18 πόντους και μοίρασε 11 ασίστ οδηγώντας τους Ιταλούς στη νίκη η οποία ανέβασε το ρεκόρ του στο 7-2 και παραμένουν φυσικά στην πρώτη θέση της βαθμολογίας.</p>
      <p>Στον αντίποδα για την Μακάμπι κορυφαίος ήταν ο Γουίλμπεκιν με 25 πόντους και 5 ασίστ. Αυτή ήταν η πρώτη ήττα μετά από 6 σερί νίκες για τους Ισραηλινούς, που υποχώρησαν πλέον στο 6-3 όσον αφορά το ρεκόρ τους.</p>
      <figure>
        <iframe src="https://www.youtube.com/embed/tDqqRVPj5s0" width="640" height="360" data-service="Youtube" scrolling="no"/>
      </figure>
      <p>Η Ανατολού Εφές, παρέμεινε στην κορυφή της βαθμολογίας της Euroleague ανεβάζοντας το ρεκόρ της σε 7-2, αφού έγινε η πρώτη ομάδα που έφυγε νικήτρια από την έδρα της Βιλερμπάν, αφού με όπλο τους την επιθετική πολυφωνία επικράτησε στην Γαλλία (84-90) παρά τη σθεναρή αντίσταση των γηπεδούχων.</p>
      <p>Πρώτος σκόρερ για τους νικητές ήταν ο Σέιν Λάρκιν με 19 πόντους και τους Μπομπουά και Μίτσιτς να ακολουθούν με 16, ενώ για τους γηπεδούχους Τέιλορ, Τζεκίρ και Ζαν Τσάρλς σκόραραν από 12.</p>
      <figure>
        <iframe src="https://www.youtube.com/embed/abTx5CzmFX4" width="640" height="360" data-service="Youtube" scrolling="no"/>
      </figure>
      <p>“Φουριόζα” μπήκε στη «διαβολοβδομάδα» η Ρεάλ Μαδρίτης αφού “διέλυσε” 104-76 τη Χίμκι, με αποτέλεσμα να ανέβει στο 5-4 και να ρίξει τους Ρώσους στο 6-3. Σε μία βραδιά φοβερής επιθετικής πολυφωνίας, πέντε παίκτες της «βασίλισσας» ολοκλήρωσαν την αναμέτρηση με διψήφιο αριθμό πόντων. Ο Ράντολφ ήταν πρώτος σκόρερ με 19 πόντους, ακολούθησαν Καμπάτσο και Ταβάρες με 15 και οι Κάρολ και Μίκι είχαν από 13. Από τη Χίμκι ξεχώρισε ο Κρέιμερ με 14 πόντους, με τους Σβεντ και Γκιλ να έχουν από 12 πόντους ο καθένας.</p>
      <figure>
        <iframe src="https://www.youtube.com/embed/IDvvq79xc9g" width="640" height="360" data-service="Youtube" scrolling="no"/>
      </figure>
      <p>Η Άλμπα νίκησε στο Βερολίνο τον Ερυθρό Αστέρα με 92-80 και πήρε μια σημαντική νίκη στην προσπάθεια που κάνει την φετινή σεζόν στην Euroleague ανεβάζοντας το ρεκόρ της σε 3-6 την ώρα που οι Σέρβοι υπέστησαν την 7η ήττα τους σε εννιά ματς. Κορυφαίος για τους νικητές ήταν ο Ρόκας Γκεϊντράιτις που πέτυχε 22 πόντους κάνοντας “πλάκα” στην άμυνα των φιλοξενούμενων.</p>
      <figure>
        <iframe src="https://www.youtube.com/embed/mMTKdQWAfwk" width="640" height="360" data-service="Youtube" scrolling="no"/>
      </figure>
      <p>Η Βαλένθια νίκησε τη Ζενίτ Αγίας Πετρούπολης 94-90 στην Ισπανία, ανατρέποντας διαφορά 10 πόντων στην τελευταία περίοδο και ανέβασε το ρεκόρ της στην Euroleague στο 3-6, αφήνοντας στο 2-7 τους Ρώσους. Κορυφαίοι για τους γηπεδούχους ήταν οι Αμπάλντε με 18 και Λόιντ με 17 πόντους ενώ για τους Ρώσους, ξεχώρισε ο Τόμας με 17 πόντους.</p>
      <figure>
        <iframe src="https://www.youtube.com/embed/K-Ao76eLAJI" width="640" height="360" data-service="Youtube" scrolling="no"/>
      </figure>
      <h3>Το αυριανό πρόγραμμα της 9η αγωνιστικής (20/11)</h3>
      <p>Μπασκόνια – ΤΣΣΚΑ Μόσχας 22:00</p>
      <p>Μπαρτσελόνα – Φενέρμπαχτσε  22:00</p>
      <h3>Η βαθμολογία μετά τα ματς Ολυμπιακού και Παναθηναϊκού</h3>
      <figure>
        <img src="https://www.newsit.gr/wp-content/uploads/2019/11/BATHMOLOGIA-2.jpg"/>
      </figure>
    </article>
  </body>
</html>