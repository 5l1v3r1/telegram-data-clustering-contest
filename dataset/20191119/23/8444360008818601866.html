<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/prokrimatika-euro-2020-foveros-panigyrismos-enantia-sto-ratsismo-apo-tin-ollandia-video/2919326/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T23:25:45+00:00"/>
    <meta property="og:title" content="Προκριματικά Euro 2020: Φοβερός πανηγυρισμός ενάντια στο ρατσισμό από την Ολλανδία! video"/>
    <meta property="og:description" content="Η Ολλανδία επικράτησε με 5-0 της Εσθονίας σε αδιάφορο ματς για την τελευταία αγωνιστική των προκριματικών του Euro 2020. Αδιάφορο για όλους εκτός ίσως του Βαϊνάλντουμ ο οποίος όχι μόνο πέτυχε &quot;χατ-τρικ&quot; αλλά έκλεψε την παράσταση με έναν ασύλληπτο πανηγυρισμό ενάντια στο ρατσισμό μαζί με τον Ντε Γιονγκ."/>
  </head>
  <body>
    <article>
      <h1>Προκριματικά Euro 2020: Φοβερός πανηγυρισμός ενάντια στο ρατσισμό από την Ολλανδία! video</h1>
      <h2>Η Ολλανδία επικράτησε με 5-0 της Εσθονίας σε αδιάφορο ματς για την τελευταία αγωνιστική των προκριματικών του Euro 2020. Αδιάφορο για όλους εκτός ίσως του Βαϊνάλντουμ ο οποίος όχι μόνο πέτυχε "χατ-τρικ" αλλά έκλεψε την παράσταση με έναν ασύλληπτο πανηγυρισμό ενάντια στο ρατσισμό μαζί με τον Ντε Γιονγκ.</h2>
      <address><time datetime="2019-11-19T23:25:45+00:00">19 Nov 2019, 23:25</time> by <a rel="author">Newsit Newsroom</a></address>
      <p>Το ματς της Ολλανδίας με την Εσθονία θα το ξεχνούσαν όλοι πολύ γρήγορα εκτός ίσως του Τζορτζίνιο Βαϊνάλντουμ, που πέτυχε ένα επικό χατ-τρικ αλλά τελικά έδωσε έναν λόγο παραπάνω σε όλους να μην το ξεχάσουν. Ο μέσος της Λίβερπουλ αφού άνοιξε το σκορ στο ματς κατευθύνθηκε μαζί τον Ντε Γιονγκ προς μία από τις κάμερες που κάλυπταν το ματς και έφεραν δίπλα-δίπλα τους βραχίονες των χεριών τους θέλοντας να δείξουν ότι μπορεί το χρώμα τους να διαφέρει αλλά τιμούν και οι δύο το ίδιο εθνόσημο.</p>
      <p>Ήταν ένας συγκλονιστικός πανηγυρισμός κατά του ρατσισμού, περνώντας ξεκάθαρα το μήνυμα ότι στο ποδόσφαιρο δεν χωράνε τέτοιου είδους φαινόμενα.</p>
      <p>
        <b>Δείτε το video με τον πανηγυρισμό των δύο παικτών</b>
      </p>
      <figure>
        <iframe data-src="https://twitter.com/NFuruhaug_/status/1196878991929544704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>