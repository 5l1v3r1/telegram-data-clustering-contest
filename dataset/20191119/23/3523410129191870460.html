<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640851/%D8%AD%D8%B0%D9%81-%D9%82%D8%A8%D9%88%D8%B6-%DA%A9%D8%A7%D8%BA%D8%B0%DB%8C-%DA%AF%D8%A7%D8%B2-%D8%A7%D8%B2-%D8%A7%D9%88%D8%A7%DB%8C%D9%84-%D8%A2%D8%B0%D8%B1%D9%85%D8%A7%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T23:13:00+00:00"/>
    <meta property="og:title" content="حذف قبوض کاغذی گاز از اوایل آذرماه"/>
    <meta property="og:description" content="رئیس روابط عمومی شرکت ملی گاز از حذف قبوض کاغذی گاز از اوایل آذرماه امسال خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640851/%D8%AD%D8%B0%D9%81-%D9%82%D8%A8%D9%88%D8%B6-%DA%A9%D8%A7%D8%BA%D8%B0%DB%8C-%DA%AF%D8%A7%D8%B2-%D8%A7%D8%B2-%D8%A7%D9%88%D8%A7%DB%8C%D9%84-%D8%A2%D8%B0%D8%B1%D9%85%D8%A7%D9%87">حذف قبوض کاغذی گاز از اوایل آذرماه</a>
      </h1>
      <h2>رئیس روابط عمومی شرکت ملی گاز از حذف قبوض کاغذی گاز از اوایل آذرماه امسال خبر داد.</h2>
      <address><time datetime="2019-11-19T23:13:00+00:00">19 Nov 2019, 23:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آقای محمد عسکری گفت:<b> زیرساخت‌های</b> لازم برای اجرای این کار آماده شده است و از مردم می‌خواهیم با ما در این زمینه همکاری کنند.</p>
      <p>وی درباره نحوه ثبت درخواست مشترکان افزود: مشترکان می‌توانند با مراجعه به درگاه اینترنتی<b> شرکت ملی گاز</b> و وارد کردن شماره اشتراک خود در بخش مربوطه، اطلاعات پرونده خود را تکمیل کنند. وی ادامه داد: مشترکان با استفاده از سرویس‌های پیامکی و ارسال شماره اشتراک خود به شماره *۱۰۰۰۱۹۴۱ ثبت نام خود را انجام دهند.</p>
      <p>عسکری اضافه کرد: در برخی استان‌ها تمهیداتی اندیشیده شده است تا به هنگام مراجعه کنتورخوان، همکاران ما کار ثبت نام مشترکان را انجام دهند.</p>
      <p>رئیس روابط عمومی شرکت ملی گاز ایران، بابیان اینکه هیچ محدودیتی در ثبت شماره اشتراک با یک شماره تلفن وبالعکس وجود ندارد گفت: در برخی مجتمع‌ها یک کنتور گاز وجود دارد و ممکن است همه ساکنان بخواهند از قبض گاز مصرفی خود مطلع شوند.</p>
      <p>وی گفت: این افراد می‌توانند شماره اشتراک مجتمع را با شماره تلفن‌های متعدد پیامک کنند، همچنین اگر برخی افراد که چندین ملک و ساختمان دارند تمایل داشته باشند قبوض گاز مصرفی خود را روی یک شماره تلفن یکسان دریافت کند این امر امکان پذیر بوده است و محدودیتی در ثبت یک شماره اشتراک با چندین شماره تلفن و یا ثبت چندین شماره اشتراک با یک شماره تلفن وجود ندارد.</p>
      <p>عسکری تاکید کرد: در صورت اجرایی شدن طرح حذف قبوض کاغذی برای همه ۲۳ میلیون مشترک گاز، مبلغی حدود ۸۵ میلیارد تومان به صورت سالانه در هزینه‌های آشکار صرفه‌جویی خواهد شد.</p>
    </article>
  </body>
</html>