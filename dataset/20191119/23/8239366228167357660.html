<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/shkolyariv_zaproshuyut_do_uchasti_v_zmaganni_z_oratorskoi_maysternosti_331160.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T23:39:00+00:00"/>
    <meta property="og:title" content="Школярів запрошують до участі в змаганні з ораторської майстерності"/>
    <meta property="og:description" content="15 грудня у FUTURA Hub відбудуться загальношкільні змагання з ораторської майстерності для школярів 7−10 класів PROMOVA FEST. Захід проводиться за сприяння Львівської міської ради. Про це інформує прес-служба ЛМР."/>
  </head>
  <body>
    <article>
      <h1>Школярів запрошують до участі в змаганні з ораторської майстерності</h1>
      <h2>15 грудня у FUTURA Hub відбудуться загальношкільні змагання з ораторської майстерності для школярів 7−10 класів PROMOVA FEST. Захід проводиться за сприяння Львівської міської ради. Про це інформує прес-служба ЛМР.</h2>
      <address>
        <time datetime="2019-11-19T23:39:00+00:00">19 Nov 2019, 23:39</time>
      </address>
      <p>«Одним із головних критеріїв успішності сучасної людини є комунікабельність — вміння майстерно спілкуватися з аудиторію на будь-яку тему. Ораторська майстерність — це основа впевненого публічного виступу, яка підкреслює грамотність, інтелектуальність та артистизм промовця. Саме тому розвиток навичок самоосвіти та самопрезентації стають провідними маркерами формування майбутніх лідерів», — зазначають організатори заходу.</p>
      <p>Відтак, учнів 7−10 класів львівських шкіл запрошують креативно відповісти на питання: «Які винаходи змінили хід розвитку людства?»</p>
      <p>Метою змагання є інтелектуальне збагачення учнів через засвоєння навичок публічного виступу.</p>
      <p>І ЕТАП</p>
      <p>Для участі в проекті конкурсантам необхідно:</p>
      <p>— визначити тему виступу, обравши 1 винахід, який на його думку змінив історію;</p>
      <p>— записати коротку (до 3 хв.) відеорозповідь про себе і свою мотивацію участі в проекті, яка надихне слухачів і переконає журі;</p>
      <p>— заповнити заявку за цим <a href="https://forms.gle/yQnmWDvQdgipJEer6">посиланням</a> до 6 грудня 2019 року включно.</p>
      <p>ІІ ЕТАП</p>
      <p>9 грудня буде оголошено півфіналістів, обраних експертним журі, а вже 15 грудня в прогресивному просторі FUTURA Hub 10 конкурсантів будуть публічно змагатись за перемогу у форматі Talk&amp;Show (Промова і презентація). У фіналі конкурсу буде винагороджено 3 фіналіста:</p>
      <p>1 місце — переможець конкурсу;</p>
      <p>2 місце — приз за інноваційність мислення;</p>
      <p>3 місце — приз за креативне мислення.</p>
      <p>Переможці отримують цінні призи від партнерів проекту.</p>
      <p>Супутнім заходом конкурсу стане ярмарок інноваційних освітніх проектів (FUTURA Hub, 2-й поверх).</p>
      <p>ЧАС: 15:00−19:00</p>
      <p>ЛОКАЦІЯ: FUTURA Hub, 2-й поверх</p>
      <p>вул. Кульпарківська, 200 а</p>
      <p>ОРГАНІЗАТОРИ: Простір винахідливих ідей «STEAM space», івент компанія «Global Event», Lviv IT School (LITS).</p>
      <p>Куратор проекту — Ярослава Яковлєва, (068) 787 65 04.</p>
      <p>Деталі: <a href="mailto:steamspacelviv@gmail.com">steamspacelviv@gmail.com</a></p>
    </article>
  </body>
</html>