<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/dini-machi-i-maria-kitsou-milise-gia-ton-karkino-tis-psichis/"/>
    <meta property="og:site_name" content="irafina"/>
    <meta property="article:published_time" content="2019-11-19T23:00:28+00:00"/>
    <meta property="og:title" content="Δίνει «μάχη» η Μαρία Κίτσου! Μίλησε για τον καρκίνο της ψυχής"/>
    <meta property="og:description" content="«Μάχη» συνεχίζει να δίνει η Μαρία Κίτσου μέχρι και σήμερα με την κατάθλιψη. Η ηθοποιός μίλησε για τον καρκίνο της ψυχής και συγκίνησε. Την γνωρίσαμε μέσα από τις Άγριες Μέλισσες και οι τηλεθεατές την αγάπησαν από το πρώτο επεισόδιο. Η Μαρία Κίτσου, η τηλεοπτική “Ελένη” , έδωσε συνέντευξη στο περιοδικό “TV έθνος” και τον Αλέξη […]"/>
  </head>
  <body>
    <article>
      <h1>Δίνει «μάχη» η Μαρία Κίτσου! Μίλησε για τον καρκίνο της ψυχής</h1>
      <address>
        <time datetime="2019-11-19T23:00:28+00:00">19 Nov 2019, 23:00</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>«Μάχη» συνεχίζει να δίνει η Μαρία Κίτσου μέχρι και σήμερα με την κατάθλιψη. Η ηθοποιός μίλησε για τον καρκίνο της ψυχής και συγκίνησε.</p>
      <p>Την γνωρίσαμε μέσα από τις Άγριες Μέλισσες και οι τηλεθεατές την αγάπησαν από το πρώτο επεισόδιο.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Η Μαρία Κίτσου, η τηλεοπτική “Ελένη” , έδωσε συνέντευξη στο περιοδικό “TV έθνος” και τον Αλέξη Μίχα, όπου μίλησε, μεταξύ άλλων, για την κατάθλιψη.</p>
      <p>Είχες μιλήσει πρόσφατα για τη μάχη με την κατάθλιψη. Πώς το αντιλήφθηκες και πώς το διαχειρίστηκες στην πορεία;</p>
      <p>Από την πρώτη στιγμή που μίλησα γι’ αυτό με προσέγγισαν άτομα που δίνουν τον αγώνα τους και χάρηκα πολύ γι’ αυτό. Δεν πρέπει να θεωρείται ταμπού η κατάθλιψη ή η οποιαδήποτε ψυχική νόσος. Διάβασα ότι το χειρότερο πράγμα είναι να ζητάς από έναν άνθρωπο που έχει μια ψυχική ασθένεια να συμπεριφέρεται σαν να μην την έχει. Είναι πραγματικά αδιανόητο. Η κατάθλιψη είναι ο καρκίνος της ψυχής. Σε τρώει και το καταλαβαίνεις.</p>
      <p>Όταν σταματάς να είσαι λειτουργικός, όταν τα πάντα γύρω σου σε πιέζουν, όταν το φλερτ με την τρέλα είναι το καθημερινό πάρε δώσε σου. Όταν δεν μπορεί να βγει η μέρα, όταν δεν μπορείς να δεις τίποτα καλό. Υπάρχει ένας ανείπωτος πόνος μέσα σου. Το αντιλήφθηκα σύντομα, έχω περάσει καταθλιπτικά επεισόδια και συνεχίζω να δίνω τη μάχη μου. Δεν ξέρω αν σταματάει ποτέ. Όπως και ο αγώνας με τον εαυτό μας.</p>
      <p>Αν είσαι ευαίσθητος με το τι συμβαίνει γύρω σου, με την αδικία, τα εγκλήματα, τον πόνο που βιώνουν συμπολίτες μας δεν μπορείς να μην επηρεαστείς. Βλέπεις ότι δεν μπορείς να κάνεις το παραμικρό σε κάποιες περιπτώσεις. Πώς μπορείς λοιπόν να είσαι στον κόσμο σου; Δεν μπορώ καθόλου το «όλα είναι μια χαρά». Αυτό μας κάνει μαλθακούς. Δεν πάνε καλά τα πράγματα, κάτι πρέπει να γίνει. Φτάνει πια με την επίπλαστη ευτυχία και τα ψεύτικα χαμόγελα. Δεν το αντέχω άλλο.</p>
      <p>
        <a href="https://www.youweekly.gr/article/news/584083-dinei-maxh-h-maria-kitsoy-milhse-gia-ton-karkino-ths-psyxhs">youweekly.gr</a>
      </p>
    </article>
  </body>
</html>