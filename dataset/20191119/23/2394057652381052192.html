<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/wyglada-na-to-ze-playstation-szykuje-sie-do-zapowiedzi-nowego-crasha-bandicoota.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T23:20:00+00:00"/>
    <meta property="og:title" content="Wygląda na to, że PlayStation szykuje się do zapowiedzi nowego Crasha Bandicoota"/>
    <meta property="og:description" content="Według najnowszych doniesień deweloperzy przygotowują Crash Bandicoot Worlds na zlecenie firmy Activision."/>
  </head>
  <body>
    <article>
      <h1>Wygląda na to, że PlayStation szykuje się do zapowiedzi nowego Crasha Bandicoota</h1>
      <h2>Według najnowszych doniesień deweloperzy przygotowują Crash Bandicoot Worlds na zlecenie firmy Activision.</h2>
      <address><time datetime="2019-11-19T23:20:00+00:00">19 Nov 2019, 23:20</time> by <a rel="author">Maria Wawrzyniak</a></address>
      <p>Nie ma chyba wątpliwości, jeżeli chodzi o sukces <i>Crash Bandicoot N. Sane Trilogy</i>, które zadebiutowało 30 czerwca 2017 roku na konsolach PlayStation 4, po czym rok później pojawiło się na pecetach, a także konsolach Xbox One oraz Nintendo Switch. Produkcja spotkała się z bardzo ciepłym przyjęciem zarówno ze strony mediów branżowych, jak i graczy. Do tego dochodzi oczywiście jeszcze świeższe <i>Crash Team Racing Nitro-Fueled</i>. Krótko mówiąc: znana i lubiana marka ma się bardzo dobrze. <b>Wielu uważa, że wydawca – czyli w tym przypadku firma Activision – nie wykorzystał jej pełnej mocy. Gracze czekają na zupełnie nową przygodę, a jeżeli najnowsze doniesienia okażą się prawdą, to nie będą musieli długo czekać.</b> Na tegorocznej imprezie <a href="https://www.gram.pl/news/2019/11/19/poznalismy-pelna-liste-nominowanych-gier-do-nagrod-the-game-awards-2019.shtml">The Game Awards</a> mamy bowiem zobaczyć <b><i>Crash Bandicoot Worlds</i>, który rzekomo przygotowuje Vicarious Visions razem z Toys for Bob</b>. Ma to być świeża, nieznana wcześniej historia.</p>
      <figure>
        <img src="https://img6.gram.pl/qkoz20191119231339656bfrz.jpg"/>
      </figure>
      <p>Sprawy nie ułatwia <b>najnowsza reklama <i>It’s Time To Play</i> od PlayStation</b>, gdzie dokładnie w jedenastej sekundzie możemy ujrzeć <b>nową maskę śledzącą Coco, która nie była dostępna we wszystkich przygodach Crasha</b>. Oprócz tego miłośnicy marki zauważyli <b>nowy wizerunek tytułowego jamraja, który miał wylądować na autobusach w ramach promocji</b>. Ponadto szczegóły zdradził pewien informator, którego wcześniejsze przecieki (dotyczące <i>N. Sane Trilogy </i>i <i>Nitro-Fueled</i>) ostatecznie się potwierdziły, <a href="https://twitter.com/RyanPS88/status/1196193164358537220?s=20">zdradził</a>, że w nowej grze mają pojawić się łącznie trzy nowe maski. A premiera podobno w 2020 roku. Co myślicie?</p>
      <p>https://youtu.be/qtYduJR3-UMhttps://twitter.com/jumpbuttoncb/status/1194961772777742337?s=20</p>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>