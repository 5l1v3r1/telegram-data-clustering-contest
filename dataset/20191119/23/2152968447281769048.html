<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/za-da-se-razbirame/2019/11/19/kak-se-tylkuvat-synishtata-za-liubovna-razdiala.430039"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T23:00:00+00:00"/>
    <meta property="og:title" content="Как се тълкуват сънищата за любовна раздяла?"/>
    <meta property="og:description" content="Те са повод за размисъл | Dnes.bg"/>
  </head>
  <body>
    <article>
      <h1>Как се тълкуват сънищата за любовна раздяла?</h1>
      <h2>Те са повод за размисъл</h2>
      <address><time datetime="2019-11-19T23:00:00+00:00">19 Nov 2019, 23:00</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>Сънищата са отражение на това, което сме преживели. Но също така носят и послания, които не бива да подминаваме. Сънуваме за какво ли не – че летим, че плачем, смеем се, срещаме хора от миналото. Понякога сънуваме, че се разделяме с настоящия си партньор. На сутринта подобен сън е повод за размисъл, често настроението след него е лошо.</p>
      <p>
        <b>
          <u>Какво означава, ако сънувате любовна раздяла?</u>
        </b>
      </p>
      <p>Този сън обикновено се тълкува, че има нещо в живота ви, което трябва да пуснете. Може да се отнася за нездравословен навик, токсичен партньор, работа, която не харесвате, отрицателни взаимоотношения с приятели/роднини.</p>
      <p>Сънувайки раздяла, това може да се тълкува и че връзката ви с този партньор е достатъчно стабилна, за да премине на следващо ниво.</p>
      <p>По символичен начин това е един вид край за нещо, защото оставяте нещо зад себе си и се придвижвате напред към нещо ново и вълнуващо.</p>
      <p>Сънищата за раздяла не са непременно нещо лошо и не бива да мислим, че скоро ще се разделим с любимия човек. Всъщност е точно обратното. Връзката е готова да расте и да се развива, затова трябва да се правят и промени.</p>
      <p><b><a href="https://www.az-jenata.bg/a/2-intimno/48856/">Повече по темата може да прочетете в Az-jenata.bg</a></b><br/> </p>
    </article>
  </body>
</html>