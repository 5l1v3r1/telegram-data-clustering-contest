<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3361097/terazije-proslavljaju-70-rodjendan-velikom-premijerom-mjuzikl-s-bajaginim-hitovima-rezirace-jug-radivojevic"/>
    <meta property="og:site_name" content="kurir.rs"/>
    <meta property="article:published_time" content="2019-11-19T23:34:00+00:00"/>
    <meta property="og:title" content="TERAZIJE PROSLAVLJAJU 70. ROĐENDAN VELIKOM PREMIJEROM: Mjuzikl s Bajaginim hitovima režiraće Jug Radivojević"/>
    <meta property="og:description" content="Premijera je zakazana za april 2020, a autor teksta je Stevan Koprivica"/>
  </head>
  <body>
    <article>
      <h6 class="kicker">Važno</h6>
      <h1>TERAZIJE PROSLAVLJAJU 70. ROĐENDAN VELIKOM PREMIJEROM: Mjuzikl s Bajaginim hitovima režiraće Jug Radivojević</h1>
      <address>
        <time datetime="2019-11-19T23:34:00+00:00">19 Nov 2019, 23:34</time>
      </address>
      <p>
        <b>Premijera je zakazana za april 2020, a autor teksta je Stevan Koprivica</b>
      </p>
      <p>Tražim da sala bude na Terazijama. Humorističko ili bulevarsko pozorište, koje nedostaje Beogradu, mora biti tamo gde ljudi ubijaju vreme, a mi im onda ponudimo smešno ubijanje samoće.</p>
      <p>Ovim rečima Radivoja Lole Đukića započinje istorija Pozorišta na Terazijama pre 70 godina. U godini jubileja, nakon 286 premijera, terazijski ansambl priprema mjuzikl „S druge strane jastuka“, nastao po pesmama Momčila Bajagića Bajage.</p>
      <p>
        <b>Bogata istorija</b>
      </p>
      <p>- Predstavu će režirati Jug Radivojević, a premijera je planirana za april 2020 - rekao je upravnik Aleksandar Đaja.</p>
      <p>Danas, Pozorište na Terazijama je jedino muzičko pozorište u regionu koje je dobilo licencu za izvođenje najpoznatijih svetskih naslova poput mjuzikla „Čikago“, „Cigani lete u nebo“, „Kabare“, „Briljantin“, „Producenti“, „Mamma Mia!“, „Fantom iz Opere“. U 70. sezoni ponovo ćemo vidi predstavu „Sa druge strane jastuka“ po tekstu Stevana Koprivice, koja je samo nastavak uspešne tradicije i adaptacije predstava „Maratonci trče počasni krug“, „Zona Zamfirova“, „Glavo luda“ i „Mister dolar“.</p>
      <p>
        <b>Srpska „Mamma Mia“</b>
      </p>
      <p>- Predstava neće biti o meni i bendu. To je nešto kao mjuzikl „Mamma Mia“, ali i jedna beogradska priča. Predložio sam 30 pesama koje će ga pratiti. Radio sam već na Terazijama „Ženidbu i udadbu“, ali je predstava išla na matricu, a sad će glumce pratiti veliki orkestar. Biću uključen i u izbor glumca - rekao je Bajaga.</p>
      <blockquote><b>Ćirilov o Terazijama <br/></b><b>ZA NJIHOVE PREDSTAVE NEMA KARATA<br/></b>Pozorište na Terazijama steklo je umetničko dostojanstvo, to godinama omiljeno pozorište svoje sredine i specifične publike koja je tražila u teatru doživljaj. Kako živimo kao dobri susedi pod istim krovom, na istoj adresi (Pozorište na Terazijama i direkcija Bitefa), svakog prvog u mesecu tokom pozorišne sezone ugledam impresivan red pred kasom pozorišta. Na ukusno dizajniranim plakatima u vitrinama najčešće piše: „Za predstavu tu i tu nema ulaznica.“</blockquote>
      <figure>
        <img src="https://www.kurir.rs/data/images/2019/11/19/22/2057885_jovan-cirilov_ff.jpg?ver=1574198917"/>
        <figcaption>
          <cite>foto: Zorana Jevtić</cite>
        </figcaption>
      </figure>
      <p>
        <b>(Kurir.rs / Lj. Radanov / Foto:Sonja Spasić)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3360057/cetvrti-cin-sa-horom-i-orkestrom-bajaga-i-instruktori-i-9-decembra-u-sava-centru-rasprodat-i-treci-koncert"/>
        <a href="https://www.kurir.rs/vesti/politika/3355337/momcilo-bajagic-bajaga-politicari-vole-pesmu-pada-vlada-samo-kad-su-u-opoziciji"/>
        <a href="https://www.kurir.rs/zabava/pop-kultura/3353135/bajaga-posetio-kurir-pratim-sport-i-raduje-me-uspeh-zvezde-i-partizana"/>
        <a href="https://www.kurir.rs/stars/3342585/upoznao-ju-je-u-prevozu-i-odmah-mu-se-dopala-a-kad-ju-je-pitao-da-izadju-ona-ga-je-ovako-oladila-bajaga-ce-to-da-pamti-ceo-zivot-jer-mu-je-ona-danas-zena"/>
      </related>
    </article>
  </body>
</html>