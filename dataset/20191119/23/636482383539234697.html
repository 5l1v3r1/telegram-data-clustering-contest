<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/el-este-primarul-sensei-din-scarisoara-20095119"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T23:39:35+00:00"/>
    <meta property="og:title" content="El este primarul-sensei din Scărișoara!"/>
    <meta property="og:description" content="Un primar dintr-o localitate din judeţul Olt se împarte între primărie şi ...sport. Şi nu orice sport, pentru că este vorba de karate combat, iar"/>
  </head>
  <body>
    <article>
      <h1>El este primarul-sensei din Scărișoara!</h1>
      <address><time datetime="2019-11-19T23:39:35+00:00">19 Nov 2019, 23:39</time> by <a rel="author">Elena Ailuțoaei</a></address>
      <p>
        <b>Un primar dintr-o localitate din judeţul Olt se împarte între primărie şi …sport. Şi nu orice sport, pentru că este vorba de karate combat, iar recent a obţinut centura portocalie Shotokan Karate-Do. (VEZI ȘI: <a href="https://www.cancan.ro/florentin-corbeanu-este-schwarzenegger-al-politiei-din-craiova-20088457">EL ESTE ”SCHWARZENEGGER” AL POLIȚIEI DIN CRAIOVA)</a></b>
      </p>
      <p>
        <i>
          <b>„Am făcut acest sport în tinereţe timp de opt ani, însă atunci, pe vremea lui Ceauşescu, nu aveam posibilitatea să mă duc în fosta Iugoslavie sau în alte părţi să dau de centură. Nivelul meu în karate combat era de centură neagră, dar posibilitățile mele financiare erau mici.</b>
        </i>
      </p>
      <p><i><b>Aşa că toată viaţa mea am suferit pe această neîmplinire. Acum un an, la rugămintea fiului meu cel mic am luat decizia în familie de a relua antrenamentele de karate combat, de această dată cu hotărârea de a a-mi lua centura mult dorită în tinerețe”,</b></i> spune Liviu Tiugan, primarul din localitatea Scărişoara.</p>
      <h3>Și-a îndeplinit visul</h3>
      <figure>
        <img src="https://www.cancan.ro/wp-content/uploads/2019/11/primarul-3.jpg"/>
        <figcaption>Primarul din Scărișoara își îndeplinește visul</figcaption>
      </figure>
      <p>Așa se face că, recent, edilul oltean a obţinut centura portocalie.  <b>(CITEȘTE AICI: <a href="https://www.cancan.ro/el-este-primarul-culturist-si-a-amenajat-sala-de-forta-in-podul-casei-si-19992657">EL ESTE PRIMARUL CULTURIST! ȘI-A AMENAJAT SALĂ DE FORȚĂ ÎN PODUL CASEI ȘI…)</a></b></p>
      <p>
        <i><b>„Am avut șansa să întâlnesc la această Federație </b>(Federația Română de Combat, n.r.)<b> un colectiv de profesori (maeștri în karate combat) cu mare aplecare asupra fiecărui cursant, dispuși să-şi dea toată energia dumnealor pentru ca elevii (sunt mulți copii) să-și însușească perfect fiecare detaliu din programele date.</b></i>
      </p>
      <p><i><b>Dacă ar fi să definesc însă o caracteristică a acestui colectiv de profesori aş spune de departe că modestia este la loc de cinste, caracteristică prevăzută și în programele predate. Profit pe această cale să mulţumesc domnului profesor Dan Floricel  și tuturor celor implicaţi în această educație de elită, unică în România”,</b></i> mai spune edilul. <b>(VEZI ȘI: <a href="https://www.cancan.ro/secretul-culturistului-sexagenar-care-arata-ca-in-tinerete-20028083">SECRETUL CULTURISTULUI SEXAGENAR CARE ARATĂ CA ÎN TINEREȚE)</a></b></p>
      <p>Federația Română de Combat a postat, pe pagina oficială, clasamentul în care apare și edilul oltean.</p>
      <p>
        <i>
          <b>„UNEFS BUCUREȘTI – Partener Oficial</b>
        </i>
      </p>
      <p>
        <i>
          <b>Defta Costel – Centură Neagră 3 Dan Shotokan Karate-Do</b>
        </i>
      </p>
      <p>
        <i>
          <b>Gagiu Doru Irinel – Centură Neagră 3 Dan Shotokan Karate-Do</b>
        </i>
      </p>
      <p>
        <i>
          <b>Tiugan Liviu -4 Kyu Centură Portocalie Shotokan Karate-Do</b>
        </i>
      </p>
      <p>
        <i>
          <b>Caracal 12.11.2019</b>
        </i>
      </p>
      <p><i><b>În Educația de Elită Important ești TU”</b></i>, este mesajul reprezentanților federației.  <b>(NU RATA: <a href="https://www.cancan.ro/un-antrenor-de-karate-din-craiova-a-strans-peste-350-de-medalii-20010164">EL E KARATISTUL CU PESTE 350 DE MEDALII)</a></b></p>
      <h3>Îi motivează pe copii să nu lipsească de la școală</h3>
      <p>Primarul a devenit cunoscut și în ţară, după ce, <a href="https://www.cancan.ro/un-primar-din-olt-ofera-cadouri-elevilor-care-nu-lipsesc-de-la-cursuri-ca-sa-le-atraga-atentia-copiilor-se-plimba-pe-hoverboard-pe-holuri-17439279">în comuna Scărişoara, din judeţul Olt, elevii nu lipsesc de la şcoală</a>, impulsionaţi și de cadourile pe care le vor primi de la Moş Crăciun. Anul trecut, copiii care nu au avut nicio absenţă au primit cadourile mult dorite, de la hoverboarduri, sănii, mingi, dar şi ale jucării. Cadourile au fost  câştigate în urma unei tombole. <b> (VEZI ȘI:<a href="https://www.cancan.ro/fabrica-de-campioni-la-lupte-19748484"> FABRICA DE CAMPIONI LA LUPTE)</a></b></p>
    </article>
  </body>
</html>