<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/proxenetul-care-ar-fi-traficat-o-pe-monica-gabor-isi-terorizeaza-fosta-familie-si-a-amenintat-fiica-minora-ca-ii-va-omori-mama-o-mutilez-cu-acid-sulfuric-fostei-sotii-i-a-fractu-20096139"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T23:37:37+00:00"/>
    <meta property="og:title" content="Proxenetul care ar fi traficat-o pe Monica Gabor își terorizează fosta familie. Și-a amenințat fiica minoră că îi va omorî mama: ”O mutilez cu acid sulfuric!” + Fostei soții i-a fracturat două coaste"/>
    <meta property="og:description" content="Eugen Mihai Mereuță, cunoscut drept proxenetul care ar fi traficat-o pe Monica Gabor, o terorizează pe fosta soție. Cei doi au o fetiță de 10 ani"/>
  </head>
  <body>
    <article>
      <h1>Proxenetul care ar fi traficat-o pe Monica Gabor își terorizează fosta familie. Și-a amenințat fiica minoră că îi va omorî mama: ”O mutilez cu acid sulfuric!” + Fostei soții i-a fracturat două coaste</h1>
      <address><time datetime="2019-11-19T23:37:37+00:00">19 Nov 2019, 23:37</time> by <a rel="author">M.B.</a></address>
      <p>
        <b>Eugen Mihai Mereuță, cunoscut drept proxenetul care ar fi traficat-o pe Monica Gabor, și-ar teroriza fosta soție. Cei doi au o fetiță de 10 ani, care ar fi văzut și auzit scene de violență, amenințări și multe, multe jigniri. Astfel, mama a cerut ordin de protecție. Magistrații au dat sentința în favoarea femeii devenite ținta celui eliberat condiționat din pușcărie.<a href="https://www.cancan.ro/"> CANCAN.RO, site-ul nr. 1 din România</a>, are detalii incredibile din motivarea deciziei.</b>
      </p>
      <p>Eugen Mihai Mereuță a fost condamnat pentru proxenetism și trafic de persoane, a efectuat o parte a condamnării și a fost eliberat condiționat. Cel căruia apropiații îi spun ”Genu” ar fi început să-și terorizeze fosta soție, alături de care a format un cuplu vreme de 18 ani. Mai mult, martoră a amenințărilor și a scenelor de violență ar fi fost chiar fetița lor de 10 ani. Astfel, femeia s-a adresat instanței, cerând ordin de protecție. <b>(CITEȘTE ȘI: <a href="https://www.cancan.ro/temutul-adrian-beleaua-corduneanu-a-legat-fratia-la-inchisoare-cu-ucigasul-passaris-kostas-e-super-baiat-am-impartit-celula-20048747">TEMUTUL ADRIAN ”BELEAUA” CORDUNEANU A LEGAT ”FRĂȚIA” LA ÎNCHISOARE CU UCIGAȘUL PASSARIS</a>)</b></p>
      <h3>Fosta soție a lui Eugen Mereuță s-a refugiat la vecini</h3>
      <p>Ea avea să-i aducă o sumedenie de acuzații lui Mereuță, de la amenințări cu moartea până la mutilarea cu acid sulfuric. Femeia mai spune că a și fost bătută grav într-o zi, alegându-se cu două coaste fracturate și cu ficatul rupt. <i><b>”Prin ordinul de protecție provizoriu emis la data de 29.06.2019 de Secția 2 Poliție s-a reținut că la data de 29.06.2019, după ce pârâtul a transmis fiicei sale că o va omorî pe mama ei, reclamanta și fiica ei s-au adăpostit la prietenii de familie, însă pârâtul le-a urmărit și a continuat cu amenințările”</b></i>, se consemnează în motivarea sentinței.</p>
      <p>
        <i>
          <b>”Reclamanta a arătat, în esență, că la data de 29.06.2019 fiica sa minoră, în vârstă de 10 ani, vorbea cu tatăl ei la telefon, când acesta i-a spus că vine să o strângă de gât și să o omoare pe mama ei. Fetița s-a speriat și a început să plângă, iar, de frică, reclamanta și copilul s-au refugiat la niște prieteni, unde pârâtul le-a urmărit… </b>
        </i>
        <b>(NU RATA: </b>
        <b><a href="https://www.cancan.ro/ex-sotul-unei-cunoscute-vedete-tv-a-primit-15-ani-de-inchisoare-a-fost-gasit-vinovat-pentru-20088153">EX-SOȚUL UNEI CUNOSCUTE VEDETE TV A PRIMIT 15 ANI DE ÎNCHISOARE! A FOST GĂSIT VINOVAT PENTRU…</a>)</b>
      </p>
      <p>
        <i>
          <b>Reclamanta a menționat că acte de violență fizică și amenințări cu moartea prin mutilări cu acid sulfuric s-au mai întâmplat atât în timpul căsătoriei, cât și după divorț, inclusiv în prezența minorei.</b>
        </i>
      </p>
      <p><i><b>În acest sens reclamanta a exemplificat că în anul 2015 pârâtul a lovit-o cu pumnul provocându-i fracturarea a două coaste și ruptură a ficatului, că și în timpul detenției pârâtului primea telefoane de amenințare și injurii de la acesta, că în luna aprilie 2019 pârâtul a strâns-o de gât și a amenințat-o în parcarea din fața locuinței, iar de multe ori îi spune fetiței că nu are bani și că reclamanta ar trebui să-l întrețină. Reclamanta a mai declarat că nu a formulat plângere penală împotriva pârâtului pe motivul fricii”</b></i>, se mai arată în motivare.</p>
      <p>Parchetul de pe lângă Judecătoria Sectorului 1 avea să-l oblige pe Mereuță să păstreze o distanță de 250 de metri față de fosta lui soție, față de domiciliul acesteia, față de locul ei de muncă, dar și față de fetița lor de 10 ani.</p>
      <figure>
        <img src="https://www.cancan.ro/wp-content/uploads/2019/11/mereuta-eugen.jpg"/>
        <figcaption>Eugen Mereuță, zis ”Genu”, este acuzat de fosta lui soție că o terorizează</figcaption>
      </figure>
      <h3>Proxeneţii, condamnaţi la închisoare cu executare</h3>
      <p>Eugen Mihai Mereuţă şi Claudiu Ciucă au fost condamnaţi, în anul 2013, pentru trafic de persoane, între care și minore. Magistraţii Tribunalului Bacău au decis ca Mihai Mereuţă să execute 10 ani de închisoare, iar Claudiu Ciucă, trei ani. <b>(VEZI AICI: <a href="https://www.cancan.ro/un-detinut-roman-celebru-rupe-tacerea-din-inchisoare-vor-sa-ma-omoare-20078554">UN DEȚINUT ROMÂN CELEBRU RUPE TĂCEREA DIN ÎNCHISOARE: ”VOR SĂ MĂ OMOARE!”</a>)</b></p>
      <p>Lui Mereuţă i s-a confiscat, atunci, suma de 1.468.000 de lei, bani consideraţi iliciţi deoarece au fost obţinuţi de pe urma afacerii cu fete. În acelaşi dosar a mai fost inculpat şi Dinu Damaschin, cel care s-a autointitulat „protectorul Monicăi Gabor“. Acesta murise între timp, pe 17 februarie 2012, după ce a făcut greva foamei două luni în timpul audierilor la Curtea de Apel. Eugen Mihai Mereuţă a fost pionul principal al rețelei. Avea închiriate mai multe apartamente în centrul Bucureştiului, iar acolo fetele erau duse pentru prostituție.</p>
      <p>Tinerele traficate de Eugen Mihai Mereuţă au dezvăluit anchetatorilor cum se derula ”afacerea”. <b><i>„Procedura era aşa: respectarea unui program, clienţii veneau prin intermediul unor anunţuri în ziare sau pe internet. Era obiceiul ca pe fiecare client fata să îl consemneze într-un caiet, să pună banii într-un sertar anume. Raportul sexual era 120 – 150 lei, în funcţie de preferinţele clientului: relaţii sexuale normale, raport anal, oral, sado-maso. De regulă erau trei fete minimum pe apartament“</i></b>, a declarat investigatorilor o tânără obligată să se prostitueze, potrivit <a href="https://adevarul.ro/locale/bacau/dosarul-monicagabor-proxenetii-puscarie-1_52557c8ec7b855ff561ad2e3/index.html"><b>adevărul.ro</b></a>.</p>
      <p><i><b>„Când venea clientul, noi trebuia să ne aliniem ca fotomodelele pe podium, în îmbrăcăminte cât mai sumară, clientul alegea o tânără pe care o prefera şi se ducea într-o cameră a apartamentului“</b></i>, a dezvăluit o altă fată.</p>
      <h3>Nu a recunoscut că a ”traficat-o” pe Monica Gabor</h3>
      <p>Mereuță avea să spună, în timpul anchetei din perioada 2011-2013, că nu are nicio legătură cu Monica Gabor, acuzat fiind că fosta soție a lui Irinel Columbeanu ar fi fost ”traficată” și ea. <i><b>“Eu nu am văzut-o pe Monica Gabor niciodată în carne şi oase decât la televizor. În faţa mea, niciodată. Niciodată nu am stat de vorbă cu ea. De aceea, eu solicit instanţei să accepte o probă nouă: Monica Gabor. Eu vreau ca Monica să vină la proces şi să spună dacă eu am vorbit vreodată cu ea, sau dacă i-am închiriat vreodată vreun apartament”</b></i>, a mai spus Mereuţă la acea dată.</p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>