<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1416530/roymania-ekanan-katharismo-gia-ta-pontikia-kai-pethanan-treis-anthropoi"/>
    <meta property="og:site_name" content="+PLUS.gr"/>
    <meta property="article:published_time" content="2019-11-19T23:59:25+00:00"/>
    <meta property="og:title" content="Ρουμανία: Έκαναν καθαρισμό για τα ποντίκια και πέθαναν τρεις άνθρωποι"/>
    <meta property="og:description" content="Μια επιχείρηση μυοκτονίας σε ένα κτήριο στην Τιμισοάρα της δυτικής Ρουμανίας είχε ως αποτέλεσμα να χάσουν τη ζωή τους μία μητέρα και τα δύο παιδιά της, ένα νεογέννητο μίας εβδομάδας και ένα 3χρονο παιδί."/>
  </head>
  <body>
    <article>
      <h1>Ρουμανία: Έκαναν καθαρισμό για τα ποντίκια και πέθαναν τρεις άνθρωποι</h1>
      <h2>Μια επιχείρηση μυοκτονίας σε ένα κτήριο στην Τιμισοάρα της δυτικής Ρουμανίας είχε ως αποτέλεσμα να χάσουν τη ζωή τους μία μητέρα και τα δύο παιδιά της, ένα νεογέννητο μίας εβδομάδας και ένα 3χρονο παιδί.</h2>
      <address><time datetime="2019-11-19T23:59:25+00:00">19 Nov 2019, 23:59</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Συνολικά, περίπου 40 ένοικοι εισήχθησαν στο νοσοκομείο κατά τη διάρκεια του Σαββατοκύριακου, ενώ τρεις εξ αυτών παραμένουν υπό νοσηλεία σήμερα.</p>
      <p>Η εισαγγελία της Τιμισοάρα ανακοίνωσε ότι ξεκίνησε έρευνα για ανθρωποκτονία από αμέλεια, πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη της εταιρείας, ο οποίος συνελήφθη.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>«Υπάρχουν ενδείξεις σχετικά με τη χρήση ενός ποντικοφάρμακου που περιείχε φωσφορούχο αργίλιο, μια πολύ τοξική ουσία, που μπορεί να προκαλέσει θάνατο στην περίπτωση εισπνοής και η χρήση της οποίας απαιτεί ειδική άδεια», σύμφωνα με την εισαγγελία.</p>
      <p>«Τεστ που διεξήχθησαν αποκάλυψαν την παρουσία φωσφιδίου, πιθανόν φωσφορούχου αργιλίου, άνω του ανώτατου επιτρεπτού ορίου, σε θανατηφόρο δόση» αποσαφήνισε ενώπιον δημοσιογράφων η Κριστίνα Πόπα, της Εθνικής Υγειονομικής και Κτηνιατρικής Αρχής ANSVSA.</p>
      <p>Από την πλευρά του, ο δικηγόρος του ιδιοκτήτη της εταιρείας Καλίν Σταϊκουλέσκου, όπως μεταδίδει το πρακτορείο ειδήσεων Mediafax, δήλωσε ότι ο πελάτης του αγόρασε το προϊόν για τη μυοκτονία «χάρη σε μία επαφή», που δεν του έδωσε τιμολόγιο. «Ο πελάτης μου γνώριζε ότι ήταν δυνατό, όμως δεν γνώριζε ότι ήταν τοξικό ή θανατηφόρο για τον άνθρωπο».</p>
      <p>Πηγή: <a href="https://www.reader.gr/news/diethni/312096/tragodia-sti-roymania-ekanan-katharismo-gia-ta-pontikia-kai-pethanan-treis">reader.gr</a></p>
    </article>
  </body>
</html>