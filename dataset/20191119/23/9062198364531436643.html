<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380926/erdoganin-talimati-sonrasi-iyi-partiden-erken-secim-cagrisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T23:36:00+00:00"/>
    <meta property="og:title" content="Erdoğan'ın talimatı sonrası İYİ Parti'den erken seçim çağrısı"/>
    <meta property="og:description" content="Erdoğan'ın talimatı sonrası İYİ Parti'den ittifak ve erken seçim çağrısı"/>
  </head>
  <body>
    <article>
      <h1>Erdoğan'ın talimatı sonrası İYİ Parti'den erken seçim çağrısı</h1>
      <h2>Cumhurbaşkanı Erdoğan'ın milletvekillerine verdiği "Bundan böyle kesinlikle kendi seçim bölgesini ihmal etmemeli" talimatı sonrası İYİ Parti'den dikkat çeken erken seçim çağrısı geldi.</h2>
      <address>
        <time datetime="2019-11-19T23:36:00+00:00">19 Nov 2019, 23:36</time>
      </address>
      <p>Cumhurbaşkanı Erdoğan'ın milletvekillerine verdiği "Bundan böyle kesinlikle kendi seçim bölgesini ihmal etmemeli. Her hafta bölgesine gidecek 3 gün ve bölgesinin tüm ilçelerine mahalle ve köylerine kadar gidecek. Bizlere ulaştırılması gerekenleri ulaştıracak" talimatı sonrası İYİ Parti Grup Başkanvekili Lütfü Türkkan, erken seçim çağrısında bulundu.</p>
      <h3>"AKP İLE İTTİFAK YAPABİLİRİZ"</h3>
      <p>Partisinin Bursa İl Teşkilatının düzenlediği programa katılan İYİ Parti Grup Başkanvekili ve Kocaeli Milletvekili Lütfü Türkkan, burada yaptığı açıklama da "Ülkenin ekonomik durumu ortada. Ancak sayın Erdoğan 2020 yılında kesin bir tarih vererek ve de Parlamenter Sisteme dönmek noktasında erken seçim için mutabakat zaptını imzalarsa, bunların yanında 5-6 icracı Bakanlık verirse ülkenin yeniden inşası için bizde bir fedakarlık yapabiliriz" ifadelerini kullandı.</p>
      <h3>"SAYIN ERDOĞAN 2020 YILINDA ERKEN SEÇİM İÇİN KESİN TARİH VERECEK"</h3>
      <p>Türkkan şöyle konuştu:</p>
      <p>"İYİ Parti 2 yıl önce hangi ilkeler ile kuruldu ise bugünde aynı çizgide. İktidar partisi ile bir ittifaktan bahsediliyor. Bizim ne açık nede kapalı kapılar ardında böyle bir talebimiz, pazarlığımız olmadı. Parlamenter Sisteme dönünceye kadar da bu mücadelemizden vazgeçmeyeceğiz. Ülkenin ekonomik durumu ortada. Ancak sayın Erdoğan 2020 yılında kesin bir tarih vererek ve de Parlamenter Sisteme dönmek noktasında erken seçim için mutabakat zaptını imzalarsa, bunların yanında 5-6 icracı Bakanlık verirse ülkenin yeniden inşası için bizde bir fedakarlık yapabiliriz. Yoksa biz ülkemizin içinde bulunduğu ortamda milletimize çare olmak için çıktığımız bu yoldan geri dönmeyiz. Sadece iktidara alternatif olmak için parti kurmadık. Büyük Türkiye için bu partiyi sizinle kurduk."</p>
    </article>
  </body>
</html>