<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/19/netekome-zymaus-metalo-skulptoriaus-jono-zuko/"/>
    <meta property="og:site_name" content="alkas.lt"/>
    <meta property="article:published_time" content="2019-11-19T23:50:00+00:00"/>
    <meta property="og:title" content="Netekome žymaus metalo skulptoriaus Jono Žuko"/>
    <meta property="og:description" content="2019 m. lapkričio 18 d.eidamas 80-tus metus mirė  žymaus metalo skulptorius, medalininkas Jonas Žukas (1940-2019)."/>
  </head>
  <body>
    <article>
      <h1>Netekome žymaus metalo skulptoriaus Jono Žuko</h1>
      <address>
        <time datetime="2019-11-19T23:50:00+00:00">19 Nov 2019, 23:50</time>
      </address>
      <p>2019 m. lapkričio 18 d.eidamas 80-tus metus mirė  žymaus metalo skulptorius, medalininkas Jonas Žukas (1940-2019).</p>
      <p>Jonas Žukas gimė 1940 metais.  Mokėsi Kauno Juozo Gruodžio muzikos technikume, studijavo Lietuvos konservatorijoje, griežė altu Lietuvos filharmonijos simfoniniame orkestre, koncertavo ir su kameriniais kolektyvais. Studijuodamas muziką ir grodamas orkestre, domėjosi kūriniais iš metalo, savarankiškai praktikavosi juvelyrikos srityje, įvaldė kalinėjimo, liejimo, filigrano, granuliacijos technologijas, su savo metalo kūriniais pradėjo dalyvauti dailės parodose.  Nuo 1972 metų iki gyvenimo pabaigos Jonas Žukas gyveno ir kūrė Mikieriuose (Andrioniškio seniūnija). Nuo 1991 m. jis buvo Lietuvos dailininkų sąjungos medalininkų sekcijos narys, savo medalius eksponavo parodose, dalyvavo bienalėse ir trienalėse.Ne vieną darbą J. Žukas skyrė ir Anykščiams, čia buvo rengiamos ir jo kūrinių parodos.  Vilniaus dailės akademijos Telšių dailės fakulteto dekanas prof. Petras Gintalas apie jo kūrybą sakė, kad niekas daugiau Lietuvoje tokios kokybės kūrinių neįstengia padaryti. Savo technologiją sukūręs  unikalia technika medalius jis gamino nuošaliame Mikierių kaime, Šimonių girios viduryje.</p>
      <p>Apie J. Žuko darbus Anykščių menų centras ir Pasaulio anykštėnų bendrija 2017 metais išleido albumą „Metalo skulptorius Jonas Žukas“.                                                                        </p>
      <p>J. Žukas išliks visų jį pažinojusių atmintyje kaip didis žmogus, kuris buvo paprastas ir mokėjo sukurti įspūdingus darbus, kuriam pakluso visi metalai, o Jo nuveikti darbai kaip pomirtinis paminklas bylos apie tai kokius didžius darbus padarėte Lietuvai.</p>
      <p>Velionis pašarvotas 11.19 d. nuo 10 val. Anykščiuose, Vilniaus g. 27, (didžioji salė).</p>
      <p>Karstas išnešamas 2019-lapkričio-20 dieną, 10 val. į Andrioniškio bažnyčią, kurioje bus aukojamos Šv. Mišios; Laidotuvės Mikierių kapinėse.</p>
      <related>
        <h4>Susiję straipsniai:</h4>
        <a href="http://alkas.lt/2019/04/18/netekome-talentingo-skulptoriaus-jono-jagelos-1945-2019/"/>
        <a href="http://alkas.lt/2019/08/31/netekome-zymaus-skulptoriaus-antano-kmieliausko/"/>
        <a href="http://alkas.lt/2019/11/06/netekome-zymaus-lietuvos-istoriko-profesoriaus-mecislovo-juco/"/>
        <a href="http://alkas.lt/2017/10/19/netekome-filosofo-profesoriaus-jono-balciaus/"/>
        <a href="http://alkas.lt/2018/11/20/netekome-zymaus-rezisieriaus-eimunto-nekrosiaus/"/>
      </related>
    </article>
  </body>
</html>