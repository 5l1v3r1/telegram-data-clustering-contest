<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828202.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T23:52:00+00:00"/>
    <meta property="og:title" content="دیپلمات روس: امارات خواهان کاهش تنش در منطقه است"/>
    <meta property="og:description" content="به گزارش فارس، «سرگئی کوزنتسوف» سفیر روسیه در امارات عربی متحده می‌گوید ابوظبی خواستار کاهش تنش در خلیج فارس بوده و طرح برقراری گفت‌وگو بین کشورهای منطقه را بررسی می‌کند."/>
  </head>
  <body>
    <article>
      <h1>دیپلمات روس: امارات خواهان کاهش تنش در منطقه است</h1>
      <address>
        <time datetime="2019-11-19T23:52:00+00:00">19 Nov 2019, 23:52</time>
      </address>
      <p>سفیر روسیه در امارات می‌گوید ابوظبی خواهان کاهش تنش در منطقه خلیج فارس است و به همین جهت در حال بررسی طرح پیشنهادی مسکو برای برقراری گفت‌وگو میان کشورهای منطقه است.</p>
      <p>به گزارش فارس، «سرگئی کوزنتسوف» سفیر روسیه در امارات عربی متحده می‌گوید ابوظبی خواستار کاهش تنش در خلیج فارس بوده و طرح برقراری گفت‌وگو بین کشورهای منطقه را بررسی می‌کند.</p>
      <p>کوزنتسوف در مصاحبه با خبرگزاری «تاس»، گفت: «دوستان اماراتی ما به کاهش تنش‌ها در خلیج فارس علاقمند هستند. آن‌ها دارند با دقت طرح‌های مربوطه روسیه به عنوان بخشی از راهبرد برقراری چارچوبی برای گفت‌وگوی برابر میان کشورها را بررسی می‌کنند. هدف [این طرح، اطمینان از ثبات و امنیت در این منطقه حائز اهمیت راهبردی است.»</p>
      <p>وی گفت امارات «خطرات ناشی از تنش‌افروزی در خلیج فارس را که می‌تواند تبعاتی غیرقابل پیش‌بینی داشته باشد»، درک می‌کند.</p>
      <p>در ماه‌های اخیر با بالا گرفتن تنش‌ها در منطقه خلیج فارس، ایران و روسیه دو طرح برای ایجاد یک مجمع گفت‌وگوی منطقه‌ای، ارائه کرده‌اند. ایران طرح خود را به سازمان ملل متحد نیز ارائه کرده و گفته است که آمادگی دارد با کشورهای حاشیه خلیج فارس برای رسیدن به یک نظام امنیتی، گفت‌وگو کند.</p>
    </article>
  </body>
</html>