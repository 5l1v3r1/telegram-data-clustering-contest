<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/popravka-gerusa-pro-import-elektroenergiyi-z-rosiyi-ye-duzhe-tsinichnoyu-marunich/"/>
    <meta property="og:site_name" content="Прямий"/>
    <meta property="article:published_time" content="2019-11-19T23:35:00+00:00"/>
    <meta property="og:title" content="&quot;Поправка Геруса&quot; про імпорт електроенергії з Росії є дуже цинічною - Марунич"/>
    <meta property="og:description" content="Колишній представник президента Володимира Зеленського в Кабміні Андрій Герус поставив під загрозу цілу галузь української економіки, коли пролобіював"/>
  </head>
  <body>
    <article>
      <h1>"Поправка Геруса" про імпорт електроенергії з Росії є дуже цинічною - Марунич</h1>
      <address>
        <time datetime="2019-11-19T23:35:00+00:00">19 Nov 2019, 23:35</time>
      </address>
      <p>
        <b>Колишній представник президента Володимира Зеленського в Кабміні Андрій Герус поставив під загрозу цілу галузь української економіки, коли пролобіював свою поправку в закон "Про внесення змін до деяких законів України у сфері використання ядерної енергії".</b>
      </p>
      <p>Про це в ефірі <b>"Прямого"</b> розповів експерт з питань енергетики <b>Дмитро Марунич</b>.</p>
      <p>Він нагадав, що наразі Білорусь має дефіцит електроенергії і тільки будує АЕС за гроші Росії. "Це прямий кредит, "Росатом" її будує", - уточнив експерт".</p>
      <p>Тому електроенергію, яку Україна зараз поставлятиме з Білорусі, направді буде надходити з Росії. "Всі прекрасно все розуміли, і те, як була проведена ця поправка... Вона вражає, воно цинічно, і це, мабуть, поставить хрест на політичній кар'єрі пана Геруса", - сказав Марунич.</p>
      <p>Внутрішні виробники не зможуть конкурувати з поставками дешевої електроенергії, і це, на думку Марунича, розуміли під час прийняття "поправки Геруса". "Ми просто поховаємо власну отрасль", -впевнений він.</p>
      <p>Він нагадав, що два місяці тому на Хмельницькій АЕС стався збій, який дав можливість офіційно заявити про дефіцит електроенергії. "Комусь треба було проштовхнути вигідні для себе у комерційному сенсі речі, не дивлячись на національну безпеку", - підкреслив Марунич.</p>
      <p>Нагадаємо, 18 вересня <a href="https://prm.ua/gerus-lobiyuvav-import-elektroenergiyi-z-rosiyi-dlya-kolomoyskogo/">Герус пролобіював поправку в закон "Про внесення змін до деяких законів України у сфері використання ядерної енергії"</a>, яка дозволила імпорт електроенергії з країн, що не входять до Європейського енергоспівтовариства. За його версією, імпорт мали здійснювати з Білорусі, проте 1 жовтня компанія "Юнайтед Енерджі" почала імпорт електроенергії з РФ. Факт початку імпорту електроенергії з Росії підтвердили в НЕК "Укренерго". Експерти пов’язують компанію "Юнайтед Енерджі" із олігархом Ігорем Коломойським.</p>
      <p>Раніше в РФ підтвердили, що Україна <a href="https://prm.ua/u-rosiyi-pidtverdili-shho-ukrayina-vidnovila-import-elektroenergiyi/">стала експортувати електроенергію з Росії</a> після 4-річної перерви.</p>
      <p>11 листопада <a href="https://prm.ua/zelenskiy-zvilniv-gerusa-i-priznachiv-novogo-predstavnika-v-kabmini/">Зеленський звільнив Геруса з посади представника президента в Кабінеті Міністрів</a>.</p>
      <related>
        <h4>Схожі новини</h4>
        <a href="https://prm.ua/u-2023-rotsi-ukrayina-maye-vidmovitis-vid-spivpratsi-z-mvf-markarova/"/>
        <a href="https://prm.ua/zelenskiy-priznachiv-novogo-golovu-zhitomirskoyi-oda/"/>
        <a href="https://prm.ua/na-donbasi-zbili-rosiyskiy-bezpilotnik-oos/"/>
      </related>
    </article>
  </body>
</html>