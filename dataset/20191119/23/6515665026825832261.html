<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3361127/dragan-bonic-pred-mec-sa-mladim-radnikom-verujem-da-mozemo-do-dobrog-rezultata-u-kupu-srbije"/>
    <meta property="og:site_name" content="kurir.rs"/>
    <meta property="article:published_time" content="2019-11-19T23:25:00+00:00"/>
    <meta property="og:title" content="DRAGAN BONIĆ PRED MEČ SA MLADIM RADNIKOM: Verujem da možemo do dobrog rezultata u Kupu Srbije!"/>
    <meta property="og:description" content="Trener odbojkaša Novog Pazara Dragan Bonić rekao je danas, uoči prvog duela sa Mladim radnikom u četvrtfinalu Kupa Srbije, da se radi o specifičnom takmičenju i da veruje u dobar rezultat na domaćem terenu.Kvalitetan su tim i imaju velike ambicije u Kupu Srbije. ..."/>
  </head>
  <body>
    <article>
      <h6 class="kicker">IZJAVA</h6>
      <h1>DRAGAN BONIĆ PRED MEČ SA MLADIM RADNIKOM: Verujem da možemo do dobrog rezultata u Kupu Srbije!</h1>
      <address>
        <time datetime="2019-11-19T23:25:00+00:00">19 Nov 2019, 23:25</time>
      </address>
      <p>Trener odbojkaša Novog Pazara Dragan Bonić rekao je danas, uoči prvog duela sa Mladim radnikom u četvrtfinalu Kupa Srbije, da se radi o specifičnom takmičenju i da veruje u dobar rezultat na domaćem terenu."Kvalitetan su tim i imaju velike ambicije u Kupu Srbije. Znam to jer sam godinama radio u Požarevcu. Dobro poznajem njihove igrače, očekujem zanimljiv dvomeč i povoljan rezultat pred revanš", rekao je Bonić.</p>
      <p>Mladi radnik je na ostvaranju Superlige slavio u Novom Pazaru sa 3:0, a Požarevljani su u medjuvremenu doveli bivšeg reprezentativnog tehničara Ivana Kostića umesto Nemanje Stefanovića.</p>
      <p>I Pazar je menjao tim od početka sezone, a ove sedmice raskinuta je saradnja se srednjim blokerom Vladimirom Kneževićem. Pre toga su Andrej Tupči i Alen Didović na pozicijama korektora i primača zamenili Hamzu Ouafija i Luku Veličkovića.</p>
      <p>"Verujem da ćemo poboljšati prijem servisa i da ćemo biti uigraniji u odnosu na poslednju superligašku utakmicu sa Ribnicom. U narednom periodu, uz još više treninga, bićemo sve bolji i bolji", naveo je Bonić.</p>
      <p>Odbojkaška utakmica Novi Pazar - Mladi radnik na programu je sutra od 18 časova u dvorani Pendik.</p>
      <p>Kurir sport / Beta </p>
    </article>
  </body>
</html>