<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187111/"/>
    <meta property="og:site_name" content="Janam TV"/>
    <meta property="article:published_time" content="2019-11-19T23:27:24+00:00"/>
    <meta property="og:title" content="തീർത്ഥാടകർ ഒഴുകി എത്തുമ്പോഴും ശബരിമലയിലെ നിര്‍മ്മാണ പ്രവര്‍ത്തനങ്ങള്‍ പാതി വഴിയിൽ"/>
    <meta property="og:description" content="സന്നിധാനം: ലക്ഷക്കണക്കിന് തീർത്ഥാടകർ സന്നിധനത്തേക്ക് ഒഴുകി എത്തുമ്പോഴും ശബരിമലയിലെ നിര്‍മ്മാണ പ്രവര്‍ത്തനങ്ങള്‍ പാതി വഴിയിൽ. മണ്ഡല കാലം ആരംഭിച്ച് ദിവസങ്ങൾ"/>
  </head>
  <body>
    <article>
      <h1>തീർത്ഥാടകർ ഒഴുകി എത്തുമ്പോഴും ശബരിമലയിലെ നിര്‍മ്മാണ പ്രവര്‍ത്തനങ്ങള്‍ പാതി വഴിയിൽ</h1>
      <address><time datetime="2019-11-19T23:27:24+00:00">19 Nov 2019, 23:27</time> by <a rel="author">Janam TV Web Desk</a></address>
      <p>സന്നിധാനം: ലക്ഷക്കണക്കിന് തീർത്ഥാടകർ സന്നിധനത്തേക്ക് ഒഴുകി എത്തുമ്പോഴും ശബരിമലയിലെ നിര്‍മ്മാണ പ്രവര്‍ത്തനങ്ങള്‍ പാതി വഴിയിൽ. മണ്ഡല കാലം ആരംഭിച്ച് ദിവസങ്ങൾ പിന്നിടുമ്പോഴും നിർമ്മാണ പ്രവർത്തങ്ങൾ പൂർത്തി ആക്കാൻ കഴിയാത്തത് തീർത്ഥാടകർക്ക് മാത്രമല്ല വ്യാപാരികൾക്കും വലിയ ബുദ്ധിമുട്ട് ആണ് ഉണ്ടാക്കുന്നത്. സാമ്പത്തിക പ്രതിസന്ധിയും അധികൃതരുടെ അനാസ്ഥയും ആണ് നിർമ്മാണ പ്രവർത്തങ്ങൾ മന്ദഗതിയിൽ ആകാൻ കാരണം എന്നാണ് ആരോപണം.</p>
      <figure>
        <iframe src="https://www.youtube.com/embed/c0LQoCBgDyo" width="708" height="398" data-service="Youtube" scrolling="no"/>
      </figure>
      <p>സന്നിധാനത്തിനു സമീപം പാണ്ടിത്താവളത്തിലെ കാഴ്ച ആണിത്. മണ്ഡലകാലം തുടങ്ങി ദിവസങ്ങൾ പിന്നിടുന്നു. പക്ഷെ ഭക്തർക്ക് ഉള്ള നടപ്പാതയുടെ നിർമ്മാണ പ്രവർത്തങ്ങൾ ഇവിടെ ഇവിടെ ഇപ്പോഴും പുരോഗമിക്കുകയാണ്. ഭക്തർക്കും വ്യാപാരികൾക്കും ഒരുപോലെ ദുരിതം സമ്മാനിച്ച്.അപകടം വാ പിളർന്നു കിടക്കുന്ന വഴിയിലൂടെയാണ് കുട്ടികളും പ്രായം ആയവരും ഉൾപ്പെടെ ഉള്ള സ്വാമിമാർ ഇപ്പോൾ പോകുന്നത്. അപകടങ്ങളും ഇവിടെ പതിവാണ്.</p>
      <p>നിർമ്മാണ പ്രവർത്തങ്ങൾ നടക്കുന്നതിനാൽ ലക്ഷങ്ങൾ വാടക ഇനത്തിൽ നൽകി ലേലത്തിന് എടുത്തു ഹോട്ടൽ ഉടമകളും വലിയ പ്രയാസത്തിൽ ആണ്. എന്തായാലും ഉടൻ നിർമ്മാണ പ്രവർത്തനങ്ങൾ പൂർത്തിയാക്കും എന്നാണ് അധികൃതർ നൽകുന്ന വിശദീകരണം.</p>
      <p>എന്നാൽ ഇപ്പോഴും നിർമ്മാണ പ്രവർത്തനങ്ങൾ മന്ദഗതിയിൽ ആയതിൽ വലിയ പ്രതിക്ഷേധം ആണ് വിശ്വാസികൾക്ക് ഉള്ളത്. ഇതുകൂടാതെ മാളികപ്പുറത്തിനു സമീപത്ത് പ്രവര്‍ത്തിച്ചിരുന്ന മീഡിയ സെന്റര്‍ നേരത്തെ പൊളിച്ചു നീക്കിയിരുന്നു. ഇവിടെ ഭക്തര്‍ക്ക് വിരിവെക്കാനുള്ള സൗകര്യമൊരുക്കണമെന്ന് മാസ്റ്റര്‍ പ്ലാനില്‍ നിര്‍ദ്ദേശിച്ചിരുന്നെങ്കിലും നിര്‍മ്മാണം ഇഴഞ്ഞു നീങ്ങുകയാണ്.</p>
    </article>
  </body>
</html>