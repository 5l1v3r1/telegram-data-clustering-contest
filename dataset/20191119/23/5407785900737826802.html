<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/beypazari-nda-kumar-operasyonu-12635252-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-19T23:33:56+00:00"/>
    <meta property="og:title" content="Beypazarı'nda &quot;kumar&quot; operasyonu"/>
    <meta property="og:description" content="Beypazarı'nda 'kumar' operasyonu Ankara'nın Beypazarı ilçesinde düzenlenen kumar operasyonunda 18 kişi gözaltına alındı."/>
  </head>
  <body>
    <article>
      <h1>Beypazarı'nda "kumar" operasyonu</h1>
      <address>
        <time datetime="2019-11-19T23:33:56+00:00">19 Nov 2019, 23:33</time>
      </address>
      <p><a href="https://www.haberler.com/ankara/"><b>Ankara</b></a>'nın <a href="https://www.haberler.com/beypazari/"><b>Beypazarı</b></a> ilçesinde düzenlenen kumar operasyonunda 18 kişi gözaltına alındı.</p>
      <p>Alınan bilgiye göre, Beypazarı İlçe Emniyet Müdürlüğüne bağlı Suç Araştırma ve Soruşturma Bürosu ekipleri <a href="https://www.haberler.com/zafer-mahallesi/"><b>Zafer Mahallesi</b></a>'ndeki bir binada kumar oynatıldığını tespit etti.</p>
      <p>Beypazarı Cumhuriyet Başsavcılığından alınan arama kararı üzerine ekipler, söz konusu adrese operasyon düzenledi.</p>
      <p>Ekiplerin çilingir yardımıyla girdikleri binada, kumar oynayan 17 kişi ile yer temin ettiği ileri sürülen zanlı suçüstü yakalandı.</p>
      <p>Gözaltına alınanlardan 17'sine idari para cezası uygulanırken, "kumar oynatmak için yer ve imkan sağladığı" iddia edilen zanlı adliyeye sevk edildi.</p>
      <figure>
        <img src="https://foto.haberler.com/haber/2019/11/20/beypazari-nda-kumar-operasyonu-12635252_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/beypazari-nda-kumar-operasyonu-12635252-videosu/">Beypazarı'nda "kumar" operasyonu</a></p>
    </article>
  </body>
</html>