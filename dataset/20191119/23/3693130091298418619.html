<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ertugrul-erdogan-16-sayidan-geri-donmek-kolay-is-degil-1208923.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T23:49:00+00:00"/>
    <meta property="og:title" content="Ertuğrul Erdoğan: 16 sayıdan geri dönmek kolay iş değil!"/>
    <meta property="og:description" content="Galatasaray Doğa Sigorta Erkek Basketbol Takımı Başantrenörü Ertuğrul Erdoğan, 7Days EuroCup'ta İspanya'nın Unicaja Malaga ekibini 91-80 yenerek önemli bir galibiyet elde ettiklerini söyledi."/>
  </head>
  <body>
    <article>
      <h1>Ertuğrul Erdoğan: 16 sayıdan geri dönmek kolay iş değil!</h1>
      <h2>Galatasaray Doğa Sigorta Erkek Basketbol Takımı Başantrenörü Ertuğrul Erdoğan, 7Days EuroCup'ta İspanya'nın Unicaja Malaga ekibini 91-80 yenerek önemli bir galibiyet elde ettiklerini söyledi.</h2>
      <address>
        <time datetime="2019-11-19T23:49:00+00:00">19 Nov 2019, 23:49</time>
      </address>
      <p><b>Galatasaray Doğa Sigorta Erkek Basketbol Takımı Başantrenörü Ertuğrul Erdoğan,</b> 7Days EuroCup'ta İspanya'nın Unicaja Malaga ekibini 91-80 yenerek önemli bir galibiyet elde ettiklerini söyledi. Erdoğan, karşılaşmanın ardından düzenlenen basın toplantısında, mücadeleyi değerlendirdi.</p>
      <p>Performanslarından dolayı oyuncularını tebrik eden başantrenör, "Oyuncularımız inanılmaz bir iş çıkardı. 16 sayıdan geri dönmek kolay iş değil. Bunu başardık. Bizim için çok önemli bir galibiyet oldu." dedi.</p>
      <p>Müsabakanın ilk yarısında çok fazla top kaybı yaptıklarını belirten <b>Erdoğan</b>, "İkinci yarıda baskıyı arttırdık ve onların hata yapmasını sağladık. Bu da maçın dönmesindeki önemli etkenlerden biriydi. Hem <b>Türkiye </b>ligi hem de <b>Avrupa </b>çok zor. Bu seviyede her oyuncunun konsantrasyon sağlaması lazım. En büyük problemimiz konsantrasyon." diye konuştu.</p>
    </article>
  </body>
</html>