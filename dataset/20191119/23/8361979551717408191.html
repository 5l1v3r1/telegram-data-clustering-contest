<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/ukrajina-superniki-na-yevro-2020-v-grupi-niderlandi-50054521.html"/>
    <meta property="og:site_name" content="НВ"/>
    <meta property="article:published_time" content="2019-11-19T23:24:00+00:00"/>
    <meta property="og:title" content="Став відомий перший суперник України на Євро-2020"/>
    <meta property="og:description" content="Команда Нідерландів стала першим суперником збірної України на Євро-2020 з футболу."/>
  </head>
  <body>
    <article>
      <h1>Став відомий перший суперник України на Євро-2020</h1>
      <h2>Команда Нідерландів стала першим суперником збірної України на Євро-2020 з футболу.</h2>
      <address>
        <time datetime="2019-11-19T23:24:00+00:00">19 Nov 2019, 23:24</time>
      </address>
      <p>Про це стало відомо після того, як Німеччина виграла свою групу у відбірковому циклі на Євро-2020 і залишила Нідерланди на другому місці в ній.</p>
      <p>Читайте також:<br/><a href="https://nv.ua/ukr/sport/football/superniki-zbirnoji-ukrajini-na-yevro-2020-hto-distanetsya-pid-chas-zherebkuvannya-50054453.html">&amp;nbspВизначились потенційні суперники збірної України на Євро-2020</a></p>
      <p>Тим самим голландці опинилися в другій корзині жеребкування Євро-2020, а німецька команда разом зі збірною України потрапила в першу.</p>
      <p>Оскільки 12 країн-господарок турніру з самого початку отримали свої місця в групах фінальної частини, то підопічні Андрія Шевченка не зіграють з Італією, Англією, Німеччиною та Іспанією, які також потрапили до першого кошика.</p>
      <p>Ще одна країна-господарка Росія не може зустрітися з Україною згідно з рішенням УЄФА через політичні причини. Тому Нідерланди залишилися єдиним варіантом для жовто-синіх.</p>
      <p>Читайте також:<br/><a href="https://nv.ua/ukr/sport/football/rosiya-diskvalifikaciya-na-yevro-2020-i-olimpiada-2020-doping-50054457.html">&amp;nbspРосії загрожує відсторонення від Євро-2020 і Олімпіади-2020 через допінг — ЗМІ</a></p>
      <p>Матч між збірними відбудеться в Амстердамі (Нідерланди) або в Бухаресті (Румунія). Жеребкування фінальної частини Євро-2020 відбудеться 30 листопада 2019 року.</p>
      <p><a href="https://nv.ua/ukr/sport/football/yevro-2020-rezultati-matchiv-vidboru-50054518.html">У заключних матчах групи С</a> Німеччина розгромила вдома Північну Ірландію 6:1, а Нідерланди - Естонію 5:0.</p>
      <p>
        <b>НВ</b>
      </p>
    </article>
  </body>
</html>