<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/contatti-juve-rakitic-ma-la-volonta-del-croato-non-basta-cosa-fr-27085"/>
    <meta property="og:site_name" content="il BiancoNero"/>
    <meta property="article:published_time" content="2019-11-19T23:30:00+00:00"/>
    <meta property="og:title" content="Contatti Juve-Rakitic, ma la volontà del croato non basta: cosa frena Paratici"/>
    <meta property="og:description" content="La Juve è pronta a rituffarsi nella lotta scudetto con l’Inter, ma intanto è sempre al lavoro per il mercato di gennaio. Tra i nomi all’attenzione del CFO Paratici c’è"/>
  </head>
  <body>
    <article>
      <h1>Contatti Juve-Rakitic, ma la volontà del croato non basta: cosa frena Paratici</h1>
      <address>
        <time datetime="2019-11-19T23:30:00+00:00">19 Nov 2019, 23:30</time>
      </address>
      <p>La <b>Juve</b> è pronta a rituffarsi nella lotta scudetto con l’Inter, ma intanto è sempre al lavoro per il mercato di gennaio. <b>Tra i nomi all’attenzione del CFO Paratici c’è anche Ivan Rakitic</b>. In Spagna continuano a dichiararsi sicuri: il croato ha scelto la Juve. Che in ogni caso, prima di qualsiasi discorso in entrata, deve pensare a sfoltire un reparto, il centrocampo, oberato da giocatori con contatti, chi più chi meno, pesanti. </p>
      <p><b>CONTATTI -</b> Ma intanto, secondo quanto riferito da <i>calciomercato.com</i>, qualcosa di reale si sta muovendo tra Rakitic e la Juve.<b> I contatti tra il club bianconero e l’entourage del centrocampista sono ripresi, frequenti e proficui.</b> Rakitic ha capito che la sua esperienza al Barcellona è terminata, glielo ha anche comunicato il tecnico Valverde. <b>E allora si guarda attorno, e vestirebbe volentieri la maglia della Juve. Ma alla Continassa, al momento, le priorità sono altre.</b></p>
      <p><b>COSA MANCA -</b><b>Eh si, perché vendere è una necessità non più procrastinabile.</b> Già in estate Paratici ha inutilmente provato a sfoltire la mediana e non solo. <b>A gennaio ci riproverà, e il primo nome in lista è quello di Emre Can, </b>sempre più insofferente per un ruolo da comprimario che non si aspettava di dover recitare. E allora il tedesco è il primo a poter liberare spazio per Rakitic, anche perché di offerte per Rabiot o Bernardeschi ancora non ne sono arrivate, e Bentancur non si tocca. La Juve attende, così come Rakitic.</p>
    </article>
  </body>
</html>