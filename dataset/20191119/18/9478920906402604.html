<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotini-kapnistes-to-30-ton-ellinon/"/>
    <meta property="og:site_name" content="ert.gr"/>
    <meta property="article:published_time" content="2019-11-19T18:55:00+00:00"/>
    <meta property="og:title" content="Κομοτηνή: Καπνιστές το 30% των Ελλήνων"/>
    <meta property="og:description" content="«Το κάπνισμα προκαλεί στον οργανισμό μας προβλήματα. Προβλήματα  σε οποιοδήποτε όργανο του Οργανισμού μας, δηλαδή στην καρδιά, στους πνεύμονες, στο ήπαρ, στο συκώτι, στο δέρμα κ.α.» δηλώνει ο κος Σταύρος Ανευλαβής, επίκουρος καθηγητής Πνευμονολογίας του Δ.Π.Θ.. μιλώντας στην ΕΡΤ Κομοτηνής για τα προβλήματα υγείας που προκαλεί το κάπνισμα. Σύμφωνα με τον ίδιο το πρόβλημα είναι ότι κάπνισμα ξεκινά σε πολύ μικρή ηλικία. Καπνίζουν ακόμη και παιδιά του Γυμνασίου!"/>
  </head>
  <body>
    <article>
      <h1>Κομοτηνή: Καπνιστές το 30% των Ελλήνων</h1>
      <address><time datetime="2019-11-19T18:55:00+00:00">19 Nov 2019, 18:55</time> by <a rel="author">Μαρία Νικολάου</a></address>
      <p>«Το κάπνισμα προκαλεί στον οργανισμό μας προβλήματα. Προβλήματα  σε οποιοδήποτε όργανο του Οργανισμού μας, δηλαδή στην καρδιά, στους πνεύμονες, στο ήπαρ, στο συκώτι, στο δέρμα κ.α.» δηλώνει ο κος <b>Σταύρος Ανευλαβής, επίκουρος καθηγητής Πνευμονολογίας του Δ.Π.Θ..</b> μιλώντας στην ΕΡΤ Κομοτηνής για τα προβλήματα υγείας που προκαλεί το κάπνισμα. Σύμφωνα με τον ίδιο το πρόβλημα είναι ότι κάπνισμα ξεκινά σε πολύ μικρή ηλικία. Καπνίζουν ακόμη και παιδιά του Γυμνασίου!</p>
      <p>Το ηλεκτρονικό τσιγάρο φαίνεται πως είναι η πρώτη τους επιλογή κι αυτό γιατί πολύς κόσμος νομίζει ότι δεν προκαλεί προβλήματα. Όπως, όμως, δηλώνει ο κος <b>Ανευλαβής</b> και το ηλεκτρονικό τσιγάρο προκαλεί προβλήματα παρόμοια με αυτά του κανονικού καπνίσματος του τσιγάρου. <i>«Μικρά παιδιά, παιδιά που είναι  ακόμη μαθητές στο Γυμνάσιο ξεκινούν να καπνίζουν ηλεκτρονικό τσιγάρο νομίζοντας ότι δεν προκαλεί προβλήματα. Αυτό που θα πρέπει να γίνει είναι να εκπαιδεύσουμε τα παιδιά στο σχολείο, να τους μάθουμε ότι το κάπνισμα σκοτώνει, ότι προκαλεί προβλήματα και θα πρέπει να μην το ξεκινήσουμε. Δεν είναι εύκολο να το κόψουμε, αλλά μπορούμε να το κόψουμε και κόβοντάς το τα οφέλη για την υγεία μας είναι σημαντικά»</i> σημειώνει ο <b>επίκουρος καθηγητής Πνευμονολογίας του Δ.Π.Θ..</b></p>
      <figure>
        <img src="https://www.ert.gr/wp-content/uploads/2019/11/IMG_8661.jpg"/>
        <figcaption>Ο κος Σταύρος Ανευλαβής, επίκουρος καθηγητής Πνευμονολογίας του Δ.Π.Θ..</figcaption>
      </figure>
      <p>Στις τελευταίες έρευνες παιδιά του Γυμνασίου, παιδιά 14 ετών, αναφέρουν ότι έχουν καπνίσει. Ωστόσο, φαίνεται πως στη χώρα μας ο αριθμός των καπνιστών μειώνεται. Οι καινούργιες μετρήσεις δείχνουν ότι γύρω στο 30% καπνίζουν οι Έλληνες, ένας αριθμός σημαντικά μικρότερος σε σχέση με τα προηγούμενα χρόνια.<i> «Είναι αρκετοί αυτοί που κόβουν το κάπνισμα και το διατηρούν, καθώς δεν καπνίζουν για χρόνια»</i> αναφέρει ο κος <b>Ανευλαβής</b> και στο ερώτημα αν καπνίζουν περισσότερο οι άνδρες από τις γυναίκες απαντά: <i>«Καπνίζουν και γυναίκες και άνδρες. Τα προηγούμενα χρόνια κάπνιζαν περισσότερο οι άνδρες , τώρα οι γυναίκες είναι επίσης αρκετές.»</i> Γυναίκες και άνδρες καπνιστές θα πρέπει να έχουν υπόψιν τους ότι οι περισσότεροι καρκίνοι σχετίζονται με το κάπνισμα, όπως και τα καρδιαγγειακά νοσήματα: έμφραγμα, εγκεφαλικό κ.α. και αυτά σε μεγάλο ποσοστό οφείλονται στο κάπνισμα.</p>
      <p><i>«Το θέμα»</i>, όπως λέει ο επίκουρος καθηγητής Πνευμονολογίας του Δ.Π.Θ., <i>« είναι να εφαρμόσουμε το Νόμο, Νόμος υπάρχει το θέμα είναι να τον εφαρμόσουμε, να μην καπνίζουμε πραγματικά σε χώρους κλειστούς, είτε είναι στη δουλειά μας, είτε είναι στα cafe κι αυτό θα βοηθήσει».</i> Αυτοί που φαίνεται να «πληρώνουν» την συνήθεια των καπνιστών είναι οι παθητικοί καπνιστές. Όπως σημειώνει ο κος <b>Ανευλαβής</b> οι μη καπνιστές εκτίθενται στον καπνό των καπνιστών, χωρίς οι ίδιοι να καπνίζουν και το παθητικό κάπνισμα, όμως, προκαλεί τα ίδια προβλήματα με τον καπνιστή. <i>«Να κόψουν το κάπνισμα γιατί είναι υγεία και η υγεία είναι πάνω από όλα . Μπορούν να το κάνουν»</i> δηλώνει με βεβαιότητα ο κος καθηγητής στέλνοντας το δικό του μήνυμα.<br/>Φώτο: Σταύρος Ανευλαβής, επίκουρος καθηγητής Πνευμονολογίας του Δ.Π.Θ. ρεπορτάζ-κείμενο-φωτογραφία:Μαρία Νικολάου</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/evzoia/ygeia/apo-simera-i-efarmogi-toy-antikapnistikoy-nomoy/"/>
        <a href="https://www.ert.gr/eidiseis/evzoia/ygeia/ch-a-p-i-nosos-ton-kapniston-ti-prokalei-video/"/>
        <a href="https://www.ert.gr/eidiseis/ellada/kinonia/tsoychtera-prostima-gia-osoys-paravoyn-to-nomo-apagoreysis-toy-kapnismatos-video/"/>
        <a href="https://www.ert.gr/perifereiakoi-stathmoi/notio_aigaio/epese-to-proto-prostimo-gia-kapnisma-sti-rodo/"/>
        <a href="https://www.ert.gr/perifereiakoi-stathmoi/tripoli/tripoli-mythoi-kai-alitheies-gia-to-kapnisma/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/irakleio-kapnise-sto-aeroplano-kai-xekinise-tis-diakopes-toy-me-cheiropedes/"/>
      </related>
    </article>
  </body>
</html>