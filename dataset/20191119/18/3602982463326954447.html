<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/fun/braziliaanse-gast-is-megafan-heitinga-hou-als-persoon-en-voetballer/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T18:33:15+00:00"/>
    <meta property="og:title" content="Braziliaanse gast is megafan van Heitinga: ‘Hou van hem als persoon en voetballer’"/>
    <meta property="og:description" content="Iedereen heeft in zijn of haar hart wel een speciaal plekje voor één bepaalde voetballer. Of dat nou een wereldster of juist een cultheld is, maakt niet zoveel uit. Maar de Braziliaan Matheus is wel van een heel bijzonder iemand fan: John Heitinga. Matheus heeft zelfs een heuse fanclub voor de ex-verdediger opgericht en plaatst elke…"/>
  </head>
  <body>
    <article>
      <h1>Braziliaanse gast is megafan van Heitinga: ‘Hou van hem als persoon en voetballer’</h1>
      <address>
        <time datetime="2019-11-19T18:33:15+00:00">19 Nov 2019, 18:33</time>
      </address>
      <p>
        <b>Iedereen heeft in zijn of haar hart wel een speciaal plekje voor één bepaalde voetballer. Of dat nou een wereldster of juist een cultheld is, maakt niet zoveel uit. Maar de Braziliaan Matheus is wel van een heel bijzonder iemand fan: John Heitinga.</b>
      </p>
      <p>Matheus heeft zelfs een heuse fanclub voor de ex-verdediger opgericht en plaatst elke dag een foto op de Instagrampagina <a href="https://www.instagram.com/johnheitinga_br/?utm_source=ig_embed">@johnheitinga_br</a>. Maar waar die liefde nou vandaan komt? In gesprek met <a href="https://www.vice.com/nl/article/vb5ajm/braziliaanse-fan-john-heitinga"><i>Vice Sports</i></a> laat Matheus weten dat hij in FIFA 07 met Ajax speelde en zo zelf John Heitinga liet <i>shinen</i>.<br/><br/><b>Altijd voor Oranje</b><br/>Pas toen de verdediger in 2009 bij Everton ging spelen, zag Matheus zijn held ook wekelijks spelen op televisie. Zijn hart ging sneller kloppen toen Heitinga een keertje met Oranje oefende in Brazilië. “Ik hoopte zelfs dat Nederland zou winnen. Ik wil altijd dat Oranje wint, tijdens het WK in 2010 hoopte ik dat ze Brazilië zouden verslaan."<br/><br/><b>Trillen</b><br/>Wat Matheus nou precies aanspreekt in Heitinga, is makkelijk samen te vatten: "Ik hou van Johns manier van voetballen en van hem als persoon." En stel nou dat hij hem ooit mag ontmoeten? "Ik zou hem zeggen dat ik dankbaar ben voor alles wat hij voor Oranje heeft gedaan en ik zou waarschijnlijk heel erg gaan trillen, haha."</p>
    </article>
  </body>
</html>