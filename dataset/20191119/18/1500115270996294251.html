<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4927491/npo-praat-over-soort-met-het-oog-op-morgen-op-televisie"/>
    <meta property="og:site_name" content="RTL Boulevard"/>
    <meta property="article:published_time" content="2019-11-19T18:52:04+00:00"/>
    <meta property="og:title" content="NPO overweegt latenighttalkshow met meerdere presentatoren"/>
    <meta property="og:description" content="De NPO overweegt een latenighttalkshow te maken met een poule van presentatoren, zoals ook het geval is met het radioprogramma Met het oog op morgen. Dat heeft Fidan Ekiz (43) dinsdagavond gemeld in De wereld draait door."/>
  </head>
  <body>
    <article>
      <h1>NPO overweegt latenighttalkshow met meerdere presentatoren</h1>
      <address>
        <time datetime="2019-11-19T18:52:04+00:00">19 Nov 2019, 18:52</time>
      </address>
      <p>De NPO overweegt een latenighttalkshow te maken met een poule van presentatoren, zoals ook het geval is met het radioprogramma Met het oog op morgen. Dat heeft Fidan Ekiz (43) dinsdagavond gemeld in De wereld draait door.</p>
      <blockquote>"Er wordt gepraat over een Met het oog op morgen-opzet"</blockquote>
      <p>Ekiz werd genoemd als opvolger van Eva Jinek, die naar de commerciëlen vertrok. Maar zij voelt zichzelf nog te onervaren om vijf dagen per week die plek in te nemen, stelde de presentatrice eerder al.</p>
      <p>"Er wordt gepraat over een Met het oog op morgen-opzet", vertelde zij aan Matthijs van Nieuwkerk. "Dan kunnen meerdere mensen langzaam in de rol groeien. Het is natuurlijk topsport om vijf dagen per week een show te maken, zoals jij doet."</p>
      <p>De documentairemaakster was de afgelopen maanden in de media open over het feit dat zij was gepolst voor de NPO-latenightshow. "Mensen in mijn omgeving zeiden: is het wel handig om te zeggen? Maar het is de Publieke Omroep, waarom zou ik geheimzinnig doen?" De presentatrice van De Nieuwe Maan zou in januari moeten beginnen, maar vond dat zelf te vroeg. "Zoveel ervaring heb ik nog niet. Ik zou het een belediging voor het vak vinden om nu al ja te zeggen tegen zo’n belangrijke plek. Ik wilde mij vooral niet laten opjagen."</p>
      <p>Ekiz is de afgelopen periode gekoppeld aan een aantal andere tv-coryfeeën met wie zij mogelijk een duo zou kunnen gaan vormen. Er was vooral een klik met EO-prominent Tijs van den Brink. "Hij is een topjournalist, en we kennen elkaar al langer uit het vak. We zijn wezen lunchen; het voelde alsof we werden uitgehuwelijkt. We zijn nog steeds in gesprek, dat is vooralsnog het eind van het liedje."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4640266/eus-presenteert-eenmalig-de-wereld-draait-door"/>
        <a href="https://www.rtlboulevard.nl/entertainment/tv/bundel/4891891/robinson-confessions-seizoen-2"/>
        <a href="https://www.rtlboulevard.nl/entertainment/tv/artikel/4927651/kijkers-gaan-stuk-om-opmerking-sunil-de-sleutel"/>
        <a href="https://www.rtlboulevard.nl/entertainment/tv/artikel/4927561/primeur-voor-npo-zapp-sint-krijgt-een-rolstoelpiet"/>
        <a href="https://www.rtlboulevard.nl/video/online-video/video/4927526/marga-bult-over-humberto-tan-ik-heb-mij-ongelukkig-uitgedrukt"/>
        <a href="https://www.rtlboulevard.nl/entertainment/tv/artikel/4927131/britt-dekker-maakt-opmerkelijke-blunder-tv-show"/>
      </related>
      <related>
        <a href="https://www.rtlboulevard.nl/entertainment/tv/artikel/4873831/vertrekt-matthijs-van-nieuwkerk-naar-vlaanderen"/>
      </related>
      <related>
        <a href="https://www.rtlboulevard.nl/entertainment/showbizz/artikel/4918886/npo-wil-124-miljoen-van-kabinet-voor-eurovisiesongfestival"/>
      </related>
    </article>
  </body>
</html>