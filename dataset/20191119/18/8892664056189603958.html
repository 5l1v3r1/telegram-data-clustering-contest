<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/mi-lett-vele-igy-el-most-a-zanzibar-enekesnoje-terecskei-rita/y7ep55m"/>
    <meta property="og:site_name" content="Blikk.hu"/>
    <meta property="article:published_time" content="2019-11-19T18:16:00+00:00"/>
    <meta property="og:title" content="Mi lett vele? Így él most a Zanzibar énekesnője, Terecskei Rita"/>
    <meta property="og:description" content="Húsz éve alakult a Zanzibar együttes, amit a zenészek december 1-jén meg is ünnepelnek az A38 hajón. Igaz, az eredeti gárdából már csak ketten maradtak, ám az énekesnő szerint a lelkesedésük töretlen."/>
  </head>
  <body>
    <article>
      <h1>Mi lett vele? Így él most a Zanzibar énekesnője, Terecskei Rita</h1>
      <address><time datetime="2019-11-19T18:16:00+00:00">19 Nov 2019, 18:16</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Húsz éve alakult a Zanzibar együttes, amit a zenészek december 1-jén meg is ünnepelnek az A38 hajón. Igaz, az eredeti gárdából már csak ketten maradtak, ám az énekesnő szerint a lelkesedésük töretlen.</b>
        </i>
      </p>
      <p>
        <b>Hogy éli meg, hogy már húszéves a zenekar?</b>
      </p>
      <p>– Az az igazság, hogy el sem hiszem, alig ötnek tűnik. Pedig lassan többet voltam a Zanzibar énekesnője, mint nem. De az biztos, ezt a húsz évet alaposan megünnepeltük, sőt, még fogjuk is egy ideig, lehet, hogy akár három évig is.</p>
      <p>
        <b>A decemberben esedékes koncerten várhatóak meglepetések?</b>
      </p>
      <p>– Eleve hosszabb koncertet tartunk, így most is javában próbálunk. Annyit elárulhatok, hogy Nagy Gábor, Gabszi, aki ugye, alapítója volt a Zanzibarnak, két dal erejéig vendégeskedik majd a koncerten. Hónapok óta erre a fellépésre készülünk, a jól ismert slágerek mellett ezúttal elővesszük a rég hallott nótákat is, de ezen a koncerten csendül fel majd az új dalunk is, amelyhez forgattunk videóklipet is, amely nemrégiben készült el.</p>
      <p>
        <b>A húsz esztendő alatt nem akartak legalább egyszer eljutni Zanzibárra?</b>
      </p>
      <p>– Egyszer már tárgyaltunk róla a nagykövettel, de közölte, hogy a helyi lakosokkal csak fegyveres őrök társaságában tudunk találkozni, mert nem annyira biztonságos a hely, így végül nem jött össze. De egyszer biztos elmegyünk oda, mondjuk a huszonnégy és feledik születésnapunkon. </p>
    </article>
  </body>
</html>