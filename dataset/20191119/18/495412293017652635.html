<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/bambino-di-12-anni-scomparso-a-chiavari-francesco-durli-non-e-mai-arrivato-a-scuola/1951187/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T18:01:23+00:00"/>
    <meta property="og:title" content="Bambino di 12 anni scomparso a Chiavari/ Francesco Durli, non è mai arrivato a scuola"/>
    <meta property="og:description" content="Francesco Durli, bambino di 12 anni scomparso oggi a Chiavari: l'appello della mamma su Facebook per ritrovarlo, avvistato mentre prendeva un treno?"/>
  </head>
  <body>
    <article>
      <h1>Bambino di 12 anni scomparso a Chiavari/ Francesco Durli, non è mai arrivato a scuola</h1>
      <h2>Francesco Durli, bambino di 12 anni scomparso oggi a Chiavari: l’appello della mamma su Facebook per ritrovarlo, avvistato mentre prendeva un treno?</h2>
      <address><time datetime="2019-11-19T18:01:23+00:00">19 Nov 2019, 18:01</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p>Sono ore di grande apprensione a <b>Chiavari</b> per le sorti di <b>Francesco Durli</b>, <b>12enne</b> <a href="https://www.ilsussidiario.net/news/samira-el-attar-mamma-scomparsa-testimone-choc-violenze-da-marito-quarto-grado/1949731/"><b>scomparso</b> </a>da questa mattina. Il bambino è uscito di casa come ogni mattina per recarsi alla scuola media Della Torra di via Rivarola ma in classe non è mai arrivato. Insegnanti e compagni non lo hanno visto: l’allarme è scattato quando i genitori non lo hanno visto rincasare. Subito sono stati allertati i carabinieri che stanno conducendo le ricerche di questo ragazzino con i capelli castani. La mamma Mariarita Cella, disperata, ha lanciato un appello su Facebook che ha già ottenuto tantissime condivisioni nel giro di poche ore: “<i>Non troviamo Francesco. Se qualcuno lo ha visto ci dia notizie. Grazie</i>“, queste le parole usate dalla donna che nel post sui social ha aggiunto anche una foto del figlio nella speranza di facilitare le ricerche.</p>
      <h4>BAMBINO DI 12 ANNI SCOMPARSO A CHIAVARI</h4>
      <p>L’ipotesi che Francesco Durli si sia allontanato da casa volontariamente non è da escludere a prescindere. Secondo le informazioni riportate dal portale genova24.it, infatti, il ragazzo sarebbe stato avvistato da <b>alcuni testimoni</b> nell’atto di prendere un<b> treno in direzione della Spezia</b>. Da capire però quanto sia attendibile questa informazione: per il momento la notizia non è stata confermata dalle forze dell’ordine che si stanno attivando per riportare a casa al più presto il bambino di 12 anni. Tra le informazioni che possono risultare più utili sicuramente quelle relative al suo abbigliamento: quando è uscito da casa questa mattina Francesco indossava un paio di jeans e un giaccone verde militare. Ragazzino molto attivo, il dodicenne pratica judo e anche la sua società sportiva si sta mobilitando nel passaparola.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-19-novembre-i-numeri-vincenti/1951059/"/>
        <a href="https://www.ilsussidiario.net/news/chico-forti-innocente-allergastolo-in-usa-video-le-iene-carcere-una-giungla/1950908/"/>
        <a href="https://www.ilsussidiario.net/news/video-mentre-fa-seso-col-fidanzato-giulia-online-mi-ha-distrutto-la-vita-iene/1951197/"/>
        <a href="https://www.ilsussidiario.net/news/maude-lores-bonney-chi-e-la-pioniera-del-volo-e-il-miracolo-dopo-lo-schianto/1951230/"/>
        <a href="https://www.ilsussidiario.net/news/museo-del-prado-video-200-anni-di-bellezza-e-pazzia/1950830/"/>
        <a href="https://www.ilsussidiario.net/news/scuole-chiuse-oggi-allerta-meteo-lelenco-maltempo-pordenone-liguria-e-veneto/1950765/"/>
      </related>
    </article>
  </body>
</html>