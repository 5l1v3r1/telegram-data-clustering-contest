<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578399/policia-vidkrila-kriminalnu-spravu-proti-cinovnika-akij-privazav-do-avto-sobaku-ta-tagnuv-jogo-za-sobou"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T18:01:00+00:00"/>
    <meta property="og:title" content="Поліція відкрила кримінальну справу проти чиновника, який прив'язав до авто собаку та тягнув його за собою"/>
    <meta property="og:description" content="Випадок стався у сусідній області"/>
  </head>
  <body>
    <article>
      <h1>Поліція відкрила кримінальну справу проти чиновника, який прив'язав до авто собаку та тягнув його за собою</h1>
      <address><time datetime="2019-11-19T18:01:00+00:00">19 Nov 2019, 18:01</time> by <a rel="author">Олег Давибіда</a></address>
      <p>
        <i>Правоохоронці Хмельницької області відкрили кримінальну справу проти чиновника, який прив’язав до авто собаку та тягнув його за собою.</i>
      </p>
      <p>Як інформує "<a href="http://lviv1256.com/news/politsiia-vidkryla-kryminal-nu-spravu-proty-chynovnyka-iakyy-pryv-iazav-do-avto-sobaku-ta-tiahnuv-yoho-za-soboiu/?fbclid=IwAR07_6rtt0KbQ8vHLkJpwoBANCv4XM6Hkvozy0xURVBdi8yf6Kc4Oeww0oM">Lviv1256</a>" з посиланням на повідомлення пресслужби Нацполіції Хмельницької області, чоловіка підозрюють у жорстокому поводженні з тваринами — ч.3 ст. 299 Кримінального кодексу.</p>
      <p>"Про факт знущання з тварини до Красилівського відділу поліції повідомили свідки події, які рухалися цією ж дорогою неподалік села Кузьмин", — йдеться у повідомленні.</p>
      <p>Постраждалого собаку доставили до ветеринарного закладу та надали медичну допомогу. Тварину передали волонтерам.</p>
      <p>Наразі слідчі з’ясовують мотиви чоловіка та опитують свідків події. У разі доведення вини чоловіку загрожує позбавлення волі від 5 до 8 років.</p>
      <p>Як вже повідомлялося раніше, чоловік, який прив’язав собаку до авто, це Володимир Байдич — директор державного архіву Хмельницької області.</p>
    </article>
  </body>
</html>