<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/oristano-provincia/2019/11/19/il-papa-scrive-a-paolo-palumbo-ammiro-la-tua-forza-prega-per-me-136-954546.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T18:03:44+00:00"/>
    <meta property="og:title" content="Il Papa scrive a Paolo Palumbo: &quot;Ammiro la tua forza, prega per me&quot;"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la lettera</h6>
      <h1>Il Papa scrive a Paolo Palumbo: "Ammiro la tua forza, prega per me"</h1>
      <h2>Il messaggio di Francesco al giovane oristanese malato di Sla. "Mi ha colpito la tua tenacia", dice il Santo Padre nella missiva</h2>
      <address><time datetime="2019-11-19T18:03:44+00:00">19 Nov 2019, 18:03</time> by <a rel="author" href="https://www.unionesarda.it/autore/valeria_pinna/10327" target="_blank">Valeria Pinna</a></address>
      <p>Poche parole, scritte di suo pugno da papa Francesco. Una lettera semplice che questo pomeriggio ha fatto la felicità di Paolo Palumbo, il ventiduenne oristanese malato di Sla che con la sua battaglia ha conquistato anche il Pontefice.</p>
      <p>"Ho visto il <a href="https://www.unionesarda.it/video/video/cronaca-sardegna/2019/09/30/paolo-palumbo-pilota-il-drone-con-gli-occhi-52-934205.html">video del tuo primo decollo con il </a><a href="https://www.unionesarda.it/video/video/cronaca-sardegna/2019/09/30/paolo-palumbo-pilota-il-drone-con-gli-occhi-52-934205.html">drone</a>. Mi ha colpito molto la tua forza di volontà e la tua tenacia", scrive Francesco, così firma in calce alla lettera, riferendosi alla esperienza vissuta dal giovane circa un mese e mezzo fa quando grazie a una particolare applicazione, messa a punto dal Distretto aerospaziale sardo, è riuscito a far volare un drone solo grazie al movimento degli occhi.</p>
      <p>"Prego per te, fallo per me", dice ancora il Papa, chiudendo poi con una benedizione.</p>
      <p>La lettera ha entusiasmato Paolo che già in passato aveva ricevuto una lettera dalla segreteria del Vaticano.</p>
      <p>"Questa volta il Papa ha scritto di suo pugno, è proprio la sua grafia e io sono al settimo cielo", ha detto Paolo che da oltre un anno e mezzo comunica soltanto attraverso il comunicatore oculare.</p>
    </article>
  </body>
</html>