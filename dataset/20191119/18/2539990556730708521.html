<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406375,Hitowy-transfer-PGE-VIVE-Kielczanie-wygrali-walke-o-islandzki-talent"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T18:10:00+00:00"/>
    <meta property="og:title" content="Hitowy transfer PGE VIVE. Kielczanie wygrali walkę o islandzki talent"/>
    <meta property="og:description" content="PGE VIVE Kielce ogłosiło pozyskanie od przyszłego sezonu islandzkiego rozgrywającego Haukura Thrastarsona. Uważany za jeden z największych talentów w Europie 18-latek podpisał z mistrzem Polski trzyletni kontrakt. "/>
  </head>
  <body>
    <article>
      <h1>Hitowy transfer PGE VIVE. Kielczanie wygrali walkę o islandzki talent</h1>
      <address>
        <time datetime="2019-11-19T18:10:00+00:00">19 Nov 2019, 18:10</time>
      </address>
      <p>
        <b>PGE VIVE Kielce ogłosiło pozyskanie od przyszłego sezonu islandzkiego rozgrywającego Haukura Thrastarsona. Uważany za jeden z największych talentów w Europie 18-latek podpisał z mistrzem Polski trzyletni kontrakt. </b>
      </p>
      <ul>
        <li>
          <b>Kielczanie wygrali walkę o jeden z największych talentów w europejskiej piłce ręcznej </b>
        </li>
        <li>
          <b>Thrastarson w reprezentacji Islandii zadebiutował w wieku zaledwie 16 lat </b>
        </li>
      </ul>
      <p>
        <b>Talent wybrał Kielce </b>
      </p>
      <p>Thrastarson uznawany jest za olbrzymi talent. Zawodnikiem islandzkiego UMF Selfos interesowały się największe kluby Starego Kontynentu. Ostatecznie zdecydował się przyjąć ofertę mistrza Polski.<br/><br/>- Jestem bardzo szczęśliwy, że Haukur zdecydował się związać kolejne lata kariery z naszym klubem. To ogromny talent, który idealnie wpasuje się w filozofię drużyny i będzie dla nas cennym zawodnikiem na środku rozegrania – powiedział prezes PGE VIVE Kielce Bertus Servaas, cytowany przez oficjalną stronę internetową klubu.</p>
      <figure>
        <iframe data-src="https://twitter.com/Hballtransfers/status/1196781719359250432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Grał już na mundialu </b><br/><br/>18-letni zawodnik ma 190 cm wzrostu i waży 90 kg. W reprezentacji Islandii zadebiutował w wieku zaledwie 16 lat i wystąpił w ostatnich mistrzostwach świata, które rozgrywane były w Danii i w Niemczech.</p>
      <p>W meczu z Francją (przegranym przez Islandię 22:31) zdobył dwie bramki. W kieleckim klubie na środku rozegrania stworzy duet z Chorwatem Igorem Karaciciem.</p>
      <p>
        <i>pm</i>
      </p>
      <related>
        <a href="https://www.polskieradio.pl/5/4147/Artykul/2405016,LM-pilkarzy-recznych-Vardar-bezradny-Wysoka-wygrana-PGE-VIVE-Kielce"/>
      </related>
    </article>
  </body>
</html>