<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/zsarolassal-gyanusitjak-valogatott-magyar-borkai-zsolt-p-jozsef/hevgme6"/>
    <meta property="og:site_name" content="Blikk.hu"/>
    <meta property="article:published_time" content="2019-11-19T18:58:04+00:00"/>
    <meta property="og:title" content="Fordulat Borkai-botrányában: egy válogatott focistát is előállított a rendőrség a szexvideó miatt"/>
    <meta property="og:description" content="Zsarolás és más bűncselekmények gyanúja miatt állított elő a rendőrség több személyt, köztük egy korábbi válogatott focistát, P. Józsefet is."/>
  </head>
  <body>
    <article>
      <h1>Fordulat Borkai-botrányában: egy válogatott focistát is előállított a rendőrség a szexvideó miatt</h1>
      <address><time datetime="2019-11-19T18:58:04+00:00">19 Nov 2019, 18:58</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Zsarolás és más bűncselekmények gyanúja miatt állított elő a rendőrség több személyt, köztük egy korábbi válogatott focistát, P. Józsefet is.</b>
        </i>
      </p>
      <p>Kényes ügyben nyomoz a rendőrség – írja a <a href="http://www.nemzetisport.hu/magyar_valogatott/bunugy-zsarolas-miatt-nyomoznak-a-volt-valogatott-focista-ellen-2733451">Nemzeti Sport</a>. A <b>Készenléti Rendőrség Nemzeti Nyomozó Iroda több személyt is előállított hétfőn zsarolás és egyéb bűncselekmények gyanúja miatt, köztük P. József korábbi válogatott labdarúgót. </b>Az ORFK a lap megkeresésére azt nyilatkozta:<i> „Az eljárásban több gyanúsított van. A nyomozás érdekeire való tekintettel a rendőrség az eljárásról bővebb tájékoztatást nem ad.”</i></p>
      <p>Az újság feltételezése szerint az eljárás összefüggésben áll a Borkai-féle szexfelvételekkel. A hírek szerint a volt győri polgármester több hónappal ezelőtt megkereste P. Józsefet, miszerint a birtokába kerültek kompromittáló felvételek,<b> és csak bizonyos ellenszolgáltatásokért hajlandó átadni. Ebből valószínűleg semmi sem lett, mindössze nyomozás indult.</b></p>
      <p>P. Józsefet nem sikerült utolérniük, Plenter Nándor ügyvéd azonban megerősítette az információkat, valóban nyomozás folyik a focista ellen, illetve elmondta: ügyfele az ügyben egyelőre nem kíván nyilatkozni.</p>
    </article>
  </body>
</html>