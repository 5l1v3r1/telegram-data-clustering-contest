<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277157-an-garkame-wani-dalibin-jamia-a-jihar-kano-a-kan-caccakar-dan-majalisa.html"/>
    <meta property="og:site_name" content="Legit"/>
    <meta property="article:published_time" content="2019-11-19T18:56:13+00:00"/>
    <meta property="og:title" content="An garkame wani dalibin jami'a a jihar Kano a kan caccakar dan majalisa"/>
    <meta property="og:description" content="Yahuza Tijjani, dalibin jami'ar Bayero da ke Kano na garkame a gidan gyaran hali bayan da aka gurfanar dashi a gaban wata kotun majistare."/>
  </head>
  <body>
    <article>
      <h1>An garkame wani dalibin jami'a a jihar Kano a kan caccakar dan majalisa</h1>
      <address>
        <time datetime="2019-11-19T18:56:13+00:00">19 Nov 2019, 18:56</time>
      </address>
      <p>
        <b>Yahuza Tijjani, dalibin jami'ar Bayero da ke Kano na garkame a gidan gyaran hali bayan da aka gurfanar dashi a gaban wata kotun majistare.</b>
      </p>
      <p>An gurfanar da Yahuza Tijjani ne a gaban kotun sakamakon kalubalantar dan majalisa Kabiru Isma'il da ya yi.</p>
      <p>Dalibin shekara ta biyu a bangaren karatun kimiyya da fasaha ta jami'ar Bayeron ya kalubalanci dan majalisar ne a kafar sada zumunta ta Facebook. An ruwaito cewa, dalibin bai ambaci sunan dan majalisar ba a rubutun nasa na kalubale da ya wallafa a Facebook din.</p>
      <p>'Yan sanda sun cafke Yahuza Tijjani ne tun a ranar 30 ga watan Satumba a karamar hukumar Madobi da ke jihar Kano, Murtala Tijjani, dan uwan dalibin ya sanar da jaridar Premium Times.</p>
      <p>Tijjani yace, kaninsa ya yi kwanaki 7 a hannun 'yan sandan kafin kotun majistare ta iza keyarsa zuwa gidan maza.</p>
      <p><b>DUBA WANNAN:</b> <a href="https://hausa.legit.ng/1276919-yanzu-yanzu-hadimin-atiku-na-kut-da-kut-ya-rasu.html">Yanzu-yanzu: Hadimin Atiku na kut-da-kut ya rasu</a></p>
      <p>Dan majalisar da Tijjani duk 'yan asalin karamar hukumar Madobi ne a jihar Kano. Wata kungiyar magoya bayan dan majalisar sun caccaki dalibin tun farko a kafar sada zumuntar zamani ta Facebook.</p>
      <p>Dan uwan Tijjani ya ce, <i>"Yanzu abun damuwarmu shine, akwai yuwuwar korarsa daga jami'a saboda bai rubuta jarabawar duka zangon karatun <a href="https://www.legit.ng/tag/nan.html">nan</a> da ya gabata ba. Akwai yuwuwa ya cigaba da zama a gidan mazan tunda duk wata hanya da zamu bi don a sako shi mun bi kuma hakan ya gagara."</i></p>
      <p>Dan uwansa yace, alkalin kotun ya bada belinsa tun lokacin zaman kotun amma karkashin tsauraran sharudda wadanda suka kasa cikawa.</p>
      <p>Daga bisani kuwa, alkalin ya ce fayel din shari'ar ya bar ofishinsa an mika ma'aikatar shari'a. 'Yan uwansa sun garzaya amma an hanasu ganin shugaban alkalan jihar.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>