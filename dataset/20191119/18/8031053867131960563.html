<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%81%ce%b1%ce%b3%cf%89%ce%b4%ce%af%ce%b1-%cf%83%cf%84%ce%b7-%cf%81%ce%bf%cf%85%ce%bc%ce%b1%ce%bd%ce%af%ce%b1-%ce%bc%ce%b7%cf%84%ce%ad%cf%81%ce%b1-%ce%bc%ce%b5-%cf%84%ce%b1-%ce%b4%cf%8d%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T18:06:10+00:00"/>
    <meta property="og:title" content="Τραγωδία στη Ρουμανία! Μητέρα με τα δύο της παιδιά πέθαναν μετά από μυοκτονία σε κτίριο"/>
    <meta property="og:description" content="Τραγικό θάνατο βρήκαν μία μητέρα με τα δύο της παιδιά στη Ρουμανία, από επιχείρηση μυοκτονίας σρ κτίριο."/>
  </head>
  <body>
    <article>
      <h1>Τραγωδία στη Ρουμανία! Μητέρα με τα δύο της παιδιά πέθαναν μετά από μυοκτονία σε κτίριο</h1>
      <address>
        <time datetime="2019-11-19T18:06:10+00:00">19 Nov 2019, 18:06</time>
      </address>
      <p>
        <b>Τραγικό θάνατο βρήκαν μία μητέρα με τα δύο της παιδιά στη Ρουμανία, από επιχείρηση μυοκτονίας σρ κτίριο.</b>
      </p>
      <p>Μια επιχείρηση μυοκτονίας σε ένα κτίριο στην Τιμισοάρα (δυτική Ρουμανία) είχε ως αποτέλεσμα να χάσουν τη ζωή τους τρεις άνθρωποι, μεταξύ των ενοίκων, δύο παιδιά και μία γυναίκα, έγινε σήμερα γνωστό από τις ρουμανικές αρχές, οι οποίες αποδίδουν το δυστύχημα στην τοξικότητα που προϊόντος που χρησιμοποιήθηκε.</p>
      <p>Τα τρία θύματα, ένα νεογέννητο μίας εβδομάδας, ένα 3χρονο παιδί και η μητέρα των δύο παιδιών, πέθαναν μεταξύ Σαββάτου και Δευτέρας, μετά την επιχείρηση, την ίδια χρονική περίοδο, μιας εταιρείας μυοκτονιών σε ένα κτίριο της πόλης.</p>
      <p>Συνολικά, περίπου 40 ένοικοι εισήχθησαν στο νοσοκομείο κατά τη διάρκεια του Σαββατοκύριακου, σύμφωνα με νοσοκομειακές πηγές. Τρεις εξ αυτών παραμένουν υπό νοσηλεία σήμερα.</p>
      <p>Η εισαγγελία της Τιμισοάρα ανακοίνωσε ότι ξεκίνησε έρευνα για ανθρωποκτονία από αμέλεια, πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη της εταιρείας, ο οποίος συνελήφθη.</p>
      <p>«Υπάρχουν ενδείξεις σχετικά με τη χρήση ενός ποντικοφάρμακου που περιείχε φωσφορούχο αργίλιο, μια πολύ τοξική ουσία, που μπορεί να προκαλέσει θάνατο στην περίπτωση εισπνοής και η χρήση της οποίας απαιτεί ειδική άδεια», σύμφωνα με την εισαγγελία.</p>
      <p>«Τεστ που διεξήχθησαν αποκάλυψαν την παρουσία φωσφιδίου, πιθανόν φωσφορούχου αργιλίου, άνω του ανώτατου επιτρεπτού ορίου, σε θανατηφόρο δόση» αποσαφήνισε ενώπιον δημοσιογράφων η Κριστίνα Πόπα, της Εθνικής Υγειονομικής και Κτηνιατρικής Αρχής ANSVSA.</p>
      <p>Από την πλευρά του, ο δικηγόρος του ιδιοκτήτη της εταιρείας Καλίν Σταϊκουλέσκου, όπως μεταδίδει το πρακτορείο ειδήσεων Mediafax, δήλωσε ότι ο πελάτης του αγόρασε το προϊόν για τη μυοκτονία «χάρη σε μία επαφή», που δεν του έδωσε τιμολόγιο. «Ο πελάτης μου γνώριζε ότι ήταν δυνατό, όμως δεν γνώριζε ότι ήταν τοξικό ή θανατηφόρο για τον άνθρωπο».</p>
    </article>
  </body>
</html>