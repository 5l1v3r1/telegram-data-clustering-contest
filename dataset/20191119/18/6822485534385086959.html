<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828158.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T18:59:00+00:00"/>
    <meta property="og:title" content="با خاطیان در دانشگاه فرهنگیان و سازمان سنجش برخورد خواهد شد"/>
    <meta property="og:description" content=" میرحمایت میرزاده در گفت‌وگو با ایسنا در توضیح جلسه امروز کمیسیون آموزش و تحقیقات مجلس گفت: در ابتدای این جلسه سوال کامران نماینده اصفهان در مورد ضایع شدن حق برخی از داوطلبان کنکور در دانشگاه فرهنگیان مطرح شد مبنی بر اینکه بعد از اعلام قبولی آنها در کنکور به خاطر عدم کسب حد نصاب نمرات نمی‌توانند در کلاس‌ها شرکت کنند. بعد از توضیحات وزیر قرار شد این افراد حق شرکت در کنکور را برای شرکت در سال آینده داشته باشند. همچنین نظام وظیفه نیز مساعدت‌های لازم را با این داوطلبان داشته باشد. با خاطیان در دانشگاه فرهنگیان و سازمان سنجش نیز به طور جدی برخورد شود."/>
  </head>
  <body>
    <article>
      <h1>با خاطیان در دانشگاه فرهنگیان و سازمان سنجش برخورد خواهد شد</h1>
      <address>
        <time datetime="2019-11-19T18:59:00+00:00">19 Nov 2019, 18:59</time>
      </address>
      <p>سخنگوی کمیسیون آموزش و تحقیقات مجلس از حضور وزیر آموزش و پرورش در جلسه امروز این کمیسیون برای پاسخ به سوالات تعدادی از نمایندگان خبر داد.</p>
      <p> میرحمایت میرزاده در گفت‌وگو با ایسنا در توضیح جلسه امروز کمیسیون آموزش و تحقیقات مجلس گفت: در ابتدای این جلسه سوال کامران نماینده اصفهان در مورد ضایع شدن حق برخی از داوطلبان کنکور در دانشگاه فرهنگیان مطرح شد مبنی بر اینکه بعد از اعلام قبولی آنها در کنکور به خاطر عدم کسب حد نصاب نمرات نمی‌توانند در کلاس‌ها شرکت کنند. بعد از توضیحات وزیر قرار شد این افراد حق شرکت در کنکور را برای شرکت در سال آینده داشته باشند. همچنین نظام وظیفه نیز مساعدت‌های لازم را با این داوطلبان داشته باشد. با خاطیان در دانشگاه فرهنگیان و سازمان سنجش نیز به طور جدی برخورد شود.</p>
      <p>میرزاده ادامه داد: مقصودی نماینده سبزوار سوالی درباره تبعیض در توزیع امکانات در مناطق محروم را مطرح کرد. بعد از پاسخ‌های وزیر نماینده سوال کننده دو هفته مهلت برای بررسی‌های لازم را داد. همچنین پورمختار نماینده کبودرآهنگ نیز سوالی درباره رتبه بندی معلمان و سند بنیادین را قرار بود مطرح کند که به درخواست او این سوال فعلا به تعویق افتاد.</p>
    </article>
  </body>
</html>