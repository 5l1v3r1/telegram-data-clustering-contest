<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/presto-un-reality-show-nel-ranch-di-kelly-slater-ultimate-surf/"/>
    <meta property="og:site_name" content="4ActionSport"/>
    <meta property="article:published_time" content="2019-11-19T18:20:30+00:00"/>
    <meta property="og:title" content="In arrivo un reality show al ranch di Kelly Slater"/>
    <meta property="og:description" content="Presto verranno selezionati i giovani talenti americani che prenderanno parte al realty show edito dalla ABC e girato nel Surf Ranch di Kelli Slater"/>
  </head>
  <body>
    <article>
      <h1>In arrivo un reality show al ranch di Kelly Slater</h1>
      <h2>Presto verranno selezionati i giovani talenti americani che prenderanno parte al realty show edito dalla ABC e girato nel Surf Ranch di Kelli Slater</h2>
      <address><time datetime="2019-11-19T18:20:30+00:00">19 Nov 2019, 18:20</time> by <a rel="author" href="http://www.4actionsport.it/author/bruno-muschitiello/" target="_blank">Bruno Muschitiello</a></address>
      <p>La World Surf League (<b>WSL</b>) e l’American Broadcasting Company (<b>ABC</b>) hanno annunciato il lancio di un reality show al Surf Ranch, a Lemoore, in California. Si chiamerà “<b>Ultimate Surf</b>” e vedrà protagonisti i surfisti più promettenti d’America che si affrontano sull’onda artificiale progettata e sviluppata da <b>Kelly Slater</b>.</p>
      <p> </p>
      <figure>
        <img src="http://www.4actionsport.it/wp-content/uploads/2019/11/kellyslater-reality-640x427.jpg"/>
      </figure>
      <p> </p>
      <p>Grazie a questo programma televisivo, sarà selezionato un surfista uomo ed una aurfista che potranno partecipare al <b>World Tour. </b>La produzione non ha ancora rivelato se i vincitori si aggiudicheranno una wildcard per partecipare ad una tappa del mondiale, oppure se prenderanno parte al Championship Tour (CT). Kelly Slater si dovrà occupare di ospitare l’intero spettacolo, oltre che del commento tecnico. I candidati devono avere almeno 21 anni, risiedere negli Stati Uniti, essere in buone condizioni fisiche e avere una fedina penale intonsa. I surfisti scelti dalla produzione, per la fase finale del processo di casting, devono essere disponibili per marzo 2020. I partecipanti selezionati prenderanno parte al programma televisivo ad aprile/maggio 2020, vivranno e si alleneranno insieme.</p>
      <p>La WSL specifica che tutti i concorrenti dovranno competere in sfide individuali e di squadra, oltre che ovviamente in specifiche discipline – alleanze e rivalità saranno una parte fondamentale dello spettacolo. Come avviene in qualsiasi reality show, ci saranno eliminazioni settimanali e un gran finale con due uomini e due donne.</p>
      <p>“<i>Questa è un’opportunità senza precedenti che ci permetterà di assistere a scontri diretti tra i migliori giovani atleti, gareggeranno gli uni contro gli altri, attraverso sfide testa a testa, e chi seguirà il programma avrà modo di vedere chi avrà la meglio su tutti</i>“, ha dichiarato <b>Kelly Slater.</b></p>
      <p>Sembra che il surf entrerà nella casa del Grande Fratello, se tutto va bene riuscirà a conservare la sua immagine intatta; mentre manca sempre meno tempo ad un suo debutto olimpico.</p>
    </article>
  </body>
</html>