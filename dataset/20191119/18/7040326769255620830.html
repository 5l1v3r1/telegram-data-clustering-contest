<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/corumda-trafik-kazasinda-olen-muezzin-ile-esi-topraga-verildi-1388815"/>
    <meta property="og:site_name" content="Karar.com"/>
    <meta property="article:published_time" content="2019-11-19T18:07:00+00:00"/>
    <meta property="og:title" content="Çorum'da trafik kazasında ölen müezzin ile eşi toprağa verildi"/>
    <meta property="og:description" content="Çorum'da meydana geçen trafik kazasında yaşamını yitiren müezzin Fahri Erer ile eşi Hanife Erer'in cenaze namazları, Erer'in Balıkesir'in Edremit ilçesinde görev yaptığı camide kılındı."/>
  </head>
  <body>
    <article>
      <h1>Çorum'da trafik kazasında ölen müezzin ile eşi toprağa verildi</h1>
      <address>
        <time datetime="2019-11-19T18:07:00+00:00">19 Nov 2019, 18:07</time>
      </address>
      <p>
        <b>Çorum'da meydana geçen trafik kazasında yaşamını yitiren müezzin Fahri Erer ile eşi Hanife Erer'in cenaze namazları, Erer'in Balıkesir'in Edremit ilçesinde görev yaptığı camide kılındı.</b>
      </p>
      <p>Çorum'da meydana gelen trafik kazasında hayatını kaybeden 4 kişiden 2'sinin cenazeleri, Balıkesir'in Edremit ilçesinde defnedildi.</p>
      <p>Kazada ölen müezzin Fahri Erer ile eşi Hanife Erer'in cenazesi, Erer'in görev yaptığı Kurşunlu Camisi'ne getirildi.</p>
      <p>Cami bahçesinde öğle vakti İl Müftüsü Ramazan Topcan tarafından kıldırılan cenaze namazına, Erer çiftinin yakınları ve komşuları ile vatandaşlar katıldı. Çiftin cenazeleri Edremit Yeni Mezarlığı'nda yan yana toprağa verildi. </p>
      <p>
        <b>NE OLMUŞTU?</b>
      </p>
      <p>Fahri Erer'in kullandığı 10 FAD 60 plakalı otomobil, 17 Kasım'da Çorum-Ankara kara yolunun 7'nci kilometresindeki kavşakta, kırmızı ışıkta bekleyen Çelebi Çınar idaresindeki mandalina yüklü tıra çarpmıştı. Hurdaya dönen araçtaki sürücü ile annesi Saliha ve babası Yunus Erer olay yerinde, sürücünün eşi Hanife Erer de kaldırıldığı hastanede hayatını kaybetmişti. Saliha ve Yunus Erer çiftinin cenazeleri dün Tokat'ın Erbaa ilçesinde defnedilmişti.</p>
      <p>
        <b>BALIKESİR/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>