<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/john-rambo-rambo-iii-da-threezero/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T18:46:00+00:00"/>
    <meta property="og:title" content="John Rambo (Rambo III) da Threezero | Cultura Pop"/>
    <meta property="og:description" content="John Rambo è la nuova action figure in scala 1/6 di Threezero prevista in uscita per il 2020 ispirata al film di Rambo III."/>
  </head>
  <body>
    <article>
      <h1>John Rambo (Rambo III) da Threezero | Cultura Pop</h1>
      <address>
        <time datetime="2019-11-19T18:46:00+00:00">19 Nov 2019, 18:46</time>
      </address>
      <p><i><b>Threezero</b></i> nelle scorse ore ha annunciato una nuova uscita per la linea delle proprie action figure in scala 1/6: si tratta di <i><b>John Rambo</b></i> tratto dal film <i><b>Rambo III</b> </i>con protagonista <i><b>Sylvester Stallone</b></i>. La figure sarà completamente snodabile e caratterizzata da varie articolazioni per permettere un’elevatissima posabilità raggiungendo un’altezza di <i><b>30 cm circa </b></i>con i vestiti realizzati di diverso meteriale e tessuto.</p>
      <figure>
        <img src="https://www.tomshw.it/images/images/2019/11/john-rambo-iii-64002.768x432.jpg"/>
      </figure>
      <figure>
        <img src="https://www.tomshw.it/images/images/2019/11/john-rambo-iii-64017.768x432.jpg"/>
      </figure>
      <blockquote><b>John James Rambo</b> è un personaggio immaginario nato dallo scrittore canadese David Morrell, apparso per la prima volta nel romanzo <i>Primo sangue (First Blood) nel 1972. </i>Negli anni successivi il personaggio diventa molto popolare grazie ai tre film interpretati proprio da Stallone come protagonista. Nel terzo film, Rambo si è ritirato a vita privata in un monastero Buddista. Un giorno apprende che il suo ex colonnello Trautman è stato catturato in Afghanistan dai Sovietici, decidendo di andare a liberarlo con alcuni ribelli.</blockquote>
      <figure>
        <img src="https://www.tomshw.it/images/images/2019/11/john-rambo-iii-64016.768x432.jpg"/>
      </figure>
      <figure>
        <img src="https://www.tomshw.it/images/images/2019/11/john-rambo-iii-64018.768x432.jpg"/>
      </figure>
      <p>Incluse nella confezione troveremo svariati extra e parti in tercambiabili che ci permetteranno di posizionare Rambo in svariate pose e la figure comprenderà: una bandana nera, un ciondolo di giada, una giacca militare, una canotta,un orologio militare, un paio di pantaloni militari, una cintura, un paio di stivali, una borsa militare e un set di mani intercambiabili. Tra le armi invece troveremo: un arco con cinque freccie, un esplosivo C4, un pugnale, un coltello per la sopravvivenza, AK con lanciagranate M203 e un fucile Launcher RPG-7.</p>
      <figure>
        <img src="https://www.tomshw.it/images/images/2019/11/john-rambo-iii-64004.768x432.jpg"/>
      </figure>
      <p>John Rambo (Rambo III) uscirà in un periodo stimato <b><i>tra maggio e agosto 2020</i></b> al prezzo di <i><b>199.00 dollari</b></i>.</p>
      <blockquote>Se siete fan di Rambo e questo articolo ha attirato la vostra attenzione a questo <a href="https://toms.it/lf5UG">link </a>è possibile trovare tanti altri prodotti simili che potrebbero fare al caso vostro. Altrimenti potete recuperare i primi tre capitoli storici in <a href="https://toms.it/e6LkI">questo</a> cofanetto in blu-ray ad un ottimo prezzo.</blockquote>
    </article>
  </body>
</html>