<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/basaksehir-de-irfan-can-kahveci-sevinci-1208876.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T18:41:00+00:00"/>
    <meta property="og:title" content="Başakşehir'de İrfan Can Kahveci sevinci"/>
    <meta property="og:description" content="Medipol Başakşehir, Süper Lig'in 12. haftasında 22 Kasım Cuma günü Galatasaray'la yapacağı maçın hazırlıklarını sürdürdü."/>
  </head>
  <body>
    <article>
      <h1>Başakşehir'de İrfan Can Kahveci sevinci</h1>
      <h2>Medipol Başakşehir, Süper Lig'in 12. haftasında 22 Kasım Cuma günü Galatasaray'la yapacağı maçın hazırlıklarını sürdürdü.</h2>
      <address>
        <time datetime="2019-11-19T18:41:00+00:00">19 Nov 2019, 18:41</time>
      </address>
      <p><b>Başakşehir Fatih Terim Stadı'</b>nın yanındaki sahada teknik direktör <b>Okan Buruk </b>yönetiminde gerçekleştirilen antrenmanın ilk yarım saati basın mensuplarına açık gerçekleştirildi.</p>
      <p>Turuncu-lacivertli takımda sakatlıkları geçen<b> İrfan Can Kahveci</b> ve <b>Danijel Aleksic </b>takımla çalıştı. Tedavisi süren Martin Skrtel ise idmanda yer almadı. Deneyimli savunma oyuncusunun yarın yapılacak antrenmanda takımla çalışmasının beklendiği açıklandı.</p>
      <p>Medipol Başakşehir'de milli takım kampından dönen ve dinlendirilen <b>Edin Visca </b>da çalışmada yer almadı. Ülkesinin milli takım kampından bu gece dönecek Ponck'un ise yarınki antrenmana katılacağı belirtildi.<br/><br/><b>Enver Cenk Şahin takımla çalıştı<br/><br/>Barış Pınarı Harekatı</b>'na destek verdiği paylaşımdan sonra<b> Almanya İkinci Futbol Ligi </b>takımlarından St. Pauli'de kadro dışı bırakılan <b>Enver Cenk Şahin </b>de <b>Medipol Başakşehir </b>antrenmanında yer aldı. <b>Enver Cenk</b>, idmanın tamamında takımla çalıştı.</p>
      <p><b>İstanbul </b>ekibinin ısınmayla başlayan idmanı, pas çalışması ile sürdü. Antrenmanın basına kapalı bölümünde ise Galatasaray maçının taktik çalışmasının gerçekleştirildiği bildirildi.</p>
    </article>
  </body>
</html>