<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232450/"/>
    <meta property="og:site_name" content="Українська правда"/>
    <meta property="article:published_time" content="2019-11-19T18:40:26+00:00"/>
    <meta property="og:title" content="Новини дня: батл Тимошенко-Зеленський, &quot;нормандський формат&quot;"/>
    <meta property="og:description" content="Зеленський та Тимошенко обмінялись “люб’язностями” у постах на Facebook, президент розповів, чого очікує від зустрічі в “нормандському форматі” — новини, які були актуальні 19 листопада."/>
  </head>
  <body>
    <article>
      <h1>Новини дня: батл Тимошенко-Зеленський, "нормандський формат"</h1>
      <address>
        <time datetime="2019-11-19T18:40:26+00:00">19 Nov 2019, 18:40</time>
      </address>
      <p>Зеленський та Тимошенко обмінялись "люб’язностями" у постах на Facebook, президент розповів, чого очікує від зустрічі в "нормандському форматі" — новини, які були актуальні 19 листопада.</p>
      <p>
        <b>Про Тимошенко-Зеленського</b>
      </p>
      <p>В ефірі програми "Свобода слова" на ICTV лідерка партії "Батьківщина" Юлія Тимошенко <a href="https://www.pravda.com.ua/news/2019/11/19/7232359/">заявила</a>, що пропонувала президенту Володимиру Зеленському кадри зі своєї команди ще на початку його каденції, у рамках реалізації її програми "Нового курсу".</p>
      <p>Зеленський <a href="https://www.pravda.com.ua/news/2019/11/19/7232386/">заявив</a>, що Тимошенко дійсно приходила до нього з пропозицією працевлаштувати своїх кандидатів на "солодкі" посади, а натомість пропонувала голоси нардепів партії у Верховній Раді.</p>
      <p>Лідерка "Батьківщини" уїдливо <a href="https://www.pravda.com.ua/news/2019/11/19/7232410/">відповіла</a> президенту на його "комплімент щодо фігури" і натякнула, що посада президента України не вічна.</p>
      <p>
        <b>Про "нормандський формат"</b>
      </p>
      <p>Зеленський <a href="https://www.pravda.com.ua/news/2019/11/19/7232416/">очікує</a>, що саміт "нормандського формату" допоможе у питанні звільнення українських полонених.</p>
      <p>За даними російського видання "Коммерсантъ", у Парижі може також <a href="https://www.pravda.com.ua/news/2019/11/19/7232379/">відбутися</a> двостороння зустріч Владіміра Путіна і Володимира Зеленського.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше чотирьох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Народні депутати від "Слуги народу" <a href="https://www.pravda.com.ua/news/2019/11/19/7232407/">зареєстрували</a> законопроєкт №2450, яким пропонують дозволити громадянам змінювати ім’я по батькові.</p>
      <p>З 20 листопада водіїв <a href="https://life.pravda.com.ua/society/2019/11/19/238967/?fbclid=IwAR32DxkNhmHhSUpqYavLBOHFvI1HbpvkZY9zAHHriM2_3zG3J5gLKTfXR6k">штрафуватимуть</a> за перевезення дітей без автокрісел — 510 гривень за перше порушення, 850 — за наступні протягом року.</p>
      <p>У Вищому антикорупційному суді <a href="https://www.pravda.com.ua/news/2019/11/19/7232441/">зачитали</a> обвинувальний акт у справі екскерівника Державної фіскальної служби Романа Насірова, якому інкримінують незаконне відстрочення сплати податків компаніям депутата-втікача Олександра Онищенка.</p>
      <p>Зеленський <a href="https://www.pravda.com.ua/news/2019/11/19/7232431/">підписав</a> закон про забезпечення вільного доступу громадян до узбережжя водойм.</p>
      <p>Бориспільський суд <a href="https://www.pravda.com.ua/news/2019/11/19/7232445/">відпустив</a> Олега Ляшка, підозрюваного у насильстві щодо державного діяча, на поруки народних депутатів.</p>
      <footer>Українська правда</footer>
    </article>
  </body>
</html>