<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/utrikesminister-haavisto-reser-till-afrika/"/>
    <meta property="og:site_name" content="HBL"/>
    <meta property="article:published_time" content="2019-11-19T18:32:00+00:00"/>
    <meta property="og:title" content="Utrikesminister Haavisto reser till Afrika"/>
    <meta property="og:description" content="Utrikesminister Pekka Haavisto ska resa till Rwanda för att representera både EU och Finland."/>
  </head>
  <body>
    <article>
      <h1>Utrikesminister Haavisto reser till Afrika</h1>
      <h2>Utrikesminister Pekka Haavisto ska resa till Rwanda för att representera både EU och Finland.</h2>
      <address><time datetime="2019-11-19T18:32:00+00:00">19 Nov 2019, 18:32</time> by <a rel="author">SPT</a></address>
      <p>Den 20 november reser utrikesminister <b>Pekka</b> <b>Haavisto</b> (Gröna) till Rwanda i Östafrika för att fungera som ställföreträdare för EU:s höga representant <b>Federica</b> <b>Mogherini</b>.</p>
      <p>Haavisto ska hålla ett anförande i den gemensamma parlamentariska församlingen mellan EU och stater i Afrika, Västindien och Stillahavsområdet (AVS-staterna).</p>
      <p>Församlingen sammanträder två gånger om året. Syftet är att främja demokratin och öka den ömsesidiga förståelsen mellan medborgare i EU och medborgare i AVS-staterna.</p>
      <p>– Den parlamentariska församlingen mellan EU och AVS-staterna är en möjlighet för riksdagsledamöter från mer än 100 länder att diskutera aktuella frågor. På mötets agenda står såväl stöd till ungdomars politiska deltagande som sociala innovationer och digitalisering, säger Haavisto i ett pressmeddelande.</p>
      <p>Under besöket kommer Haavisto också att ha bilaterala möten med Rwandas statsledning. Bland annat ska då möjligheterna att stärka relationerna mellan länderna diskuteras. Också aktuella frågor i anslutning till Afrikas regionala läge och internationella utveckling, fred och säkerhet står på schemat.</p>
    </article>
  </body>
</html>