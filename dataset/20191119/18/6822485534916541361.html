<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828155.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T18:38:00+00:00"/>
    <meta property="og:title" content="ترکیه ۲۰ هزار قبضه مین در مرزهای خود با ایران را خنثی کرد"/>
    <meta property="og:description" content="به گزارش فارس، ترکیه در پروژه‌ای با کمک مالی اتحادیه اروپا، موفق شد در دو مرحله عملیات، ۲۰ هزار قبضه مین در مرزهای شرقی خود با ایران را خنثی کند."/>
  </head>
  <body>
    <article>
      <h1>ترکیه ۲۰ هزار قبضه مین در مرزهای خود با ایران را خنثی کرد</h1>
      <address>
        <time datetime="2019-11-19T18:38:00+00:00">19 Nov 2019, 18:38</time>
      </address>
      <p>ترکیه در یک عملیات دو مرحله‌ای ، بیست هزار قبضه مین در مرزهای شرقی خود با ایران را خنثی کرده است.</p>
      <p>به گزارش فارس، ترکیه در پروژه‌ای با کمک مالی اتحادیه اروپا، موفق شد در دو مرحله عملیات، ۲۰ هزار قبضه مین در مرزهای شرقی خود با ایران را خنثی کند.</p>
      <p>به نوشته &lt;span&lt; span="" style="box-sizing: border-box;"&gt;وبگاه&lt;/span&lt;&gt; «بایانت»، «کریستین برگر» نماینده اتحادیه اروپا در آنکارا با اشاره به انجام موفق این پروژه گفت که به حمایت از  ترکیه برای پاکسازی مرزهای خود ادامه خواهد داد.</p>
      <p>نماینده اتحادیه اروپا گفت که در مرحله دوم این پروژه، حدود ۲۰ هزار قبضه مین در مرز ترکیه و ایران خنثی شده است.</p>
      <p>مین‌های خنثی شده احتمالا متعلق به حزب کارگران کردستان ترکیه (پ‌ک‌‌ک) بوده که سال‌ها با حکومت مرکزی این کشور در  حال مبارزه است و در جریان درگیری‌های پیش آمده دو طرف تلفات زیادی داده‌اند.</p>
      <p>بر اساس این گزارش، اتحادیه اروپا برای انجام این پروژه بیش از ۱۰ میلیون یورو به ترکیه کمک مالی ارائه کرده و این مبلغ در عملیات خنثی سازی مین در استان «آغری» هزینه شده است. مقداری از این مبلغ نیز صرف امور آموزش پرسنل لازم و مطالعات و تحقیقات در این زمینه شد.</p>
      <p>نماینده اتحادیه اروپا در ترکیه همچنین گفت که اروپا اخیرا ۱۸.۵ میلیون یوروی دیگر نیز برای یک پروژه خنثی‌سازی مین در این کشور اختصاص داده است.</p>
      <p> ترکیه به هدف ممانعت از تردد مخفیانه و غیرقانونی عناصر حزب کارگران کردستان و قاچاق کالا  در بخشی از مرزهای خود با ایران  نیز یک دیوار ۱۴۴ کیلومتری بنا کرده است.</p>
    </article>
  </body>
</html>