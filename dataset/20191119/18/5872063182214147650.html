<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560780/stis-vruxelles-oi-nikitries-apo-tin-kriti-tou-diagonismou-gia-tous-sdgs/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T18:04:00+00:00"/>
    <meta property="og:title" content="Στις Βρυξέλλες οι νικήτριες από την Κρήτη του διαγωνισμού για τους SDGs"/>
    <meta property="og:description" content="Στα πλαίσια του διαγωνισμού, οι νικήτριες έκαναν την ερευνητική τους εργασία με τίτλο «Στόχοι Βιώσιμης Ανάπτυξης"/>
  </head>
  <body>
    <article>
      <h1>Στις Βρυξέλλες οι νικήτριες από την Κρήτη του διαγωνισμού για τους SDGs</h1>
      <address><time datetime="2019-11-19T18:04:00+00:00">19 Nov 2019, 18:04</time> by <a rel="author">Αγγελίνος Νικόλας</a></address>
      <p>
        <b>Στα πλαίσια του διαγωνισμού, οι νικήτριες έκαναν την ερευνητική τους εργασία με τίτλο «Στόχοι Βιώσιμης Ανάπτυξης</b>
      </p>
      <p>Στους νικητές του 4ου φοιτητικού διαγωνισμού για την Εταιρική Κοινωνική Ευθύνη της CSR HELLAS “Νίκος Αναλυτής” είναι η Μαρια Καλογεράκη φοιτήτρια στη σχολή Τεχνολόγων Εφαρμογών στο ΕΛ.ΜΕ.ΠΑ. και Manager της Start Up ”Inox Plan”, η Μαρισα Κατακη HR Executive στην Cosmossport SA, Startuper και στο παρελθόν βοηθός ερευνητή στο Εργαστήριο Τουρισμού και Επιχειρηματικότητας του Ελληνικού Μεσογειακού Πανεπιστήμιου (ΕΛ.ΜΕ.ΠΑ.), η Μαρια Βουϊδασκη, οικονομολόγος και European project manager στις Τεχνικές Σχολές του Επιμελητηρίου Ηρακλείου.</p>
      <p>Στο επίκεντρο του Διαγωνισμού ήταν η μελέτη των Στόχων της Βιώσιμης Ανάπτυξης (SDGs -Sustainable Development Goals), οι οποίοι θεσπίστηκαν από τα Ηνωμένα Έθνη και αποτελούν την παγκόσμια δέσμευση των κρατών-μελών για την αντιμετώπιση των σύγχρονων προκλήσεων μέχρι και το 2030.</p>
      <p>Στα πλαίσια του διαγωνισμού, οι νικήτριες έκαναν την ερευνητική τους εργασία με τίτλο «Στόχοι Βιώσιμης Ανάπτυξης. Ο ρόλος των κυβερνήσεων, των επιχειρήσεων αλλά και των πολιτών. Μια προσέγγιση μέσα από την οπτική των Ελλήνων Πολιτών». Η έρευνα ήταν ποσοτική και διεξήχθη για πρώτη φορά στο αντικείμενο αυτό, στο Ηράκλειο Κρήτης σε 200 πολίτες.</p>
      <p>Τα αποτελέσματα της έρευνας ήταν απογοητεύτηκα καθώς όπως καταδείχθηκε πολύ μικρό ποσοστό των πολιτών γνώριζε καλά ή και αρκετά καλά για τους SDGs και με την πλειοψηφία να δηλώνει χαμηλή εξοικείωση με το περιεχόμενο αυτών και όπως καταδείχθηκε 1 στους 3 Ηρακλειώτες δεν θεωρούν ότι μπορούν να συνεισφέρουν στην επίτευξη των στόχων.</p>
      <p>Η ομάδα με βάση αυτά και πολλά άλλα αποτελέσματα που προέκυψαν κλήθηκε να προτείνει λύσεις για να μπορέσουν να επιτευχθούν οι SDGs στην Ελλάδα. Ως έπαθλο για τη διάκριση τους τιμήθηκαν με το διήμερο ταξίδι στις Βρυξέλλες και πήραν μέρος σε εκπαιδευτική ημερίδα στην Ευρωπαϊκή Commission στις 18.11.2019</p>
      <p>Η ημερίδα είχε ως επίκεντρο την νέα επιχειρηματικότητα με ομιλητές τον κ. Βασίλειο Καναρα (Legal Officer, Directorate general Internal Market, Industry, Entrepreneurship and SME's) τον κ. Γεώργιο Περουλάκη (Programme Manager, Unit Cyprus and Greece, Directorate general Regional and Urban Policy), τον κ. Άγγελο Πανγκρατη (Adivser Hors Classe on EU Economic diplomacy), τον κ. Federico Esu (Legal officer in unit “TF.1 governance and coordination” of the European Innovation Council (EIC) Pilot, τον κ. Armando Melone (Policy Officer, Unit COSME Financial Instruments) την κ. Katerina Nejdlova, (Team Leader, Unit Enterprise Europe Network and Internationalisation of SMEs) και η κ. Αργυρω Καραχάλιου , Policy Officer - SME Access to Markets.</p>
    </article>
  </body>
</html>