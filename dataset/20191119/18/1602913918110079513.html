<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/iohannis-despre-momentul-din-2009-cand-a-stat-in-tabara-cu-dragnea-asa-am-vazut-lucrurile-18596340"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T18:05:55+00:00"/>
    <meta property="og:title" content="Iohannis, despre momentul din 2009, când a stat în tabără cu Dragnea: Aşa am văzut lucrurile"/>
    <meta property="og:description" content="Klaus Iohannis a declarat, cu privire la dezbaterea din 2009 dintre Mircea Geoană şi Traian Băsescu, atunci când a stat la un scaun distanţă de Liviu Dragnea, în tabăra lui Geoană, a spus că &quot;atunci aşa a văzut lucrurile&quot;."/>
  </head>
  <body>
    <article>
      <h1>Iohannis, despre momentul din 2009, când a stat în tabără cu Dragnea: Aşa am văzut lucrurile</h1>
      <address><time datetime="2019-11-19T18:05:55+00:00">19 Nov 2019, 18:05</time> by <a rel="author">Ana Petrescu, Mediafax</a></address>
      <p>Klaus Iohannis a declarat, cu privire la dezbaterea din 2009 dintre Mircea Geoană şi Traian Băsescu, atunci când a stat la un scaun distanţă de Liviu Dragnea, în tabăra lui Geoană, a spus că "atunci aşa a văzut lucrurile".</p>
      <p>"Aşa am văzut lucrurile şi aşa am acţionat atunci. Acum îl văd aşa cum l-am descris. PSD e un partid care trebuie înlăturat de la butoanele puterii", a răspuns Klaus Iohannis, cu privire la faptul că a stat în tabăra lui Mircea Geoană, la un scaun distanţă de Liviu Dragnea.</p>
      <p>Cu privire la anul 2019, când a dat o nouă şansă PSD, prin numirea premierului, chiar dacă era după momentul OUG 13, Iohannis a spus: "Explicaţia e destul de simplă. Trebuie să ne amintim cum a arătat arhitectura şi aritmetica parlamentară la acel moment. PSD a dispus de o largă majoritate. PSD a fost sprijinit activ, câteodată chiar cu entuziasm şi de ALDE şi de UDMR. Ori dacă o coaliţie controlează 60% din Parlament şi propune un candidat pentru poziţia de premier, atunci acea persoană va fi desemnată premier".</p>
      <p>Întrebat de ce nu s-a implicat mai devreme în formarea unei coaliţii, prezidenţiabilul PNL a declarat: "La momentul respectiv nu au existat argumentele pentru formarea acelei coaliţii. S-a schimbat nu numai aritmetica în Parlament, ci şi felul în care e abordată politica în Parlament. După referendumul din 26 mai, abia atunci a fost posibilă construirea unei majorităţi şi atunci a fost posibilă o moţiune de cnezură care să dea jos Guvernul eşuat pesedist".</p>
    </article>
  </body>
</html>