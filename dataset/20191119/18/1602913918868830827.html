<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/iohannis-cu-guvernul-orban-am-avut-mai-multe-discutii-decat-cu-guvernele-pesediste-in-3-ani-18596468"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T18:40:00+00:00"/>
    <meta property="og:title" content="Iohannis: Cu Guvernul Orban am avut mai multe discuţii decât cu guvernele pesediste în 3 ani"/>
    <meta property="og:description" content="Preşedintele Klaus Iohannis a declarat că relaţia cu Executivul Orban este una foarte bună, existând dialog în câteva săptămâni cât a fost în 3 ani cu guvernele PSD. Întrebat dacă l-ar mai pune pe Dacian Cioloş premier, Iohannis a evitat spunând că acum Orban a fost soluţia bună.  "/>
  </head>
  <body>
    <article>
      <h1>Iohannis: Cu Guvernul Orban am avut mai multe discuţii decât cu guvernele pesediste în 3 ani</h1>
      <address>
        <time datetime="2019-11-19T18:40:00+00:00">19 Nov 2019, 18:40</time>
      </address>
      <p>Preşedintele Klaus Iohannis a declarat că relaţia cu Executivul Orban este una foarte bună, existând dialog în câteva săptămâni cât a fost în 3 ani cu guvernele PSD. Întrebat dacă l-ar mai pune pe Dacian Cioloş premier, Iohannis a evitat spunând că acum Orban a fost soluţia bună.  </p>
      <p>"Constituţia consfinţeşte un executiv bicefal. Puterea executivă e bicefală. Politica economică a României se face de Guvern. Asta a dus la situaţia pe care am avut-o cu guvernele pesediste care au refuzat nu numai colaborarea cu preşedintele, ci chiar comunicarea cu preşedintele şi simptomatic pentru acest fel de a guverna au fost chiar ultimele două cazuri de discuţie cu guvernul eşuat. Vă amintiţi când a devenit acută tema comisarului european, am invitat doamna premier la discuţii. A chiulit. După ce a trecut moţiunea de cenzură şi Guvernul a fost demis, am convocat partidele politice. Ce să vezi PSD-ul, sub conducerea contracandidatei mele, au chiulit. Cam aceasta a fost atmosfera discuţiilor pe teme economice, a spus Klaus Iohannis.</p>
      <p>"Acest lucru se va schimba radical. Există ceva ce se numeşte colaborare loială, care a fost mereu invocată şi de CCR, între speţele de divergenţe între autorităţile statului. De când e în funcţiune Guvernul Orban am avut mai multe discuţii decât cu guvernele pesediste în ultimii 3 ani. Nu încerc să îmi impun punctele de vedere. Sunt discuţii foarte bune. Ne dorim să găsim soluţiile cele mai bune", a completat Iohannis.</p>
      <p>Întrebat dacă l-ar mai numi pe Dacian Cioloş, Iohannis a spus: "Pe Dacian Cioloş l-am desemnat atunci premier, pentru că mi s-a părut o soluţie. Acum l-am desemnat pe Ludovic Orban şi îmi pare foarte bine".</p>
      <p>Provocat cu privire la faptul că nu a dat un răspuns direct, Iohannis a completat: "cred că am dat răspuns exaustiv"</p>
    </article>
  </body>
</html>