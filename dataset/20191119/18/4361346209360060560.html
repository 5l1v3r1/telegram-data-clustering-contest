<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/nem-mert-vecere-menni-az-iskolaban-korhazba-kellett-szallitani-egy-kislanyt/186943"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T18:30:00+00:00"/>
    <meta property="og:title" content="Nem mert vécére menni az iskolában, kórházba kellett szállítani egy kislányt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nem mert vécére menni az iskolában, kórházba kellett szállítani egy kislányt</mark>
      </h1>
      <address><time datetime="2019-11-19T18:30:00+00:00">19 Nov 2019, 18:30</time> by <a rel="author">Bors</a></address>
      <p>Szűnni nem akaró hasfájása miatt vitte kórházba a négyéves kislányát egy walesi anyuka, aki nagyon megdöbbent, amikor meghallotta az orvosoktól, hogy a gyerekének székrekedése van. Mivel korábban semmilyen hasonló problémával nem találkoztak, az anya értetlenül állt a dologgal szemben, egészen addig, amíg egy szülői értekezletre érkezve meg nem tudta, hogyan is kell a vécépapírt a gyerekeknek beszereni.</p>
      <p>A nő Wales Online-nak elmondta, ekkor döbbent rá, hogy mindössze egy papír adagoló van kiszerelve a folyosóra, ahonnan a gyerekeknek tépniük kell, amennyit gondolnak, de ha nem elég, újra ki kell menni a papírért. Magyarán a fülkékben nincs egyáltalán papír, csak a többiek előtt lehet tépni, ami egy félénkebb gyereknek komoly gondot jelenthet. Így a kislánynak is, legalábbis az anyuka teljes mértékig biztos ebben.</p>
      <figure>
        <img src="http://media.borsonline.hu/cikk/20/192548/big-lead/650x360/2029059_pexels-photo-191845.jpg"/>
        <figcaption>© Pexels</figcaption>
      </figure>
      <p>Amikor megkérdezte az iskola igazgatóját, hogy miért ilyen módon kezelik ezt az ügyet, azt a választ kapja, hogy más esetben a gyerekek túl sok papírt használnak, amivel eltömítik a lefolyókat.</p>
      <p>Mivel azonban a kislány mellett akadtak mások is, akiknek problémát okozott a papírhoz való hozzáférés, és a szüleik emiatt panaszt tettek, a Cardiffban lévő iskola vezetősége megígérte, ezentúl újra lesz minden vécében papír.</p>
      <p>
        <a href="https://www.walesonline.co.uk/news/education/kitchener-primary-toilet-paper-cardiff-17255824">(via)</a>
      </p>
    </article>
  </body>
</html>