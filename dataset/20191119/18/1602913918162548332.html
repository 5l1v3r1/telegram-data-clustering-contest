<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/viorica-dancila-afirmatiile-facute-de-domnul-citu-au-dus-la-cresterea-euro-guvernul-psd-ar-fi-inchis-bugetul-in-limita-de-3-deficit-in-pib-18596364"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T18:09:40+00:00"/>
    <meta property="og:title" content="Viorica Dăncilă: Afirmaţiile făcute de domnul Cîţu au dus la creşterea euro. Guvernul PSD ar fi închis bugetul în limita de 3% deficit în PIB"/>
    <meta property="og:description" content="Fostul premier Viorica Dăncilă a declarat, răspunzând unei întrebări din partea ZF, că afirmaţiile ministrului Cîţu referitoare la găurile din buget au determinat creşterea cursului de schimb leu/euro. De asemenea, ea a mai spus că guvernul PSD s-ar fi închis în limita de 3% a deficitului bugetar ca pondere în PIB."/>
  </head>
  <body>
    <article>
      <h1>Viorica Dăncilă: Afirmaţiile făcute de domnul Cîţu au dus la creşterea euro. Guvernul PSD ar fi închis bugetul în limita de 3% deficit în PIB</h1>
      <address><time datetime="2019-11-19T18:09:40+00:00">19 Nov 2019, 18:09</time> by <a rel="author">Eduard Ivanovici, Răzvan Botea</a></address>
      <p>Fostul premier Viorica Dăncilă a declarat, răspunzând unei întrebări din partea ZF, că afirmaţiile ministrului Cîţu referitoare la găurile din buget au determinat creşterea cursului de schimb leu/euro. De asemenea, ea a mai spus că guvernul PSD s-ar fi închis în limita de 3% a deficitului bugetar ca pondere în PIB.</p>
      <p>„Noi ne închideam în limita de dificit până la sfârşitul anului. Aceste acuzaţii, dacă vă uitaţi în 2018, au fost făcute din partea aceloraşi oameni, domnul Cîţu, domnul Iohannis, care deşi atunci spuneau că nu ne încadrăm în cifra de deficit şi că vom depăşi 4%, anul trecut ne-am închis în 2,96%. Acelaşi lucru se întamplă şi acum. Eu cred că găsească metode, să găsească soluţii pentru a guverna bine şi a se închide în ţinta de deficit bugetar. Toate aceste lucruri, gaură neagră, două bugete ne fac rău nouă ca ţară, le fac rău românilor, pentru că afirmaţiile făcute de domnul Cîţu au dus la creşterea euro”, a declarat Viorica Dăncilă, în cadrul dezbaterii electorale organizată de echipa sa de campanie.</p>
    </article>
  </body>
</html>