<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/19/50-nees-paraggeliesgia-boeing"/>
    <meta property="og:site_name" content="euronews"/>
    <meta property="article:published_time" content="2019-11-19T18:27:28+00:00"/>
    <meta property="og:title" content="50 νέες παραγγελίες για τα (καθηλωμένα) «Boeing 737 MAX»"/>
    <meta property="og:description" content="Στην αεροπορική έκθεση του Ντουμπάι"/>
  </head>
  <body>
    <article>
      <h1>50 νέες παραγγελίες για τα (καθηλωμένα) «Boeing 737 MAX»</h1>
      <address><time datetime="2019-11-19T18:27:28+00:00">19 Nov 2019, 18:27</time> by <a rel="author">Ioannis Giagkinis</a></address>
      <figure>
        <img src="https://static.euronews.com/articles/stories/04/31/01/08/773x435_cmsv2_88167a8b-0535-597c-8f01-2f19bf1eb52b-4310108.jpg"/>
      </figure>
      <p>Το Boeing 737 MAX ήταν το αεροσκάφος που τράβηξε όλα τα βλέμματα στην Αεροπορική Έκθεση του Ντουμπάι.</p>
      <p>Διαφορες εταιρείες μάλιστα συμφώνησαν για την αγορά συνολικά άνω των 50 αεροσκαφών αξίας άνω των 6 δισ. δολαρίων σε τιμές καταλόγλου, παρά το γεγονός ότι αυτός ο τύπος αεροσκαφών παρέμεινε καθηλωμένος στο έδαφος από τον Μάρτιο, μετά από την εμπλοκή του σε δύο πολύνεκρα δυστυχήματα.</p>
      <p>Τα 30 από αυτά τα αεροσκάφη παρήγγειλε για μια θυγατρική της Air Astana του Καζακστάν, η οποία έχει στον δικό της στόλο μόνο Airbus και Embraer. «Υπογράφουμε αυτό το προσύμφωνο με την εταιρεία Boeing για κάτι που θα αποτελέσει τη ναυαρχίδα της νέας μας αεροπορικής εταιρίας χαμηλού κόστους, της FlyArystan, η οποία ξεκίνησε μόλις πριν έξι μήνες τη λειτουργία της», ειπε η επικεφαλής σχεδιασμού της Air Astana Αλμα Αλιγκουζίνοβα.</p>
      <p>Οι συμφωνίες έγιναν παρά το γεγονός ότι για προληπτκούς λόγους εξακολουθεί να μην επιτρέπεται η διεξαγωγή εμπορικών πτήσεων με αεροσκάφη Boeing τύπου 737 MAX. Το euronews ρώτησε στο Ντουμπάι εκπρόσωπο της εταιρείας για το τι μέλει γενέσθαι με την υπόθεση. «Αυτός ο τυπος αεροσκάφους θα αρχίσει ξανά να λειτουργεί όταν το επιτρέψουν οι αρμόδιες αρχές αεροπλοΐας και μας ενημερώσουν ότι είναι ασφαλές», είπε ο Τσάρλι Μίλλερ, εκπρόσωπος Τύπου της Boeing.</p>
      <p>Οι ειδικοί της Boeing ακτιμούν πάντως ότι αυτή η ώρα δεν θα αργήσει. Την περιμένουn εντος του Δεκεμβρίου και αμέσως μετά αναμένουν οι παραγγελίες να πολλαπλασιαστούν. Μέχρι τότε η Boeing θα έχει ολοκληρώσει τις επικαιροποιήσεις στο λογισμικό και στην εκπαίδευση που απαιτούν ρυθμιστική έγκριση.</p>
    </article>
  </body>
</html>