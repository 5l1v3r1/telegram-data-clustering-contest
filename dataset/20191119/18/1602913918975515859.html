<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dancila-spune-de-ce-nu-a-mers-la-dezbaterea-lui-iohannis-am-considerat-ca-nu-este-nevoie-de-circ-18596343"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T18:06:53+00:00"/>
    <meta property="og:title" content="Dăncilă spune de ce nu a mers la dezbaterea lui Iohannis: Am considerat că nu este nevoie de circ"/>
    <meta property="og:description" content="Viorica Dăncilă a declarat, marţi, că a luat în calcul să meargă la dezbaterea organizată de Klaus Iohannis, însă ştia că dacă va merge la eveniment vor exista multe jigniri, astfel că a considerat că „nu este nevoie de circ” şi a preferat să facă propria dezbatere cu presa."/>
  </head>
  <body>
    <article>
      <h1>Dăncilă spune de ce nu a mers la dezbaterea lui Iohannis: Am considerat că nu este nevoie de circ</h1>
      <address><time datetime="2019-11-19T18:06:53+00:00">19 Nov 2019, 18:06</time> by <a rel="author">Diana Grigore, Mediafax</a></address>
      <p>Viorica Dăncilă a declarat, marţi, că a luat în calcul să meargă la dezbaterea organizată de Klaus Iohannis, însă ştia că dacă va merge la eveniment vor exista multe jigniri, astfel că a considerat că „nu este nevoie de circ” şi a preferat să facă propria dezbatere cu presa.</p>
      <p>„ Să ştiţi că am luat în calcul ambele variante. Mi-ar fi plăcut să merg acolo şi să îi cer lui Klaus Iohannis să renunţe la această aroganţa şi laşitate şi să avem totuşi o debzatere. În faţă presei pe care a selectat-o, în faţa oamenilor pe care i-a selectat. Acceptam acest lucru. Am avut multe informaţii că dacă voi merge acolo vor există multe jigniri şi lucruri urâte. Va exista o poziţie din partea preşedintelui care efectiv nu va pune dezbaterea de la egal la egal pe primul loc. Atunci am considerat că nu este nevoie de circ. A avut România prea mult circ şi cuvinte urâte”, a spus Viorica Dăncilă, la dezbaterea organizată în Parlament.</p>
      <p>Prezidenţiabilul PSD a adăugat că nu a vrut să împartă România sau presa, precum modul în care „s-a raportat Klaus Iohannis” la presă.</p>
      <p>„Am preferat să am o dezbatere deschisă, cu toată presă. Am considerat că aş fi acceptat modul în care s-a raportat la presă Klaus Iohannis şi aş împărţi presa între cei care merită să participe la dezbatere şi cei care nu merită. Am vrut să nu împart nici românii, nici presa”, a subliniat Dăncilă.</p>
      <p>Aceasta a susţinut luni seară că ia în calcul să participe la evenimentul organizat de Klaus Iohannis, la Biblioteca Centrală.</p>
      <p>Prezidenţiabilul PNL a susţinut că dacă Viorica Dăncilă se va prezenta la eveniment, aceasta nu va fi primită.</p>
      <p>Pe de altă parte, Ludovic Orban a declarat că Dăncilă ar fi putut participa la dezbatere, din public.</p>
    </article>
  </body>
</html>