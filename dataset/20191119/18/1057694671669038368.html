<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2043919/tsipras-i-politiki-tis-kivernisis-vasizete-sto-dogma-nomos-ke-taxi.html"/>
    <meta property="og:site_name" content="News.gr"/>
    <meta property="article:published_time" content="2019-11-19T18:10:02+00:00"/>
    <meta property="og:title" content="Τσίπρας: Η πολιτική της κυβέρνησης βασίζεται στο δόγμα «νόμος και τάξη»"/>
    <meta property="og:description" content="«Επικοινωνιακές οι έφοδοι στις καταλήψεις μεταναστών», τόνισε ο πρόεδρος του ΣΥΡΙΖΑ μιλώντας στο Open"/>
  </head>
  <body>
    <article>
      <h1>Τσίπρας: Η πολιτική της κυβέρνησης βασίζεται στο δόγμα «νόμος και τάξη»</h1>
      <address>
        <time datetime="2019-11-19T18:10:02+00:00">19 Nov 2019, 18:10</time>
      </address>
      <h3>«Επικοινωνιακές οι έφοδοι στις καταλήψεις μεταναστών», τόνισε ο πρόεδρος του ΣΥΡΙΖΑ μιλώντας στο Open</h3>
      <p>Συνέντευξη εφ'όλης της ύλης έδωσε στο κεντρικό δελτίο ειδήσεων του Open, ο <a href="https://www.news.gr/tag/alexhs-tsipras"><b>Αλέξης Τσίπρας</b></a>.</p>
      <p>Ο πρόεδρος του ΣΥΡΙΖΑ, αναφέρθηκε στη συμμετοχή του στην πορεία του Πολυτεχνείου για την οποία είπε ότι οι πολιτικοί του αντίπαλοι ξαφνιάστηκαν. Ανέφερε ότι ήταν μία μαζική διαδήλωση με έντονο αντικυβερνητικό χαρακτήρα.</p>
      <p>«Η παρουσία μου είχε συμβολικό χαρακτήρα, η πορεία του Πολυτεχνείου δεν είναι Μαραθώνιος για να τερματίσει κάποιος μέχρι το τέρμα. Δεν υπάρχει αντίφαση. Το μήνυμα του Πολυτεχνείου είναι ευρύτερο και αφορά και τους αγώνες της νεολαίας απέναντι στον αυταρχισμό και στην καταστολή. Η ιστορική μνήμη είναι καταγεγγραμμένη στη συλλογική συνείδηση. Η πορεία προς την αμερικανική πρεσβεία αποτελεί κομμάτι της ιστορίας. Ως πρωθυπουργός δούλεψα για τη βελτίωση των ελληνοαμερικανικών σχέσεων και όχι για τη δημιουργία σχέσεων εξάρτησης.»</p>
      <p>Η πορεία του Πολυτεχνείου έχει ένα αντιεξουσιαστικό μήνυμα και χαρακτήρα. Ως πρωθυπουργός ήθελα να σεβαστώ αυτόν τον χαρακτήρα για αυτό δεν συμμετείχα κατά τη θητεία μου.</p>
      <h4>Το δόγμα νόμος και τάξη της κυβέρνησης</h4>
      <p>«Τέσσερις μήνες τώρα βρισκόμαστε σε μία εναλλαγή. Ως παλινόρθωση ενός κομματικού συστήματος με συγκεκριμένα χαρακτηριστικά. Έχουμε μία κυβέρνηση που ασκεί μία πολιτική που βασίζεται στο δόγμα «νόμος και τάξη». Έχει υπερδεξιούς υπουργούς. Θέλει να θρέψει ένα κοινό ακραίων μέσα από ένα λόγο νόμου και τάξης που γίνεται αστείος στα μάτια της κοινωνίας. Αυτό η κοινωνία το αντιλαμβάνεται, γι'αυτό την χαρακτήρισα αντικυβερνητική.</p>
      <h4>Το πρόβλημα στα Εξάρχεια δεν αντιμετωπίζεται με αυτήν τη στρατηγική</h4>
      <p>«Κανείς δεν αισθάνεται άνετα βλέποντας τα ΜΑΤ στα <a href="https://www.news.gr/tag/exarchia"><b>Εξάρχεια</b></a> και στη γειτονιά του. Πιστεύω ότι με αυτή την στρατηγική το πρόβλημα θα οξυνθεί, δεν θα αντιμετωπιστεί. Η αστυνομία επί ημερών μας είχε επιτυχίες γύρω από τη σύλληψη κυκλωμάτων ναρκωτικών. Η ζωή των κατοίκων στα Εξάρχεια, μάλλον γίνεται χειρότερη από τις επιχειρήσεις ακραίας καταστολής. Μαζί με τα ξερά καίγονται και τα χλωρά. Είναι επικοινωνιακού χαρακτήρα οι έφοδοι στις καταλήψεις μεταναστών, που κακώς βέβαια υπήρχαν εκεί. Χρειάζονται δράσεις κοινωνικοποίησης και πολεοδομικές παρεμβάσεις, με τη συμμετοχή των ίδιων των κατοίκων.</p>
      <p>Δημιουργείται μία πολιτική καιροσκοπίας και η βαριά εγκληματικότητα δεν έχει αντιμετωπιστεί».</p>
      <h4>Για τις αλλαγές στον Ποινικό Κώδικα</h4>
      <p>Τρεις μήνες μετά την αλλαγή των ποινικών κωδίκων, η σπουδή της κυβέρνησης για νέες αλλαγές ήταν λόγω των μολότοφ; Αλλάζουν τους κώδικες για να κάνουν deals με τους τραπεζίτες και με τους εγκληματίες του «λευκού κολάρου».</p>
      <p>Στον <a href="https://www.news.gr/tag/pinikos-kodikas"><b>Ποινικό Κώδικα</b></a> που ψηφίσαμε εμείς, το αδίκημα της μολότοφ έγινε πλημμέλημα με την ποινή να εκτίεται στη φυλακή χωρίς να εξαγοράζεται ή να αναστέλλεται. Η κυβέρνηση με πρόσχημα να κάνει το πλημμέλημα κακούργημα, έρχεται να κρύψει αυτό που ήθελε εξαρχής.</p>
      <p> </p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2043277/anavlithike-i-diki-ton-sillifthenton-se-taratsa-sta-exarchia.html"/>
        <a href="https://www.news.gr/politikh/article/2042986/vouli-tin-paraskevi-apanta-o-mitsotakis-se-erotisis-tsipra-ke-gennimata.html"/>
        <a href="https://www.news.gr/politikh/article/2041877/epikeri-erotisi-tsipra-pros-mitsotaki-gia-egklimata-diafthoras.html"/>
      </related>
    </article>
  </body>
</html>