<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/197940/roymania-nekroi-epeita-apo-epixeirisi-myoktonias-se-ktirio-mia-mitera-kai-ta-dyo-mora-tis"/>
    <meta property="og:site_name" content="CNN.gr"/>
    <meta property="article:published_time" content="2019-11-19T18:33:41+00:00"/>
    <meta property="og:title" content="Ρουμανία: Νεκροί έπειτα από επιχείρηση μυοκτονίας σε κτήριο μία μητέρα και τα δύο μωρά της"/>
    <meta property="og:description" content="Μια επιχείρηση μυοκτονίας σε ένα κτήριο στην Τιμισοάρα (δυτική Ρουμανία ) είχε ως αποτέλεσμα να χάσουν τη ζωή τους τρεις άνθρωποι ανάμεσα στους ενοίκους, δύο..."/>
  </head>
  <body>
    <article>
      <h1>Ρουμανία: Νεκροί έπειτα από επιχείρηση μυοκτονίας σε κτήριο μία μητέρα και τα δύο μωρά της</h1>
      <h2>Μια επιχείρηση μυοκτονίας σε ένα κτήριο στην Τιμισοάρα (δυτική Ρουμανία) είχε ως αποτέλεσμα να χάσουν τη ζωή τους τρεις άνθρωποι ανάμεσα στους ενοίκους, δύο παιδιά και μία γυναίκα, έγινε σήμερα γνωστό από τις ρουμανικές Αρχές, οι οποίες αποδίδουν το δυστύχημα στην τοξικότητα που προϊόντος που χρησιμοποιήθηκε.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 20:33 , 19 November 2019</p>
      <p>Τα τρία θύματα, ένα νεογέννητο μίας εβδομάδας, ένα 3χρονο παιδί και η μητέρα των δύο παιδιών, πέθαναν μεταξύ Σαββάτου και Δευτέρας, μετά την επιχείρηση, την ίδια χρονική περίοδο, μιας εταιρείας μυοκτονιών σε ένα κτήριο της πόλης.</p>
      <p>Συνολικά,<b> περίπου 40 ένοικοι εισήχθησαν στο νοσοκομείο</b> κατά τη διάρκεια του Σαββατοκύριακου, σύμφωνα με νοσοκομειακές πηγές. Τρεις εξ αυτών παραμένουν υπό νοσηλεία σήμερα.</p>
      <p>Η εισαγγελία της Τιμισοάρα ανακοίνωσε ότι ξεκίνησε <b>έρευνα για ανθρωποκτονία από αμέλεια,</b> πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη της εταιρείας, ο οποίος συνελήφθη.</p>
      <blockquote>«Υπάρχουν ενδείξεις σχετικά με τη χρήση ενός ποντικοφάρμακου που περιείχε φωσφορούχο αργίλιο, μια πολύ τοξική ουσία, που μπορεί να προκαλέσει θάνατο στην περίπτωση εισπνοής και η χρήση της οποίας απαιτεί ειδική άδεια», σύμφωνα με την εισαγγελία.</blockquote>
      <blockquote>«Τεστ που διεξήχθησαν αποκάλυψαν την παρουσία φωσφιδίου, πιθανόν φωσφορούχου αργιλίου, άνω του ανώτατου επιτρεπτού ορίου, σε θανατηφόρο δόση» αποσαφήνισε ενώπιον δημοσιογράφων η Κριστίνα Πόπα, της Εθνικής Υγειονομικής και Κτηνιατρικής Αρχής ANSVSA.</blockquote>
      <p>Από την πλευρά του, ο δικηγόρος του ιδιοκτήτη της εταιρείας Καλίν Σταϊκουλέσκου, όπως μεταδίδει το πρακτορείο ειδήσεων Mediafax, δήλωσε ότι ο πελάτης του αγόρασε το προϊόν για τη μυοκτονία «χάρη σε μία επαφή», που δεν του έδωσε τιμολόγιο. «Ο πελάτης μου γνώριζε ότι ήταν δυνατό, όμως δεν γνώριζε ότι ήταν τοξικό ή θανατηφόρο για τον άνθρωπο».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197952/syria-kataggelies-tis-agkyras-gia-epithesi-ton-koyrdon-se-sxoleio">Συρία: Καταγγελίες της Άγκυρας για επίθεση των Κούρδων σε σχολείο</a>
        </li>
        <li>
          <a href="https://www.cnn.gr/news/kosmos/story/197834/enopli-epithesi-sto-fresno-anthropokynigito-gia-dyo-drastes-ta-senaria-poy-exetazoyn-oi-arxes">Ένοπλη επίθεση στο Φρέσνο: Ανθρωποκυνηγητό για δύο δράστες - Τα σενάρια που εξετάζουν οι Αρχές</a>
        </li>
        <li>
          <a href="https://www.cnn.gr/news/kosmos/story/197828/mali-41-nekroi-se-nea-epithesi-tzixantiston-enantion-toy-stratoy">Μάλι: 41 νεκροί σε νέα επίθεση τζιχαντιστών εναντίον του στρατού</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/3891/roymania">ΡΟΥΜΑΝΙΑ</a>
        </li>
        <li>
          <a href="https://www.cnn.gr/eidhseis/tag/726/nekroi">ΝΕΚΡΟΙ</a>
        </li>
        <li>
          <a href="https://www.cnn.gr/eidhseis/tag/82519/myoktonia">ΜΥΟΚΤΟΝΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/197968/snapshot/1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/197969/snapshot/2760635.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197957/snapshot/2366293.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/197970/snapshot/2476050.jpg"/>
      </figure>
    </article>
  </body>
</html>