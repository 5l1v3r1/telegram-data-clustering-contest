<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622376/%D8%AD%D8%B6%D8%B1%D8%AA%DB%8C-%D8%A8%D8%B1%D8%AE%DB%8C-%D8%A7%D8%B9%D8%B6%D8%A7%DB%8C-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%82%D8%AA%D8%B5%D8%A7%D8%AF%DB%8C-%D8%A7%D8%B2-%D8%AA%D9%88%D8%B6%DB%8C%D8%AD%D8%A7%D8%AA-%D8%AF%DA%98%D9%BE%D8%B3%D9%86%D8%AF-%D9%82%D8%A7%D9%86%D8%B9-%D9%88-%D8%A8%D8%B9%D8%B6%DB%8C-%D9%85%D8%AA%D9%82%D8%A7%D8%B9%D8%AF-%D9%86%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T18:29:00+00:00"/>
    <meta property="og:title" content="حضرتی: برخی اعضای کمیسیون اقتصادی از توضیحات دژپسند قانع و بعضی متقاعد نشدند"/>
    <meta property="og:description" content="رئیس کمیسیون اقتصادی مجلس با اشاره به حضور دژپسند در این کمیسیون گفت: تعدادی از اعضا از توضیحات وزیر اقتصاد قانع شده و تعدادی هم اعلام کردند که نیاز به بررسی‌های تکمیلی دارند و برخی هم متقاعد نشدند."/>
  </head>
  <body>
    <article>
      <h1>حضرتی: برخی اعضای کمیسیون اقتصادی از توضیحات دژپسند قانع و بعضی متقاعد نشدند</h1>
      <address>
        <time datetime="2019-11-19T18:29:00+00:00">19 Nov 2019, 18:29</time>
      </address>
      <p>
        <i>رئیس کمیسیون اقتصادی مجلس با اشاره به حضور دژپسند در این کمیسیون گفت: تعدادی از اعضا از توضیحات وزیر اقتصاد قانع شده و تعدادی هم اعلام کردند که نیاز به بررسی‌های تکمیلی دارند و برخی هم متقاعد نشدند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>الیاس حضرتی رئیس کمیسیون اقتصادی مجلس شورای اسلامی پس از حضور فرهاد دژپسند وزیر امور اقتصادی و دارایی در این کمیسیون در جمع خبرنگاران گفت: قوه مقننه علاوه بر قانونگذاری وظیفه نظارت بر دستگاه‌های اجرایی را هم برعهده دارد.</p>
      <p>وی با اشاره به طرح ۹ سؤال از وزیر اقتصاد در جلسه عصر امروز این کمیسیون اقتصادی، گفت: دژپسند به صورت مفصل توضیحاتی را در مورد بخش‌های مختلف بانک،‌ بیمه،‌ گمرک و بازار ارائه کرد.</p>
      <figure>
        <img src="https://aftabnews.ir/files/fa/news/1398/8/28/361271_157.jpg"/>
      </figure>
      <p>حضرتی خاطرنشان کرد: تعدادی از نمایندگان مجلس از توضیحات وزیر اقتصاد قانع شده و تعدادی هم اعلام کردند که نیاز به بررسی‌های تکمیلی بیشتری دارند، ضمن اینکه برخی هم از این پاسخ‌ها قانع نشدند.</p>
      <p>رئیس کمیسیون اقتصادی مجلس شورای اسلامی در پایان گفت: در جلسه عصر امروز آذری جهرمی وزیر ارتباطات هم در کمیسیون اقتصادی حاضر شده و پاسخگوی سؤال نمایندگان بود.</p>
    </article>
  </body>
</html>