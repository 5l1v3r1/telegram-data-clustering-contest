<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277796/verstekelingen-in-koelcontainer-ontdekt-op-uit-vlaardingen-vertrokken-veerboot.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-19T18:47:00+00:00"/>
    <meta property="og:title" content="Verstekelingen in koelcontainer ontdekt op uit Vlaardingen vertrokken veerboot"/>
    <meta property="og:description" content="De hulpdiensten hebben dinsdagavond rond 18.30 uur een melding gekregen van een veerboot die uit Vlaardingen was vertrokken en richting Engeland voer toen bleek dat er zich in een koelcontainer aan boord verstekelingen bevonden. Dit meldt de Veiligheidsregio Rotterdam-Rijnmond dinsdagavond."/>
  </head>
  <body>
    <article>
      <h1>Verstekelingen in koelcontainer ontdekt op uit Vlaardingen vertrokken veerboot</h1>
      <address>
        <time datetime="2019-11-19T18:47:00+00:00">19 Nov 2019, 18:47</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/knrm-veerboot-donker-bon2019.jpg?itok=z3t5El0o"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/knrm-veerboot-donker-bon2019.jpg?itok=z3t5El0o"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Vlaardingen - </b>De hulpdiensten hebben dinsdagavond rond 18.30 uur een melding gekregen van een veerboot die uit Vlaardingen was vertrokken en richting Engeland voer toen bleek dat er zich in een koelcontainer aan boord verstekelingen bevonden. Dit meldt de Veiligheidsregio Rotterdam-Rijnmond dinsdagavond.</p>
      <p><b>Vlaardingen - </b>De hulpdiensten hebben dinsdagavond rond 18.30 uur een melding gekregen van een veerboot die uit Vlaardingen was vertrokken en richting Engeland voer toen bleek dat er zich in een koelcontainer aan boord verstekelingen bevonden. Dit meldt de Veiligheidsregio Rotterdam-Rijnmond dinsdagavond.</p>
      <h3>Tietallen ambulances paraat</h3>
      <p>De veerboot keerde terug naar de Vulcaanhaven in Vlaardingen na de ontdekking van de verstekelingen. De hulpdiensten, waaronder tientallen ambulances, zijn massaal ter plaatse gegaan naar de Vulcaanhaven om de verstekelingen bij aankomst van de veerboot direct op te kunnen vangen. De Veiligheidsregio laat weten dat er nu wordt uitgegaan van 26 verstekelingen.</p>
      <h3>Update 20.10 uur</h3>
      <p>Het blijkt om 25 personen te gaan die inmiddels van boord worden gehaald en eerst de medische hulp ontvangen die zij nodig hebben. Vanaf het schip kwam eerder al het bericht dat er geen mensen overleden zijn. Hoe het nu met de 25 verstekelingen gaat is nog onduidelijk, ze worden allemaam door ambulancepersoneel nagekeken.Â </p>
      <h3>Update 21.00 uur</h3>
      <p>Het schip was onderweg van Vlaardingen naar Felixstowe. Op het schip wordt met speurhonden gezocht naar eventuele achtergebleven personen. Twee personen worden naar het ziekenhuis overgebracht voor extra medische zorg en de 23 overige personen worden na de medische controle overgebracht naar een politielocatie.</p>
    </article>
  </body>
</html>