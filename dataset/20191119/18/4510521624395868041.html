<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/tv/jurnalista-ioana-Tiganila-demisionat-digi-24-1_5dd42a4b5163ec4271318476/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T18:02:14+00:00"/>
    <meta property="og:title" content="Jurnalista Ioana Ţigănilă a demisionat de la Digi 24"/>
    <meta property="og:description" content="Jurnalista Ioana Ţigănilă, unul dintre cei mai vechi oameni de la Digi24, părăseşte staţia de ştiri după nouă ani."/>
  </head>
  <body>
    <article>
      <h1>Jurnalista Ioana Ţigănilă a demisionat de la Digi 24</h1>
      <address><time datetime="2019-11-19T18:02:14+00:00">19 Nov 2019, 18:02</time> by <a rel="author">Adelina Mărăcine</a></address>
      <h4>Jurnalista Ioana Ţigănilă, unul dintre cei mai vechi oameni de la Digi24, părăseşte staţia de ştiri după nouă ani.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/entertainment/tv/alice-iacobescu-noul-director-stiri-europa-fm-am-promis-schimbare-substanta-e-doar-parte-urmeaza-emisiune-avea-1_5d84b308892c0bb0c6c78e0c/index.html"/>
      </related>
      <p>Ioana Ţigănilă, realizatoarea programului „Jurnal Extern“ şi  unul dintre primii angajaţi ai postului, încă din decembrie 2010, a demisionat de la Digi 24, potrivit <a href="https://www.paginademedia.ro/2019/11/ioana-tiganila-paraseste-postul-digi24">Pagina de Media.</a></p>
      <p>Jurnalista va rămâne în preaviz până pe 15 decembrie. Ioana Ţigănilă a confirmat demisia de la postul de ştiri pentru Pagina de Media, fără a da mai multe detalii despre planurile pe care le are în ceea ce priveşte presa.</p>
      <p>Potrivit sursei citate, jurnalista ar urma să se alăture unuia dintre proiectele TV pe care le pregăteşte Adrian Sârbu.</p>
      <p>
        <b>Cine este Ioana Ţigănilă</b>
      </p>
      <p>Ioana Ţigănilă a intrat în presă la 16 ani, la publicaţia Jurnalul Naţional. Ulterior a fost corespondentul săptămânalului de limba franceză Bucarest Hebdo.</p>
      <p>A fost printre primii reporteri care s-au angajat la Digi24, în decembrie 2010. Înainte de postul RCS a mai lucrat pentru doi ani la postul B1 TV (2008-2010). </p>
      <p>Şi jurnalista <a href="https://adevarul.ro/entertainment/tv/alice-iacobescu-noul-director-stiri-europa-fm-am-promis-schimbare-substanta-e-doar-parte-urmeaza-emisiune-avea-1_5d84b308892c0bb0c6c78e0c/index.html">Alice Iacobescu a părăsit recent televiziunea de ştiri</a>, după şapte ani în cadrul Digi 24. </p>
      <p><a href="https://adevarul.ro/entertainment/tv/alice-iacobescu-scoasa-post-vorbit-despre-motivele-plecarii--digi-24-jurnalista-era-preaviz-octombrie-1_5d848b77892c0bb0c6c6475e/index.html">Jurnalista a fost scoasă de pe post</a> la o zi după ce a acordat un interviu pentru <b><a href="https://www.paginademedia.ro/2019/09/video-alice-iacobescu-detalii-despre-plecarea-de-la-digi24">Paginademedia.ro</a></b>, în care a vorbit despre demisia de la Digi 24, despre divergenţele legate de politica editorială, despre reţeta greşită de a copia alte staţii, despre folosirea în exces a termenului Breaking News, inclusiv în cazul Caracal.</p>
      <hr/>
    </article>
  </body>
</html>