<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/410/Artykul/2406364,Kwartet-im-Pavla-Haasa-na-Festiwalu-Eufonie"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T18:26:00+00:00"/>
    <meta property="og:title" content="Kwartet im. Pavla Haasa na Festiwalu Eufonie"/>
    <meta property="og:description" content="Kwartet smyczkowy Pavel Haas Quartet we wtorek 19 listopada 2019 roku zagra podczas Międzynarodowego Festiwalu Muzyki Europy Środkowo-Wschodniej &quot;Eufonie&quot;. Grupa zaprezentuje słuchaczom zarówno kompozycje autorów zaliczanych obecnie do klasyki gatunku jak i współczesnych."/>
  </head>
  <body>
    <article>
      <h1>Kwartet im. Pavla Haasa na Festiwalu Eufonie</h1>
      <address>
        <time datetime="2019-11-19T18:26:00+00:00">19 Nov 2019, 18:26</time>
      </address>
      <p>
        <b>Kwartet smyczkowy Pavel Haas Quartet we wtorek 19 listopada 2019 roku zagra podczas Międzynarodowego Festiwalu Muzyki Europy Środkowo-Wschodniej "Eufonie". Grupa zaprezentuje słuchaczom zarówno kompozycje autorów zaliczanych obecnie do klasyki gatunku jak i współczesnych.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/e888e40a-98bb-4369-b957-4084b5cff388.mp3"/>
          </figure>
          <p>Rozmowa z muzykami z Kwartetu im. Pavla Haasa (Wybieram Dwójkę)</p>
        </li>
      </ul>
      <p>Usłyszeć będzie można m.in. <i>A Midsummer Quartet</i> Ľubicy Čekovskiej, <i>IV Kwartet smyczkowy</i> Béla Bartóka czy <i>II Kwartet smyczkowy "Listy intymne"</i> Leoša Janáčka - ostatni utwór, jaki stworzył czeski kompozytor. Muzycy podkreślili, że utwór Janáčka jest jednym z najważniejszych dzieł w ich repertuarze. - Muzyczny świat Janáčka jest zupełnie odrębny, nieporównywalny z niczym innym. On po prostu stworzył swój własny język - opowiadali artyści. - Nikt nie mógł się z nim równać. Jak wiemy, czerpał on z tradycyjnej muzyki Moraw, ale te nawiązania nie są zbyt dosłowne.</p>
      <p>Muzycy zaznaczyli, że nigdy nie grali wszystkich trzech utworów podczas jednego koncertu, więc będzie to dla nich pewnego rodzaju eksperyment. Jednak ich zdaniem Bartók wypadnie dobrze w zestawieniu z Janáčkiem, ponieważ obaj muzycy mają ze sobą wiele wspólnego, jak chociażby nawiązania do muzyki tradycyjnej.</p>
      <p>Muzycy wspominali również, skąd wziął się pomysł na nazwę zespołu, opowiadali historię, która kryje się w utworze <i>A Midsummer Quartet</i> Ľubicy Čekovskiej, a także czy istotne jest dla nich wykonywanie muzyki współczesnej.</p>
      <p>***</p>
      <p><b>Rozmawiała:</b> <a href="https://www.polskieradio.pl/Monika-Zajac/Tag174452">Monika Zając</a></p>
      <p><b>Goście:</b> Muzycy z Kwartetu im. Pavla Haasa</p>
      <p><b>Data emisji:</b> 19.11.2019</p>
      <p><b>Godzina emisji:</b> 17.10</p>
      <p>Materiał został wyemitowany w audycji <a href="https://www.polskieradio.pl/8/3664">"Wybieram Dwójkę"</a>.</p>
      <p>am</p>
      <related>
        <a href="https://www.polskieradio.pl/8/688/Artykul/2404432,Rossen-Gergov-u-dyrygenta-najwazniejsza-jest-osobowosc-i-pokora"/>
      </related>
      <related>
        <a href="https://www.polskieradio.pl/8/688/Artykul/2404462,David-Krakauer-Lament-brzmial-jak-muzyczny-portret-strachu"/>
      </related>
    </article>
  </body>
</html>