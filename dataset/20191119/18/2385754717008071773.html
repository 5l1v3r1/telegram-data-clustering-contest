<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/perierga/598173/poies-einai-oi-5-kalyteres-kai-oi-5-xeiroteres-poleis-gia-na-odigeis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T18:52:00+00:00"/>
    <meta property="og:title" content="Ποιες είναι οι 5 καλύτερες και οι 5 χειρότερες πόλεις για να οδηγείς"/>
    <meta property="og:description" content="Η Κύπρος πάντως πουθενά στον πίνακα!  Ο ιστότοπος Mister Auto συγκέντρωσε δεδομένα σε τρεις βασικές κατηγορίες : Υποδομή, ασφάλεια και κόστος, για..."/>
  </head>
  <body>
    <article>
      <h1>Ποιες είναι οι 5 καλύτερες και οι 5 χειρότερες πόλεις για να οδηγείς</h1>
      <address><time datetime="2019-11-19T18:52:00+00:00">19 Nov 2019, 18:52</time> by <a rel="author">SigmaLive</a></address>
      <p>Η Κύπρος πάντως πουθενά στον πίνακα! </p>
      <p>Ο ιστότοπος Mister Auto συγκέντρωσε δεδομένα σε τρεις βασικές κατηγορίες : Υποδομή, ασφάλεια και κόστος, για εκατοντάδες πόλεις σε όλο τον κόσμο, και στην συνέχεια περιορίστηκε σε έναν κατάλογο 100 πόλεων.</p>
      <p>Κάθε κατηγορία εξετάζει έναν αριθμό μικρότερων παραγόντων, όπως ο αριθμός των αυτοκινήτων κατά κεφαλή, η κυκλοφοριακή συμφόρηση, η ποιότητα των οδών και των δημόσιων συγκοινωνιών, η ποιότητα του αέρα, η συμπεριφορά των οδηγών, οι τιμές των καυσίμων, τα τέλη κυκλοφορίας, κτλ. Ο τελικός δείκτης συνδυάζει συνολικά 15 παράγοντες.</p>
      <p>Το Μπέρμιγχαμ είναι το καλύτερο από τις 10 βρετανικές πόλεις στον κατάλογο των 100, κατατάσσοντάς το στην 27η θέση λόγω της χαμηλής κυκλοφοριακής συμφόρησης, της υψηλής οδικής ποιότητας και του χαμηλού κόστους της βενζίνης.</p>
      <p>Το Μάντσεστερ ήρθε 44ο, καθώς έχει τους λιγότερους θανάτους, ενώ το Λονδίνο ήρθε 77ο στην λίστα εξαιτίας της υψηλής συμφόρησης.</p>
      <p>Οι πιο επικίνδυνοι δρόμοι μετρήθηκαν βάσει ”βαθμολογίας οδικής οργής” και το ποσοστό θνησιμότητας ανά 100.000 κατοίκους.</p>
      <p>Η μελέτη διαπίστωσε ότι το Ουλάν Μπατόρ στην Μογγολία, είχε το χειρότερο πρόβλημα με την οργή του δρόμου, με βαθμολογία 99,12, ενώ η Μόσχα ήρθε δεύτερη, με βαθμολογία οδικής οργής 98,46.</p>
      <p>Η Οσάκα, στην Ιαπωνία, βρέθηκε να έχει τους πιο ήρεμους οδηγούς, με βαθμολογία οδικής οργής μόλις 1 και ποσοστό θνησιμότητας 3,20 ανά 100.000.</p>
      <p>
        <b>Οι καλύτερες πόλεις για οδήγηση</b>
      </p>
      <p>1. Κάλγκαρι, Καναδάς<br/>2. Ντουμπάι, ΗΑΕ<br/>3. Οττάβα, Καναδάς<br/>4. Βέρνη, Ελβετία<br/>5. Ελ Πάσο, ΗΠΑ</p>
      <p>
        <b>Οι χειρότερες πόλεις για οδήγηση</b>
      </p>
      <p>1. Βομβάη, Ινδία<br/>2. Ουλάν Μπατόρ , Μογγολία<br/>3. Καλκούτα, Ινδία<br/>4. Λάγκος, Νιγηρία<br/>5. Καράτσι, Πακιστάν</p>
      <p>Πηγή: huffingtonpost.gr</p>
    </article>
  </body>
</html>