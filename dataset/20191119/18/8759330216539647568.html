<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904384/genk-wil-niet-langer-trainerskerkhof-zijn-dat-is-toch-een-werkpunt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T18:16:00+00:00"/>
    <meta property="og:title" content="Genk wil niet langer trainerskerkhof zijn: &quot;Dat is toch een werkpunt&quot;"/>
    <meta property="og:description" content="KRC Genk heeft met"/>
  </head>
  <body>
    <article>
      <h1>Genk wil niet langer trainerskerkhof zijn: "Dat is toch een werkpunt"</h1>
      <address>
        <time datetime="2019-11-19T18:16:00+00:00">19 Nov 2019, 18:16</time>
      </address>
      <p>
        <b>KRC Genk heeft met <a href="https://www.voetbalprimeur.be/nieuws/904381/genk-stelt-wolf-voor-we-willen-spelers-ontwikkelen-n-resultaat-boeken-.html?utm_source=doorlink&amp;utm_medium=doorlink&amp;utm_campaign=doorlink">Hannes Wolf een nieuwe trainer in huis gehaald</a>. Zo staat de teller voor het aantal trainers bij KRC Genk na 31 jaar al op 28. Te veel, <a href="https://www.voetbalprimeur.be/nieuws/904228/al-28-trainers-in-31-jaar-bij-genk-het-moet-zich-afvragen-waar-de-oorzaak-ligt-.html?utm_source=doorlink&amp;utm_medium=doorlink&amp;utm_campaign=doorlink">oordeelde Stef Wijnants al</a>. Dat erkent ook voorzitter Peter Croonen.</b>
      </p>
      <p>"Onze statistieken qua trainers zijn niet goed, dat is een werkpunt", gaf de voorzitter van Genk aan bij <i>Sport/Voetbalmagazine.</i></p>
      <p>Genk hoopte nochtans niet snel te veranderen van trainer dit seizoen. "Wij geloofden vast in Felice Mazzu een profiel te hebben gevonden waarmee we een langer verhaal konden schrijven", vertelt Croonen.</p>
      <p>Ook Dimitri De Condé beaamde bij de voorstelling van Hannes Wolf dat Genk de intentie heeft om lang door te gaan met een trainer. "We missen continuïteit in het trainersverhaal. Als technisch directeur is het niet leuk als je vaak vroeger dan gepland afscheid moet nemen van een trainer. We hopen dat het bij deze coach anders zal zijn en we geloven daar ook in", citeert <i>Het Laatste Nieuws</i> de technisch directeur van Genk.</p>
      <p>Met zijn 38 jaar heeft Wolf alvast de leeftijd om voor lange tijd mee te gaan bij de Limburgers. Nu moet de Duitser nog zien te overtuigen.</p>
    </article>
  </body>
</html>