<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dancila-s-a-referit-la-romanii-din-diaspora-folosind-apelativul-astia-chiar-daca-s-a-deplasat-in-tari-cu-diaspora-mare-nu-s-a-intalnit-cu-astia.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T18:12:12+00:00"/>
    <meta property="og:title" content="Dăncilă s-a referit la românii din diaspora folosind apelativul ”ăștia”: Chiar dacă s-a deplasat în țări cu diasporă mare, Iohannis nu s-a întâlnit cu ăștia/ Dăncilă: Dacă așa s-a înțeles, îmi cer scuze"/>
    <meta property="og:description" content="La conferința de marți a Vioricăi Dăncilă s-a înregistrat un moment bizar în care fostul premier s-a referit la românii din Diaspora folosind termenul"/>
  </head>
  <body>
    <article>
      <h1> Dăncilă s-a referit la românii din diaspora folosind apelativul ”ăștia”: Chiar dacă s-a deplasat în țări cu diasporă mare, Iohannis nu s-a întâlnit cu ăștia/ Dăncilă: Dacă așa s-a înțeles, îmi cer scuze </h1>
      <address><time datetime="2019-11-19T18:12:12+00:00">19 Nov 2019, 18:12</time> by <a rel="author">Redacția</a></address>
      <p>La conferința de marți a Vioricăi Dăncilă s-a înregistrat un moment bizar în care fostul premier s-a referit la românii din Diaspora folosind termenul ”ăștia” în loc de ”aceștia”:</p>
      <p>”Am implementat programul Start-up diaspora, am implementat programul de facilități pentru agricultură, am facilitat votul în diaspora, astfel încât să poată vota trei zile și prin corespondență. Iohannis nu a avut nici măcar o deplasare pentru românii din diaspora. Chiar dacă s-a deplasat în țări cu diasporă mare, nu s-a întâlnit cu ăștia și nu a vorbit ce face pentru ca ei să se întoarcă acasă”, a declarat Dăncilă în cadrul conferinței de marți seară.</p>
      <p>Viorica Dăncilă a revenit la subiect ulterior, când a ajuns în studioul Antena 3, acolo unde a nuanțat declarația. Fostului premier a spus că, de fapt, l-a citat pe Klaus Iohannis care ar fi folosit termenul ”ăștia” făcând referire la diaspora: ”Dacă s-a înțeles greșit, îmi cer scuze”, a declarat Viorica Dăncilă.</p>
    </article>
  </body>
</html>