<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/foodball-un-nuovo-gioco-in-stile-rocket-league-ma-con-il-cibo-626870"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T18:15:17+00:00"/>
    <meta property="og:title" content="FoodBall, un nuovo gioco in stile Rocket League ma con il cibo"/>
    <meta property="og:description" content="Su PC e Nintendo Switch il prossimo anno arriverà FoodBall, un gioco che stravolgerà totalmente la vostra idea di &quot;non giocare con il cibo&quot;"/>
  </head>
  <body>
    <article>
      <h1>FoodBall, un nuovo gioco in stile Rocket League ma con il cibo</h1>
      <h2>Su PC e Nintendo Switch il prossimo anno arriverà FoodBall, un gioco che stravolgerà totalmente la vostra idea di "non giocare con il cibo"</h2>
      <address><time datetime="2019-11-19T18:15:17+00:00">19 Nov 2019, 18:15</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/FoodBall-steam-PC-Nintendo-Switch.jpg"/>
      </figure>
      <p>Sicuramente tutti i vostri genitori vi avranno detto da piccoli che non si gioca con il cibo. Adesso <b>le cose stanno per cambiare grazie a FoodBall</b>, un nuovo gioco per PC e Nintendo Switch in uscita nel 2020. Il <a href="https://www.tecnoandroid.it/2019/11/11/nintendo-switch-arrivano-tre-nuovi-e-interessanti-giochi-per-la-console-621842">publisher Gaming Factory SA</a> ha confermato che il titolo arriverà anche per Xbox One e altre piattaforme in futuro.</p>
      <p>Gli sviluppatori dello studio Cat-astrophe Games hanno creato uno combinazione unica di sport, corse e cibo. FoodBall unisce un gioco sportivo con una corsa tra macchine. I giocatori potranno scegliere <b>tra la modalità storia, vari veicoli e personaggi, la modalità multiplayer</b>. L’unione di tutti questi elementi fanno diventare il titolo <a href="https://www.tecnoandroid.it/2019/11/09/death-stranding-rotto-il-d1-e-sony-interviene-duramente-621302">diventare un gioco con cui perdere ore e ore divertendosi</a>.</p>
      <p>Il gameplay si basa sui principi cardine del calcio, con <a href="https://www.tecnoandroid.it/2019/10/30/chains-of-fury-un-nuovo-shooter-psichedelico-per-pc-e-nintendo-switch-616978">l’obiettivo per ogni squadra</a> di fare goal nella porta avversaria. Tuttavia, i giocatori controlleranno dei veicoli invece dei calciatori, <b>proprio come avviene con Rocket League</b>. Piuttosto che usare veicoli futuristici, tutti i mezzi saranno basati su food truck mentre la palla potrà essere, per esempio, un pomodoro.</p>
      <p>Gli sviluppatori <b>stanno preparando modelli grafici 3D</b> dettagliati dei veicoli caratterizzati da una colorazione pastello. Il CEO di Cat-astrophe Games, Paweł Wojciechowicz, ha commentato l’annuncio sottolineando come i riferimenti a Rocket League siano evidenti, ma limitati solo ad una impressione generale di FoodBall.</p>
      <h3>FooBall vuole battere Rocket League al suo stesso gioco</h3>
      <p>Il modo di approcciarsi al gameplay è totalmente diverso e il titolo è<b> caratterizzato da una modalità storia presentata in stile fumetto</b>. Inoltre la caratterizzazione dei personaggi è approfondita e ogni veicolo avrà caratteristiche uniche con impatti diretti sulle partite. Ci saranno <a href="https://www.tecnoandroid.it/2019/11/08/disney-arriva-in-italia-ecco-la-data-ufficiale-del-debutto-621083">vari fattori che influenzeranno</a> ogni partita tra cui accelerazione, poteri e trappole.</p>
      <p>Infatti, gli<b> attacchi speciali potranno risolvere una partita particolarmente difficile</b> sia in single player che in multiplayer. Le partite in locale potranno essere sia cooperative che competitive, rendendo così FoodBall un titolo da giocare in compagnia.</p>
      <p>FoodBall, al momento, non ha ancora una data di lancio, ma gli sviluppatori prevedono il debutto entro la fine del 2020. È possibile <a href="https://store.steampowered.com/app/1182280/FoodBall/">consultare la pagina di Steam</a> dedicata al titolo per maggiori informazioni.</p>
      <figure>
        <iframe src="https://www.youtube.com/embed/eJanAUpOnxk" width="696" height="392" data-service="Youtube" scrolling="no"/>
      </figure>
    </article>
  </body>
</html>