<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/eda-thess-stin-elassona-2os-stathmos-aposimpiesis-fisikou-aeriou"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T18:30:00+00:00"/>
    <meta property="og:title" content="ΕΔΑ ΘΕΣΣ: Στην Ελασσόνα ο 2ος σταθμός αποσυμπίεσης φυσικού αερίου."/>
    <meta property="og:description" content="Τοποθετείται και ο 2ος Σταθμός Αποσυμπίεσης Φυσικού Αερίου στην πόλη της Ελασσόνας λόγω μεγάλης ζήτησης"/>
  </head>
  <body>
    <article>
      <h1>ΕΔΑ ΘΕΣΣ: Στην Ελασσόνα ο 2ος σταθμός αποσυμπίεσης φυσικού αερίου.</h1>
      <h2>Τοποθετείται και ο 2ος Σταθμός Αποσυμπίεσης Φυσικού Αερίου στην πόλη της Ελασσόνας λόγω μεγάλης ζήτησης</h2>
      <address><time datetime="2019-11-19T18:30:00+00:00">19 Nov 2019, 18:30</time> by <a rel="author">Metrosport.gr Team</a></address>
      <p>
        <b>Τοποθετείται και ο 2<sup>ος</sup> Σταθμός Αποσυμπίεσης Φυσικού Αερίου στην πόλη της Ελασσόνας λόγω μεγάλης ζήτησης.</b>
      </p>
      <p>Την Παρασκευή 15.11.2019 πραγματοποιήθηκε συνάντηση, στα γραφεία της <b>ΕΔΑ ΘΕΣΣ</b> μεταξύ του Δημάρχου Ελασσόνας, κ. <b>Γάτσα Νικόλαου</b>, του Γενικού Διευθυντή της <b>ΕΔΑ ΘΕΣΣ</b>, <b>κ. Μπακούρα Λεωνίδα</b> και των Στελεχών της<b> Εταιρείας</b>.</p>
      <p>Λόγω της μεγάλης ζήτησης για την σύνδεση με το δίκτυο του φυσικού αερίου, την επέκταση του δικτύου, την σύνδεση των Βιομηχανιών στην πόλη της Ελασσόνας καθώς και το ψύχος το οποίο επικρατεί του χειμερινούς μήνες, η <b>ΕΔΑ ΘΕΣΣ</b> σχεδιάζει εντός του έτους 2020 να τοποθετήσει και <b>2<sup>ο</sup> Σταθμό αποσυμπίεσης</b> <b>φυσικού αερίου (</b><b>CNG</b><b>)</b> στην βορειοανατολική πλευρά της Ελασσόνας για να καλύψει τις ανάγκες των οικιακών, εμπορικών και βιομηχανικών καταναλωτών.</p>
      <p>Από τον Σεπτέμβριο 2019 έχει περάσει στη χρήση φυσικού αερίου μέσω δικτύου διανομής τροφοδοσίας με <b>CNG </b>η <b>1η βιομηχανία Παραγωγής Τυροκομικών Προϊόντων στην Ελλάδα, στην πόλη της Ελασσόνας. </b>Σύμφωνα με τις έως τώρα καταγεγραμμένες καταναλώσεις της Βιομηχανίας, η κατανάλωση θα ξεπεράσει τα <b>1.000.000 κυβικά ετησίως</b>.</p>
      <p>Επιπροσθέτως, έντονο είναι το ενδιαφέρον των πολιτών καθώς έως σήμερα έχουν υπογραφεί <b>333 Συμβάσεις Σύνδεσης</b> και έχουν κατασκευαστεί <b>6.700 μέτρα</b> σε δίκτυο χαμηλής πίεσης. Παράλληλα, έχουν υπογραφεί οι Συμβάσεις Σύνδεσης με τα 10 Δημοτικά Κτίρια της πόλης.</p>
      <p>O Δήμαρχος του Δήμου Ελασσόνας, κ. <b>Γάτσας Ν.</b> τόνισε ότι είναι ένα σημαντικό και ωφέλιμο έργο για την πόλη της Ελασσόνας. Όπως δήλωσε, υπάρχει μεγάλο ενδιαφέρον από Οικιακούς, Εμπορικούς και Βιομηχανικούς Καταναλωτές υπογραμμίζοντας την εξοικονόμηση ενέργειας που απολαμβάνουν τα δημοτικά κτίρια με την σύνδεση τους στο δίκτυο φυσικού αερίου.</p>
      <p>Αξίζει να σημειωθεί ότι η <b>ΕΔΑ ΘΕΣΣ</b>, σύμφωνα με το 5ετές πρόγραμμα ανάπτυξης 2019-2023 στον Δήμο Ελασσόνας θα επενδύσει <b>1,84 εκ. €</b> για την ανάπτυξη του δικτύου και τις Νέες Συνδέσεις, με σκοπό την εξυπηρέτηση όλο και περισσότερων καταναλωτών.</p>
      <figure>
        <img src="http://www.metrosport.gr/article/../../images_27102016/edathes/edathes2.jpg"/>
      </figure>
      <p>
        <b>ΘΕΣΣΑΛΟΝΙΚΗ: Μοναστηρίου 256 &amp; Δ. Γληνού 7, Μενεμένη, 546 28, Τηλ.: 2310 584000-1-2-3-4, Fax: 2310 546365</b>
      </p>
      <p>
        <b>ΘΕΣΣΑΛΙΑ: Φαρσάλων 219, Λάρισα, 413 35, Τηλ.: 2410 582300, Fax: 2410 582323</b>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/afto-ine-to-schedio-mitsotaki-gia-to-metanasteftiko"/>
        <a href="http://www.metrosport.gr/article/anaplasi-platias-eleftherias-den-echi-gini-oute-to-120"/>
        <a href="http://www.metrosport.gr/article/dthessalonikis-odigies-enopsi-tis-triimeris-kakokerias"/>
        <a href="http://www.metrosport.gr/article/filakisi-10-minon-ston-nearo-pou-ekspermatose-se-fititria-sto-apth"/>
        <a href="http://www.metrosport.gr/article/emi-ektakto-deltio-epidinosis-kerou-gia-to-triimero-19-21-noemvriou"/>
        <a href="http://www.metrosport.gr/article/oristiko-se-litourgia-apo-avrio-ta-diodia-sto-oreokastro"/>
      </related>
    </article>
  </body>
</html>