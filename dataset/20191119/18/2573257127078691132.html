<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/realme-5s-arrivano-nuove-conferme-grazie-a-geekbench-626436"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T18:00:56+00:00"/>
    <meta property="og:title" content="Realme 5s: arrivano nuove conferme grazie a Geekbench"/>
    <meta property="og:description" content="Grazie al noto portale di benchmark Geekbench, sono arrivate nuove conferme riguardo alla scheda tecnica del futuro Realme 5s."/>
  </head>
  <body>
    <article>
      <h1>Realme 5s: arrivano nuove conferme grazie a Geekbench</h1>
      <h2>Grazie al noto portale di benchmark Geekbench, sono arrivate nuove conferme riguardo alla scheda tecnica del futuro Realme 5s.</h2>
      <address><time datetime="2019-11-19T18:00:56+00:00">19 Nov 2019, 18:00</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Realme-5s-Geekbench-22.jpg"/>
      </figure>
      <p>Si torna a parlare dell’azienda cinese Realme, in particolare del prossimo smartphone che farà il suo debutto ufficiale sul mercato indiano il prossimo 20 novembre, ovvero il <b>Realme 5s</b>. Di quest’ultimo sono già state confermate diverse specifiche tecniche dallo store online Flipkart, ma ora a darci ulteriori conferme è arrivato il benchmark del noto portale <b>Geekbench</b>.</p>
      <h3>Realme 5s: confermate alcune specifiche tecniche</h3>
      <p>Fino ad ora sono già trapelate diverse informazioni riguardo alla scheda tecnica del prossimo smartphone medio di gamma di <b>Realme</b>. Come già anticipato, però, ora il dispositivo dell’azienda cinese è passato dal portale di benchmark <b>Geekbench</b>. Nello specifico, il terminale è stato registrato con il numero di modello <b>Realme RMX1925</b>. Per quanto riguarda i punteggi ottenuti, in <b>single core</b> sono stati totalizzati <b>314 punti</b> mentre in <b>multi core</b> il punteggio è stato di <b>1386 punti</b>.</p>
      <p>Per quanto riguarda le caratteristiche tecniche del device, il portale Geekbench ci ha confermato innanzitutto il processore che troveremo a bordo, ovvero il <b>SoC Snapdragon 665</b> di Qualcomm. Quest’ultimo, in particolare, sarà supportato dalla presenza di <b>4 GB</b> di memoria <b>RAM</b>, mentre per quanto riguarda il software troveremo a bordo <b>Android 9 Pie</b>.</p>
      <p>E il resto della scheda tecnica? Lo store online Flipkart ci ha già svelato in questi giorni molte peculiarità di questo nuovo device. Tra queste, ci sarà una grande batteria da <b>5000 mAh</b>, mentre il display avrà una diagonale da 6.5 pollici in risoluzione HD+. Sul retro, infine, troveremo sempre quattro sensori fotografici, e quello principale sarà da <b>48 megapixel</b>.</p>
      <p>Appuntamento dunque fra due giorni per l’annuncio ufficiale sul mercato di questo nuovo device targato Realme.</p>
    </article>
  </body>
</html>