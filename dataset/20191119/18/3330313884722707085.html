<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904393/koeman-en-twee-oranje-internationals-melden-zich-de-jongens-zien-dat-ook-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T18:58:00+00:00"/>
    <meta property="og:title" content="Koeman en twee Oranje-internationals bij Jong Oranje-training: &quot;Goed signaal&quot;"/>
    <meta property="og:description" content="Ronald Koeman, Calvin Stengs en Myron Boadu meldden zich maandag op de training van Jong Oranje. Het is een belangrijk signaal, vindt bondscoach Erwin van de Looi. Jong Oranje bereidde zich maandag op de KNVB Campus in Zeist voor op de oefeninterland tegen Jong Engeland. &quot;Ronald komt heel vaak kijken als zij getraind hebben&quot;, reageert Van de Looi voor de camera van FOX Sports. &quot;Dat is wel een goed signaal natuurlijk, want de jongens zien dat ook.&quot;"/>
  </head>
  <body>
    <article>
      <h1>Koeman en twee Oranje-internationals bij Jong Oranje-training: "Goed signaal"</h1>
      <address>
        <time datetime="2019-11-19T18:58:00+00:00">19 Nov 2019, 18:58</time>
      </address>
      <p>
        <b>Ronald Koeman, Calvin Stengs en Myron Boadu meldden zich maandag op de training van Jong Oranje. Het is een belangrijk signaal, vindt bondscoach Erwin van de Looi.</b>
      </p>
      <p>Jong Oranje bereidde zich maandag op de KNVB Campus in Zeist voor op de oefeninterland tegen Jong Engeland. "Ronald komt heel vaak kijken als zij getraind hebben", reageert Van de Looi voor de camera van <a href="https://www.foxsports.nl/video/3148178/van-looi-altijd-weer-geschokt-als-zoiets-gebeurt/">FOX Sports</a>. "Dat is wel een goed signaal natuurlijk, want de jongens zien dat ook."</p>
      <p>Van de Looi merkt dat het binnen zijn spelersgroep vaak over het 'grote' Oranje gaat. "De jongens willen graag naar Oranje en dromen van het EK, dan is het wel lekker dat de bondscoach oog voor ze heeft. En bij Calvin en Myron is het mooi om te zien dat ze een kans krijgen bij het Nederlands elftal als ze het goed doen bij Jong Oranje en AZ."</p>
      <p>Jong Oranje trapte dinsdagavond om 18.30 uur af tegen Jong Engeland in Doetinchem. Het Nederlands elftal begint om 20.45 uur in Amsterdam aan de afsluitende EK-kwalificatiewedstrijd tegen Estland.</p>
    </article>
  </body>
</html>