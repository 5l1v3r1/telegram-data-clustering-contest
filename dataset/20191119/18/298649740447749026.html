<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cultura/2019/11/19/a-milano-si-parla-di-bellezza-intelligente-al-femminile-pn_20191119_00306/"/>
    <meta property="og:site_name" content="Askanews"/>
    <meta property="article:published_time" content="2019-11-19T18:14:20+00:00"/>
    <meta property="og:title" content="A Milano si parla di #Bellezza Intelligente al femminile"/>
    <meta property="og:description" content="Milano, 19 nov. (askanews) – Dal 30 novembre al 1 dicembre si svolge, presso il Cosmo Hotel Palace di Cinisello Balsamo (Milano), il secondo main Pink event di #Bellezza Intelligente, la più grande community di trasformazione fisica e mentale delle donne ideata dall’ex modella, conduttrice TV ed influencer Iaia De Rose contro i modelli di […]"/>
  </head>
  <body>
    <article>
      <h1>A Milano si parla di #Bellezza Intelligente al femminile</h1>
      <h2>Dal 30 novembre al 1 dicembre con l'influencer Iaia De Rose</h2>
      <address>
        <time datetime="2019-11-19T18:14:20+00:00">19 Nov 2019, 18:14</time>
      </address>
      <figure>
        <img src="http://www.askanews.it/wp-content/uploads/2019/11/20191119_191412_93914C72.jpg"/>
      </figure>
      <p>Milano, 19 nov. (askanews) – Dal 30 novembre al 1 dicembre si svolge, presso il Cosmo Hotel Palace di Cinisello Balsamo (Milano), il secondo main Pink event di #Bellezza Intelligente, la più grande community di trasformazione fisica e mentale delle donne ideata dall’ex modella, conduttrice TV ed influencer Iaia De Rose contro i modelli di bellezza artefatta proposti sui Social.</p>
      <p>Proprio di bellezza autentica, positiva e consapevole si parlerà nel weekend di incontri, show, attività formative e shopping organizzati da #Bellezza Intelligente per continuare il percorso di trasformazione a 360 gradi iniziato con il primo appuntamento di maggio.</p>
      <p>L’obiettivo della due giorni è fare ‘Edu-tainment’, insegnare cioè, alle donne tecniche e strategie nonché fornire strumenti pratici per ricominciare a curare il proprio corpo e la propria anima. Tutto questo, divertendosi e confrontandosi con i migliori professionisti del settore (allenatori, nutrizionisti, biologi, psicologi, trainer, consulenti di immagine, make up artist). Tanti gli esperti di rilievo che quest’anno saranno presenti all’evento, per citarne alcuni: il chirurgo estetico di fama internazionale Sergio Noviello, l’astrologo Marco Gerosa ma anche l’insegnante di yoga ormonale e yoga face Anna Kostina e la fitness trainer dall’energia esplosiva, Francesca Brandina.</p>
      <p>Il programma del weekend sarà particolarmente intenso. Le attività, peraltro non obbligatorie, inizieranno il pomeriggio del 30 novembre alle 14 e avranno un taglio esperienziale Sarà possibile infatti, testare un particolare metodo di home training o yoga face, partecipare a sessioni di danza seduttiva, conoscere le ultime novità nella lotta contro l’inestetismo più odiato dalle donne o fare shopping, acquistando ad esempio la linea IAIABAG nelle nuove versioni per l’autunno inverno 2019-20.Il secondo giorno invece sarà interamente dedicato alla formazione: si toccheranno tutti gli aspetti dello stare bene, dall’alimentazione al test del DNA passando per il make-up, la cura della propria immagine e stile senza trascurare la prospettiva psicologica che ha sempre un impatto notevole sull’evoluzione della bellezza in chiave armonica. Il secondo giorno si chiude con uno sguardo sul futuro grazie alle previsioni astrologiche tutte al femminile.</p>
      <p>#Bellezza Intelligente è un evento a pagamento: ci sono cinque diversi tipi di ticket (Fucsia, Pink, Orchid, Cipria, Gold) per soddisfare le esigenze di tutte le tasche. I biglietti – che vanno da un minimo di 67 a un massimo di 270 euro a seguito dell’esaurimento dei ticket Fucsia – sono disponibili online su www.bellezzaintelligente.com</p>
    </article>
  </body>
</html>