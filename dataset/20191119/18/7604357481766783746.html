<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/brussel-begroting-lokt-controverse-uit-europa-zal-zich-moeten-aanpassen/"/>
    <meta property="og:site_name" content="SCEPTR"/>
    <meta property="article:published_time" content="2019-11-19T18:54:15+00:00"/>
    <meta property="og:title" content="Brussel begroting lokt controverse uit: “Europa zal zich moeten aanpassen”"/>
    <meta property="og:description" content="Het Brussels Gewest stelde een ‘eurokritische’ begroting op. Zo lapt de paars-groene regering, door verschillende investeringen buiten de begroting te houden, de Unierechtelijke begrotingsregels aan haar laars. “Europa zal zich moeten aanpassen”, citeert De Tijd Brussels minister van Begroting Sven Gatz (Open Vld). “Deze Brusselse regering ademt het wanbeleid van Verhofstadt I destijds: begrotingstrucs voor […]"/>
  </head>
  <body>
    <article>
      <h1>Brussel begroting lokt controverse uit: “Europa zal zich moeten aanpassen”</h1>
      <address><time datetime="2019-11-19T18:54:15+00:00">19 Nov 2019, 18:54</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>Het Brussels Gewest stelde een ‘eurokritische’ begroting op. Zo lapt de paars-groene regering, door verschillende investeringen buiten de begroting te houden, de Unierechtelijke begrotingsregels aan haar laars. <i>“Europa zal zich moeten aanpassen”,</i> citeert <a href="https://www.tijd.be/politiek-economie/belgie/brussel/brussel-investeert-buiten-begroting/10183238.html?rc_source=tijd&amp;rc_medium=unknown&amp;rc_content=article-list">De Tijd</a> Brussels minister van Begroting <a href="https://sceptr.net/tag/sven-gatz/">Sven Gatz</a> (Open Vld). <i>“Deze Brusselse regering ademt het wanbeleid van Verhofstadt I destijds: begrotingstrucs voor een evenwicht die de komende generaties als een molensteen om de hals zal hangen”</i>, klonk het eerder bij Brussels fractieleider <a href="https://sceptr.net/tag/cieltje-van-achter/">Cieltje Van Achter</a> (N-VA).</b>
      </p>
      <p>In principe geeft de Brusselse regering volgend jaar 740 miljoen euro meer uit dan er binnenkomt. Toch spreekt minister Gatz over een begroting die <i>“structureel in evenwicht”</i> is; de inkomsten volstaan om de werking van de overheid te betalen. Een deel van het tekort hoopt Gatz, met 240 miljoen euro, te dichten. Het resterende bedrag, zo’n 500 miljoen euro, laat men in Brussel buiten de begroting. </p>
      <figure>
        <iframe data-src="https://twitter.com/_X_acerbation/status/1196821834974580737?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De reden? Het gaat volgens de Brusselse regering over <i>“strategische investeringen”</i> in onder meer het openbaar vervoer en de Brusselse tunnels. Van de Europese Unie moeten evenwel ook die uitgaven in het budget worden opgenomen. <i>“Men moet weten wat men wil in Europa”,</i> citeert <a href="https://www.tijd.be/politiek-economie/belgie/brussel/brussel-investeert-buiten-begroting/10183238.html?rc_source=tijd&amp;rc_medium=unknown&amp;rc_content=article-list">De Tijd</a> Gatz. <i>“Ofwel investeren we, wat de economie doet groeien. Ofwel gebeurt er niets en dan worden we allemaal armer”</i>, klinkt het. Tevens stelde de liberale minister dat “<i>Europa […] zich [zal] moeten aanpassen”.</i></p>
      <h3>Stijging schuld en toename rente-uitgaven</h3>
      <p>De financiële gevolgen zijn evenwel niet min. Zo zal de Brusselse schuld op vijf jaar tijd van 3,7 miljard euro naar 6,7 miljard euro stijgen. Ter vergelijking: Brussel heeft een bbp van zo’n 80 miljard. Maar er is meer: ook verschillende Brusselse overheidsinstellingen hebben schulden. Neemt men deze mee in de berekening dan klokt Brussel dit jaar al af op een schuld van 5,8 miljard. Als gevolg daarvan zullen, volgens <a href="https://www.tijd.be/politiek-economie/belgie/brussel/brussel-investeert-buiten-begroting/10183238.html?rc_source=tijd&amp;rc_medium=unknown&amp;rc_content=article-list">De Tijd</a>, de rente-uitgaven van 112 miljoen euro naar 192 miljoen euro stijgen. </p>
      <figure>
        <iframe data-src="https://twitter.com/DeMolJohan/status/1196797685782724609?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De Brusselse begroting kan op flinke kritiek rekenen van de N-VA. <i>“Deze Brusselse regering ademt het wanbeleid van Verhofstadt I destijds: begrotingstrucs voor een evenwicht die de komende generaties als een molensteen om de hals zal hangen”</i>, stelt Brussels N-VA-fractieleider Cieltje Van Achter.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/vandaag-dan-toch-geen-stemming-over-langere-termijn-voor-abortus/"/>
        <a href="https://sceptr.net/2019/11/ponthier-vb-geweld-kan-nooit-de-oplossing-zijn-voor-een-politiek-probleem/"/>
        <a href="https://sceptr.net/2019/11/activisten-kick-out-zwarte-piet-krijgen-gas-boete-na-actie-in-deurne/"/>
      </related>
    </article>
  </body>
</html>