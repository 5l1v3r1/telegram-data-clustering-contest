<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/mm-om-sucit-mihai-stoica-s-a-intors-fcsb-anuntul-facut-gigi-becali-1_5dd437985163ec427131ec8f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T18:54:59+00:00"/>
    <meta property="og:title" content="MM, om sucit! Mihai Stoica s-a întors la FCSB. Anunţul făcut de Gigi Becali"/>
    <meta property="og:description" content="Patronul echipei FCSB, Gigi Becali a anunţat, marţi seara, revenirea lui Mihai Stoica în staff-ul vicecampioanei României."/>
  </head>
  <body>
    <article>
      <h1>MM, om sucit! Mihai Stoica s-a întors la FCSB. Anunţul făcut de Gigi Becali</h1>
      <address><time datetime="2019-11-19T18:54:59+00:00">19 Nov 2019, 18:54</time> by <a rel="author">Vincentiu Mihaiu</a></address>
      <h4>Patronul echipei FCSB, Gigi Becali a anunţat, marţi seara, revenirea lui Mihai Stoica în staff-ul vicecampioanei României.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/cu-dumnezeu-euro-2020-gigi-becali-explicat-divinitatea-califica-nationala-turneul-final-1_5dca92d15163ec4271ee6653/index.html"/>
        <a href="https://adevarul.ro/news/sport/becali-s-a-impacat-burleanu-facuse-praf-povestit-fost-cucerit-presedintele-frf-1_5dca954b5163ec4271ee775c/index.html"/>
        <a href="https://adevarul.ro/news/sport/gigi-becali-atac-devastator-intrat-telefon-l-a-facut-praf-selectia-facuta-1_5dca82245163ec4271edeb28/index.html"/>
      </related>
      <p>„El s-a întors, e casa lui aici, vine când vrea, pleacă atunci când vrea. Lucrează momentan fără contract, dar o să-l facem şi pe ăla, nu asta e problema. Era foarte apropiat de jucători, iar aceştia îi dădeau mesaje de genul «Domnule preşedinte, întorceţi-vă!»”, a declarat Becali pentru gsp.ro.</p>
      <p>Bogătaşul a vorbit şi despre momentul în care Stoica a plecat de la FCSB şi a afirmat că nu a înţeles în acel moment decizia lui: „MM mi-a zis că a plecat din motive personale, dar eu eram supărat şi i-am spus: «Ce probleme personale, mă?» Acum şi-a rezolvat aceste probleme şi mi-a zis că vrea să revină”</p>
      <p>La începutul lunii noiembrie, imediat după plecarea lui Narcis Răducan de la FCSB, cel care îl înlocuise în august din funcţia de Manager General, Mihai Stoica susţinea cu vehemenţă că că nu se pune problema unei reveniri la FCSB. ”N-am nicio legătură cu ce se întâmplă zilele astea, sunt ocupat cu probleme mult mai importante pentru mine şi familia mea. Rog presa să nu-mi folosească numele pentru a dezbate subiecte care n-au niciun suport real”, a postat MM Stoica, pe reţelele de socializare..</p>
      <hr/>
    </article>
  </body>
</html>