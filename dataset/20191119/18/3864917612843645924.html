<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821459-premer-cehii-zaprosiv-razumkova-vidvidati-pragu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T18:37:00+00:00"/>
    <meta property="og:title" content="Прем’єр Чехії запросив Разумкова відвідати Прагу"/>
    <meta property="og:description" content="Голова ВР Дмитро Разумков обговорив із Прем’єр-міністром Чехії Андреєм Бабішем можливість посилення співпраці України з країнами &quot;Вишеградської четвірки” та загрози від проєкту “Північний потік-2”."/>
  </head>
  <body>
    <article>
      <h1>Прем’єр Чехії запросив Разумкова відвідати Прагу</h1>
      <h2>Голова ВР Дмитро Разумков обговорив із Прем’єр-міністром Чехії Андреєм Бабішем можливість посилення співпраці України з країнами "Вишеградської четвірки” та загрози від проєкту “Північний потік-2”.</h2>
      <address>
        <time datetime="2019-11-19T18:37:00+00:00">19 Nov 2019, 18:37</time>
      </address>
      <p>Про це повідомляється на <a href="https://rada.gov.ua/news/Top-novyna/184673.html">сайті парламенту</a>.</p>
      <p>Зазначається, що спікер подякував главі чеського уряду за сталу підтримку України у питаннях територіальної цілісності і повернення тимчасово окупованих територій Донбасу та Криму, а також висловився на підтримку активізації співпраці у рамках "Вишеградської четвірки", групи «Балтік плюс» та залучення до роботи цієї групи інших країн.</p>
      <figure>
        <img src="https://static.ukrinform.com/photos/2019_11/1574192083-830.jpg"/>
      </figure>
      <p>«Це непогана можливість дати поштовх нашій співпраці у міжнародному вимірі, зокрема на полях ПАРЄ. Необхідно спрямовувати наші спільні дії на повернення базових принципів, які закладалися під час створення Ради Європи», - підкреслив голова ВР.</p>
      <p>Крім того, <a href="https://www.ukrinform.ua/tag-razumkov">Разумков </a>наголосив на геополітичних безпекових ризиках, пов’язаних із проєктом «Північний потік-2».</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821209-ukraina-domovilasa-posiliti-vzaemodiu-z-visegradskou-cetvirkou-zelenskij.html">Україна домовилася посилити взаємодію з “Вишеградською четвіркою” - Зеленський</a>
      </blockquote>
      <p>У свою чергу, Прем’єр-міністр Чехії наголосив на неухильній підтримці України. «Ми засуджуємо анексію Криму, підтримуємо суверенітет і територіальну цілісність України. Чехія беззаперечно на вашому боці», - зазначив він.</p>
      <p>Бабіш також передав запрошення від голови парламенту Чеської Республіки відвідати Чехію з офіційним візитом.</p>
    </article>
  </body>
</html>