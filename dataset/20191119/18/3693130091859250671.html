<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bulgaristan-i-2-1-yenen-19-yas-alti-milli-takimi-elit-tur-a-yukseldi-1208877.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T18:48:00+00:00"/>
    <meta property="og:title" content="Bulgaristan'ı 2-1 yenen 19 Yaş Altı Milli Takımı, Elit Tur'a yükseldi"/>
    <meta property="og:description" content="19 Yaş Altı Milli Futbol Takımı, Avrupa Şampiyonası Eleme Turu 1. Grup'taki son maçında Bulgaristan'ı 2-1 yendi."/>
  </head>
  <body>
    <article>
      <h1>Bulgaristan'ı 2-1 yenen 19 Yaş Altı Milli Takımı, Elit Tur'a yükseldi</h1>
      <h2>19 Yaş Altı Milli Futbol Takımı, Avrupa Şampiyonası Eleme Turu 1. Grup'taki son maçında Bulgaristan'ı 2-1 yendi.</h2>
      <address>
        <time datetime="2019-11-19T18:48:00+00:00">19 Nov 2019, 18:48</time>
      </address>
      <p><b>Antalya</b>'nın <b>Manavgat </b>ilçesindeki <b>Arslan Zeki Demirci Spor Tesisleri'</b>nde yapılan karşılaşmayı, <b>Polonyal</b>ı hakem <b>Krzysztof </b>Jakubik yönetti.</p>
      <p>Ay-yıldızlı ekip, 2. dakikada <b>Filip Krastev</b>'in golüyle 1-0 yenik duruma düştüğü maçtan, 10. dakikada penaltıdan Atakan Gündüz ve 28. dakikada Veysel Karani Ünal'ın golleriyle 2-1 galip ayrıldı.</p>
      <p>Milli takım oyuncuları, karşılaşmada gol sevinci sırasında asker selamı verdi. <b>Elemelerde Elit Tur</b>'a yükselen milli takımda futbolcular, büyük sevinç yaşadı.</p>
      <p>Karşılaşmayı,<b> Genç Milli Takımlar Sorumlusu Tolunay Kafkas</b> da izledi.</p>
      <p>Gruptaki diğer karşılaşmada ise <b>Ermenistan </b>ile <b>Karadağ </b>3-3 berabere kaldı.</p>
      <p>İlk maçında <b>Ermenistan'ı </b>4-1, ikinci maçında Karadağ'ı 2-1 mağlup eden milli takım, 9 puanla grubu lider bitirdi. Grubu 6 puanla ikinci sırada tamamlayan Bulgaristan, Elit Tur'a çıkan diğer takım oldu. <b>Ermenistan </b>ile Karadağ ise grubu birer puanla tamamladı.</p>
      <p><b>19 Yaş Altı Milli Futbol Takımı Teknik Direktörü Ahmet Ceyhan, </b>gazetecilere yaptığı açıklamada, <b>Elit Tur</b>'a yükselmeyi önemsediklerini, hedeflerinin<b> 2020'deki Avrupa Şampiyonası'</b>na katılmak olduğunu söyledi. </p>
    </article>
  </body>
</html>