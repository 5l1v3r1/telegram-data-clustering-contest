<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/Intrebarile-adevarul-seful-statului-spune-iohannis-despre-memorandumul-secret-privind-mutarea-ambasadei-tel-aviv-1_5dd4338d5163ec427131cb8b/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T18:39:37+00:00"/>
    <meta property="og:title" content="Întrebările „Adevărul” pentru şeful Statului. Ce spune Iohannis despre memorandumul secret privind mutarea ambasadei din Tel Aviv"/>
    <meta property="og:description" content="Ion M. Ioniţă, senior editor Adevărul, l-a întrebat marţi seară, în timpul dezbaterii de la Biblioteca Central Universitară (BCU) „Carol I” din Bucureşti pe preşedintele Klaus Iohannis despre centrele de reflecţie menţionate de Tudorel Toader, care ar fi dus la redactarea legilor Justiţiei, precum şi despre existenţa unui memorandum secret privind mutarea ambasadei României de la Tel Aviv la Ierusalim."/>
  </head>
  <body>
    <article>
      <h1>Întrebările „Adevărul” pentru şeful Statului. Ce spune Iohannis despre memorandumul secret privind mutarea ambasadei din Tel Aviv</h1>
      <address><time datetime="2019-11-19T18:39:37+00:00">19 Nov 2019, 18:39</time> by <a rel="author">Iulian Bîrzoi</a></address>
      <h4>Ion M. Ioniţă, senior editor Adevărul, l-a întrebat marţi seară, în timpul dezbaterii de la Biblioteca Central Universitară (BCU) „Carol I” din Bucureşti pe preşedintele Klaus Iohannis despre centrele de reflecţie menţionate de Tudorel Toader, care ar fi dus la redactarea legilor Justiţiei, precum şi despre existenţa unui memorandum secret privind mutarea ambasadei României de la Tel Aviv la Ierusalim.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/dezbaterea-iohannis-jurnalistii-anuntata-oficial-prezent-1_5dd3d9f95163ec42712e2917/index.html"/>
      </related>
      <p><b>Adevărul: </b>Tudorel Toader a vorbit despre centre de reflecţie ale PSD care s-au ocupat  de radectarea legilor Justiţiei. Aţi avut cunoştinţă de existenţa unui asemenea centru de reflecţie? </p>
      <p><b>Klaus Iohannis:</b> Nu am auzit despre astfel de centre, nu ştiu despre ce a vorbit fostul ministru. Însă legile au fost elaborate în Parlament într-o formă extrem de discutabilă, a fost comisia care a funcţionat în hiperviteză. Partea preşedintelui e de a verifica legea când ajunge la promulgare. Dar despre aceste centre nu am auzit, drept să zic. Dacă ar fi fost, aş fi ştiut.</p>
      <p><b>Adevărul: </b>Guvernul Dăncilă a promovat mutarea ambasadei României de la Tel Aviv la Ierusalim. Conform declaraţiilor publice în Guvern a fost aprobat un memorandum secret. Ştiţi cine a iniţiat memorandumul rămas secret şi care putea avea efecte majore? Avem de a face cu un centru obscur şi aici?<br/><br/><b>Klaus Iohannis:</b> Cu un centru obscur nu, dar cu gândirea obscură da. Este gândirea obscură tipic PSD-istă. S-au trezit Dragnea şi Dăncilă în încercarea de a se promova în politica externă, deşi nu au atribuţii, nu au ce căuta. Pot să clasific aceste demersuri drept un diletantism care ne-a dăunat foarte mult. Acel memorandum a fost folosit pentru a da imaginea unei anumite legitimităţi. La MAE a fost elaborat un studiu, trimis într-un târziu şi la Cotroceni, care propunea să se facă conform legii.</p>
      <p>Urmăreşte dezbaterea live: <a href="https://adevarul.ro/news/politica/dezbaterea-iohannis-jurnalistii-anuntata-oficial-prezent-1_5dd3d9f95163ec42712e2917/index.html"><b>Iohannis, la dezbaterea cu jurnaliştii: Nu există teme aranjate. Fără mine statul de drept din România s-ar fi rupt</b></a></p>
      <hr/>
    </article>
  </body>
</html>