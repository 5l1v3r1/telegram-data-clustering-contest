<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Belle-and-Sebastian-cartell-Vida_0_2346965480.html"/>
    <meta property="og:site_name" content="Ara.cat"/>
    <meta property="article:published_time" content="2019-11-19T18:57:30+00:00"/>
    <meta property="og:title" content="Belle and Sebastian, nou cap de cartell del Vida 2020"/>
    <meta property="og:description" content="El festival ja havia anunciat l’actuació dels australians Parcels i de Destroyer"/>
  </head>
  <body>
    <article>
      <h1>Belle and Sebastian, nou cap de cartell del Vida 2020</h1>
      <h2>El festival ja havia anunciat l’actuació dels australians Parcels i de Destroyer</h2>
      <address>
        <time datetime="2019-11-19T18:57:30+00:00">19 Nov 2019, 18:57</time>
      </address>
      <p>La banda d’<i> indie pop</i> escocesa Belle and Sebastian actuarà a la pròxima edició del festival Vida, que tindrà lloc del 2 al 4 de juliol a la Masia d'en Cabanyes, a Vilanova i la Geltrú. Els britànics s’incorporen com a primer gran cap de cartell de l’edició i com a tercer artista confirmat després de Destroyer i dels australians Parcels, que tornaran al festival consolidats dins del panorama <i>indie</i> internacional. Belle and Sebastian, liderats per Stuart Murdoch, actuaran per primera vegada al festival. En actiu des de 1996 i reconeixibles pel seu pop alhora intens i intimista, tornaran a Catalunya -on han actuat en diverses ocasions, l'última al Primavera Sound 2018- amb la novetat del seu última treball, publicat l'any passat i anomenat <i>How to solve our human problems (Parts 1-3)</i>.</p>
    </article>
  </body>
</html>