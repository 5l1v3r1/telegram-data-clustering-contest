<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/franse-filmbond-bedenkt-compleet-nieuwe-regelgeving-om-roman-polanski-te-kunnen-slopen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T18:06:00+00:00"/>
    <meta property="og:title" content="Franse filmbond bedenkt compleet nieuwe regelgeving om Roman Polanski te kunnen slopen"/>
    <meta property="og:description" content="Lekker krachtig en dapper een 86-jarige regisseur slopen wegens onbewezen beschuldiging"/>
  </head>
  <body>
    <article>
      <h1>Franse filmbond bedenkt compleet nieuwe regelgeving om Roman Polanski te kunnen slopen</h1>
      <h2>Lekker krachtig en dapper een 86-jarige regisseur slopen wegens onbewezen beschuldiging</h2>
      <address><time datetime="2019-11-19T18:06:00+00:00">19 Nov 2019, 18:06</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het bestuur van de Franse filmbond ARP heeft ingestemd met nieuwe regelgeving waardoor leden die worden vervolgd voor een seksueel misdrijf uit de bond kunnen worden gezet. Dat berichten Franse media. <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fchinatown%2F1002004000005941%2F&amp;name=CHINATOWN%20(Dvd)%2C%20Jack%20Nicholson">De maatregel is gericht tegen filmmaker Roman Polanski</a>, die recent door fotografe en voormalig model Valentine Monnier werd beschuldigd van verkrachting. De regisseur hangt bovendien in de Verenigde Staten nog een celstraf boven het hoofd voor misbruik van een 13-jarig meisje, eind jaren zeventig.</p>
      <p>Toen de nieuwe maatregel voor het eerst door het bestuur werd voorgesteld, werd de naam van Polanski nog niet expliciet genoemd. Nu het bestuur de regel ook echt heeft aangenomen, bevestigt voorzitter Pierre Jolivet dat de regels betrekking hebben op Polanski, gezien zijn zaak in de VS.</p>
      <p>Voordat de 86-jarige Polanski daadwerkelijk wordt geschorst of geroyeerd, moet de nieuwe regelgeving eerst nog worden aangenomen door de circa tweehonderd leden van de filmbond. Tijdens een speciale vergadering, waarvan de datum nog moet worden bepaald, zal daarover worden gestemd.</p>
      <p>De beschuldiging van Monnier valt samen met de release van <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fan-officer-and-a-spy%2F9200000012391752%2F&amp;name=An%20Officer%20and%20a%20Spy%2C%20Robert%20Harris">de nieuwe film van Polanski, <i>J’Accuse (An Officer and A Spy)</i></a>. In het zwart geklede betogers verstoorden vorige week nog een vertoning van de film. Ze hadden borden bij zich met daarop namen van vrouwen die Polanski hebben beschuldigd van verkrachting. Online werd bovendien een campagne opgezet waarin wordt opgeroepen de nieuwe film te boycotten.</p>
      <p>Polanski ontkent de aantijgingen van Monnier. De filmmaker woont al sinds 1978 in Frankrijk, waar hij wordt beschermd tegen uitlevering naar de VS.</p>
      <p>
        <i>Anp</i>
      </p>
      <p><b>Lees ook:</b> <a href="https://tpo.nl/2019/11/14/deze-film-moet-je-gaan-zien-jaccuse-an-officer-and-a-spy-de-nieuwe-van-roman-polanski/">Deze film MOET je gaan zien: ‘J’Accuse (An Officer and A Spy)’, de nieuwe van Roman Polanski</a></p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>