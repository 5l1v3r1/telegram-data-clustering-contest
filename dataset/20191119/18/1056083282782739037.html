<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818598/%D8%AF%D8%B3%D8%AA%DA%AF%DB%8C%D8%B1%DB%8C-%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D8%B3%D8%B1%D8%B4%D8%A7%D8%AE%D9%87-%D9%87%D8%A7%DB%8C-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%A7%D8%AE%DB%8C%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-19T18:10:43+00:00"/>
    <meta property="og:title" content="دستگیری بسیاری از سرشاخه‌های ناآرامی‌های اخیر تهران"/>
    <meta property="og:description" content="فرمانده انتظامی تهران بزرگ از دستگیری بسیاری از سرشاخه‌ها و لیدرهای اصلی ناآرامی‌های اخیر تهران خبر داد."/>
  </head>
  <body>
    <article>
      <h6 class="kicker">فرمانده انتظامی تهران بزرگ خبر داد</h6>
      <h1>دستگیری بسیاری از سرشاخه‌های ناآرامی‌های اخیر تهران</h1>
      <address><time datetime="2019-11-19T18:10:43+00:00">19 Nov 2019, 18:10</time> by <a rel="author">مهدی بابایی</a></address>
      <p>فرمانده انتظامی تهران بزرگ از دستگیری بسیاری از سرشاخه‌ها و لیدرهای اصلی ناآرامی‌های اخیر تهران خبر داد.</p>
      <p>سردار حسین رحیمی در گفت‌وگو با ایسنا در این باره اظهار کرد: با اقدامات انجام شده و تحقیقات پلیس بسیاری از سرشاخه‌ها و لیدرهای اصلی نا آرامی‌های چند روز اخیر در پایتخت شناسایی و دستگیر شده‌اند.</p>
      <p>وی با بیان اینکه این افراد جزو اشرار و مخلان نظم عمومی محسوب شده و برخورد قاطعی با آنان می‌شود، خاطرنشان کرد: تعداد دیگری از عوامل اصلی این ناآرامی‌ها از سوی پلیس شناسایی شده و تحت تعقیب قرار دارند.</p>
      <p>رحیمی افزود: خط قرمز پلیس تامین نظم و امنیت و آرامش مردم بوده و به هیچ عنوان به مخلان نظم، اشرار و اوباش اجازه برهم زنی نظم عمومی را نخواهیم داد.</p>
      <p>انتهای پیام</p>
    </article>
  </body>
</html>