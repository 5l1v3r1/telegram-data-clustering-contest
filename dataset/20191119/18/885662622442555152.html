<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/emporio/125612/fourlis-ayxithikan-42-oi-poliseis-sto-enneamino"/>
    <meta property="og:site_name" content="Insider"/>
    <meta property="article:published_time" content="2019-11-19T18:15:00+00:00"/>
    <meta property="og:title" content="Fourlis: Αυξήθηκαν 4,2% οι πωλήσεις στο εννεάμηνο"/>
    <meta property="og:description" content="Τα κέρδη μετά από φόρους διαμορφώθηκαν στα 6 εκατ. ευρώ."/>
  </head>
  <body>
    <article>
      <h1>Fourlis: Αυξήθηκαν 4,2% οι πωλήσεις στο εννεάμηνο</h1>
      <h2>Τα κέρδη μετά από φόρους διαμορφώθηκαν στα 6 εκατ. ευρώ.</h2>
      <address>
        <time datetime="2019-11-19T18:15:00+00:00">19 Nov 2019, 18:15</time>
      </address>
      <p>Στα <b>339,4 εκατ. ευρώ ανήλθαν οι πωλήσεις του Ομίλου Fourlis</b> το εννεάμηνο του 2019 έναντι 325,8 εκατ. ευρώ το αντίστοιχο του 2018, καταγράφοντας αύξηση 4,2%.</p>
      <p>Σύμφωνα με σχετικη ανακοίνωση, τα ενοποιημένα κέρδη προ φόρων, τόκων και αποσβέσεων (EBITDA) ανήλθαν σε <b>44,4 εκατ. ευρώ,</b> μετά την εφαρμογή του προτύπου IFRS 16. Το συγκρίσιμο EBITDA ανήλθε σε <b>29,2 εκατ. ευρώ </b>έναντι 28,5 εκατ. ευρώ την αντίστοιχη περίοδο του 2018.</p>
      <p>Τα κέρδη προ φόρων ανήλθαν σε<b> 7,9 εκατ. ευρώ </b>ενώ σε συγκρίσιμη βάση, τα κέρδη προ φόρων ανήλθαν σε 10,1 εκατ. ευρώ έναντι κερδών 9,5 εκατ. ευρώ την αντίστοιχη περίοδο του 2018.</p>
      <p>Τα <b>κέρδη μετά από φόρους διαμορφώθηκαν στα 6,0 εκατ. ευρώ</b>. Η λιανική οικιακού εξοπλισμού και επίπλων<b> (ΙΚΕΑ), παρουσίασε πωλήσεις 218,1 εκατ. ευρώ </b>το εννεάμηνο του 2019, αυξημένες κατά 2,4% σε σχέση με το αντίστοιχο διάστημα του 2018 (213,1 εκατ. ευρώ). Oι πωλήσεις στην Ελλάδα αυξήθηκαν κατά 0,8%, ενώ στις υπόλοιπες χώρες οι πωλήσεις αυξήθηκαν κατά 5,3% συγκρινόμενες με το αντίστοιχο διάστημα του 2018.</p>
      <p>Το EBITDA στο εννεάμηνο του 2019 ανήλθε στα 25,9 εκατ. ευρώ. Το συγκρίσιμο EBITDA, ανήλθε σε 20,8 εκατ. ευρώ έναντι 20,3 εκατ. ευρώ το αντίστοιχο διάστημα του 2018.</p>
      <p>Τα κέρδη<b> προ φόρων ανήλθαν σε 8,1 εκατ. ευρώ</b>. Σήμερα, λειτουργούν συνολικά<b> 7 καταστήματα ΙΚΕΑ</b>, 5 από αυτά στην Ελλάδα, ένα στην Κύπρο, και ένα στη Σόφια Βουλγαρίας. Επίσης λειτουργούν 10 σημεία παραγγελιοληψίας (Pick-up-Point) προϊόντων ΙΚΕΑ. Έξι από αυτά στην Ελλάδα, τρία στην Βουλγαρία και ένα στην Κύπρο. Το ηλεκτρονικό κατάστημα της<b> ΙΚΕΑ (e-commerce) </b>συνεχίζει να αναπτύσσεται με σημαντικό ρυθμό και στις τρεις χώρες Ελλάδα, Βουλγαρία και Κύπρο.</p>
      <p>Στη λιανική αθλητικών ειδών <b>(INTERSPORT &amp; THE ATHLETE'S FOOT)</b>,<b> </b>οι πωλήσεις το εννεάμηνο του 2019 ανήλθαν στα <b>121,2 εκατ. ευρώ</b> παρουσιάζοντας αύξηση 7,6% σε σχέση με το αντίστοιχο διάστημα του 2018 (112,7 εκατ. ευρώ). Στην Ελλάδα οι πωλήσεις αυξήθηκαν κατά 6,1%. Στις υπόλοιπες χώρες παρουσιάστηκε μεσοσταθμική αύξηση 9,3%, με όλες τις χώρες να παρουσιάζουν υψηλούς ρυθμούς ανάπτυξης.</p>
      <p>Η δραστηριότητα αθλητικών ειδών παρουσίασε <b>EBITDA 19,4 εκατ. ευρώ</b>. Το συγκρίσιμο EBITDA, ανήλθε σε 9,5 εκατ. ευρώ έναντι 9,1 εκατ. ευρώ το αντίστοιχο διάστημα του 2018.</p>
      <p>Τα κέρδη προ φόρων ανήλθαν στο <b>1 εκατ. ευρώ. </b>Ο Όμιλος Fourlis αριθμεί σήμερα <b>135 καταστήματα στη λιανική αθλητικών ειδών</b>. Το δίκτυο καταστημάτων Intersport αποτελείται από 50 καταστήματα στην Ελλάδα, 31 στη Ρουμανία, 23 στην Τουρκία, 9 στη Βουλγαρία και 6 στην Κύπρο. Αντιστοίχως λειτουργούν 13 καταστήματα The Athlete's Foot στην Ελλάδα και 3 στην Τουρκία. Το ηλεκτρονικό κατάστημα (e-commerce) της INTERSPORT παρουσιάζει σημαντική ανάπτυξη στην Ελλάδα. Εντός του 2019, το e-commerce θα λειτουργεί σε όλες τις χώρες δραστηριότητας του Ομίλου.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/emporio/125569/oi-dyo-mnistires-poy-allazoyn-ta-dedomena-stin-ypothesi-tis-creta-farms"/>
        <a href="https://www.insider.gr/epiheiriseis/emporio/125518/pos-psonizoyn-oi-ellines-ti-black-friday"/>
        <a href="https://www.insider.gr/epiheiriseis/emporio/125510/creta-farms-ligei-simera-i-prothesmia-gia-tis-desmeytikes-prosfores"/>
      </related>
    </article>
  </body>
</html>