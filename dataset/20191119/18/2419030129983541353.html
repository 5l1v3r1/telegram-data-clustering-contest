<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191119/boeing-moet-vliegtuigonderdeel-herontwerpen/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T18:38:28+00:00"/>
    <meta property="og:title" content="Boeing moet vliegtuigonderdeel herontwerpen"/>
    <meta property="og:description" content="WASHINGTON (ANP/BLOOMBERG) - Vliegtuigmaker Boeing moet mogelijk duizenden vliegtuigen van het type 737 NG terug naar de hangar moeten roepen voor reparatie. Volgens de Amerikaanse veiligheidsautoriteit The National Transportation Safety Board, moet een onderdeel opnieuw ontworpen worden om een ongeval te voorkomen zoals vorig jaar toen een passagier overleed."/>
  </head>
  <body>
    <article>
      <h1>Boeing moet vliegtuigonderdeel herontwerpen</h1>
      <address><time datetime="2019-11-19T18:38:28+00:00">19 Nov 2019, 18:38</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Vliegtuigmaker Boeing moet mogelijk duizenden vliegtuigen van het type 737 NG terug naar de hangar moeten roepen voor reparatie. Volgens de Amerikaanse veiligheidsautoriteit The National Transportation Safety Board, moet een onderdeel opnieuw ontworpen worden om een ongeval te voorkomen zoals vorig jaar toen een passagier overleed.</b>
      </p>
      <p>De NTSB deed de aanbeveling dinsdag tijdens een verhoor over de kwestie. Bij een vliegtuig van Southwest Airlines brak vorig jaar tijdens een vlucht een turbineblad af, als gevolg van metaalmoeheid. Door het rondvliegende metaal sneuvelde een raam. Een vrouw overleed nadat ze gedeeltelijk naar buiten was gezogen. Het toestel werd veilig aan de grond gezet.</p>
      <p>Mogelijk kampen 7000 NG-toestellen van Boeing met het euvel. In het nieuwe ontwerp zou de zogeheten inlaat van de motoren opnieuw moeten worden aangepast. De opmerkingen van de NTSB zorgden er op Wall Street voor dat een eerdere winst van het aandeel Boeing verdampte.</p>
    </article>
  </body>
</html>