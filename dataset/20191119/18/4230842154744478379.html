<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-za-10-hvylyn-pislya-dvoh-rokiv-nasirovu-ogolosyly-obvynuvachennya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T18:09:34+00:00"/>
    <meta property="og:title" content="За 10 хвилин після двох років: Насірову оголосили обвинувачення"/>
    <meta property="og:description" content="Екс-керівник ДФС Роман Насіров заявив, що не розуміє, в чому його звинувачують."/>
  </head>
  <body>
    <article>
      <h1>За 10 хвилин після двох років: Насірову оголосили обвинувачення</h1>
      <address>
        <time datetime="2019-11-19T18:09:34+00:00">19 Nov 2019, 18:09</time>
      </address>
      <p>Екс-керівник ДФС Роман Насіров заявив, що не розуміє, в чому його звинувачують.</p>
      <p>У Вищому антикорупційному суді зачитали обвинувальний акт у справі екс-керівника Державної фіскальної служби Романа Насірова.</p>
      <p>При цьому прокурори Спеціалізованої антикорупційної прокуратури оголосили обвинувачення за 10 хвилин, зачитавши коротку версію обвинувального акту – 4 сторінки замість 774.</p>
      <p>З грудня 2017 року прокуратура на вимогу Насірова читала повну версію обвинувального акту. У вересні цього року Верховна Рада змінила Кримінально-процесуальний кодекс, за яким прокурор повинен зачитувати тільки короткий виклад.</p>
      <p><b>Читайте:</b> <a href="https://fakty.com.ua/ua/ukraine/20191008-nasirov-orenduvav-u-profspilky-mytnytsi-budynok-v-koncha-zaspi-za-6-7-tys-grn-na-misyats/">Насіров орендував у профспілки митниці будинок в Конча-Заспі за 6,7 тис. грн на місяць</a></p>
      <p>Обвинувачені у справі, Насіров та його екс-підлеглий Володимир Новіков, заявили, що не розуміють суть звинувачень проти себе та провину не визнають. Водночас, давати покази у суді вони не відмовляються.</p>
      <p>Нагадаємо, Касаційний адміністративний суд Верховного суду <a href="https://fakty.com.ua/ua/ukraine/20190927-spravu-nasirova-vidpravyly-do-antykoruptsijnogo-sudu/">скасував усі рішення судів на користь Насірова</a>.</p>
      <p>Колишнього голові ДФС інкримінують незаконне відстрочення сплати податків компаніям депутата-втікача Олександра Онищенка.</p>
    </article>
  </body>
</html>