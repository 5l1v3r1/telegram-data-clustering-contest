<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.post852.com/290963/%e3%80%90%e7%90%86%e5%a4%a7%e8%a1%9d%e7%aa%81%e3%80%91%e6%b1%9f%e6%b0%b8%e7%a5%a5%e7%a8%b1%e7%a4%ba%e5%a8%81%e8%80%85%e5%86%80%e7%8d%b2%e7%87%9f%e6%95%91%e3%80%8c%e5%a4%aa%e5%a4%a9%e7%9c%9f%e3%80%8d/"/>
    <meta property="og:site_name" content="852郵報"/>
    <meta property="article:published_time" content="2019-11-19T18:16:00+00:00"/>
    <meta property="og:title" content="【理大衝突】江永祥稱示威者冀獲營救「太天真」　「走得一時唔走得一世」"/>
    <meta property="og:description" content="警方連日包圍理工大學，部分被困人士突破昨日重圍成功離開。警察公共關係科高級警司江永祥今日在記者會上強調，「走得一時，唔走..."/>
  </head>
  <body>
    <article>
      <h1>【理大衝突】江永祥稱示威者冀獲營救「太天真」　「走得一時唔走得一世」</h1>
      <address>
        <time datetime="2019-11-19T18:16:00+00:00">19 Nov 2019, 18:16</time>
      </address>
      <p>警方連日包圍理工大學，部分被困人士突破昨日重圍成功離開。警察公共關係科高級警司江永祥今日在記者會上強調，「走得一時，唔走得一世」，逃走的罪犯終有一日會被捕。</p>
      <p>有示威者昨日從行人天橋游繩而下，隨即坐上前來營救的電單車離開。江永祥表示，所謂到理大營救示威者的「接仔車」「校巴」，全部都是協助罪犯，「邊個向我哋使用暴力嘅話，我哋必然會用適當嘅方法，將佢哋制服同埋拘捕，情況就係咁簡單」。</p>
      <p>被問到有傳媒拍攝到警方拖行示威者，江永祥稱很多人不願起身行走，所以警方才要拖行，「其實佢有雙腳，佢係可以行嘅」。警方亦不排除有人是想故意不合作，希望拖延時間，讓所謂「兄弟姊妹」可以救他，「但呢啲全部都太天真，我話畀你聽，走得一時，唔走得一世」，前日被人營救的示威者最終都被警方拘捕。</p>
      <p>江永祥強調，「犯法嘅人逃走終有一日會畀人拘捕」，有傳媒形容示威者在理大「絕處逃生」，其實只是縱容與包庇罪犯。</p>
      <p>（圖片來源：蘋果日報）</p>
    </article>
  </body>
</html>