<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/sarbogardi-tuzoltok-mentettek-meg-a-karacsonyt-eloltottak-a-kigyulladt-mikulashazat/dlche3j"/>
    <meta property="og:site_name" content="Blikk.hu"/>
    <meta property="article:published_time" content="2019-11-19T18:36:00+00:00"/>
    <meta property="og:title" content="Sárbogárdi tűzoltók mentették meg a karácsonyt: eloltották a kigyulladt Mikulásházat – fotók"/>
    <meta property="og:description" content="A nagykarácsonyi Mikulásházban törtek fel a lángok."/>
  </head>
  <body>
    <article>
      <h1>Sárbogárdi tűzoltók mentették meg a karácsonyt: eloltották a kigyulladt Mikulásházat – fotók</h1>
      <address><time datetime="2019-11-19T18:36:00+00:00">19 Nov 2019, 18:36</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A nagykarácsonyi Mikulásházban törtek fel a lángok.</b>
        </i>
      </p>
      <p>A Télapó dolgozószobájában csaptak fel a lángok a nagykarácsonyi Mikulásházban kedden, az épület tizenkét négyzetméteres szobájában egy szekrény égett – írja a katasztrófavédelem Facebook-oldala.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A nagy füst miatt a sárbogárdi hivatásos tűzoltók légzőkészülékben mentek be a házba, majd eloltották a lángokat. A gyors beavatkozásnak köszönhetően a tűz a padlástérre és a tetőszerkezetre nem terjedt át.</p>
      <p>A tűzoltók ventilátorral szellőztették át a helyet. Mivel a Mikulásház zárva volt, így szerencsére senkinek sem esett baja.</p>
    </article>
  </body>
</html>