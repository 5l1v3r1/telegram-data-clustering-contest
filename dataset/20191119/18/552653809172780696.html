<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3057736_zsarolas-miatt-nyomoznak-egy-volt-valogatott-focista-ellen"/>
    <meta property="og:site_name" content="Népszava"/>
    <meta property="article:published_time" content="2019-11-19T18:25:00+00:00"/>
    <meta property="og:title" content="Zsarolás miatt nyomoznak egy volt válogatott focista ellen"/>
    <meta property="og:description" content="Az eljárás összefügg a Borkai Zsoltról készült erotikus felvételekkel - állítja a Nemzeti Sport."/>
  </head>
  <body>
    <article>
      <h1>Zsarolás miatt nyomoznak egy volt válogatott focista ellen</h1>
      <address><time datetime="2019-11-19T18:25:00+00:00">19 Nov 2019, 18:25</time> by <a rel="author" href="https://nepszava.hu/szerzo/nepszava-hu/" target="_blank">nepszava.hu</a></address>
      <p>
        <b>Az eljárás összefügg a Borkai Zsoltról készült erotikus felvételekkel - állítja a Nemzeti Sport.</b>
      </p>
      <p>Hétfőn zsarolás és más bűncselekmények gyanúja miatt több személyt, köztük a korábbi válogatott labdarúgót, P. Józsefet is előállította a Készenléti Rendőrség Nemzeti Nyomozó Iroda.</p>
      <p>A <a href="http://www.nemzetisport.hu/magyar_valogatott/bunugy-zsarolas-miatt-nyomoznak-a-volt-valogatott-focista-ellen-2733451">lap</a> megkeresésére az ORFK Kommunikációs Szolgálata szűkszavú válasszal szolgált: </p>
      <blockquote>„Az ügyben a Készenléti Rendőrség Nemzeti Nyomozó Iroda zsarolás és más bűncselekmény miatt folytat nyomozást. Az eljárásban több gyanúsított van. A nyomozás érdekeire való tekintettel a rendőrség az eljárásról bővebb tájékoztatást nem ad.”</blockquote>
      <p>A <a href="http://www.nemzetisport.hu/magyar_valogatott/bunugy-zsarolas-miatt-nyomoznak-a-volt-valogatott-focista-ellen-2733451">Nemzeti Sport</a> információja szerint az eljárás összefügg a Borkai Zsoltról készült erotikus felvételekkel.</p>
      <p>A lap P. Józsefet nem tudta elérni, viszont védőjét, Plenter Nándor ügyvédet igen, aki megerősítette az információt, s elmondta, ügyfele egyelőre nem kíván nyilatkozni az ügyben. </p>
    </article>
  </body>
</html>