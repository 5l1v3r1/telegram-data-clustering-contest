<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/trener-ritasa-ima-jasan-zahtev-za-svoje-igrace-ovo-partizanu-ne-smeju-da-dozvole-393200.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T18:16:00+00:00"/>
    <meta property="og:title" content="Trener Ritasa ima jasan zahtev za svoje igrače, ovo Partizanu ne smeju da dozvole!"/>
    <meta property="og:description" content="Analizirali su prethodni poraz od Partizana i rešeni su da uočene greške ne ponove."/>
  </head>
  <body>
    <article>
      <h1>Trener Ritasa ima jasan zahtev za svoje igrače, ovo Partizanu ne smeju da dozvole!</h1>
      <h2>Analizirali su prethodni poraz od Partizana i rešeni su da uočene greške ne ponove.</h2>
      <address><time datetime="2019-11-19T18:16:00+00:00">19 Nov 2019, 18:16</time> by <a rel="author">Darko Mitrović</a></address>
      <p>Posle pobede nad Crvenom zvezdom (75:72) u sedmom kolu ABA lige, <b>Partizan</b> u sredu dočekuje litvanski <b>Ritas</b> u osmom kolu Evrokupa. <br/><br/>Crno-beli su vezali dva poraza posle pet uzastopnih pobeda, dok se tim iz Viljnusa budi posle lošeg starta, pa je u prethodna dva kola ostvario dve važne pobede. <br/><br/>Pred put za Beograd, trener Ritasa <b>Dainius Adomaitis</b> je istakao da njegovi igrači ne smeju Partizanu da dozvole veliki broj ofanzivnih skokova, kao što je to bio slučaj u Viljnusu, kada su crno-beli uhvatili 17 lopti pod košem Ritasa. <br/><br/>Dakle, Adomaitis očekuje bolju odbranu svog tima, ali i smanjenje broja grešaka u napadu, kako se rivalu ne bi dozvolili laki poeni. <br/><br/>Ipak, posao će im sutra biti otežan, jer će protiv sebe imati i odličnog Rašona Tomasa, koji je zbog povrede propustio meč u Viljnusu. <br/><br/><i>''Jedan igrač više u rotaciji donosi mnogo energije i doprinosi skokovima. To takođe omogućava bolje atletske sposobnosti i bržu igru''</i>, svestan je Adomaitis šta Tomas donosi Partizanu.<br/><br/>Utakmica između Partizana i Ritasa igra se u sredu od 20 časova u ''Štark Areni''.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/trinkijeri-ima-plan-podsetio-igrace-na-proslogodisnje-ispadanje-393183.html"/>
        <a href="https://www.sportske.net/vest/kosarka/rason-tomas-posle-derbija-naucio-cirilicu-393124.html"/>
        <a href="https://www.sportske.net/vest/kosarka/partizan-poziva-grobare-na-novi-spektakl-u-areni-ritas-za-plasman-u-top-16-evrokupa-karte-u-prodaji-393084.html"/>
        <a href="https://www.sportske.net/vest/kosarka/trinkijeri-iskren-bazen-nismo-mogli-da-pogodimo-bila-je-tuca-nigde-da-maknes-393059.html"/>
        <a href="https://www.sportske.net/vest/kosarka/gavrilovic-otkrio-plan-za-pobedu-u-finisu-da-li-zvezda-ima-lidera-393058.html"/>
      </related>
    </article>
  </body>
</html>