<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/raspunsul-vioricai-dancila-atunci-cand-a-fost-intrebata-daca-are-casca-in-ureche-20096142"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T18:37:27+00:00"/>
    <meta property="og:title" content="Răspunsul Vioricăi Dăncilă atunci când a fost întrebată dacă are cască în ureche"/>
    <meta property="og:description" content="Care a fost răspunsul Vioricăi Dăncilă atunci când a fost întrebată dacă are cască în ureche. ”Ar fi o lipsă de respect. Nu există niciun prompter, nu"/>
  </head>
  <body>
    <article>
      <h1>Răspunsul Vioricăi Dăncilă atunci când a fost întrebată dacă are cască în ureche</h1>
      <address><time datetime="2019-11-19T18:37:27+00:00">19 Nov 2019, 18:37</time> by <a rel="author">A.N.</a></address>
      <p>
        <b>Care a fost răspunsul Vioricăi Dăncilă atunci când a fost întrebată dacă are cască în ureche.</b>
      </p>
      <p><i><b>”Ar fi o lipsă de respect. Nu există niciun prompter, nu există absolut nimic. Nu am căști. Nu am făcut așa ceva și nu voi face așa ceva.”, a precizat Viorica Dăncilă, care și-a pipăit și urechile ca să arate că nu are căști”</b></i>, a spus Dăncilă.</p>
      <p>Viorica Dăncilă a declarat, marți, că, dacă va ajunge președinte, nu va permite existența protocoalelor secrete în România și va condamna abuzurile. Prezidențiabilul PSD a afirmat că era datoria președintelui Klaus Iohannis să sancționeze aceste lucruri.</p>
      <p><i><b>„ În calitate de președinte voi condamna de fiecare dată abuzurile. Președintele României are obligația, pe lângă faptul că trebuie să asigure o justiție independentă, trebuie respectat statul de drept, trebuiesc respectate și drepturile și libertățile cetățenilor țării tale. Aceste trei deziderate sunt respcetate în toate statele europene. Au fost abuzuri, nimeni nu poate să le nege. Au fost protocoale, pe care le-au condamnat toți. Cât voi fi președinte nu voi permite aceste abuzuri și nu voi permite protocoale secrete în România”</b></i>, a spus Viorica Dăncilă, la dezbaterea organizată în Parlament.</p>
      <p>Prezidențiabilul PSD susține că era datoria lui Klaus Iohannis să sancționeze abuzurile și protocoalele secrete.</p>
      <p><i><b>„Toate acestea trebuiau sancționate în primul rând de președintele României, care trebuie să fie președintele tuturor românilor”</b></i>, a subliniat Dăncilă.</p>
    </article>
  </body>
</html>