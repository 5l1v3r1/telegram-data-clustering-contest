<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/bomba-iz-totenhema-argentincu-saopstena-tuzna-istina-393149.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T09:21:00+00:00"/>
    <meta property="og:title" content="Bomba iz Totenhema, Argentincu saopštena tužna istina!"/>
    <meta property="og:description" content="Maurisio Poketino je razgovarao sa Danijelom Levijem, klub je praktično već doneo odluku..."/>
  </head>
  <body>
    <article>
      <h1>Bomba iz Totenhema, Argentincu saopštena tužna istina!</h1>
      <h2>Maurisio Poketino je razgovarao sa Danijelom Levijem, klub je praktično već doneo odluku...</h2>
      <address><time datetime="2019-11-19T09:21:00+00:00">19 Nov 2019, 09:21</time> by <a rel="author">Vladimir Stojanović</a></address>
      <p>Izgleda da je kraj za Poketina blizu. Argentinac je razgovarao sa Danijelom Levijem, predočeno mu je da klub razmišlja o zameni, da su se igrači okrenuli protiv njega, a britanski "Telegraf" piše da su tokom reprezentativne akcije razmenjivali poruke u kojima spekulišu o novom treneru.<br/><br/>Ono što se zna je da Levi ne želi da smeni Argentinca, ne toliko zbog novca, odnosno odštete od 15 miliona evra, koliko zbog svega što je učinio za Totenhem.<br/><br/>On nudi dogovor Poketinu, ali izgleda da menadžer ne želi da ode. Rekao je prvom čoveku "Pevaca" da ga nisu pustili letos kada je imao ponude, spekuliše se, Juventusa pre svih, a da je sada nepoželjan.<br/><br/>Poketino će probati da spasi posao, ali, čini se da je to nemoguća misija.<br/><br/>Izvor iz kluba tvrdi da, u slučaju da izgubi od Vest Hema, sigurno odlazi, tačnije biće mu uručen otkaz u ponedeljak.<br/><br/>Naslednik?<br/><br/>Spekuliše se da Murinjo čeka kao zapeta puška, mada je navodno Levi kontaktirao i Maksa Alegrija koji je bez posla, ali na plati u Juventusu. Garet Sautgejt je odbio, hoće da ostane uz Englesku, pominju se još Edi Houv u Nagelsman iz RB Lajpciga.<br/><br/>Ipak, najbliži je Murinjo, mada navijači nisu oduševljeni, videćemo šta će se desiti u narednim danima, Totenhem je 14. a čak i ako preživi do kraja sezone, jasno je, ovo je poslednja godina Poketina u Londonu.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/sportski-direktor-intera-u-londonu-zavrsava-cetiri-transfera-393007.html"/>
        <a href="https://www.sportske.net/vest/transferi/novi-problemi-za-totenhem-cetvorica-prvotimaca-odlaze-kao-slobodni-igraci-392779.html"/>
        <a href="https://www.sportske.net/vest/medjunarodni-fudbal/lipi-podneo-ostavku-u-kini-kako-sada-izgleda-lista-najplacenijih-svetskih-trenera-392760.html"/>
        <a href="https://www.sportske.net/vest/transferi/totenhem-spremio-novac-bivsi-igrac-junajteda-stize-u-london-392502.html"/>
        <a href="https://www.sportske.net/vest/medjunarodni-fudbal/pl-agonija-sparsa-se-nastavlja-blejdsi-i-dalje-neporazeni-na-strani-njukasl-iznenadio-tresnjice-392325.html"/>
      </related>
    </article>
  </body>
</html>