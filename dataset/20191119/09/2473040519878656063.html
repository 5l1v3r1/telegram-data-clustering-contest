<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/246948/stirea-despre-falimentul-radet-pune-presiune-pe-preturile-solicitate-pentru-apartamente-vechi.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T09:36:39+00:00"/>
    <meta property="og:title" content="Stirea despre falimentul RADET va pune presiune pe preturile solicitate pentru apartamente vechi, arata organizatorii Salonului Imobiliar Bucuresti"/>
    <meta property="og:description" content="In timp ce vechiul stoc locativ nu mai corespunde nevoilor si standardelor noilor generatii, proprietarii de apartamente vechi incep sa simta presiune pe scaderea preturilor, clientii orientandu-se tot mai mult catre ansamblurile noi de locuinte, concluzioneaza expozantii celui mai mare targ imobiliar, Salonul Imobiliar Bucuresti, care ia startul pe 22 noiembrie la Palatul Parlamentului."/>
  </head>
  <body>
    <article>
      <h1>Stirea despre falimentul RADET va pune presiune pe preturile solicitate pentru apartamente vechi, arata organizatorii Salonului Imobiliar Bucuresti</h1>
      <address><time datetime="2019-11-19T09:36:39+00:00">19 Nov 2019, 09:36</time> by <a rel="author">Marius Alexandru Stanciu</a></address>
      <p>
        <b>In timp ce vechiul stoc locativ nu mai corespunde nevoilor si standardelor noilor generatii, proprietarii de apartamente vechi incep sa simta presiune pe scaderea preturilor, clientii orientandu-se tot mai mult catre ansamblurile noi de locuinte, concluzioneaza expozantii celui mai mare targ imobiliar, Salonul Imobiliar Bucuresti, care ia startul pe 22 noiembrie la Palatul Parlamentului.</b>
      </p>
      <p>"In contextul problemelor aparute cu principalul furnizor de apa calda si incalzire in sistem centralizat, dar si inerentelor dezavantaje ale unui stoc invechit de locuinte, cererea in Bucuresti pentru <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> noi este in crestere", spune Dora Patrascu, pr manager Salonul Imobiliar Bucuresti, adaugandfaptul ca "stirea despre falimentul RADET probabil va genera o cerere clara pentru noile ansambluri care au finalizat apartamente in aceasta toamna".</p>
      <p>In timp ce pentru generatia Y (cei nascuti in perioada 1983-2000) sunt importante design-ul si stilul de viata sanatos, pentru generatia Z (tinerii nascuti dupa 2000, care intra acum pe piata fortei de munca) conteaza conectivitatea si flexibilitatea. Astfel, principalele criterii de selectie a noilor proprietati sunt: o zona bine deservita de mijloace de transport in comun si accesul facil la numeroase facilitati â€“ zone verzi, scoli, spitale, piete si magazine; arhitectura contemporana si design functional: apartamente compartimentate eficient, cu spatii de depozitare suficiente si flexibilitate. Tinerii sunt dispusi sa investeasca in achizitia unui nou apartament, daca respectiva proprietate poate fi mai apoi revanduta usor, in cazul in care proprietarii decid sa se mute intr-un alt oras.</p>
      <p>Salonul Imobiliar Bucuresti a ajuns la a saptea editie, devenind cel mai mare targ de profil, cu o oferta de peste 10.000 de apartamente.</p>
      <p>Evenimentul s-a pozitionat drept un mall de oferte rezidentiale, cu produse pentru toate gusturile si buzunarele: la aceasta editie pretul celui mai accesibil apartament pleaca de la 35.500 euro pentru o garsoniera, in timp ce segmentul de lux este prezent cu oferte de apartamente si penthuse-uri in zona centrala si de nord, ce ajung pana la 1 milion de euro.</p>
      <p>
        <a href="https://www.wall-street.ro/articol/Lifestyle/246738/5-moduri-in-care-poti-face-o-casa-sa-para-mai-luminoasa-si-mai-spatioasa.html">Citeste si:<br/>Cum poti face o casa sa para mai luminoasa si mai spatioasa</a>
      </p>
      <figure>
        <img src="https://img.wall-street.ro/image_thumbs/thumbs/bc4/bc4a238345b2df379004aa8dfee0b571-400x250-00-65.jpg?v=1573636571"/>
      </figure>
    </article>
  </body>
</html>