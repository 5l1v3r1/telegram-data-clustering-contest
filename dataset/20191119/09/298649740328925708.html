<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/19/boschi-in-fiamme-attorno-a-sydney-avvolta-in-una-coltre-di-fumo-top10_20191119_105051/"/>
    <meta property="og:site_name" content="Askanews"/>
    <meta property="article:published_time" content="2019-11-19T09:50:51+00:00"/>
    <meta property="og:title" content="Boschi in fiamme attorno a Sydney, avvolta in una coltre di fumo"/>
    <meta property="og:description" content="Roma, 19 nov. (askanews) – Sydney si è risvegliata immersa in una fitta coltre di fumo: forti venti nella notte hanno portato correnti dall’interno della regione attorno alla città più popolosa d’Australia, dove infuriano incendi nei boschi. I cinque milioni di residenti sono stati avvertiti del pericolo sia di livelli di inquinamento oltre le soglie […]"/>
  </head>
  <body>
    <article>
      <h1>Boschi in fiamme attorno a Sydney, avvolta in una coltre di fumo</h1>
      <h2>Ai redidenti consigliato di restare in casa</h2>
      <address>
        <time datetime="2019-11-19T09:50:51+00:00">19 Nov 2019, 09:50</time>
      </address>
      <figure>
        <img src="http://www.askanews.it/wp-content/uploads/2019/11/20191119_105045_0CEF5817.jpg"/>
      </figure>
      <p>Roma, 19 nov. (askanews) – Sydney si è risvegliata immersa in una fitta coltre di fumo: forti venti nella notte hanno portato correnti dall’interno della regione attorno alla città più popolosa d’Australia, dove infuriano incendi nei boschi.</p>
      <p>I cinque milioni di residenti sono stati avvertiti del pericolo sia di livelli di inquinamento oltre le soglie ammesse, sia della possibile espansione dei fuochi date le temperature oltre i 37 gradi centigradi sul versante Ovest della metropoli. Secondo la Bbc, in alcune parti della città i livelli di inquinamento hanno superato di otto volte la soglia ammessa a livello nazionale.</p>
      <p>“Il fumo resterà nell’aria per alcuni giorni”, ha ammonito il Servizio Vigili del Fuoco Forestali del New South Wales. Agli abitanti di Sydney è consigliato di restare in casa ed evitare attività fisiche all’aperto.</p>
      <p>Orm/Int9</p>
    </article>
  </body>
</html>