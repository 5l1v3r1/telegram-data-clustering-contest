<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-finante_banci-23500056-ministerul-finantelor-renunta-posturile-unui-departament-care-lucrat-fosta-cumnata-lui-teodorovici.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T09:39:00+00:00"/>
    <meta property="og:title" content="Ministerul Finanțelor renunță la posturile unui departament în care a lucrat fosta cumnata a lui Teodorovici"/>
    <meta property="og:description" content="Pe timpul perioadei desfășurării președinției Uniunii Europene, Ministerul Finanțelor a avut un departament special. Acesta va dispărea din structura instituției, fiind vorba de 14 posturi. De"/>
  </head>
  <body>
    <article>
      <h1>Ministerul Finanțelor renunță la posturile unui departament în care a lucrat fosta cumnata a lui Teodorovici</h1>
      <address><time datetime="2019-11-19T09:39:00+00:00">19 Nov 2019, 09:39</time> by <a rel="author">F.B.</a></address>
      <p><b>​Pe timpul perioadei desfășurării președinției Uniunii Europene, Ministerul Finanțelor a avut un departament special. Acesta va dispărea din structura instituției, fiind vorba de 14 posturi. De precizat că în cadrul acelui departament a lucrat și fosta cumnată a lui Eugen Teodorovici, Florina Diana Costache. Aceasta ar fi venit în cadrul acelei structuri prin detașare de la Ministerul Fondurilor Europene.</b><br/><br/>Dintr-un document al Ministerul Finanțelor reiese că aceste posturi ar fi trebuit să fie pe o perioadă determinată, până la 31 august.<br/><br/><b><a href="https://media.hotnews.ro/media_server1/document-2019-11-19-23500104-0-proiect-finante-reorganizare-citu.pdf">Vezi proiectul<br/></a></b><br/>Direcția generală de politici, analiză, și cercetare în domeniul finanțelor publice va avea în subordine două noi direcții, respectiv cea de politici și analiză macroeconomică și cea de analiză și cercetare în domeniul finanțelor publice. <br/><br/>Numărul maxim de posturi aprobat pentru aparatul propriu al Ministerului Finanţelor Publice prin Hotărârea Guvernului nr. 34/2009, cu modificările și completările ulterioare, este de 1.917, exclusiv demnitarii.<br/><br/>Conform proiectului publicat de Minister, instituția preia în subordine Oficiul Național pentru Jocuri de Noroc din subordinea Guvernului și coordonarea prim-ministrului, prin Secretariatul General al Guvernului, și Oficiul Național de Prevenire și Combatere a Spălării Banilor din subordinea Guvernului și coordonarea prim-ministrului. <br/><br/>Compania Națională ”Loteria Română” – S.A. trece sub autoritatea Ministerului Economiei, Energiei și Mediului de Afaceri, iar Agenția Națională pentru Achiziții Publice trece în subordinea Secretariatului General al Guvernului.</p>
    </article>
  </body>
</html>