<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/ukrajinskih-provayderiv-zobovyazali-zablokuvati-69-saytiv-640897.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T09:52:25+00:00"/>
    <meta property="og:title" content="Українських провайдерів зобов'язали заблокувати 69 сайтів"/>
    <meta property="og:description" content="69 сайтів звинувачують у розповсюдженні наркотиків"/>
  </head>
  <body>
    <article>
      <h1>Українських провайдерів зобов'язали заблокувати 69 сайтів</h1>
      <address>
        <time datetime="2019-11-19T09:52:25+00:00">19 Nov 2019, 09:52</time>
      </address>
      <h4>69 сайтів звинувачують у розповсюдженні наркотиків</h4>
      <p>Печерський районний суд Києва зобов'язав українських інтернет-провайдерів і телеком-операторів заблокувати доступ до 69 веб-ресурсів на території країни. Згідно з постановою суду у справі №757/59245/19-к, через ці сайти здійснювався продаж наркотиків.</p>
      <p>Адреси самих інтернет-сторінок у справі не вказуються, але зазначається, що в досудовому розслідуванні Нацполіції беруть участь 32 людини, яких підозрюють у створенні злочинних угруповань і збуті наркотичних речовин.</p>
      <p>У матеріалах справи йдеться, що сайти по суті працювали як інтернет-магазини і форуми, за допомогою яких здійснюється реклама і незаконний збут наркотичних і психотропних речовин.</p>
      <p>«Станом на 5 листопада 2019 року встановлено, що вказані сайти продовжують свою незаконну діяльність зі збуту наркотичних засобів і психотропних речовин, тобто використовуються як знаряддя вчинення кримінального правопорушення, передбаченого статтею 307 частиною 3 КК України, а тому виникла необхідність в накладенні арешту на майнові права інтелектуальної власності, які виникають у користувачів мережі інтернет при використанні зазначених веб-ресурсів, з метою збереження речових доказів і припинення здійснення кримінальних правопорушень», - йдеться в матеріалах справи.</p>
      <p>Суд ухвалив закрити доступ до вищезазначених ресурсів таким провайдерам і операторам:</p>
      <ul>
        <li>    Водафон Україна;</li>
        <li>    Київстар;</li>
        <li>    Лайфселл;</li>
        <li>    Воля-Кабель;</li>
        <li>    Тріолан;</li>
        <li>    Укртелеком;</li>
        <li>    інтертелеком;</li>
        <li>    Фрінет;</li>
        <li>    Дата Груп;</li>
        <li>    Ланет;</li>
        <li>    Вега;</li>
        <li>    НПП Тенет;</li>
        <li>    Мега Лінк (Фрегат);</li>
        <li>    інших інтернет-провайдерів, які здійснюють діяльність на території України.</li>
      </ul>
      <related>
        <a href="https://glavcom.ua/kyiv/news/na-kijivshchini-pravoohoronci-vikrili-narkolaboratoriyu-foto-640883.html"/>
        <a href="https://glavcom.ua/news/u-mincifri-rozpovili-koli-v-ukrajini-mozhe-zapracyuvati-5g-640817.html"/>
        <a href="https://glavcom.ua/news/kozhna-pyata-ditina-v-ukrajini-poterpaje-vid-seksualnogo-nasilstva-dityachiy-ombudsmen-kuleba-640709.html"/>
      </related>
    </article>
  </body>
</html>