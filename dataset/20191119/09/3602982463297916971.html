<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/nieuwe-regels-uitleg-davis-cup-finals/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T09:34:21+00:00"/>
    <meta property="og:title" content="Let op: dit zijn alle nieuwe regels van de nieuwe Davis Cup-opzet"/>
    <meta property="og:description" content="De Davis Cup Finals heeft in 2019 een aantal nieuwe regels en ook de opzet is flink veranderd. Je leest hier alles over de poules en de kortere partijen."/>
  </head>
  <body>
    <article>
      <h1>Let op: dit zijn alle nieuwe regels van de nieuwe Davis Cup-opzet</h1>
      <address>
        <time datetime="2019-11-19T09:34:21+00:00">19 Nov 2019, 09:34</time>
      </address>
      <p>
        <b>Na 118 jaar heeft het landentoernooi van het tennis een nieuwe opzet! De Davis Cup wordt in een nieuw jasje gestoken en dat zorgt voor enkele grote veranderingen. Om ervoor te zorgen dat jij met alle nodige informatie naar Robin Haase en co. kijkt, zet <a href="https://www.facebook.com/SportNieuws.nl/">Sportnieuws</a> alle belangrijke informatie onder elkaar.</b>
      </p>
      <p>Laten we met het makkelijkste beginnen: het tijdstip. Van 18 tot en met 24 november is er elke dag de Davis Cup in Madrid te volgen. Vandaag, dinsdag 19 november, komt Nederland voor het eerst in actie.<br/><br/><b>Aantal deelnemers</b><br/>Een stuk belangrijker is het aantal deelnemers dat nu meedoet. Waren dat er in 2018 nog 16, daar staat het aantal nu op 18. Een klein verschil, maar dat komt vooral door de nieuwe opzet van dit tennistoernooi.<br/><br/><b>Opzet Davis Cup Finals</b><br/>Want waar er eerst 4 rondes waren en je een knock-out systeem had, daar gaat de boel nu op de schop. In deze opzet heb je eerst 6 poules van 3 landen die ieder 2 wedstrijden spelen. Daarvan is de nummer 1 direct geplaatst voor de kwartfinale, maar ook de nummer 2 maakt nog kans. De 2 ploegen die bij de beste nummers 2 horen, horen namelijk ook bij de laatste 8. Vanaf dat moment speelt iedereen in een knock-out systeem tegen elkaar, tot en met de finale.<br/><br/><b>Meer wedstrijden</b><br/>Het komt niet als een verrassing, maar een poulefase leidt automatisch ook tot meer duels. Vorig jaar werden er in totaal 15 wedstrijden gespeeld, maar dat aantal wordt alleen in de groepsfase al verpulverd. Tegen de tijd dat alle kwartfinalisten bekend zijn, hebben we er al 18 partijen op zitten!<br/><br/><b>Kortere partijen</b><br/>Waren de partijen eerst nog net zo lang als tijdens een grandslamtoernooi (5 sets), daar is dat dit jaar heel anders. Nu ben je na 3 sets klaar.<br/><br/><b>Indeling poules en alle landen</b><br/>Nu wil jij natuurlijk weten welke landen er meedoen en in welke groepen zij zitten, toch? We dachten dat je het nooit zou vragen! Daarom hebben we onder elkaar gezet hoe de poules er uitzien:<br/><br/><i>Groep A</i><br/>Frankrijk<br/>Servië<br/>Japan<br/><br/><i>Groep B</i><br/>Kroatië<br/>Spanje<br/>Rusland<br/><br/><i>Groep C</i><br/>Argentinië<br/>Duitsland<br/>Chili<br/><br/><i>Groep D</i><br/>België<br/>Australië<br/>Colombia<br/><br/><i>Groep E</i><br/>Groot-Brittannië<br/>Kazachstan<br/><b>Nederland</b><br/><br/><i>Groep F</i><br/>Amerika<br/>Italië<br/>Canada<br/><br/><b>Selectie Oranje</b><br/>Bondscoach Haarhuis kiest voor Robin Haase, Tallon Griekspoor, Wesley Koolhof, Jean-Julien Rojer en Botic van de Zandschulp. Koolhof en Rojer spelen in het dubbelspel. Van de Zandschulp is reserve.<br/><br/><b>TV-gids voor Nederland</b><br/>Schrik niet, maar 'we' spelen vandaag, op deze dinsdag al de 1e wedstrijd! De tegenstander is Kazachstan en <a href="https://sportnieuws.nl/geen-categorie/tv-gids-nederland-davis-cup-finals/">zo zorg jij ervoor dat je er geen seconde van mist</a>. En mocht je het alsnog niet kijken, dan is er geen paniek. Woensdag volgt een nieuwe partij, dan tegen de Britten.</p>
    </article>
  </body>
</html>