<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/hp-predstavuje-novy-predplateny-servis-3d-tlace-sluzby-a-partnerstva-s-cielom-urychlit-svojim-zakaznikom-digitalny-vyrobny-proces/264331"/>
    <meta property="og:site_name" content="touchIT"/>
    <meta property="article:published_time" content="2019-11-19T09:42:27+00:00"/>
    <meta property="og:title" content="HP predstavuje nový predplatený servis 3D tlače, služby a partnerstvá s cieľom urýchliť svojim zákazníkom digitálny výrobný proces"/>
    <meta property="og:description" content="Významne vylepšený biznis model, ekosystém, aplikácie i materiály; len za minulý rok bolo technológiou Multi Jet Fusion vyrobených viac než 18 miliónov dielov. Nové predplatené služby, 3D"/>
  </head>
  <body>
    <article>
      <h1>HP predstavuje nový predplatený servis 3D tlače, služby a partnerstvá s cieľom urýchliť svojim zákazníkom digitálny výrobný proces</h1>
      <address><time datetime="2019-11-19T09:42:27+00:00">19 Nov 2019, 09:42</time> by <a rel="author">redakcia touchIT</a></address>
      <p>
        <b>Významne vylepšený biznis model, ekosystém, aplikácie i materiály; len za minulý rok bolo technológiou Multi Jet Fusion vyrobených viac než 18 miliónov dielov.</b>
      </p>
      <figure>
        <img src="https://touchit.sk/wp-content/uploads/2019/11/HP-Jet-Fusion-5200_nowat.png"/>
      </figure>
      <ul>
        <li>Nové predplatené služby, 3D modelovanie ako služba a rozšírená digitálna výrobná sieť HP pre väčšie pohodlie a flexibilitu zákazníkov</li>
        <li>Nové automobilové aplikácie zo spoločného vývoja HP + Siemens; nový certifikovaný materiál TPU od spoločnosti Lubrizol; nová priemyselná spolupráca s AM Solutions, divíziou firmy Rösler</li>
        <li>Dynamický trend: len za minulý rok bolo technológiou Multi Jet Fusion vyrobených viac než 18 miliónov dielov</li>
      </ul>
      <p>Pri príležitosti veľtrhu o aditívnej výrobe <b>Formnext 2019</b> oznámila spoločnosť HP nové služby, ktoré zákazníkom pomôžu ľahšie integrovať 3D tlač do ich stratégií digitálnej výroby. Spoločnosť HP tiež oznámila rad rozšírených priemyselných partnerstiev a predstavila príklady inovatívnych riešení s lídrami rôznych odvetví, ako sú <b>Siemens</b>, <b>Volkswagen</b> a mnoho ďalších.</p>
      <figure>
        <img src="https://touchit.sk/wp-content/uploads/2019/11/HP-Metal-Jet-3D_nowat.jpg"/>
      </figure>
      <p>
        <i>„Prechod na digitálnu výrobu si žiada oveľa viac, než len technológie. Zákazníci požadujú integrované riešenia v kombinácii s výhodnými kapitálovými modelmi, ktoré ponúkajú predvídateľnosť, transparentnosť a flexibilitu rýchleho škálovania kapacít,“ uviedol <b>Ramon Pastor, prezident divízie 3D Printing and Digital Manufacturing spoločnosti HP Inc.</b> „Naše služby uľahčujú podnikom zavádzať tie najlepšie 3D tlačové riešenia od HP. A to sú len prvé kroky – budeme pokračovať v spolupráci so zákazníkmi a partnermi v hľadaní nových modelov, ktoré odomknú potenciál a zrýchlia rozvoj digitálnej výroby.“</i>
      </p>
      <h3>Znižovanie vstupných bariér a viac flexibility v oblasti financovania pre zákazníkov</h3>
      <p>V návaznosti ako zákazníci zavádzajú do výroby 3D tlač, ponúka spoločnosť HP nové možnosti, ktoré im pomôžu urýchliť prechod na digitálnu výrobu:</p>
      <ul>
        <li>Nová predplatená služba <b>HP 3D (3DaaS) Base</b> zabezpečuje pre zákazníkov automatické doplňovanie spotrebného materiálu HP 3D, zjednodušené sledovanie fakturácie a využitie a spoľahlivé služby podpory na diaľku a na mieste. Nová služba typu pay-per-build je k dispozícii pre systémy 3D tlače HP Jet Fusion 5200, HP Jet Fusion 4200 a HP Jet Fusion 500.</li>
        <li>Nová predplatená služba <b>HP 3D (3DaaS) Plus</b> integruje hardvér, spotrebný materiál a služby pre zákazníkov, ktorí hľadajú urýchlenie životného cyklu produktov pomocou optimalizovaného, rýchleho prototypovania a výroby finálnych súčiastok. Služba HP 3DaaS Plus bude najskôr dostupná pre HP Jet Fusion 340 a postupom času aj pre ďalšie systémy.</li>
        <li>Spoločnosť HP rozširuje <b>HP Digital Manufacturing Network</b> o nových partnerov <b>Prototal</b> v Európe a <b>Soliz</b> v Japonsku. Sieť HP Digital Manufacturing Network je globálna komunita poskytovateľov digitálnych výrobných služieb s preukázanou schopnosťou vysoko kvalitnej, veľkoobjemovej výroby technológií Multi Jet Fusion a Metal Jet. K tejto distribuovanej sieti výrobcov plastových a kovových dielov majú prístup zákazníci z celého sveta, ktorí takto ťažia z možnosti okamžitého škálovania výroby dielov, kedykoľvek a kdekoľvek je to potrebné.</li>
      </ul>
      <h3>Širšia spolupráca v rámci Industry 4.0 prináša aplikácie, materiály a inovácie povýrobného procesu</h3>
      <p>Nové partnerstvá naprieč ekosystémom pomôžu zákazníkom naplno využiť potenciál digitálnej výroby. Spoločnosť HP sa zaviazala v mene svojich zákazníkov k širokej partnerskej stratégii a dnes oznámila niekoľko rozšírených priemyselných aliancií, vrátane týchto nasledujúcich:</p>
      <ul>
        <li><b>Siemens</b> a HP spoločne predstavujú nové sériovo vyrábané diely navrhnuté v spolupráci s dvomi poprednými dodávateľmi v automobilovom priemysle. S využitím nedávno oznámeného riešenia HP + Siemens pre aditívnu výrobu, <b>EDAG</b>, odborná firma v oblasti automobilového inžinierstva, vyvinula topologicky optimalizovaný aktívny rozvádzač chladiacej kvapaliny pre elektrické vozidlá. Spoločnosť <b>Adient</b>, svetový líder vo výrobe automobilových sedačiek, ktoré dodáva všetkým významným automobilkám, pracuje na novej opierke hlavy, ktorá je optimalizovaná z hľadiska veľkosti a váhy, bez kompromisu pevnosti a flexibility materiálu.</li>
        <li><b>Lubrizol</b>, popredný výrobca špeciálnych chemikálií s obratom sedem miliárd amerických dolárov a súčasný partner HP a dodávateľ materiálu pre 3D tlač, oznamuje uvedenie na trh nového certifikovaného termoplastického polyuretánu (TPU) pre 3D tlačové systémy HP Jet Fusion 4200. TPU je ideálny pre flexibilné a elastické diely a otvára nové trhové príležitosti pre zákazníkov spoločnosti HP v oblasti 3D tlače. Nový materiál dopĺňa existujúce materiály HP s vysokou recyklovateľnosťou PA 12, sklenené guľôčky PA GB a BASF Ultrasint TPU.</li>
        <li>Spoločnosť <b>AM Solutions, divízia skupiny Rösler</b>, svetovej jednotky v oblasti zariadení, technologických procesov a spotrebného materiálu pre automatizované následné spracovanie a povrchové úpravy 3D tlačových dielov, predstavila v spolupráci s HP nové riešenie umožňujúce robustnejší a škálovateľnejší workflow 3D tlače v povýrobnom procese. Spoločnosť Rösler ďalej plánuje použiť 3D riešenia HP Jet Fusion 5200 Series pre návrh a optimalizáciu svojich vlastných produktov a chce ponúkať svojim koncovým zákazníkom návrh, dizajn a výrobu dielov technológiou Multi Jet Fusion.</li>
      </ul>
      <h3>Cesta k masovej 3D výrobe: Viac ako 18 miliónov dielov vyrobených technológiou HP Multi Jet Fusion a míľniky tlačiarne HP Metal Jet</h3>
      <p>Portfólio riešení pre 3D tlač spoločnosti HP – prototypovanie a výroba, plasty a kovy – je veľmi populárne u zákazníkov v mnohých priemyselných odvetviach. Len za posledných 12 mesiacov bolo vyrobené technológiou HP Multi Jet Fusion viac ako 18 miliónov dielov.</p>
      <figure>
        <img src="https://touchit.sk/wp-content/uploads/2019/11/VW-ID.3_nowat.jpg"/>
      </figure>
      <p>Začiatkom tohto roka spoločnosť HP uviedla na trh 3D riešenie <b>Jet Fusion 5200 Series</b>, doteraz najpokročilejší systém pre tlač plastov. Medzi prvými užívateľmi, ktorí ťažia z vyššej prevádzkovej efektivity a vyššej produktivity tohto riešenia, sú <b>Avid</b>, spoločnosť vyvíjajúca produkty so špecializáciou na efektivitu výroby, <b>Weerg</b>, dynamicky rastúci výrobca dielov, <b>Yazaki</b>, globálny dodávateľ automobilových dielov a špecialista na káblové zväzky, a <b>Extol</b>, strojársky podnik a výrobca dielov pre automobilový priemysel a ďalšie priemyselné odvetvia.</p>
      <p>
        <i>„Spoločnosť HP poskytuje oveľa viac než 3D tlačiareň, skutočne dodala kompletné riešenie pre objemovú výrobu finálnych dielov,“ povedal <b>Doug Collins, zakladateľ a spolumajiteľ spoločnosti Avid Product Development</b>. „Naša schopnosť používať nový hardvér, dáta, softvér a služby na zlepšenie všetkých aspektov našej produktivity a efektivity prevádzky spolu s inovatívnymi funkciami a novými materiálmi, ako je TPU, priniesla Avid a našim zákazníkom obrovskú hodnotu.“</i>
      </p>
      <p>V minulom roku si skupina <b>Volkswagen </b>vybrala HP Metal Jet ako základ pre stratégiu industrializácie aditívnej výroby. Spoločnosti Volkswagen a HP realizujú viacročný plán vývoja a výroby a nedávno <u>prekročili dôležitý medzník</u>. V spolupráci s <b>GKN Powder Metallurgy</b> spoločnosti dokončili v priebehu niekoľkých týždňov výrobný cyklus viac ako 10 000 vysoko kvalitných dielov pre uvedenie prevratného elektrického vozidla ID.3 na trh.</p>
      <h3>Navštívte HP na veľtrhu formnext 2019</h3>
      <p>Spoločnosť HP a jej zákazníci a partneri budú mať na veľtrhu formnext 2019 bohatý program:</p>
      <ul>
        <li>Ukážky nových aplikácií, prípadových štúdií a technológií v <b>hale 12.1, na stánku D21.</b></li>
        <li>
          <p>Zaujímavé prezentácie zákazníkov a partnerov na pódiu <b>@TCT na formnext</b>:</p>
          <ul>
            <li><b>HP digitálna výrobná sieť s Forecast 3D, GKN Powder Metallurgy, GoProto a ZiggZagg</b>, novembra o 10:30.</li>
            <li><b>Siemens, </b>novembra o 10:30.</li>
            <li><b>Inovácia materiálov so spoločnosťami BASF, Avid, Kupol a Vestas, </b>novembra o 10:30.</li>
            <li><b>Prášková metalurgia GKN, </b>novembra o 10:30.</li>
            <li><b>Ramon Pastor, poverený prezident divízie 3D Printing and Digital Manufacturing spoločnosti HP Inc.</b>, štvrtok novembra o 11:15.</li>
            <li>Inovatívne aplikácie <b>HP</b>, <b>Siemens</b>, <b>Kupol</b> a <b>Vestas</b> vybrané ako finálové projekty v súťaži Formnext Purmundus Challenge. Víťazi budú vyhlásení a dekorovaní 21. novembra o 17:00.</li>
            <li>V rámci svojho záväzku zvyšovať diverzitu v celom odvetví sa spoločnosť HP zúčastní stretnutia <b>Ženy v 3D tlači</b> 19. novembra o 18:00.</li>
          </ul>
        </li>
      </ul>
      <p> </p>
      <p> </p>
      <related>
        <h4>Súvisiace články</h4>
        <a href="https://touchit.sk/stedre-rozmery-vykonne-funkcie-mmd-predstavuje-novy-super-siroky-monitor-philips-439p9h/264324"/>
        <a href="https://touchit.sk/nie-je-vo-vasej-obci-bezplatna-wifi-otvorili-sme-sieste-kolo-dopytovej-vyzvy-k-dispozicii-je-este-53-miliona-eur/264317"/>
        <a href="https://touchit.sk/financne-rozhodnutia-slovakov-riadi-rodina-a-priatelia/264302"/>
      </related>
    </article>
  </body>
</html>