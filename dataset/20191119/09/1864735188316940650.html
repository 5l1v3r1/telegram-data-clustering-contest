<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/esteri/museo-del-prado-1.4895107"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-19T09:36:40+00:00"/>
    <meta property="og:title" content="Museo del Prado ha 200 anni. Ecco i 5 capolavori da vedere"/>
    <meta property="og:description" content="Il palazzo di Madrid ospita una collezione sconfinata, con alcuni dei capolavori più celebri di tutti i tempi"/>
  </head>
  <body>
    <article>
      <h1>Museo del Prado ha 200 anni. Ecco i 5 capolavori da vedere</h1>
      <h2>Il palazzo di Madrid ospita una collezione sconfinata, con alcuni dei capolavori più celebri di tutti i tempi</h2>
      <address><time datetime="2019-11-19T09:36:40+00:00">19 Nov 2019, 09:36</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4895142.1574156200!/httpImage/image.JPG_gen/derivatives/fullsize/image.JPG&amp;op=noop"/>
        <figcaption>Museo del Prado, il doodle di Google</figcaption>
      </figure>
      <p>Madrid, 19 novembre 2019 - Compie 200 anni il <b>Museo del Prado,</b> con <b>Google</b> che dedica un <b>doodle</b> alla ricorrenza. Situato nel cuore di Madrid, è per <b>opere </b>custodite una delle pinacoteche più importanti del mondo. Al pari del Louvre, dell'Ermitage di San Pietroburgo o degli Uffizi di Firenze.</p>
      <p>L'imponente edificio in cui è collocato fu commissionato da Carlo III di Spagna nella seconda metà del '700 a <b>Juan de Villanueva</b>, uno degli archittetti più in voga del tempo e nelle grazie del sovrano iberico. Il progetto fu approvato nel 1786: Villanueva, oltre al palazzo, si occupò anche del giardino botanico adiacente. Capolavoro del neoclassicismo spagnolo, appare oggi in una veste diversa dal progetto iniziale a causa delle modifiche apportate durante la realizzazione che si protrasse per diversi anni. Fu completato solo all'inizio del 1800, mentre il museo (allora <i>Museo Real de Pinturas)</i> inaugurò il 19 novembre 1819, esattamente 200 anni fa.</p>
      <h3>Museo del Prado, le opere</h3>
      <p>Innumerevoli i capolavori ospitati dal <b>Prado.</b> Vasta la collezione dei fiamminghi, da<b> Van Der Weyden</b> a <b>Bosch</b> ('El Bosco' per gli spagnoli). Poi Velezquez e Goya, ma anche italiani come <b>Tiziano e Caravaggio.</b> Ecco una mini selezione con cinque tra le opere più celebri del museo.</p>
      <p><b>Las meninas </b>- di Diego Velazquez. Uno dei quadri più famosi di tutti i tempi, ritrae l'infanta Margherita circondata dalle sue dame di corte. Fu terminato, secondo lo storico dell'arte Antonio Palomino, nel 1656.</p>
      <p><b>Deposizione</b> - di Roger Van Der Weyden. Capolavoro fiammingo dipinto tra il 1435 e il 1443, è l'unica parte superstite di un trittico originale, sopravvissuta a un tremendo naufragio durante il trasporto dai Paesi Bassi alla Spagna. E' una rappresentazione quasi teatrale della Deposizione di Cristo.</p>
      <p><b>Giardino delle delizie </b>- di Hieronymus Bosch. E' uno dei 40 dipinti attribuiti a Bosch, ma solo uno dei 7 che il pittore fiammingo abbia mai firmato. L'opera, ritenuto la massima espressione di Bosch, rappresenta in un trittico numerose scene bibliche. Di datazione incerta, a cavvallo tra '400 e 500' si prefiggeva probabilmente di descrivere la storia dell'umanità tramite la dottrina cristiana medievale.</p>
      <p><b>Davide e Golia </b>- di Caravaggio. Riprende la storia della Bibbia, e in particolare il momento in cui il pastore Davide ha appena ucciso il gigante Golia, colpendolo con la sua fionda e poi tagliandogli la testa. Mostra Davide, ritratto poco più che bambino, intento a legare le trecce di Golia, episodio non riportato dai testi sarci.</p>
      <p><b>3 maggio 1808</b> - di Francisco Goya. Ricorda la ritorsione dei soldati di Napoleone, il giorno dopo la ribellione dei cittadini di Madrid all'occupazione francese, avvenuta il 2 giugno del 1808. I soldati dell'imperatore si vendicarono uccedendo centinaia di rivoltosi, ma anche passanti innocenti. La scena del quadro immortala proprio i militari di Napoleone intenti a sparare e uccidere spagnoli disarmati.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>