<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/uderzyl-pojazdem-dostawczym-w-skarpe-kierowca-z-powaznymi-obrazeniami-trafil-do-szpitala-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T09:31:00+00:00"/>
    <meta property="og:title" content="Uderzył pojazdem dostawczym w skarpę. Kierowca z poważnymi obrażeniami trafił do szpitala (zdjęcia)"/>
    <meta property="og:description" content="Wczoraj po południu w miejscowości Goraj pojazd dostawczy uderzył w skarpę. Kierowca z poważnymi obrażeniami ciała został przetransportowany śmigłowcem Lotniczego Pogotowia Ratunkowego do szpitala w Lublinie."/>
  </head>
  <body>
    <article>
      <h1>Uderzył pojazdem dostawczym w skarpę. Kierowca z poważnymi obrażeniami trafił do szpitala (zdjęcia)</h1>
      <address>
        <time datetime="2019-11-19T09:31:00+00:00">19 Nov 2019, 09:31</time>
      </address>
      <p>
        <b>Wczoraj po południu w miejscowości Goraj pojazd dostawczy uderzył w skarpę. Kierowca z poważnymi obrażeniami ciała został przetransportowany śmigłowcem Lotniczego Pogotowia Ratunkowego do szpitala w Lublinie.</b>
      </p>
      <p>Do zdarzenia doszło w poniedziałek około godziny 17 w miejscowości Goraj w powiecie biłgorajskim, na skrzyżowaniu z drogą prowadzącą do miejscowości Dzwola. Na miejscu interweniowała straż pożarna, zespół ratownictwa medycznego, policja oraz zadysponowano śmigłowiec Lotniczego Pogotowia Ratunkowego.</p>
      <p>Policjanci ustalili wstępnie, że 42-letni mieszkaniec Lublina, kierując samochodem dostawczym marki Renault na skrzyżowaniu dróg pojechał prosto uderzając w przydrożną skarpę.</p>
      <p>Mężczyzna z poważnymi obrażeniami ciała został przetransportowany śmigłowcem LPR do szpitala w Lublinie. Kierujący pojazdem był trzeźwy. Trwa ustalanie szczegółowych okoliczności wypadku.</p>
      <figure>
        <img src="https://www.lublin112.pl/wp-content/uploads/2019/11/68-158360.jpg"/>
      </figure>
      <p>(fot. Policja Biłgoraj)</p>
    </article>
  </body>
</html>