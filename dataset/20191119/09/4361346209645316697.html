<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/alneven-ismerkedik-a-miskolci-csaladanya-bantamazoja/186916"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T09:44:00+00:00"/>
    <meta property="og:title" content="Álnéven ismerkedik a miskolci családanya bántamazója"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Álnéven ismerkedik a miskolci családanya bántamazója</mark>
      </h1>
      <address><time datetime="2019-11-19T09:44:00+00:00">19 Nov 2019, 09:44</time> by <a rel="author">Bors</a></address>
      <p>Mint ahogyan azt már megírtuk, a hatgyermekes miskolci családanya 52 éves exkatona párja többször is az életére tört. Legutóbb szinte a felismerhetetlenségig <a href="http://www.borsonline.hu/aktualis/megosztotta-a-tortenetet-az-interneten-egy-no-akit-brutalisan-osszevertek-sokkolo-fotok/186471">ütötte a nő arcát</a>, aki végső elkeseredésében a <a href="http://www.borsonline.hu/aktualis/megosztotta-a-tortenetet-az-interneten-egy-no-akit-brutalisan-osszevertek-sokkolo-fotok/186471">Facebookon osztotta meg a brutális bántalmazás történetét</a>, és a róla készült fotókat.</p>
      <p>A <a href="https://www.blikk.hu/aktualis/belfold/ujra-ismerkedne-a-miskolci-edesanyat-brutalisan-osszevero-exkatona/82468gx">Blikk</a> információi szerint a történtek után sem hagyott fel a férfi az ismerkedéssel, mi több, Bernadettnél bántalmazója korábbi partnere is jelentkezett, akit elmondása szerint szintén bántalmazott a férfi.</p>
      <figure>
        <img src="http://media.borsonline.hu/cikk/20/192519/big-lead/650x360/2028764_2026947-2024026-elotte-facebook.jpg"/>
      </figure>
      <p>– Ez az ember <b>a történtek után sem hagyott fel az internetes ismerkedéssel</b>, csak <b>álnéven regisztrálta magát</b>. A hozzám érkező üzenetekből kiderül, hogy több nővel próbált viszonyt kezdeni még azután is, hogy kiderült, mit tett velem. Olyanról is tudok, akivel még előttem volt kapcsolata, és <b>őt is bántalmazta</b>, mint engem. Mindenki vigyázzon, kivel létesít kapcsolatot, mert ha belefut a exembe, nem kizárt, hogy úgy jár, mint én – mondta a lapnak a kórházi ágyán fekvő Bernadett.</p>
      <p>Bernadett állapota a tragikus esemény után rosszabbodott. <a href="http://www.borsonline.hu/aktualis/rosszabbodott-az-allapota-ujra-korhazba-kellett-szallitani-a-megvert-miskolci-csaladanyat/186831">Ismét kórházba került</a>, már meg is operálták, jelenleg komoly fájdalmakkal küzd.</p>
    </article>
  </body>
</html>