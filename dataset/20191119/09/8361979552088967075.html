<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/tech/mhp-kosyuk-mironivskiy-hliboprodukt-shukaye-startapi-dlya-transformaciji-biznesu-novini-ukrajini-50054341.html"/>
    <meta property="og:site_name" content="НВ"/>
    <meta property="article:published_time" content="2019-11-19T09:25:00+00:00"/>
    <meta property="og:title" content="Миронівський хлібопродукт Косюка шукає стартапи для трансформації бізнесу"/>
    <meta property="og:description" content="МХП буде залучати українські стартапи при створенні групи компаній з цифрової трансформації бізнесу"/>
  </head>
  <body>
    <article>
      <h1>Миронівський хлібопродукт Косюка шукає стартапи для трансформації бізнесу</h1>
      <h2>МХП буде залучати українські стартапи при створенні групи компаній з цифрової трансформації бізнесу</h2>
      <address>
        <time datetime="2019-11-19T09:25:00+00:00">19 Nov 2019, 09:25</time>
      </address>
      <p>Агрохолдинг <a href="https://nv.ua/ukr/tags/mkhp.html">Миронівський хлібопродукт</a> бізнесмена Юрія Косюка має намір залучати українські стартапи при створенні групи компаній по трансформації бізнесу. Про це заявила фінансовий директор МХП Вікторія Капелюшна, повідомляють <a href="http://ukranews.com/">Українськ</a> <a href="http://ukranews.com/">и</a> <a href="http://ukranews.com/"/> <a href="http://ukranews.com/">Новини</a>.</p>
      <p>Капелюшна уточнила, що мова йде як про стартапи, які були відібрані в рамках акселератора інновацій MHP accelerator, так і про інші, які підійдуть компанії.</p>
      <p>В першу чергу МХП буде працювати над рішеннями про взаємодію з клієнтами.</p>
      <p>«Ми в першу чергу говоримо про custom solutions, тому ми говоримо про трансформацію всередині компанії, про ставлення до клієнтів», — прокоментувала Капелюшна.</p>
      <p>За її словами, нові підходи в роботі з клієнтами торкнуться як бізнесу в Україні, так і за кордоном. При цьому передбачається, що над одним завданням можуть працювати кілька компаній.</p>
      <p>Як повідомлялося, раніше <a href="https://nv.ua/ukr/biz/tech/mhp-kosyuk-stvorit-grupu-kompaniy-dlya-transformaciji-biznesu-novini-ukrajini-50053595.html">Косюк заявив, що має намір створити групу компаній, яка буде займатися діджиталізацією бізнесу МХП</a>. Відзначається, що в майбутньому МХП буде працювати за моделлю венчурного фонду, орієнтуючись на практичне впровадження технічних новинок.</p>
      <p>У вересні МХП відібрав два стартапа для комерційного запуску на основі свого бізнесу — QRSmarty (сервіс з обліку товарів і інструментів на підприємствах) і Khmarka (платформа зі створення та запуску чат-ботів без допомоги розробника, з готовими модулями і інструментами аналітики).</p>
      <p>
        <i>МХП — вертикально інтегрований комплекс підприємств з виробництва курятини, інкубаційних яєць, кормів. Компанія займається рослинництвом, обробляючи 360 тис. га земель, випускає куряче м’ясо під торговою маркою Наша ряба.</i>
      </p>
    </article>
  </body>
</html>