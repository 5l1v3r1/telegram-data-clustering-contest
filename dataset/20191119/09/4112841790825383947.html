<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76740-Poulicny-autor-tonov-vyda-posledny-album-na-velmi-dlhu-dobu"/>
    <meta property="og:site_name" content="REFRESHER"/>
    <meta property="article:published_time" content="2019-11-19T09:52:00+00:00"/>
    <meta property="og:title" content="Pouličný autor tónov vydá posledný album na veľmi dlhú dobu"/>
    <meta property="og:description" content="Člen Pozor Records na sociálnych sieťach avizuje dôležité rozhodnutie v rámci svojej hudobnej kariéry."/>
  </head>
  <body>
    <article>
      <h1>Pouličný autor tónov vydá posledný album na veľmi dlhú dobu</h1>
      <address><time datetime="2019-11-19T09:52:00+00:00">19 Nov 2019, 09:52</time> by <a rel="author">Daniel Mikolášik</a></address>
      <p>
        <b>Člen Pozor Records na sociálnych sieťach avizuje dôležité rozhodnutie v rámci svojej hudobnej kariéry.</b>
      </p>
      <p><b>Pouličný autor tónov</b> na svojom Instagrame avizuje dôležité rozhodnutie týkajúce sa jeho hudobnej kariéry. Rozhodol sa, že po niekoľkých albumoch za pár krátkych rokov <b>vydá v máji 2020 posledný a potom sa na dlhú dobu odmlčí</b>. Zatiaľ nešpecifikoval presný interval, dozvedáme sa však konkrétny dôvod.</p>
      <p>Člen Pozor Records tvrdí, že pauza má súvisieť s tým, čo sa v jeho živote stalo. Všetky emócie má v pláne vypustiť na májovom albume a potom sa odmlčí. </p>
      <p>Vylučuje aj to, že by malo ísť o marketingový ťah. Za 2 roky vydal tri sólové projekty – 3UMF, Franto a Revenant, aktuálne spoločne s Mega M vydávajú ďalší, v máji teda pôjde o jeho piaty projekt za relatívne krátku dobu. <i>„Každé pero sa raz vypíše a minie sa atrament,“</i> píše Franto na svojom Instagrame. </p>
      <p>Fanúšikom odpovedá aj na otázky o tom, ako približne bude jeho posledný projekt na dlhú dobu znieť, tvrdí, že aktuálne pracuje na tom, aby našiel ten správny zvuk. Má v pláne osloviť interpretov, s ktorými už mal možnosť robiť, je otvorený aj novým spoluprácam. </p>
      <p>Aktuálne s Mega M dokončili spoločný album Caviar &amp; Prúser, na ktorom si hovoria ONI. Počúvať môžeš už aj <a href="https://www.youtube.com/watch?v=ylFirtdhhtg">prvú ukážku</a> s rovnomenným názvom aj s videoklipom a taktiež <a href="https://www.youtube.com/watch?v=A5zlAP2tFEc">krátky zostrih všetkých skladieb</a>.</p>
      <figure>
        <img src="https://i.refresher.sk/public/vik/nov_2019/Collage_Fotorwww.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/49490-Na-debutovom-albume-Poulicneho-autora-tonov-najdes-cele-Pozor-Records-vratane-Rytmusa-a-dozvies-sa-vsetko-o-autorovom-zivote"/>
        <a href="https://refresher.sk/55078-Moloch-Vlavo-zverejnuje-telefonat-s-Poulicnym-autorom-tonov-ktory-je-snom-kazdeho-mobilneho-operatora"/>
        <a href="https://refresher.sk/35020-PAT-na-najnovsej-skladbe-Naker-dokazuje-ze-si-miesto-na-slovenskej-rapovej-scene-pravom-zasluzi"/>
        <a href="https://refresher.sk/60389-Separ-a-PAT-ti-odkazuju-aby-si-sa-pozrel-do-zrkadla"/>
        <a href="https://refresher.sk/49142-Unava-motivacia-a-fair-play-PAT-zverejnuje-vsetky-ukazky-z-albumu-predstavuje-hosti-a-vysvetluje-dolezite-skutocnosti"/>
        <a href="https://refresher.sk/61654-Medzi-zaluby-Poulicneho-Autora-Tonov-patri-suloz-s-pravdou"/>
        <a href="https://refresher.sk/59695-Poulicny-autor-tonov-ma-tolko-topanok-ze-ich-uz-nedokaze-spocitat"/>
        <a href="https://refresher.sk/50704-Rytmus-a-Poulicny-autor-tonov-sa-stretavaju-na-zadnom-sedadle-auta-v-najnovsom-videoklipe"/>
      </related>
    </article>
  </body>
</html>