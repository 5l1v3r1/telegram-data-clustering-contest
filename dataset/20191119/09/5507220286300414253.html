<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187029/"/>
    <meta property="og:site_name" content="Janam TV"/>
    <meta property="article:published_time" content="2019-11-19T09:55:54+00:00"/>
    <meta property="og:title" content="‘ മോഹനന്റെ പ്രസ്താവനയെ കുറിച്ച് എന്നോടല്ല കേരള നേതാക്കളോട് ചോദിക്കണം ‘ അതൃപ്തിയോടെ യെച്ചൂരി"/>
    <meta property="og:description" content="ന്യൂഡൽഹി ; ഇസ്ലാമിക ഭീകരവാദ പ്രസ്ഥാനമാണ് കമ്മ്യൂണിസ്റ്റ് ഭീകരരെ സഹായിക്കുന്നതെന്ന സിപിഎം ജില്ലാ സെക്രട്ടറി പി.മോഹനനന്റെ പ്രസ്താവനയിൽ അതൃപ്തി"/>
  </head>
  <body>
    <article>
      <h1>‘ മോഹനന്റെ പ്രസ്താവനയെ കുറിച്ച് എന്നോടല്ല കേരള നേതാക്കളോട് ചോദിക്കണം ‘ അതൃപ്തിയോടെ യെച്ചൂരി</h1>
      <address><time datetime="2019-11-19T09:55:54+00:00">19 Nov 2019, 09:55</time> by <a rel="author">Janam TV Web Desk</a></address>
      <p>ന്യൂഡൽഹി ; ഇസ്ലാമിക ഭീകരവാദ പ്രസ്ഥാനമാണ് കമ്മ്യൂണിസ്റ്റ് ഭീകരരെ സഹായിക്കുന്നതെന്ന സിപിഎം ജില്ലാ സെക്രട്ടറി പി.മോഹനനന്റെ പ്രസ്താവനയിൽ അതൃപ്തി പ്രകടിപ്പിച്ച് പാർട്ടി ജനറൽ സെക്രട്ടറി സീതാറാം യച്ചൂരി .</p>
      <p>മോഹനന്റെ പ്രസ്താവനയെ കുറിച്ചുള്ള പ്രതികരണം ആരാഞ്ഞ മാദ്ധ്യമങ്ങളോട് ‘ മോഹനന്റെ പ്രസ്താവനയെ കുറിച്ച് എന്നോടല്ല കേരള നേതാക്കളോട് ചോദിക്കണം ‘ എന്നായിരുന്നു യെച്ചൂരിയുടെ മറുപടി . കമ്മ്യൂണിസ്റ്റ് ഭീകരതയെ രാഷ്ട്രീയമായി തന്നെ നേരിടണമെന്നാണ് തങ്ങളുടെ അഭിപ്രായമെന്നും യെച്ചൂരി പറഞ്ഞു .</p>
      <p>താമരശ്ശേരിയില്‍ നടന്ന കെഎസ്‌കെടിയു ജില്ലാ പൊതുസമ്മേളനത്തിലായിരുന്നു പി മോഹനന്റെ  പ്രസ്താവന . കോഴിക്കോട് കേന്ദ്രമായി പ്രവര്‍ത്തിക്കുന്ന ഇസ്ലാമിക ഭീകര പ്രസ്ഥാനങ്ങളാണ് കമ്മ്യൂണിസ്റ്റ് ഭീകരരെ വെള്ളവും വളവും കൊടുത്ത് വളര്‍ത്തുന്നത്. അവര്‍ തമ്മില്‍ ഒരു ചങ്ങാത്തമുണ്ട് .പോലീസ് അത് പരിശോധിക്കണം – ഇതായിരുന്നു മോഹനന്റെ പ്രസ്താവന .</p>
      <p>എന്നാല്‍ ഏത് ഇസ്ലാമിക ഭീകര സംഘടനയ്ക്കാണ് കമ്മ്യൂണിസ്റ്റ് ഭീകരരുമായി ബന്ധമെന്ന് പ്രസംഗത്തില്‍ മോഹനൻ പറഞ്ഞില്ലെങ്കിലും എസ് ഡി പി ഐ പ്രസ്താവനയ്ക്കെതിരെ രംഗത്ത് വന്നിട്ടുണ്ട് .</p>
    </article>
  </body>
</html>