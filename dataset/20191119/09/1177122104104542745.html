<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/mesajul-germaniei-adresat-guvernului-chicu-salutam-progresele-inregistrate-sub-conducerea-ex-premierului-sandu-in-domeniul-justitiei-si-combaterii-coruptiei-148634.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T09:35:00+00:00"/>
    <meta property="og:title" content="Mesajul Germaniei adresat Guvernului Chicu: „Salutăm progresele înregistrate sub conducerea ex-premierului Sandu în domeniul justiţiei şi combaterii corupţiei”"/>
    <meta property="og:description" content="Germania a remis o declarație cu referire la învestirea Guvernului Ion Chicu, însă a pomenit mai mult despre „progresele” înregistrate de Guvernul Maiei Sandu, demis..."/>
  </head>
  <body>
    <article>
      <h1>Mesajul Germaniei adresat Guvernului Chicu: „Salutăm progresele înregistrate sub conducerea ex-premierului Sandu în domeniul justiţiei şi combaterii corupţiei”</h1>
      <address>
        <time datetime="2019-11-19T09:35:00+00:00">19 Nov 2019, 09:35</time>
      </address>
      <p>Germania a remis o declarație cu referire la învestirea Guvernului Ion Chicu, însă a pomenit mai mult despre „progresele” înregistrate de Guvernul Maiei Sandu, demis prin voturile deputaților PSRM și PD.</p>
      <p>„R. Moldova continuă să se confrunte cu provocări majore. Deosebit de important este de a continua cursul stabilit al reformelor şi de către noul Guvern condus de prim-ministrul Chicu. Guvernul Federal salută progresele înregistrate sub conducerea ex-prim-ministrului Sandu în domeniul justiţiei şi combaterii corupţiei. Doar implementarea continuă a agendei de reforme, dincolo de hotarele de partid, poate îndeplini revendicările moldovenilor asupra unui stat de drept. Aceste revendicări includ şi o investigare exhaustivă şi elucidarea circumstanţelor scandalului bancar din 2014/2015”, se arată într-o declarație a unui purtător de cuvânt al Ministerului Federal al Afacerilor Externe.</p>
      <p>În același context, Ministerului Federal al Afacerilor Externe avertizează că o cooperare eficientă a Germaniei şi UE cu Moldova depinde de implementarea consecventă a agendei de reforme.</p>
      <p>„Fundamentul cooperării de mai departe rămâne, pe lângă principiul statului de drept, Acordul de Asociere şi Acordul de Liber Schimb cu UE”, se mai arată în declarație.</p>
    </article>
  </body>
</html>