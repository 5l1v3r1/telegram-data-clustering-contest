<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76446-Penthouse-s-terasou-ale-aj-romanticke-hniezdocko-v-centre-Bratislava-toho-ponuka-viac-ako-by-si-mozno-ocakaval"/>
    <meta property="og:site_name" content="REFRESHER"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="Penthouse s terasou, ale aj romantické hniezdočko v centre. Bratislava toho ponúka viac, ako by si možno očakával"/>
    <meta property="og:description" content="Najviac luxusných nehnuteľností nájdeme v Starom Meste, dnešný výber je toho jasným dôkazom."/>
  </head>
  <body>
    <article>
      <h1>Penthouse s terasou, ale aj romantické hniezdočko v centre. Bratislava toho ponúka viac, ako by si možno očakával</h1>
      <address><time datetime="2019-11-19T09:00:00+00:00">19 Nov 2019, 09:00</time> by <a rel="author">Richard Balog</a></address>
      <p>
        <b>Najviac luxusných nehnuteľností nájdeme v Starom Meste, dnešný výber je toho jasným dôkazom.</b>
      </p>
      <p>Architektúra a interiérový dizajn zaznamenávajú na území Slovenska výrazný posun smerom vpred. My pravidelne pracujeme na hľadaní projektov spod rúk domácich tvorcov, ktoré sú výnimočné a dokážu zaujať aj ľudí mimo odboru. Postupne tak oveľa bližšie spoznávame <b>najzaujímavejšie nehnuteľnosti v krajine</b>, dnešný výber nebude výnimkou.</p>
      <p>Tentokrát pritom pobudneme v hlavnom meste, ktoré toho ponúka viac, ako by si možno očakával. Presvedčiť sa ťa pokúsime prostredníctvom pätice bývaní zariadených v odlišných štýloch, avšak stále v mimoriadne vysokom štandarde kvality. Viac slov v tomto momente nie je nutných a radšej sa tak presunieme k samotným ponukám, ktorým sa aj napriek vysokej cene odoláva len mimoriadne ťažko.</p>
      <related>
        <a href="https://refresher.sk/76234-Tu-sa-umyva-striptizova-tanecnica-alebo-znama-influencerka-TOP-15-slovenskych-a-ceskych-kupelni"/>
      </related>
      <h3>Romantické hniezdočko s výhľadom na Staré Mesto a Bratislavský hrad</h3>
      <p>Hneď na úvod tu máme nehnuteľnosť v samom centre hlavného mesta, ktorej výmera hravo presahuje hranicu 400 metrov štvorcových. Tak trochu rozprávkové bývanie dispozične rozdelené do 2 podlaží ponúka 5 spální s vlastnými kúpeľňami, priestrannú terasu vhodnú na dlhé letné večery, ale aj posilňovňu či krb v obývacej miestnosti. </p>
      <p>Čo sa týka dizajnu, v danom prípade sa noví majitelia môžu tešiť na kombináciu nového so starým. Vzhľadom na lokalitu mezonetu, vôbec nenamietame. Viac informácií, vrátane presnej ceny, už nájdeš na stránke <a href="https://www.christiesrealestate.com/sales/detail/170-l-82559-1910111001329130/stylish-maisonette-with-a-rooftop-terrace-bratislava-bt"><b>Christie's</b></a>. </p>
      <figure>
        <img src="https://i.refresher.sk/public/richard/11_2019/Bratislava.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_2.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_3.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_4.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <h3>3-izbový byt v štýle Art Deco s historickými prvkami</h3>
      <p>Opäť mestská časť Staré Mesto, konkrétne vyhľadávané Palisády. Práca dizajnéra Erika Pastuchu z ateliéru Studio e sa síce nesie na vlnách, ktoré zrejme nenadchnú zástancov moderny, nás si však svojím spôsobom získala.</p>
      <p>Vyvážená kombinácia súčasného dizajnu s pôvodnými historickými prvkami hrá spolu na výbornú a až na pár možno zbytočných doplnkov ide o vkusné bývanie so štedrou podlažnou plochou 110 metrov štvorcových. Stručná a jasná charakteristika, ktorú ti lepšie priblížia zábery nižšie. </p>
      <figure>
        <img src="https://i.refresher.sk/public/richard/11_2019/Bratislava_5.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_6.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_7.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_8.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <h3>Priestrannosť a Dunaj na dlani </h3>
      <p>Slová najlepšie opisujúce nehnuteľnosť na brehu rieky v obľúbenom projekte River Park na hranici centra. Budúci vlastníci kráľovstva na Dunaji sa môžu tešiť na 174 metrov štvorcových obytnej plochy, čo zodpovedá veľkosti dvoch nadštandardných 3-izbových bytov. Musíš uznať, že obdobné bývania nie sú k dispozícii každý deň.</p>
      <p>Prekážkou avšak môže byť cena stanovená na <a href="https://svoboda-williams.sk/predaj/byty/detail/33958-stare-mesto"><b>1 490 000 €</b></a>, ktorá odzrkadľuje nielen polohu, ale taktiež hodnotu použitých materiálov, výber zariadenia či spomínanú výmeru. Druhým dychom ale musíme dodať, že ide o investíciu nestrácajúcu hodnotu, skôr naopak.</p>
      <figure>
        <img src="https://i.refresher.sk/public/richard/11_2019/Bratislava_9.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_10.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_11.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_12.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <related>
        <a href="https://refresher.sk/69077-Vyhlady-hodne-milionov-alebo-10-spalni-v-ktorych-sa-musis-prebudzat-s-usmevom"/>
      </related>
      <h3>Horský park na dosah ruky a bývanie v modernom šate </h3>
      <p>Na území hlavného mesta nájdeme hneď niekoľko lokalít s prívlastkom „vysnívané“ pre množstvo domácich, Slavín je jednou z nich. Práve v uličkách danej oblasti je schovaný 4-izbový byt s priamym vyhľadom na hrad. </p>
      <p>Nehnuteľnosť v hodnote <a href="https://svoboda-williams.sk/predaj/byty/detail/31673-stare-mesto"><b>1 100 000 €</b> </a>nepatrí medzi výstredné sídla, čo sa nám na nej páči azda najviac. Interiér bol navrhnutý v modernom, avšak jednoduchom štýle s dôrazom na funkčnosť a ako budeš mať možnosť vidieť, ide o precízne odvedenú prácu všetkých zainteresovaných. </p>
      <figure>
        <img src="https://i.refresher.sk/public/richard/11_2019/Bratislava_13.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_14.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_15.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_16.jpg"/>
        <figcaption>
          <cite>Svoboda &amp; Williams</cite>
        </figcaption>
      </figure>
      <h3>Geometrická dokonalosť a 8 spální</h3>
      <p>Posledným dnešným „úlovkom“ najzaujímavejších nehnuteľnosti v Bratislave je  vila, ktorá bola dokončená len v priebehu tohto roka. Geometricky dokonalé sídlo s vnútorným bazénom, terasou či perfektne upravenou záhradou bude aj tvojím snom. Teda v prípade, že túžiš po luxuse hodnom miliónov €. </p>
      <p>Najvýraznejším prvkom okrem už spomínaného exteriéru sú modré akcenty v podobe priečok alebo menších doplnkov. Samozrejme, dizajn je mimoriadne subjektívnou záležitosťou, platí to aj v danom prípade, posúdenie tak s radosťou prenecháme tebe.</p>
      <figure>
        <img src="https://i.refresher.sk/public/richard/11_2019/Bratislava_17.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_18.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_19.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Bratislava_20.jpg"/>
        <figcaption>
          <cite>Christie's International Real Estate</cite>
        </figcaption>
      </figure>
      <p>
        <i>Viac podobných nehnuteľností nájdeš na stránke realitnej kancelárie <a href="https://svoboda-williams.sk/"><b>Svoboda &amp; Williams</b></a>.</i>
      </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/36357-Bratislavske-Palisady-nam-odhalia-dvojpodlazny-mezonet-plny-moderny-s-vybornou-kulisou-v-podobe-Karpat"/>
        <a href="https://refresher.sk/29500-Na-vzhlade-zalezi-alebo-uzasne-nehnutelnosti-ktore-si-zamilujete-uz-na-prvy-pohlad-2"/>
        <a href="https://refresher.sk/57828-Ak-prenajom-tak-poriadny-Prazska-nehnutelnost-moze-byt-tvoja-za-13tisic-mesacne"/>
        <a href="https://refresher.sk/34803-Dvojpodlazny-mezonet-v-sirsom-centre-Bratislavy-ktory-vas-ohuri-svojou-jednochostou-a-zmyslom-pre-detail"/>
        <a href="https://refresher.sk/57086-Cesky-realitny-gigant-boduje-aj-v-zahranici-Obytny-komplex-na-ostrove-Santorini-moze-byt-aj-vas"/>
        <a href="https://refresher.sk/76321-Len-sklenena-stena-medzi-obyvackou-a-spalnou-Domaci-architekti-buraju-stereotypy-o-byvani"/>
        <a href="https://refresher.sk/76234-Tu-sa-umyva-striptizova-tanecnica-alebo-znama-influencerka-TOP-15-slovenskych-a-ceskych-kupelni"/>
        <a href="https://refresher.sk/76331-Krakov-je-najoblubenejsou-europskou-destinaciou-uz-treti-rok-za-sebou-Bratislava-sa-na-zoznam-TOP-destinacii-nedostala"/>
      </related>
    </article>
  </body>
</html>