<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/feto-sanigi-is-adamina-10-yil-hapis-cezasi"/>
    <meta property="og:site_name" content="CNN Türk"/>
    <meta property="article:published_time" content="2019-11-19T09:46:47+00:00"/>
    <meta property="og:title" content="FETÖ sanığı iş adamına 10 yıl hapis cezası"/>
    <meta property="og:description" content="Gaziantep'te, Fetullahçı Terör Örgütü/Paralel..."/>
  </head>
  <body>
    <article>
      <h1>FETÖ sanığı iş adamına 10 yıl hapis cezası</h1>
      <h2>Gaziantep'te, Fetullahçı Terör Örgütü/Paralel Devlet Yapılanması'na (FETÖ/PDY) yönelik davada yargılanan sanık iş adamı "silahlı terör örgütüne üye olmak" suçundan 10 yıl hapis cezasına çarptırıldı.</h2>
      <address>
        <time datetime="2019-11-19T09:46:47+00:00">19 Nov 2019, 09:46</time>
      </address>
      <p>8. Ağır Ceza Mahkemesindeki duruşmaya tutuksuz sanık İsrafil Çalışkan ile avukatı katıldı.</p>
      <p>Sanık Çalışkan, hakkındaki suçlamaları kabul etmeyerek, "Örgütün gerçek yüzü ortaya çıktıktan sonra bu yapıya herhangi bir irtibatım olmadı. Beraatimi talep ediyorum." dedi.</p>
      <p>Duruşma savcısı, esasa ilişkin mütalaasında sanığın <a href="https://www.cnnturk.com/haberleri/feto">FETÖ</a>/PDY'nin <a href="https://www.cnnturk.com/haberleri/ekonomi">ekonomi</a> yapılanmasında uzun yıllar aktif çalışmalarının tespit edildiğini, örgütün <a href="https://www.cnnturk.com/haberleri/egitim">eğitim</a> üst yapılanması ana şirketinin yöneticiliğini yaptığını, örgütün çok sayıda derneğine üyeliğinin bulunduğunu belirterek, cezalandırılmasını istedi.</p>
      <p>Mahkeme heyeti, sanık Çalışkan'a "silahlı terör örgütüne üye olmak" suçundan 10 yıl hapis cezası vererek, yurt dışına çıkış yasağının devamına hükmetti.</p>
      <related>
        <h4>ilgili haberler</h4>
        <a href="https://www.cnnturk.com/turkiye/genc-kizdan-otobuste-sozlu-taciz-iddiasi"/>
        <a href="https://www.cnnturk.com/turkiye/6-parcaya-ayrilmis-kopek-olusuyle-ilgili-satanist-ayini-iddiasi"/>
        <a href="https://www.cnnturk.com/video/saglik/uyku-apnesine-dikkat"/>
      </related>
    </article>
  </body>
</html>