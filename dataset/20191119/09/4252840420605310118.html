<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/wtsocial-wielki-sukces/"/>
    <meta property="og:site_name" content="CHIP"/>
    <meta property="article:published_time" content="2019-11-19T09:10:02+00:00"/>
    <meta property="og:title" content="WT:Social – wielki sukces?"/>
    <meta property="og:description" content="WT:Social ma być w założeniu alternatywą dla Facebooka. Bezpieczną, nie kupczącą danymi użytkowników, pozbawioną nachalnych reklam i marketingu. Tak WT:Social ma być w założeniu alternatywą dla Facebooka . Bezpieczną, nie kupczącą danymi użytkowników, pozbawioną nachalnych reklam i marketingu. Tak obiecuje jej twórca, Jimmy Walles. W ostatnim tweecie, współzałożyciel Wikipedii pochwalił się lawinowo rosnącą liczbą użytkowników: Osoby, które się zarejestrują, są dodawane do listy oczekujących i proszone o zaproszenie innych osób lub wybranie płatności, która ma wspierać serwis. WT:Social ma być miejscem sprawdzonych wiadomości, a członkowie serwisu mogą edytować „wprowadzające w błąd” nagłówki. Artykułu pojawiać się będą kolejno, na osi czasu, bez stosowania algorytmów dopasowujących treść do zainteresowań. Wszystko po to, by użytkownicy nie zamykali się we własnych światopoglądowych bańkach informacyjnych. Reklama Z ciekawości zarejestrowałam się w serwisie i nie ukrywam, że surowa forma i mało przyjazny interfejs…"/>
  </head>
  <body>
    <article>
      <h1>WT:Social – wielki sukces?</h1>
      <address><time datetime="2019-11-19T09:10:02+00:00">19 Nov 2019, 09:10</time> by <a rel="author">Monika Mamakis</a></address>
      <p>WT:Social ma być w założeniu <a href="https://www.chip.pl/2019/11/wtsocial-alternatywa-dla-facebooka-i-twittera/">alternatywą dla Facebooka</a>. Bezpieczną, nie kupczącą danymi użytkowników, pozbawioną nachalnych reklam i marketingu. Tak obiecuje jej twórca, Jimmy Walles. W ostatnim tweecie, współzałożyciel <a href="https://chip.pl/tag/wikipedia">Wikipedii</a> pochwalił się lawinowo rosnącą liczbą użytkowników:</p>
      <figure>
        <iframe data-src="https://twitter.com/jimmy_wales/status/1196078631325458437?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Osoby, które się zarejestrują, są dodawane do listy oczekujących i proszone o zaproszenie innych osób lub wybranie płatności, która ma wspierać serwis.</p>
      <figure>
        <img src="https://www.chip.pl/uploads/2019/11/ZmtT6ywhU03a5QVMcdJmz5GjvMUwUrGl.png"/>
      </figure>
      <p>WT:Social ma być miejscem sprawdzonych wiadomości, a członkowie serwisu mogą edytować „wprowadzające w błąd” nagłówki. Artykułu pojawiać się będą kolejno, na osi czasu, bez stosowania algorytmów dopasowujących treść do zainteresowań. Wszystko po to, by użytkownicy nie zamykali się we własnych światopoglądowych bańkach informacyjnych.</p>
      <p>Z ciekawości zarejestrowałam się w serwisie i nie ukrywam, że surowa forma i mało przyjazny interfejs są zaskoczeniem. 200 tys. użytkowników nie bierze się więc zapewne z zachwytu tym portalem, ale z niechęci do Facebooka. Dla jak wielu osób będzie to dobry powód, by zapłacić 100 dol. rocznie?</p>
      <p>3 +1 +3</p>
    </article>
  </body>
</html>