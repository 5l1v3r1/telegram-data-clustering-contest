<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103198/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T09:00:31+00:00"/>
    <meta property="og:title" content="У Сербії опублікували відео зустрічі російського розвідника з &quot;агентом&quot; у Белграді"/>
    <meta property="og:description" content="У Сербії обговорюють опубліковане на YouTube відео, на якому нібито співробітник Головного розвідувального управління Генштабу Росії Георгій Клебан дає хабар “сербському агенту - високопосадовцю”."/>
  </head>
  <body>
    <article>
      <h1>У Сербії опублікували відео зустрічі російського розвідника з "агентом" у Белграді</h1>
      <address>
        <time datetime="2019-11-19T09:00:31+00:00">19 Nov 2019, 09:00</time>
      </address>
      <p>У Сербії обговорюють опубліковане на YouTube відео, на якому нібито співробітник Головного розвідувального управління Генштабу Росії Георгій Клебан дає хабар "сербському агенту - високопосадовцю".</p>
      <p>Про це повідомляє "Європейська правда" з посиланням на <a href="https://www.slobodnaevropa.org/">Radio Slobodna Evropa.</a></p>
      <p>На відео зафіксована вечірня зустріч, видно, як "російський розвідник" дає пакет "сербському агенту", який кладе його до автівки.</p>
      <p>Коли після зустрічі "сербський агент" підходить розкриває пакет, то знаходить конверт з грошима.</p>
      <p>Згідно з інформацією автора відео, зустріч відбулася у Белграді.</p>
      <figure>
        <iframe src="https://www.youtube.com/embed/yawNh1SwYts" width="560" height="315" data-service="Youtube" scrolling="no"/>
      </figure>
      <p>Оприлюднив кадри 17 листопада користувач "Kdjuey Lskduf", згодом про цей ролик написали численні медіа.</p>
      <p>Автентичність відео, а також коли його зробили, журналісти Радіо Вільна Європа визначити не змогли.</p>
      <p>Згідно з аналізом Крісто Грозева, журналіста Bellingcat, на запису можна побачити Георгія Клебана, помічника аташе з питань оборони дипломатичного представництва РФ в Сербії.</p>
      <p>Як повідомили у Міністерстві закордонних справ Сербії, Георгій Клебан свого часу обіймав посаду помічника аташе в посольстві Росії в Белграді, але його звільнили з цієї посади в червні 2019 року.</p>
      <related>
        <a href="https://www.eurointegration.com.ua/news/2019/11/8/7102821/"/>
      </related>
    </article>
  </body>
</html>