<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/levski-sledi-situaciqta-okolo-ivelin-popov-1407583.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T09:22:00+00:00"/>
    <meta property="og:title" content="Левски следи ситуацията около Ивелин Попов"/>
    <meta property="og:description" content="От Левски следят ситуацията около вече бившия капитан на националния отбор - Ивелин Попов, който е и юноша на сините От Герена следят ситуацията около него и руския Ростов, като информациите от Русия са, че играчите не са получавали заплати от три месеца, а треньорът Валерий Карпин дори обяви, че е възможно да си тръгне заедно с няколко от титулярите, на които това положение вече е започнало да им омръзва"/>
  </head>
  <body>
    <article>
      <h1>Левски следи ситуацията около Ивелин Попов</h1>
      <address><time datetime="2019-11-19T09:22:00+00:00">19 Nov 2019, 09:22</time> by <a rel="author">Sportlive.bg</a></address>
      <p>От <a href="https://www.sportlive.bg/bgfootball/levski"><b>Левски</b></a> следят ситуацията около вече бившия капитан на националния отбор - Ивелин Попов, който е и юноша на "сините".</p>
      <p>От "Герена" следят ситуацията около него и руския Ростов, като информациите от Русия са, че играчите не са получавали заплати от три месеца, а треньорът Валерий Карпин дори обяви, че е възможно да си тръгне заедно с няколко от титулярите, на които това положение вече е започнало да им омръзва.</p>
      <p>Смята се, че Попов е сред тях. Затова в Левски отново ще опитат да го върнат, макар и Ивелин вече да отказа през миналата зима, твърди "Меридиан мач". Информацията идва на фона на публикацията, че от <a href="https://www.sportlive.bg/bgfootball/levski/Ot-Levski-pregovarqt-s-bylgarski-nacional-veche-ima-i-predlozhena-oferta-1407336.html"><b>Левски са отправили оферта към национала на България Симеон Славчев</b></a>, който играе все по-рядко за Карабах в Азербайджан.</p>
      <p>Изданието припомня, че на “Герена” срещат трудности с привличането на бивши кадри на Литекс, като припомня сагата със Станислав Манолев, който в крайна сметка отиде в Лудогорец, след като беше освободен от <a href="https://www.sportlive.bg/bgfootball/cska"><b>ЦСКА</b></a>. И изпълнителният директор на тима - Павел Колев, обяви, че в последните месеци непрестанно се наблюдават играчи, включително и български, но не назова конкрентни имена. <a href="https://www.sportlive.bg/bgfootball/levski/Pavel-Kolev-posochi-koj-e-naj-golemiqt-problem-na-Levski-1407139.html"><i><b>Ето какво още заяви относно ситуацията на "Герена"</b></i></a>.</p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Ludogorec-izprevarva-Levski-za-half-na-carsko-selo-1407367.html"/>
        <a href="https://www.sportlive.bg/bgfootball/levski/Ot-Levski-pregovarqt-s-bylgarski-nacional-veche-ima-i-predlozhena-oferta-1407336.html"/>
        <a href="https://www.sportlive.bg/bgfootball/levski/Eto-kakvi-sa-planovete-na-Levski-za-Zhivko-Milanov-i-Stanislav-Ivanov-1407140.html"/>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/bgfootballother/Bi-li-se-vyrnal-Ivelin-Popov-za-da-igrae-v-nqkoj-bylgarski-klub-1406916.html"/>
      </related>
    </article>
  </body>
</html>