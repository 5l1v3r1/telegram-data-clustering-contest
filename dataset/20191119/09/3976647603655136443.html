<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/insandare-stoppa-valdet-mot-kvinnor/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-19T09:07:00+00:00"/>
    <meta property="og:title" content="Insändare: Stoppa våldet mot kvinnor"/>
    <meta property="og:description" content="Inte en enda kvinna eller flicka ska behöva bli utsatt misshandel, hot eller förnedring. Våldet kan stoppas genom förebyggande arbete, bland annat genom att motverka den destruktiva machokulturen i grunden. Det skriver UN Womans lokalförening i Skaraborg i en insändare."/>
  </head>
  <body>
    <article>
      <h1>Insändare: Stoppa våldet mot kvinnor</h1>
      <address>
        <time datetime="2019-11-19T09:07:00+00:00">19 Nov 2019, 09:07</time>
      </address>
      <p>
        <i>Inte en enda kvinna eller flicka ska behöva bli utsatt misshandel, hot eller förnedring.<br/>Våldet kan stoppas genom förebyggande arbete, bland annat genom att motverka den destruktiva machokulturen i grunden. Det skriver UN Womans lokalförening i Skaraborg i en insändare.</i>
      </p>
      <p>Slag, sexuella övergrepp och misshandel i hemmen men också kränkningar, begränsningar och kontrollbehov är våld. En av tre kvinnor och flickor i världen utsätts för våld. Förra året mördades 22 kvinnor i Sverige av en nära anhörig. Det kan vi aldrig acceptera.</p>
      <p>Våld mot kvinnor och flickor är en allvarlig kräkning av de mänskliga rättigheterna. Våld mot kvinnor ett folkhälsoproblem, en pandemi som sprider sig globalt. Ändå blir det alltid större rubriker när våldet sker på öppen gata än när våldet sker i hemmen.</p>
      <p>Våld mot kvinnor pågår i hela världen, i alla länder, alla religioner, alla kulturer. Förutom den enskildas lidande kostar det samhället enorma resurser. Miljontals flickor och kvinnor trakasseras, våldtas, dödas, diskrimineras på grund av sitt kön. Våldet tar sig olika uttryck, genom fysiskt och psykiskt våld men också genom lagstiftningar och myndigheter som vill begränsa kvinnors rättigheter.</p>
      <p>Den 25 november är det FNs internationella dag för avskaffandet av våld mot kvinnor, även kallad Orange Day. Dagens instiftades 1999 som en påminnelse om Deklarationen om avskaffandet av våld mot kvinnor. Den fastslår att våld mot kvinnor är ett hinder för samhället juridiskt, socialt, politiskt och i ekonomisk mening.</p>
      <p>Orange day finns för att uppmärksamma problemet och uppmana till handling för en framtid fri från våld mot kvinnor. Under dagen lyser kända byggnader över hela världen, liksom här i Skövde, orange för att ta ställning mot våldet.</p>
      <p>UN Women Sveriges mål är en jämställd värld fri från diskriminering och våld mot kvinnor och flickor. Våldet kan stoppas genom förebyggande arbete, bland annat genom att motverka den destruktiva machokulturen i grunden.</p>
      <p>Inte en enda kvinna eller flicka ska behöva bli utsatt misshandel, hot eller förnedring.</p>
      <p>Ingen kan göra allt, alla kan göra något.</p>
      <p>Tillsammans gör vi skillnad.</p>
      <p>Monica Green</p>
      <p>Ordförande UN Women Sverige</p>
      <p>Gisela Stell</p>
      <p>Anita Andersson</p>
      <p>Josefin Olsson</p>
      <p>Doris Johansson</p>
      <p>Tamara Wedin</p>
      <p>Lokalföreningen i Skaraborg</p>
    </article>
  </body>
</html>