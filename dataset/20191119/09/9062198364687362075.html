<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379640/tuhaf-plaka-sorusturmasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T09:39:00+00:00"/>
    <meta property="og:title" content="Tuhaf ‘plaka’ soruşturması"/>
    <meta property="og:description" content="29 Ekim Cumhuriyet Bayramı kutlamaları sırasında protokole ait makam araçlarının tören alanına park edilmesini haber yapan gazeteci hem kovuldu hem dava edildi."/>
  </head>
  <body>
    <article>
      <h1>Tuhaf ‘plaka’ soruşturması</h1>
      <h2>29 Ekim Cumhuriyet Bayramı kutlamaları sırasında protokole ait makam araçlarının tören alanına park edilmesini haber yapan gazeteci hem kovuldu hem dava edildi.</h2>
      <address>
        <time datetime="2019-11-19T09:39:00+00:00">19 Nov 2019, 09:39</time>
      </address>
      <p>29 Ekim Cumhuriyet Bayramı kutlamaları sırasında  Vali Ahmet Nayir ve protokole ait makam araçlarının tören alanına park edilmesini haber yapan Sakarya Halk Gazetesi Genel Yayın Yönetmeni Hüseyin Cumali hakkında soruşturma açıldı.</p>
      <p>
        <b>SAVCIDAN İLGİNÇ SORU</b>
      </p>
      <p>Sözcü'den Veli Toprak'ın haberine göre iki polis eşliğinde adliyeye götürülen Hüseyin Cumali, savcının karşısına çıkarıldı. Savcı, Cumali’ye <b>“Valinin araç plakasını neden gazeteye bastın?”</b> diye sordu. Soru üzerine şoke olan 35 yıllık gazeteci, <b>“Vali araçlarının plakası her şehirde kırmızı ve 01’dir. Makam aracının plakası gizli değil ki”</b> şeklinde yanıt verdi.</p>
      <p>
        <b>İŞİNDEN DE OLDU</b>
      </p>
      <p>Hakkındaki soruşturma süren Hüseyin Cumali, çalıştığı gazetenin patronu tarafından da işinden kovuldu. Hüseyin Cumali, <b>“Vali Bey ‘Benim müdahalem yok’ diyormuş. Savcıya ifade verdim. Yaşananlar ortada, işimden oldum”</b> diyerek tepki gösterdi.</p>
      <figure>
        <img src="https://www.milligazete.com.tr/sites/71/uploads/2019/11/19/vali-plaka-16-9-1574075328-1.jpg?"/>
      </figure>
    </article>
  </body>
</html>