<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/tzeni-mpotsi-i-proti-fotografia-me-ti-neogenniti-kori-tis-ke-i-sigkinitiki-exomologisi-tis/"/>
    <meta property="og:site_name" content="irafina"/>
    <meta property="article:published_time" content="2019-11-19T09:10:43+00:00"/>
    <meta property="og:title" content="Τζένη Μπότση: Η πρώτη φωτογραφία με τη νεογέννητη κόρη της και η συγκινητική εξομολόγησή της!"/>
    <meta property="og:description" content="Η Τζένη Μπότση έγινε μανούλα χθες Δευτέρα, 19 Νοεμβρίου. Η αγαπημένη ηθοποιός γέννησε χθες το πρωί ένα υγιέστατο κοριτσάκι βάρους 3,280 γρ. και έχει σκορπίσει την απόλυτη ευτυχία στην οικογένεια. Τρισευτυχισμένος, βέβαια και ο μπαμπάς Αλέξανδρος Μιχαλάς ο οποίος βρισκόταν στο πλευρό της ηθοποιού κάθε στιγμή και καθ’ όλη τη διάρκεια της εγκυμοσύνης της που […]"/>
  </head>
  <body>
    <article>
      <h1>Τζένη Μπότση: Η πρώτη φωτογραφία με τη νεογέννητη κόρη της και η συγκινητική εξομολόγησή της!</h1>
      <address>
        <time datetime="2019-11-19T09:10:43+00:00">19 Nov 2019, 09:10</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Η Τζένη Μπότση έγινε μανούλα χθες Δευτέρα, 19 Νοεμβρίου.</p>
      <p>Η αγαπημένη ηθοποιός γέννησε χθες το πρωί ένα υγιέστατο κοριτσάκι βάρους 3,280 γρ. και έχει σκορπίσει την απόλυτη ευτυχία στην οικογένεια.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Τρισευτυχισμένος, βέβαια και ο μπαμπάς Αλέξανδρος Μιχαλάς ο οποίος βρισκόταν στο πλευρό της ηθοποιού κάθε στιγμή και καθ’ όλη τη διάρκεια της εγκυμοσύνης της που η ίδια θέλησε να κρατήσει κρυφή.</p>
      <p>Λίγο μετά τη γέννηση της κόρης της, η Τζένη Μπότση έκανε τις πρώτες δηλώσεις της:</p>
      <p>«Δεν πιστεύω ότι η εγκυμοσύνη είναι η πιο ωραία περίοδος στη ζωή της γυναίκας. Μας έχουν μεγαλώσει μέσα στο ψέμα. Από την αρχή επέλεξα να μοιραστώ αυτό που μου συνέβαινε με ανθρώπους που δεν θα το έλεγαν πουθενά και θα σεβόντουσαν το θέλω μου. Δημιούργησα ένα πολύ ωραίο πυρήνα γύρω μου, είχα ωραία παρέα και βίωσα την εγκυμοσύνη μου όπως ήθελα. Δεν συνηθίζω να μιλώ για την προσωπική μου ζωή. Το ξέρεις.</p>
      <figure>
        <img src="https://i.gosmd.gr/media/news/2019/11/19/614126/595851.jpg"/>
      </figure>
      <p>Πιστεύω βαθιά ότι κανείς δεν ενδιαφέρεται για το τι κάνω. Έχουμε μάθει, τα τελευταία χρόνια, να μας αρέσει να κοιτάμε από την κλειδαρότρυπα τις ζωές των άλλων, χωρίς ωστόσο να δίνουμε σημασία. Για πρώτη και τελευταία φορά μιλάω σε εσάς για την περίοδο αυτή της ζωής μου, καθώς ήσασταν πάντα δίπλα μου και όπως εγώ αποκτήσατε πρόσφατα το δικό σας «μωρό» και θέλω να σας ευχηθώ καλή επιτυχία. Η μητρότητα δεν είναι προνόμιο δικό μου.</p>
      <p>Είμαι ευγνώμων που την έζησα αλλά συνεχίζω να πιστεύω ότι το ίδιο σημαντικές είναι και οι γυναίκες που δεν την έχουν ζήσει. Δεν περίμενα την εγκυμοσύνη για να αποκτήσει νόημα η ζωή μου, μιας και είχε από πριν, ούτε θα φορτώσω την ευτυχία μου σε ένα μικρό πλασματάκι. Ήμασταν ευτυχισμένοι με τον Αλέξανδρο και η μικρή ήρθε να προστεθεί στη δική μας ευτυχία και ταυτόχρονα να αντλήσει από τη δική μας για τη ζωή της».</p>
      <p>Και τόνισε στο asist.gr: «Ο Αλέξανδρος την περίμενε πώς και πώς. Ήταν εκείνος που με τράβηξε. Εκείνος το ήθελε τόσο πολύ να κάνουμε παιδί. Με την ενασχόλησή μου στο «Χαμόγελο του Παιδιού» ήξερα πόσο μεγάλη ευθύνη θα αναλάμβανα και ίσως γι’ αυτό και δίσταζα. Η συμπεριφορά του ήταν αυτή που με βοήθησε καθώς και δύο φίλων που τους το χρωστάω. Ήταν η στάση και τα λόγια, της φίλης μου Κατερίνας Βρανά καθώς και μία τρυφερή συγκινητική συζήτηση με τον Φώτη Σεργουλόπουλο πέρσι μόλις είχα ολοκληρώσει τα 5.000 χιλιόμετρα την ημέρα του Κλασικού Μαραθωνίου, απροπό δεσμεύομαι ότι θα τρέξω και του χρόνου, που με έκαναν να το σκεφθώ και να ξαναπάρω την απόφαση.</p>
      <p>Σε όλη τη διάρκεια της εγκυμοσύνης μου, ήμουν ήρεμη και σαφώς πιο συνειδητοποιημένη. Μεγαλώνοντας μπορεί να έχεις λιγότερες αντοχές έχεις όμως περισσότερες γνώσεις. Ήξερα ότι δεν έχω να χάσω τίποτα, παρά μόνο να κερδίσω. Μέχρι την τελευταία στιγμή έτρεχα να τα προλάβω όλα: να φυτέψω χειμερινά φυτά στον κήπο, να έρθει ο ξυλουργός για κάποια ράφια, να φτιάξω το Χριστουγεννιάτικο δέντρο με τη συμβολή του Παύλου Σταματόπουλου, της Σοφίας Παυλίδου, Μέμου Μπεγνή οι οποίοι είναι «γκουρού» στο στόλισμα».</p>
      <p>Δείτε την πρώτη φωτογραφία της Τζένης Μπότση με τη νεογέννητη κορούλα της!</p>
      <figure>
        <img src="https://i.gosmd.gr/media/news/2019/11/19/614126/photos/full/--1.jpg"/>
      </figure>
      <p>gossip-tv.gr</p>
    </article>
  </body>
</html>