<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/19/To-biler-kolliderte-p%C3%A5-fylkesvei-%C3%A9n-bil-havnet-p%C3%A5-taket-20426346.ece"/>
    <meta property="og:site_name" content="adressa.no"/>
    <meta property="article:published_time" content="2019-11-19T09:10:29+00:00"/>
    <meta property="og:title" content="To biler kolliderte på fylkesvei - én bil havnet på taket"/>
    <meta property="og:description" content="To personer er undersøkt av helsepersonell på stedet."/>
  </head>
  <body>
    <article>
      <h1>To biler kolliderte på fylkesvei - én bil havnet på taket</h1>
      <address><time datetime="2019-11-19T09:10:29+00:00">19 Nov 2019, 09:10</time> by <a rel="author">Camilla Kilnes,Karoline Ulvnes</a></address>
      <p>To personer er undersøkt av helsepersonell på stedet.</p>
      <aside><a href="https://www.adressa.no/nyheter/trondelag/2019/11/19/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/19/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/19/javascript:void(0);">Del denne artikkelen på e-post</a></aside>
      <p>Tirsdag formiddag melder politiet i Trøndelag om et trafikkuhell på fylkesvei 710 i Orkdal ved Almlia. Politiet ble varslet klokka 09.46.</p>
      <p>- Det er to biler som har kollidert, og ene bilen havnet på taket. Det er én person i hver bil, og begge er kontrollert av ambulanse på stedet, sier operasjonsleder Stig-Roger Olsen i Trøndelag politidistrikt.</p>
      <figure>
        <img src="https://www.adressa.no/incoming/article20427261.ece/s2t5/BINARY/w980/orkdal2.jpg"/>
        <figcaption>Politiet opplyser at det er slaps i veibanen og ber alle kjøre forsiktig.   Foto: politiet</figcaption>
      </figure>
      <p> </p>
      <p>Det er ikke snakk om alvorlige personskader.</p>
      <p>Ifølge politiet er det slapseføre på strekningen.</p>
      <p>- Det er til dels vanskelige kjøreforhold, sier han og har følgende råd:</p>
      <p>- Du må avpasse farten etter forholdene, sier han.</p>
      <p>På Facebook skriver politiet i Orkdal følgende om hendelsen: «Store krefter i sving når to biler møtes. I dag gikk det bra med alle innvolverte etter ulykken på Geitastrandvegen. Vanskelige kjøreforhold mange steder i Trøndelag nå i dag».</p>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>