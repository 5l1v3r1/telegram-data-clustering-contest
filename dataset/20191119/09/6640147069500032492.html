<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps-plus-nuovi-bonus-gratuiti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T09:58:00+00:00"/>
    <meta property="og:title" content="PS Plus: nuovi bonus gratuiti a novembre per svariati giochi | Game Division"/>
    <meta property="og:description" content="Durante il mese di Novembre i vari abbonati PS Plus potranno scaricare una serie di bonus dedicati a svariati giochi come Apex Legends e Dead or Alive 6."/>
  </head>
  <body>
    <article>
      <h1>PS Plus: nuovi bonus gratuiti a novembre per svariati giochi | Game Division</h1>
      <address>
        <time datetime="2019-11-19T09:58:00+00:00">19 Nov 2019, 09:58</time>
      </address>
      <p>Il mese di novembre si sta avvicinando alla sua fine e come ogni mese l’utenza PlayStation non vede l’ora di scoprire i vari<b> regali dedicati al PS Plus.</b> Ovviamente è ancora presto per parlare dei giochi che ci verranno offerti in regalo grazie all’abbonamento Sony. Tuttavia il mese in corso non sembra aver ancora finito con le sorprese per i vari utenti PS Plus. Proprio perché il natale è dietro l’angolo la casa nipponica avrebbe deciso di iniziare a prendere le vesti di Babbo Natale e regalare qualche piccolo bonus ai vari abbonati.</p>
      <p>Il primo regalo consiste in un pack bonus dedicato ad <b>Apex Legends</b>. I giocatori potranno infatti riscattare due skin leggendarie per gli eroi Pathfinder e Bangalore, due skin armi per Spitfire e Triple Take ed infine due banner personalizzati per i due eroi menzionati prima.</p>
      <figure>
        <img src="https://www.tomshw.it/images/images/2019/01/playstation-plus-14510.jpg"/>
      </figure>
      <p>Leggi anche: <a href="https://www.tomshw.it/videogioco/half-life-alyx-annunciato-valve/">Half-Life Alyx annunciato ufficialmente da Valve</a></p>
      <p>Il secondo “bonus” è legato al gioco <b>World of Warships</b> e grazie ad esso i giocatori potranno beneficiare di 3 giorni d’account premium, nuove mimetiche, un milione di crediti extra ed una valanga di punti esperienza Capitano. Sicuramente un bonus che potrebbe far comodo per i giocatori di questo particolare Free-to-Play.</p>
      <p>Per quanto riguarda i restanti bonus essi saranno legati a <b>Dead or Alive 6</b> (dove il giocatore avrà in regalo due biglietti premium), <b>PES 2019</b> (il classico bonus MyClub Esclusivo), <b>Skyforge</b> (tre giorni di abbonamento premium) ed infine<b> 3on3 FreeStyle 2019</b> (4999 monete d’ora, due pacchetti gold ed altri bonus in game). Insomma dei bonus che potrebbero tornare sicuramente utili per chi gioca con dedizione a questi titoli. Fateci sapere cosa ne pensate voi, come sempre attraverso la sezione dei commenti del sito! Se invece siete interessati a scoprire la line-up di novembre di PS Plus basta cliccare <a href="https://www.tomshw.it/videogioco/ps-plus-novembre-2019-giochi-gratis-ps4/">QUI!</a></p>
      <blockquote>Se non siete abbonati a PS Plus ma volete farlo per sfruttare i vari regali Sony allora il seguente <a href="https://toms.it/5cS3z">link</a> potrebbe fare al caso vostro!</blockquote>
    </article>
  </body>
</html>