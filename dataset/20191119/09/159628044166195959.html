<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/saglik/saglik-genel/burnundaki-dis-6-yil-sonra-cikartildi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T09:51:00+00:00"/>
    <meta property="og:title" content="Burnundaki diş 6 yıl sonra çıkartıldı"/>
    <meta property="og:description" content="Pamukkale’de yaşayan Utku İyigün’ün, nefes alamama şikayetiyle gittiği hastanede yapılan muayenesinde burnunda diş bulundu. Diş operasyonla alındı, İyigün rahat bir nefes aldı."/>
  </head>
  <body>
    <article>
      <h1>Burnundaki diş 6 yıl sonra çıkartıldı</h1>
      <h2>Pamukkale’de yaşayan Utku İyigün’ün, nefes alamama şikayetiyle gittiği hastanede yapılan muayenesinde burnunda diş bulundu. Diş operasyonla alındı, İyigün rahat bir nefes aldı.</h2>
      <address><time datetime="2019-11-19T09:51:00+00:00">19 Nov 2019, 09:51</time> by <a rel="author">Haber Merkezi</a></address>
      <p>DENİZLİ (AA)<br/>Pamukkale ilçesinde yaşayan 19 yaşındaki Utku İyigün, burnundan sağlıklı nefes alamama şikayetiyle kentteki özel bir hastaneye başvurdu.</p>
      <p>Hastanede kulak burun boğaz uzmanı Dr. Ali Yüksel tarafından yapılan muayeneden hastasının burnunda kemik eğriliği ve burun eti büyümesi tespit edildi ve ardından çekilen yüz tomografisinde ayrıca bir yabancı cisim olduğunu tespit etti.</p>
      <p>İyigün’ün yapılan operasyonda burnundaki diş parçası çıkartılarak sağlığına kavuştu.</p>
      <figure>
        <img src="https://www.denizlihaber.com/medya/2019/11/denizli-burnunda-dis-cikti-1.jpg"/>
      </figure>
      <p>Dr. Yüksel gazetecilere yaptığı açıklamada, hastanın tomografisinde yabancı cismi önce kalem kapağı sandıklarını belirterek, yapılan ameliyatta hastanın tüm şikayetlerini giderdiklerini söyledi.</p>
      <p>Burundaki yabancı cismi de çıkarttıklarını ifade eden Yüksel, “Cisim, sol orta burun eti içine gömülmüş haldeydi. Cismi incelediğimizde diş kökü olduğu gördük. Literatüre de baktığımızda böyle vakanın çok az olduğunu gördük. Hastamızın başına bisiklet kazası sonucunda gelen bir olay. Diş burunda 6 yıl boyunca kalmış, soluk borusuna ya da yemek borusuna kaçmayıp, enfeksiyon bile ortaya çıkarmaması bir şans” dedi.</p>
      <p>İyigün ise 6 yıl önce bisikletle minibüse çarpması sonucu meydana gelen kazada yüzünden yaralandığını ve kazada çarpmanın etkisiyle diş kökünün yerinden aldığı darbe nedeniyle koptuğunu anlattı.</p>
      <p>Diş parçasının yüz boşluğu içine düştüğü oradan da burun boşluğuna açılan doğal boşluktan geçerek orta burun hizasına kadar ilerlediği ihtimali üzerinde durulduğunu doktorun söylediğini belirten İyigün, “Burnumdam diş çıkınca çok şaşırdım. Nefes alamama şikayetiyle hastaneye geldim. Doktorum çekilen tomografide burnumun içinde yabancı cisim olduğunu söyledi. Kalem kapağı olabileceğini düşündük. Ameliyatın ardından cismin diş olduğunu öğrendim ve çok şaşırdım. Yaklaşık 6 yıl önce trafik kazası geçirdim, orada olabileceğini düşünüyoruz. Yüzüme darbe almıştım” ifadelerini kullandı.</p>
    </article>
  </body>
</html>