<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zena/3360565/amela-se-5-puta-porodila-carskim-rezom-rekli-su-joj-da-dobro-razmisli-a-njoj-je-bilo-bitno-da-ispuni-zelju-muzu-aliji?ref=fbzena"/>
    <meta property="og:site_name" content="kurir.rs"/>
    <meta property="article:published_time" content="2019-11-19T09:56:00+00:00"/>
    <meta property="og:title" content="AMELA SE 5 PUTA PORODILA CARSKIM REZOM! Rekli su joj da dobro razmisli, a njoj je bilo bitno da ispuni ŽELJU mužu Aliji!"/>
    <meta property="og:description" content="Treći carski rez, zbog rizika po zdravlje majke, veoma je redak, a kamoli peti, kao što je to slučaj kod Amele Šabanović iz Kladnice kod Sjenice, koja je nedavno na taj način donela dečaka.Kad se pre pet godina prvim plačem oglasila najmlađa od sestara Šabanović, ..."/>
  </head>
  <body>
    <article>
      <h6 class="kicker">HRABRA MAJKA</h6>
      <h1>AMELA SE 5 PUTA PORODILA CARSKIM REZOM! Rekli su joj da dobro razmisli, a njoj je bilo bitno da ispuni ŽELJU mužu Aliji!</h1>
      <address>
        <time datetime="2019-11-19T09:56:00+00:00">19 Nov 2019, 09:56</time>
      </address>
      <p>Treći <a href="https://www.kurir.rs/tag/555293/carski-rez">carski rez</a>, zbog rizika po zdravlje majke, veoma je redak, a kamoli peti, kao što je to slučaj kod <a href="https://www.kurir.rs/tag/723699/amela-sabanovic">Amele Šabanović</a> iz Kladnice kod Sjenice, koja je nedavno na taj način donela <a href="https://www.kurir.rs/tag/1455/decak">dečaka</a>.</p>
      <p>Kad se pre pet godina prvim plačem oglasila najmlađa od sestara Šabanović, roditelji su odlučili da će rađati dok ne dobiju muškog potomka. Prošlog četvrtka je na svet stigao mali Maida. Kao i Azemina, Dženana, Meka i Džana, i on je rođen carskim rezom.</p>
      <p>- I treći carski rez, zbog rizika po zdravlje majke, veoma je redak, a kamoli peti. Teška je to operacija, zato je i mnogi ginekolozi izbegavaju takve porodilje - priča dr Vladislav Tripković, ginekolog iz Užica koji je porodio Amelu.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3358053/majka-se-sokirala-kada-je-u-pola-noci-videla-snimak-svoje-bebe-kako-spava-uplasila-se-i-izbezumila-nije-imala-pojma-o-cemu-se-radi-video"/>
      </related>
      <p>Amelu i Aliju nije pokolebalo ni kada su im lekari posle drugog -trećeg deteta savetovali da je po Amelu bolje da više ne rađa.</p>
      <p>- Još kada sam se pre 13 godina prvi put porodila carskim rezom, znala sam da će svaki sledeći put, ako budem rađala, biti na isti način, i sve rizičnije po mene. Da li zbog pretrpljenog šoka, od prvog do četvrtog porođaja svaki put sam govorila "neću više". I uvek kada sam ćerke donosila kući, obuzimala me je misao da rađam još, pošto-poto. Jer, Alija je žarko želeo dečaka, mada je uvek kada je dolazilo vreme za povrođaj govorio "neka bude kako bude, samo nek je živo i zdravo". Ipak, kad smo već rodili toliku decu, bilo bi lepo i jedno muško. Volimo mi svu našu decu podjednako, ali što jedini u familiji da nemamo sina - priča nam Amela Šabanović.</p>
      <p>Kada je početkom godine peti put ostala u drugom stanju, doktorka iz Nove Varoši koja joj je vodila <a href="https://www.kurir.rs/tag/13146/trudnoca">trudnoću</a>, svesna šta može doneti peti carski rez, rekla je Ameli u šta se upušta i poručila joj da razmisli. Ali Amela nije htela da odustane.</p>
      <figure>
        <img src="https://www.kurir.rs/data/images/2019/11/19/09/2057105_profimedia0001209000_ff.jpg?ver=1574153698"/>
        <figcaption>
          <cite>foto: Profimedia</cite>
        </figcaption>
      </figure>
      <p>- Rekli su mi da u porođajnoj sali ne mogu umreti, ali da može doći do komplikacija usled kojih bi mi pukla materica koju bi morali da mi odstrane. Opet, mislila sam, neka pukne, neka mi je odstrane, samo da rodim muško. Na sve pristajem - kaže ova žena iz Kladnice.</p>
      <p>Posle poslednjeg porođaja, veli, osećala se dobro, kao da joj je bilo prvi, a ne peti put. Tako je prošla i operacija, a carski rez, objašnjava dr Vladislav Tripković, to i jeste.</p>
      <p>- Iz profesionalnih razloga sam prihvatio da porodim Amelu, mada sam znao koliko po svaku ženu može da bude opasan peti carski rez, ali mi je bila interesantna i ta njihova borba za muško dete. I posle prvog carskog reza donji uterusni segment je istanjen, a posle četvrtog materica je tanka kao papir. U ovakvim situacijama velika je opasnost od atonije kada materica neće da se skupi, pa mora da se odstrani, od povrede bešike, od priraslica u stomaku. Ništa od toga, srećom, nije se desilo - priča užički ginekolog.</p>
      <figure>
        <img src="https://www.kurir.rs/data/images/2019/11/19/09/2057107_profimedia0133307001_ff.jpg?ver=1574153710"/>
        <figcaption>Ilustracija<cite>foto: Profimedia</cite></figcaption>
      </figure>
      <p>Kurir.rs/Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3360411/krompir-je-najbolji-uz-namirnicu-koja-kosta-samo-10-dinara-ovaj-trik-ce-vam-poboljsati-ukus-jescete-ga-stalno"/>
        <a href="https://www.kurir.rs/zabava/zena/3360239/posle-pite-sa-mesom-i-ajvarom-zaboravicete-sve-druge-toliko-je-dobra-da-cete-je-jesti-cele-zime-recept"/>
        <a href="https://www.kurir.rs/zabava/zena/3360187/voditeljka-je-imala-veliku-izbocinu-na-vratu-primetila-je-gledateljka-emisije-i-odmah-reagovala-novinarka-joj-porucila-samo-hvala-spasili-ste-me-foto"/>
        <a href="https://www.kurir.rs/zabava/zena/3359773/zasto-smo-nedeljom-tuzni-i-neraspolozeni-postoji-razlog-za-to-ali-i-nacin-da-se-resite-loseg-osecaja"/>
      </related>
    </article>
  </body>
</html>