<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/continassa-la-juve-riparte-sarri-vede-ronaldo-e-punta-l-atalanta-64692"/>
    <meta property="og:site_name" content="il BiancoNero"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="Continassa, la Juve riparte. Sarri vede Ronaldo e punta l'Atalanta"/>
    <meta property="og:description" content="L'alba di una nuova era. O almeno di un chiarimento - parecchio atteso - in casa Juve. Alla Continassa, le persiane si alzano più velocemente: oggi quasi tutti i calciatori rientrano al centro"/>
  </head>
  <body>
    <article>
      <h1>Continassa, la Juve riparte. Sarri vede Ronaldo e punta l'Atalanta</h1>
      <address>
        <time datetime="2019-11-19T09:00:00+00:00">19 Nov 2019, 09:00</time>
      </address>
      <p>L'alba di una nuova era. O almeno di un chiarimento - parecchio atteso - in casa Juve. <b>Alla Continassa, le persiane si alzano più velocemente: oggi quasi tutti i calciatori rientrano al centro sportivo per riprendere l'attività bianconera. </b>E' che sabato si va a Bergamo, si gioca contro l'Atalanta: e oltre alle solite incognite post sosta, e a una Dea decisamente in forma e affamata, si sono messi in mezzo pure gli infortuni di due giocatori determinanti come<b> Alex Sandro (di rientro domani) e Miralem Pjanic, che domani farà nuovi controlli al JMedical. </b></p>
      <p><b>IL CHIARIMENTO -</b> Ma sarà soprattutto il giorno in cui<b> Cristiano Ronaldo rivedrà Maurizio Sarri</b>. Il portoghese ha già promesso di voler portare tutti a cena: va organizzato, intanto però ha piazzato il gesto. MS si aspetta anche un 'mi dispiace', pure velato e non obbligatoriamente contornato da scuse poco sentite. Basterà uno sguardo, uno sguardo d'intenti e di nuove intenzioni: accettare il ruolo dell'allenatore e non porre mai più l'ego davanti allo stemma. Tutto questo all'alba di un nuovo ciclo, ancor più decisivo di quello che l'ha preceduto. Fino a Natale non ci sarà un attimo di tregua: inchiostro e muscoli sono già pronti, e il sole - o il solito surrogato - è già alto su Torino.</p>
    </article>
  </body>
</html>