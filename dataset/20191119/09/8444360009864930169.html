<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/panathinaikos-sto-proskinio-oi-ananeoseis-proteraiotita-o-kourmpelis/2918798/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T09:57:11+00:00"/>
    <meta property="og:title" content="Παναθηναϊκός: Στο προσκήνιο οι ανανεώσεις! Προτεραιότητα ο Κουρμπέλης"/>
    <meta property="og:description" content="Ο Παναθηναϊκός θέλει να &quot;δέσει&quot; μετά τους Μπουζούκη και Χατζηγιοβάνη, τέσσερις ακόμη Έλληνες του ρόστερ του, ετοιμάζοντας νέα συμβόλαια για Κουρμπέλη, Διούδη, Αποστολάκη και Χρήστο Δώνη."/>
  </head>
  <body>
    <article>
      <h1>Παναθηναϊκός: Στο προσκήνιο οι ανανεώσεις! Προτεραιότητα ο Κουρμπέλης</h1>
      <h2>Ο Παναθηναϊκός θέλει να "δέσει" μετά τους Μπουζούκη και Χατζηγιοβάνη, τέσσερις ακόμη Έλληνες του ρόστερ του, ετοιμάζοντας νέα συμβόλαια για Κουρμπέλη, Διούδη, Αποστολάκη και Χρήστο Δώνη.</h2>
      <address><time datetime="2019-11-19T09:57:11+00:00">19 Nov 2019, 09:57</time> by <a rel="author">Newsit Newsroom</a></address>
      <p>Η απομάκρυνση του Νίκου Νταμπίζα από τη θέση του τεχνικού διευθυντή έδειξε να αποτελεί και μία αλλαγή στην προσέγγιση της ανανέωσης των συμβολαίων των παικτών του Παναθηναϊκού, με τον Τάσο Χατζηγιοβάνη να ανακοινώνει την παραμονή του λίγες ημέρες αργότερα.</p>
      <p>Είχε προηγηθεί και το σίριαλ με την ανανέωση του Γιάννη Μπουζούκη, κάτι που θέλουν να αποφύγουν οι “πράσινοι” με τους υπόλοιπους Έλληνες της ομάδας του Γιώργου Δώνη.</p>
      <p>Στο πλαίσιο αυτό, Κουρμπέλης, Διούδης, Αποστολάκης και Χρήστος Δώνης αναμένεται να έχουν σύντομα στα χέρια τους προτάσεις για ανανέωση των συμβολαίων τους από την ΠΑΕ, με τον αρχηγό του Τριφυλλιού να αποτελεί προτεραιότητα, ειδικά μετά και τη μονιμοποίησή του στο βασικό σχήμα της ανανεωμένης εθνικής ομάδας του Τζον Φαν’τ Σιπ.</p>
    </article>
  </body>
</html>