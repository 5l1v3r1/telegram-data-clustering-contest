<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bc%d0%b0%d0%b3%d0%b4%d0%b0-%d0%b8%d0%bc%d0%b0%d1%85-%d0%bd%d1%83%d0%b6%d0%b4%d0%b0-%d0%be%d1%82-%d1%82%d0%be%d1%87%d0%bd%d0%be-%d1%82%d0%b0%d0%b7%d0%b8-%d0%b5%d0%bc%d0%be%d1%86%d0%b8%d1%8f-%d0%b8/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-19T09:40:41+00:00"/>
    <meta property="og:title" content="Магда: Имах нужда от точно тази емоция и промяна"/>
    <meta property="og:description" content="За Магда предстоят нови приключения и много отговорна работа, тъй като за нея това е една съвсем нова посока в кариерата й."/>
  </head>
  <body>
    <article>
      <h1>Магда: Имах нужда от точно тази емоция и промяна</h1>
      <address><time datetime="2019-11-19T09:40:41+00:00">19 Nov 2019, 09:40</time> by <a rel="author">Signal.bg</a></address>
      <p>Магда се радва на успеха на новия си проект “Тегля майни”, който получи своята премиера в ефира на телевизия “Планета” и PlanetaOfficial само преди седмица. Песента и видеото вече набират популярност в YouTube и музикалните платформи, а феновете са категорични, че това е най-доброто предложение от изпълнителката през последните години.</p>
      <p>Тя не спира да радва своите почитатели с красиви снимки в своя Инстаграм профил, дело на фотографа Теди Грозданов. В последния си пост певицата сподели емоцията след премиерата на новия си клип.</p>
      <p>“Чета всички ваши безбройни съобщения и коментари, които ми изпращате през последната седмица и съм толкова щастлива, че “Тегля майни” се превърна в един от любимите ви мои проекти! Може би имах нужда от точно тази емоция и ви благодаря за огромната подкрепа и цялата любов! Този път всичко беше различно за мен, но се надявам, че тази промяна е промяната, която искате да видите от мен. Тук е моментът за огромно благодаря на целия ми екип, който се погрижи за това. И на моите специални момчета Христо и Ангел за безкрайната вяра в мен. Подготвяме ви още нови неща и много изненади! Обичам ви!”</p>
      <figure>
        <img src="https://signal.bg/wp-content/uploads/2019/11/Magda2.jpg"/>
      </figure>
      <p>За режисурата на видеото и цялостната си визия на изпълнителката заслугата е на Христо Василев и Ангел Димитров, с които подготвят проекта от няколко месеца. В една от визиите певицата позира с ръчно рисувано дизайнерско яке на Мелинда Сейдия, а за кадрите с горящата кола Магда носи екстравагантни кожени аксесоари на дизайнерката Зора Романска.</p>
      <figure>
        <img src="https://signal.bg/wp-content/uploads/2019/11/Magda3.jpg"/>
      </figure>
      <p>Изпълнителка получи високата оценка на публиката и това я провокира да сподели, че вече работи по следващия си проект и няма намерение да прави повече музикални паузи. Актуалният сингъл на Магда е по музика и аранжимент на композитора Радомир Кишев и текст на Анастасия Мавродиева. За фолк звездата предстоят нови приключения и много отговорна работа, тъй като за нея това е една съвсем нова посока в кариерата й.</p>
      <p>
        <a href="https://signal.bg/%d0%bf%d1%80%d0%be%d0%bc%d0%be-%d0%bc%d0%b0%d0%b3%d0%b4%d0%b0-%d1%82%d0%b5%d0%b3%d0%bb%d1%8f-%d0%bc%d0%b0%d0%b9%d0%bd%d0%b8/">
          <b>ВИЖ / Магда – Тегля майни</b>
        </a>
      </p>
    </article>
  </body>
</html>