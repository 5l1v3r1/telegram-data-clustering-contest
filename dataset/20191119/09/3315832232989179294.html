<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c5b4d2d574d18901/concurs-anulat-la-moldatsa-ce-pedeapsa-cer-procurorii-pentru-directorul-agentiei-proprietatii-publice.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T09:57:54+00:00"/>
    <meta property="og:title" content="Concurs ANULAT la MoldATSA; Ce pedeapsă cer procurorii pentru directorul Agenției Proprietății Publice"/>
    <meta property="og:description" content="Directorul General al Agenției Proprietății Publice, Eugeniu Moraru, este cercetat pentru depășirea atribuțiilor de serviciu la aprobarea Regulamentului de desfășurare a concursului pentru ocuparea funcției vacante de administrator al Î.S. pentru utilizarea spațiului aerian și deservirea traficului aerian „MoldATSA”.Procuratura pentru Combaterea Criminalității Organizate și Cauze Speciale (PCCOCS) a expediat în instanță o cauză contravențională în acest sens."/>
  </head>
  <body>
    <article>
      <h1>Concurs ANULAT la MoldATSA; Ce pedeapsă cer procurorii pentru directorul Agenției Proprietății Publice</h1>
      <address><time datetime="2019-11-19T09:57:54+00:00">19 Nov 2019, 09:57</time> by <a rel="author">Jurnal.md</a></address>
      <p>
        <b>Directorul General al Agenției Proprietății Publice, Eugeniu Moraru, este cercetat pentru depășirea atribuțiilor de serviciu la aprobarea Regulamentului de desfășurare a concursului pentru ocuparea funcției vacante de administrator al Î.S. pentru utilizarea spațiului aerian și deservirea traficului aerian „MoldATSA”.</b>
      </p>
      <p>
        <b>Procuratura pentru Combaterea Criminalității Organizate și Cauze Speciale (PCCOCS) a expediat în instanță o cauză contravențională în acest sens.</b>
      </p>
      <p>Procurorii îl acuză pe directorul APP că și-a depășit atribuțiile de serviciu atunci când a emis, pe 20 septembrie 2019, ordinul de aprobare a Regulamentului de desfășurare a concursului pentru ocuparea funcției vacante la MoldATSA și desfășurarea concursului pentru ocuparea acestei funcții, atribuție care, potrivit Legii, îi revine Guvernului.</p>
      <p>În consecință, procurorii PCCOCS au întocmit o cauză contravențională pe numele acestuia, iar în rezultatul investigațiilor inițiate de către procurori, concursul a fost anulat.</p>
      <p>Totodată, procurorii au remis cauza contravențională în instanță și au solicitat sancționarea conducerii Agenției, prin amendarea directorului cu 4.500 lei și prin aplicarea interdicției de a desfăşura activitate cu funcții de răspundere în cadrul întreprinderilor, instituţiilor, organizaţiilor de stat sau a administraţiei publice locale ori într-o subdiviziune a lor, pe un termen de 1 an.</p>
    </article>
  </body>
</html>