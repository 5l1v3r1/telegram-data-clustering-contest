<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/raddning-av-ving-betalas-av-andra/"/>
    <meta property="og:site_name" content="DN.SE"/>
    <meta property="article:published_time" content="2019-11-19T09:35:00+00:00"/>
    <meta property="og:title" content="Räddning av Ving betalas av staten och resenärer"/>
    <meta property="og:description" content="Kunderna och staten får täcka upp för den kontroversiella räddningen av resebolaget Ving."/>
  </head>
  <body>
    <article>
      <h1>Räddning av Ving betalas av staten och resenärer</h1>
      <address><time datetime="2019-11-19T09:35:00+00:00">19 Nov 2019, 09:35</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Kunderna och staten får täcka upp för den kontroversiella räddningen av resebolaget Ving, skriver Svenska Dagbladet.</b>
      </p>
      <p>När norske hotellkungen Petter Stordalen härom veckan under stort jubel kunde presentera en räddning av konkursade Thomas Cooks nordiska del, Vinggruppen, mörkades en del av upplägget där mycket av gamla skulder städades undan.</p>
      <p>Flera av bolagen i koncernen sattes i konkurs, för att sedan snabbt köpas av Stordalen och riskkapitalbolaget Altor.</p>
      <p><b>Effekten blev att tidigare</b> resenärers rätt till förseningsersättningar hamnade i konkursboet, bland annat all de runt 7.000 nordiska resenärer som drabbades när Thomas Cook gick i konkurs måndagen 23 september.</p>
      <p>Dessa kunders rätt till ersättning hamnar långt ner bland de oprioriterade fordringarna i konkursen, och det är högst oklart om det blir något över till dem när alla skulder räknats samman, skriver <a href="https://www.svd.se/stordalen-later-staten-ta-stora-kostnader-i-ving">Svenska Dagbladet</a>.</p>
      <p><b>På motsvarande vis </b>hamnar löneskulder, semesterlön och intjänade tjänstepensioner, i konkursboet. Och där får staten via lönegarantin respektive försäkringsbolaget PRI Pensionsgaranti täcka upp för Ving Sveriges runt 500–600 anställdas rättigheter, skriver tidningen som pratat med konkursförvaltaren.</p>
      <p><a href="https://www.dn.se/ekonomi/just-nu-resebolaget-ving-far-ny-agare/">Läs mer: Ny ägare får kritik av turistforskare</a> </p>
    </article>
  </body>
</html>