<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259789/ipa-paratathike-i-synergasia-ton-amerikanikon-etairion-me-tin-huawei"/>
    <meta property="og:site_name" content="LiFO"/>
    <meta property="article:published_time" content="2019-11-19T09:53:00+00:00"/>
    <meta property="og:title" content="ΗΠΑ: Παρατάθηκε η συνεργασία των αμερικανικών εταιριών με την Huawei"/>
    <meta property="og:description" content="Η κυβέρνηση των ΗΠΑ έδωσε παράταση 90 ημερών για τη συνεργασία αμερικανικών εταιριών με την Huawei"/>
  </head>
  <body>
    <article>
      <h1>ΗΠΑ: Παρατάθηκε η συνεργασία των αμερικανικών εταιριών με την Huawei</h1>
      <h2>Η κυβέρνηση των ΗΠΑ έδωσε παράταση 90 ημερών για τη συνεργασία αμερικανικών εταιριών με την Huawei</h2>
      <address><time datetime="2019-11-19T09:53:00+00:00">19 Nov 2019, 09:53</time> by <a rel="author">NEWSROOM</a></address>
      <p>
        <b>Για 90 ημέρες παρατάθηκε η συνεργασία των αμερικανικών εταιριών με την κινεζική <a href="https://www.lifo.gr/tags/%CE%A0%CF%8C%CE%BB%CE%B5%CE%BC%CE%BF%CF%82+Huawei+-+%CE%97%CE%A0%CE%91">Huawei</a>.</b>
      </p>
      <p>Η κυβέρνηση των ΗΠΑ ενέκρινε την Δευτέρα, παράταση 90 ημερών, επιτρέποντας στις αμερικανικές εταιρίες να συνεχίσουν την συνεργασία τους με την κινεζική Huawei Technologies Co Ltd, καθώς οι αρμόδιες αμερικανικές υπηρεσίες συνεχίζουν την κατάρτιση των κανόνων λειτουργίας για τις ξένες τηλεπικοινωνιακές εταιρίες που θεωρούνται απειλές, για την αμερικανική εθνική ασφάλεια.</p>
      <p>Η Huawei εντάχθηκε σε μία μαύρη οικονομική λίστα τον Μάιο, μετά την επίκληση ανησυχιών για την αμερικανική εθνική ασφάλεια από την αμερικανική πλευρά.</p>
      <p>Ωστόσο, το υπουργείο Εμπορίου των ΗΠΑ επέτρεψε στην Huawei την αγορά μερικών υλικών που κατασκευάζονται στις ΗΠΑ, παρατείνοντας την ισχύ των σχετικών αδειών για χρονικό διάστημα 90 ημερών.</p>
      <p>Η εξέλιξη αυτή δρομολογήθηκε προκειμένου να αποφευχθούν προβλήματα στην λειτουργία των δικτύων πελατών της Huawei μερικοί από τους οποίους, είναι πιθανόν να διαχειρίζονται την λειτουργία δικτύων τηλεπικοινωνιών σε αγροτικές περιοχές των ΗΠΑ.</p>
      <p>Το Reuters είχε αναφερθεί την Κυριακή στην προγραμματισμένη παράταση των 90 ημερών, μετά την αρχικά προγραμματισμένη παράταση των δύο εβδομάδων που σχεδίαζε η κυβέρνηση Τραμπ. Ως προς την αρχική αυτή επιλογή υπήρξαν γραφειοκρατικά προβλήματα για την υλοποίησή της και έτσι προτιμήθηκε η παράταση της συνεργασίας των αμερικανικών εταιριών με την Huawei για χρονικό διάστημα 90 ημερών.</p>
      <p>Με πληροφορίες από ΑΠΕ-ΜΠΕ-Reuters</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/258937/huawei-diplasiazei-misthoys-kai-dinei-mponoys-stoys-ergazomenoys-giati-voithisan-ston-emporiko-polemo-me-tis-ipa"/>
      </related>
    </article>
  </body>
</html>