<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/usa-foretag-far-annu-en-90-dagarsrespit-for-handel-med-huawei"/>
    <meta property="og:site_name" content="Mobil"/>
    <meta property="article:published_time" content="2019-11-19T09:13:00+00:00"/>
    <meta property="og:title" content="USA-företag får ännu en 90-dagarsrespit för handel med Huawei"/>
    <meta property="og:description" content="Den 16 februari är det nya slutdatumet för amerikanska företag som önskar leverera komponenter eller tjänster till Huawei."/>
  </head>
  <body>
    <article>
      <h6 class="kicker">Grönt ljus för affärer med kinesiska techjätten</h6>
      <h1>USA-företag får ännu en 90-dagarsrespit för handel med Huawei</h1>
      <address><time datetime="2019-11-19T09:13:00+00:00">19 Nov 2019, 09:13</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Den 16 februari är det nya slutdatumet för amerikanska företag som önskar leverera komponenter eller tjänster till Huawei.</b></p>
      <p>Det finns fortfarande inga tecken på att den amerikanska regeringen har några planer på att lyfta svartlistningen av den kinesiska mobiljätten Huawei, något som i praktiken innebär att amerikanska företag inte får leverera produkter eller tjänster till Huawei. Att problemen ställt till det rejält för Huawei känner de flesta till, och bland annat så har man inte kunnat förse den senaste flaggskeppstelefonen Mate 30 Pro med Googles tjänster eller den fullfjädrade versionen av Android. Den amerikanska regeringen har dock vid två tillfällen givit amerikanska bolag som är mer eller mindre beroende av handel med Huawei respit. Och nu gör man det en tredje gång. Det handlar om ännu en 90-dagarsrespit, och därmed kan de berörda företagen fortsätta göra affärer med Huawei fram till den 16 februari nästa år. Så sent som i fredags kom uppgifter om att man föreberedde en respit på två veckor, men tydligen så har Trumpadministrationen tänkt om och valt ett längre tidsspann. Respiten rör enbart enheter som släpptes eller licensierades innan Huawei blev svartlistat, och några Googletjänster på Huaweis nyare telefoner är således inte aktuellt till följd av beslutet. </p>
      <p>Annons</p>
      <footer>Källa <br/><a href="https://www.androidauthority.com/huawei-license-90-day-extension-1055498/">Ytterligare 90 dagars respit för handel med Huawei</a></footer>
      <related>
        <h4>Relaterade artiklar</h4>
        <a href="https://www.mobil.se/tester/produkttester/test-huawei-freebuds-3-ambitiosa-lurar-med-barnsjukdomar"/>
        <a href="https://www.mobil.se/nyheter/forsta-intryck/huawei-mate-30-pro-kamerorna-skarmen-och-viktigaste-funktionerna"/>
        <a href="https://www.mobil.se/nyheter/amerikanska-kallor-huawei-kan-fa-ytterligare-sex-manaders-begransad-respit"/>
        <a href="https://www.mobil.se/nyheter/huawei-har-borjat-skicka-ut-android-10-till-svenska-p30-anvandare"/>
      </related>
    </article>
  </body>
</html>