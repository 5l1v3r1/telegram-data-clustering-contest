<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904318/derksen-hekelt-ajax-en-psv-van-gerbrands-valt-het-mij-helemaal-tegen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T09:04:00+00:00"/>
    <meta property="og:title" content="Derksen haalt uit naar Ajax en PSV: 'Dan moet je je heel diep schamen'"/>
    <meta property="og:description" content="De beslissing van Ajax en PSV om in januari op trainingskamp te gaan naar Qatar, leidt tot felle kritiek van Johan Derksen. De nestor van Veronica Inside hekelt de verklaring van de Nederlandse topclubs dat het sportieve aspect prevaleert. Vooral Ajax kreeg de wind van voren door deel te nemen aan een lucratief toernooi in de oliestaat. Algemeen directeur Edwin van der Sar verdedigde zich door te stellen dat de Amsterdammers een voetbalclub zijn en geen politieke partij. &quot;Bij het ministerie geldt geen uitreisverbod en er zijn ook geen handelsbelemmeringen&quot;, liet hij weten. Van der Sar geeft uitleg: 'Ajax kan situatie niet veranderen, ook niet onze rol' Qatar niet blij met kritiek richting WK 2022: 'Geef jezelf wat geloofwaardigheid' 'PSV gaat ook naar Qatar, maar moet in tegenstelling tot Ajax zÃ©lf buidel trekken'"/>
  </head>
  <body>
    <article>
      <h1>Derksen haalt uit naar Ajax en PSV: 'Dan moet je je heel diep schamen'</h1>
      <address>
        <time datetime="2019-11-19T09:04:00+00:00">19 Nov 2019, 09:04</time>
      </address>
      <p>
        <b>De beslissing van Ajax en PSV om in januari op trainingskamp te gaan naar Qatar, leidt tot felle kritiek van Johan Derksen. De nestor van Veronica Inside hekelt de verklaring van de Nederlandse topclubs dat het sportieve aspect prevaleert.</b>
      </p>
      <p>Vooral Ajax kreeg de wind van voren door deel te nemen aan een lucratief toernooi in de oliestaat. Algemeen directeur Edwin van der Sar verdedigde zich door te stellen dat de Amsterdammers een voetbalclub zijn en geen politieke partij. "Bij het ministerie geldt geen uitreisverbod en er zijn ook geen handelsbelemmeringen", liet hij weten.</p>
      <p>Derksen trekt fel van leer tegen die verklaring. "Als je met zo'n verhaal komt en je verdiept je even in Qatar... Google maar even naar Amnesty International, dan kan je zo zien wat er daar mis is. Als je door de FIFA of UEFA verplicht wordt om daar een toernooi te spelen, kun je er niet onderuit. Maar om op vriendschappelijke basis, voor het geld, naar Qatar te gaan, moet je je heel diep schamen."</p>
      <p>"Iedereen moet het zelf weten, maar een fatsoenlijk bedrijf, Ajax, doet dat niet. Bijzonder onfatsoenlijk", <a href="https://www.youtube.com/watch?v=hTUxaM3m-Rg">vervolgt de analist</a>, die ook PSV en directeur Toon Gerbrands op de korrel neemt. "Van Toon valt het mij helemaal tegen. Ik had alle vertrouwen dat Toon dat soort onzin niet zou doen, maar zij doen het ook ja."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903880/van-der-sar-licht-toe-geen-uitreisverbod-en-ook-geen-handelsbelemmeringen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904277/qatar-bijt-van-zich-af-altijd-weer-bijzinnetje-in-media-niet-eerlijk-voor-ons-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903957/-psv-laat-zich-niet-afschrikken-door-kritiek-op-ajax-en-vertrekt-ook-naar-qatar-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>