<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/19/statsstotten-til-norges-storste-moske-stoppet-pa-grunn-av-konflikt-kan-miste-den-helt/"/>
    <meta property="og:site_name" content="Document"/>
    <meta property="article:published_time" content="2019-11-19T09:26:53+00:00"/>
    <meta property="og:title" content="Statsstøtten til Norges største moské stoppet på grunn av konflikt – kan miste den helt"/>
    <meta property="og:description" content="Så sent som i august, etter moskéangrepet i Bærum,  deltok statsminister Erna Solberg og fire andre statsråder på id-feiring på Tawfiq islamsk senter i Oslo, her er de utenfor senteret. Justisminister Kallmyr, integreringsminister Jan Tore Sanner, kulturminister Skei Grande og Barne- og familieminister Ropstad. Til høyre for Erna: styreleder i islams råd, Abdirahman Diriye. Foto: Terje Pedersen / NTB scanpix"/>
  </head>
  <body>
    <article>
      <h1>Statsstøtten til Norges største moské stoppet på grunn av konflikt – kan miste den helt</h1>
      <address><time datetime="2019-11-19T09:26:53+00:00">19 Nov 2019, 09:26</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/08/tawfiiq-islamsk-senter-i-oslo-foto-terje-pedersen-11-aug-e1565551601751-1024x623.jpg"/>
      </figure>
      <p>
        <i>Så sent som i august, etter moskéangrepet i Bærum,  deltok statsminister Erna Solberg og fire andre statsråder på id-feiring på Tawfiq islamsk senter i Oslo, her er de utenfor senteret. Justisminister Kallmyr, integreringsminister Jan Tore Sanner, kulturminister Skei Grande og Barne- og familieminister Ropstad. Til høyre for Erna: styreleder i islams råd, Abdirahman Diriye. Foto: Terje Pedersen / NTB scanpix</i>
      </p>
      <p>Statsstøtten til Norges største moské er midlertidig stanset. Ifølge Fylkesmannen er det to styrer som begge hevder å representere moskeen.</p>
      <p>Tawfiiq Islamsk Senter er Norges største enkeltstående moské. Den er grunnlagt av norsksomaliere og har 7.837 medlemmer.</p>
      <p>Etter det NRK forstår er bakgrunnen flere år med konflikter mellom ulike grupper i moskeen. Søndag rykket en patrulje fra politiet ut etter at naboer meldte fra om bråk.</p>
      <p>Trossamfunn får vel 1.000 kroner årlig fra det offentlige per medlem. Støtten for 2019 på nesten 8 millioner kroner skulle vært utbetalt i juni, men betalingen er stanset.</p>
      <blockquote>– Utbetalingen er stilt i bero fordi vi ikke har klarhet i hvem det er som representerer denne moskeen. Det er en opplysning vi må ha for å vite at vi utbetaler støtte til dem som faktisk representerer trossamfunnet, sier seksjonssjef Hege Skaanes Nyhus hos Fylkesmannen i Oslo og Viken.<br/><br/>– Slik vi har forstått konflikten, er det nå to styrer som sier de begge representerer trossamfunnet, sier hun.</blockquote>
      <p>Seksjonssjefen sier de håper å konkludere i saken om noen uker.</p>
      <p>
        <a href="https://www.documentforlag.no/produkt/normlost/">Kjøp boken til Kjell Skartveit  her!</a>
      </p>
      <figure>
        <a href="https://www.documentforlag.no/produkt/normlost/">
          <img src="https://www.document.no/wp-content/uploads/2019/09/bokannonse-normlost.jpg"/>
        </a>
      </figure>
      <h3>Støtt Document</h3>
      <p>Du kan enkelt sette opp et <b>fast, månedlig trekk med bankkort</b>:</p>
      <p>Eller du kan velge et <b>enkeltbeløp</b>:</p>
      <p>Du kan også overføre direkte til vårt kontonummer <b>1503.02.49981</b></p>
      <p>Vårt Vipps nummer er <b>13629</b></p>
      <p>For Paypal og SMS se vår<a href="https://www.document.no/stott-oss/">Støtt Oss-side.</a></p>
      <related>
        <h4>Les også</h4>
        <a href="https://www.document.no/2016/01/28/moskeskandalen-vokser/"/>
        <a href="https://www.document.no/2016/01/28/muslimer-fikk-sharia-skilsmisse-i-statsstottet-sjiamuslimsk-forsamling/"/>
        <a href="https://www.document.no/2018/10/20/det-er-flott-og-naturlig-med-moske-i-nittedal-ola-kari-skjonner-fortsatt-ikke-hva-som-traff-dem/"/>
        <a href="https://www.document.no/2019/11/07/fylkesmannen-ikke-informert-om-at-barn-overnattet-i-islamsk-sfo/"/>
        <a href="https://www.document.no/2019/05/29/oslo-ap-vil-ha-minst-40-prosent-kvinner-i-moskestyrene-for-at-de-skal-beholde-statsstotten/"/>
        <a href="https://www.document.no/2019/09/06/terrorsiktet-ostafrikaner-gikk-i-samme-moske-som-is-terrorist/"/>
        <a href="https://www.document.no/2019/08/28/handlingsplan-mot-muslimhat-en-seier-for-islamistene/"/>
        <a href="https://www.document.no/2018/10/30/oslo-den-islamiserte-hovedstaden/"/>
        <a href="https://www.document.no/2018/11/19/det-storste-trossamfunnet-i-telemark-er-muslimsk/"/>
        <a href="https://www.document.no/2018/10/17/hva-tenker-du-om-at-lille-nittedal-far-moske-til-14-millioner/"/>
      </related>
    </article>
  </body>
</html>