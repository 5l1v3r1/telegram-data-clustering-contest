<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/psicologia/invisibile-ma-presente-la-stanchezza-mentale-e-la-peggiore-che-esista/657305/"/>
    <meta property="og:site_name" content="DiLei"/>
    <meta property="article:published_time" content="2019-11-19T09:31:43+00:00"/>
    <meta property="og:title" content="Invisibile ma presente, la stanchezza mentale è la peggiore che esista"/>
    <meta property="og:description" content="Ogni giorno i ritmi frenetici stressano il nostro corpo e la nostra mente. Così impari a riconoscere la stanchezza mentale e a curarla."/>
  </head>
  <body>
    <article>
      <h1>Invisibile ma presente, la stanchezza mentale è la peggiore che esista</h1>
      <h2>Un disturbo sempre più frequente tra le persone che tendono a caricare eccessivamente la mente e il fisico, per non essere sopraffatti dalle circostanze</h2>
      <address>
        <time datetime="2019-11-19T09:31:43+00:00">19 Nov 2019, 09:31</time>
      </address>
      <p>Quotidianamente siamo bombardati da informazioni, <a href="https://dilei.it/psicologia/fotonotizia/ricamare-riduce-stress/653189/">stress</a>, situazioni pesanti che, a lungo andare, provocano in noi una <b>stanchezza mentale</b> debilitante anche per il fisico. Riuscire a capire le cause, però, può non essere sempre facile, in quanto siamo nati in un periodo storico in cui i disturbi legati alla psiche sono molto dilaganti.</p>
      <p>Per stanchezza mentale si intende quella sensazione di <b>eccessiva stanchezza e mancanza di energie</b> che è accompagnata dal desiderio di riposo. Il nostro cervello, se sottoposto a stress continuo, tende ad andare in sovraccarico, portando all’interruzione delle sue funzioni regolari e impedendo chi ne soffre di svolgere le normali attività quotidiane.</p>
      <p>È bene prestare molta attenzione e non sottovalutare questi disturbi. Così come è sbagliato spronare duramente una persona che accusa questi sintomi, per cercare di aiutarla emotivamente, si otterrebbe l’effetto contrario poiché, sentendosi incapace di reagire, se la prenderebbe con sé stessa.</p>
      <p>Le persone che soffrono di stanchezza mentale hanno la tendenza a caricarsi di attività quotidianamente per non essere sopraffatti dalle circostanze. La mente, però, stanca di tutto il lavoro, le fa sentire esauste e prive di energia. Quando viviamo un periodo così a lungo, il nostro organismo ci invia segnali per permetterci di rallentare. Tra i sintomi della stanchezza mentale vi sono: crampi muscolari, <a href="https://dilei.it/salute/fotonotizia/5-cause-emicrania/587404/"><b>emicrania</b></a>, eccessiva<b> irritabilità</b>, battito cardiaco accelerato.</p>
      <p>Per combattere la stanchezza mentale è fondamentale fare <a href="https://dilei.it/benessere/attivita-fisica-prevenzione-depressione/653362/"><b>attività fisica</b></a> e concedersi <b>momenti di relax</b> durante la giornata. Anche <b>ridurre il consumo di caffeina</b> e <b>ascoltare musica rilassante</b> aiuta la mente a sentirsi meglio. Inoltre, non bisogna dimenticare quanto sia importante un’alimentazione sana e bilanciata.</p>
      <p>Un aiuto può venire anche dall’<b>aromaterapia</b>, la pratica che favorisce il rilassamento e facilita il riequilibrio delle funzioni psico-fisiche, attraverso la diffusione nell’ambiente di oli essenziali.</p>
      <p>Non dimenticatevi, poi, un altro fattore davvero importante: il <b>giusto riposo</b>. Per evitare l’affaticamento e la stanchezza fisica e mentale, è necessario <b>dormire almeno 8 ore</b> a notte. Solo così farete il pieno di energie che vi serviranno per affrontare una nuova giornata.</p>
      <p>Infine, siate<b> ottimiste</b>. Se i vostri pensieri sono cupi e tristi, la mente sarà indebolita da energie negative. Ricordatevi sempre che c’è sempre un motivo per sorridere, anche nelle giornate buie.</p>
      <related>
        <h4>Leggi anche</h4>
        <a href="https://dilei.it/benessere/sempre-stanca-i-motivi-e-i-rimedi-naturali/451849/"/>
        <a href="https://dilei.it/salute/video/stanchezza-sintomo-otto-malattie/504631/"/>
        <a href="https://dilei.it/benessere/via-stanchezza-e-influenza-con-lolio-essenziale-di-issopo/502803/"/>
        <a href="https://dilei.it/benessere/attacchi-di-panico-e-disturbi-del-sonno-guarire-si-puo/446504/"/>
        <a href="https://dilei.it/benessere/distress-cronico-non-sottovalutare-questi-5-segnali/447554/"/>
      </related>
    </article>
  </body>
</html>