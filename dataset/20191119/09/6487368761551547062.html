<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/recept/kakaos-gofri-fugevel/"/>
    <meta property="og:site_name" content="FEMINA"/>
    <meta property="article:published_time" content="2019-11-19T09:52:18+00:00"/>
    <meta property="og:title" content="Kakaós gofri csokival és fügével: kényeztető, mégis egyszerű desszert"/>
    <meta property="og:description" content="A gofri még izgalmasabb lesz, ha a tésztába kakaót is keversz. Friss gyümölccsel kínáld, a füge most nyerő választás."/>
  </head>
  <body>
    <article>
      <h1>Kakaós gofri csokival és fügével: kényeztető, mégis egyszerű desszert</h1>
      <h2>A gofri még izgalmasabb lesz, ha a tésztába kakaót is keversz. Friss gyümölccsel kínáld, a füge most nyerő választás.</h2>
      <address><time datetime="2019-11-19T09:52:18+00:00">19 Nov 2019, 09:52</time> by <a rel="author">Papp Cecília</a></address>
      <p>A rácsos gofri elég közeli rokona a palacsintának. Szinte ugyanazokból az alapanyagokból készül, és könnyen variálható. Nincs benne semmi bonyolult, így a kezdőket is sikerélmény kecsegteti. Ne spórolj a vajjal, hisz megakadályozza, hogy a tészta letapadjon. Fokozd tovább az élvezetet, kínáld a gofrit csokiöntettel vagy pudinggal!</p>
      <h3>Kakaós gofri fügével</h3>
      <h3>Hozzávalók:</h3>
      <ul>
        <li>25 dkg liszt</li>
        <li>15 dkg vaj</li>
        <li>10 dkg cukor</li>
        <li>3 dl tej</li>
        <li>3 db füge</li>
        <li>2 db tojás</li>
        <li>2 evőkanál kakaópor</li>
        <li>1 csomag vaníliás cukor</li>
        <li>1 teáskanál sütőpor</li>
        <li>1 csipet só</li>
      </ul>
      <hr/>
      <ul>
        <li>Elkészítési idő: <b>25 perc</b></li>
      </ul>
      <hr/>
      <h3>Elkészítés:</h3>
      <p>A tojásokat válaszd ketté, és a sárgákat keverd ki jól a kétféle cukorral. Adagold hozzá a tejet, a vajat, majd a sóval, a sütőporral és a kakaóval vegyített lisztet. Végül óvatosan forgasd hozzá a kemény habbá vert tojásfehérjét. Arra vigyázz, hogy ne törjön össze. A csomómentesre kevert masszát adagold a gofrisütőbe, és süsd meg a tésztát körülbelül öt perc alatt. <br/>A fügéket vágd fel, és a gofrival együtt kínáld. <br/>Gofrit is készíthetsz sokféleképpen. <b><a href="https://sobors.hu/receptek/belga-gofri-recept/">A belga változat élesztővel készül</a></b>, tehát keleszteni kell.</p>
    </article>
  </body>
</html>