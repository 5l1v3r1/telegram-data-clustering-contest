<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-u-kompanij-konfiskovuvatymut-zemlyu-yakshho-sered-zasnovnykiv-znajdut-rosiyan/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T09:21:44+00:00"/>
    <meta property="og:title" content="У компаній конфісковуватимуть землю, якщо серед засновників знайдуть росіян"/>
    <meta property="og:description" content="Якщо росіяни будуть серед засновників українських компаній, які купують землю, то держава застосовуватиме проти них механізм спецконфіскації."/>
  </head>
  <body>
    <article>
      <h1>У компаній конфісковуватимуть землю, якщо серед засновників знайдуть росіян</h1>
      <address>
        <time datetime="2019-11-19T09:21:44+00:00">19 Nov 2019, 09:21</time>
      </address>
      <p>Якщо росіяни будуть серед засновників українських компаній, які купують землю, то держава застосовуватиме проти них механізм спецконфіскації.</p>
      <p>Уповноважений президента України із земельних питань Роман Лещенко зазначив, що в законі про ринок землі буде чітко прописане питання про допуск іноземців до купівлі землі тільки через всеукраїнський референдум.</p>
      <p>До цього моменту жодних іноземців не буде.</p>
      <blockquote>– Росіяни в принципі не обговорюються. Це країна-агресор, вони в жодному разі не купуватимуть землю. Якщо ж там будуть росіяни, то ми зробимо спецконфіскацію на користь держави. В законі ця санкційна норма буде чітко прописана, – сказав Роман Лещенко.</blockquote>
      <p><b>Читайте:</b> <a href="https://fakty.com.ua/ua/ukraine/20191115-referendum-shhodo-rynku-zemli-mozhut-provesty-do-2024-roku-razumkov/">Референдум щодо ринку землі можуть провести до 2024 року – Разумков</a></p>
      <p>Він також зазначив, що в законі про ринок землі буде чітко вказано, що засновниками компаній, які мають право купувати землю, можуть бути тільки громадяни України, які не мають подвійного громадянства і проживають на території України.</p>
      <p>Нагадаємо, раніше спікер парламенту Дмитро Разумков заявив, що <a href="https://fakty.com.ua/ua/ukraine/20191118-obsyag-prodazhu-zemli-v-odni-ruky-pereglyanut-razumkov/">обсяг продажу землі в одні руки</a> переглянуть.</p>
    </article>
  </body>
</html>