<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/apati-eterias-paragogis-pou-diorganone-sunaulies-ksenon-artists-stin-ellada/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T09:49:09+00:00"/>
    <meta property="og:title" content="Εταιρεία παραγωγής διοργάνωνε συναυλίες ξένων καλλιτεχνών στην Ελλάδα, άρπαζε τις εισπράξεις &amp; εξαφανιζόταν"/>
    <meta property="og:description" content="Και η εγχώρια συναυλιακή αγορά φέρεται να έπεσε «θύμα» απάτης της εταιρείας παραγωγής ArtBG, όπως αναφέρει δημοσίευμα στο «Έθνος»."/>
  </head>
  <body>
    <article>
      <h1>Εταιρεία παραγωγής διοργάνωνε συναυλίες ξένων καλλιτεχνών στην Ελλάδα, άρπαζε τις εισπράξεις &amp; εξαφανιζόταν</h1>
      <h2>Με έξοδα της Viva έγινε η χτεσινή συναυλία του Bryan Adams στο Κλειστό Γήπεδο ΟΑΚΑ</h2>
      <address><time datetime="2019-11-19T09:49:09+00:00">19 Nov 2019, 09:49</time> by <a rel="author">neolaia.gr Team</a></address>
      <p>Και η εγχώρια συναυλιακή αγορά φέρεται να έπεσε «θύμα» απάτης της εταιρείας παραγωγής<b> ArtBG, </b>όπως αναφέρει δημοσίευμα στο «Έθνος».</p>
      <p>Οι άνθρωποι της εταιρείας, η οποία – μεταξύ άλλων- ήταν διοργανώτρια της χτεσινής μεγάλης συναυλίας του <b>Bryan Adams</b> στο Κλειστό Γήπεδο ΟΑΚΑ, αλλά και αυτής του <b>Χοσέ Καρέρας</b> που είναι προγραμματισμένη για την προσεχή Κυριακή (24/11) στον ίδιο χώρο, άρπαξαν πριν από λίγες ημέρες τις εισπράξεις από τα προπωλημένα εισιτήρια και εξαφανίστηκαν!</p>
      <p>Την κατάσταση έσωσε η Viva (την τελευταία στιγμή), η οποία, όπως αναφέρει χαρακτηριστικά σε ανακοίνωση που δημοσίευσε, αποφάσισε να αναλάβει τα έξοδα της συναυλίας, προκειμένου να μη φανεί αναξιόπιστη απέναντι στο ελληνικό κοινό.</p>
      <p>
        <b>Η ανακοίνωση της Viva αναφέρει τα εξής:</b>
      </p>
      <p><i>«Παρά τη μεγάλη εισπρακτική επιτυχία της συναυλίας, η διοργανώτρια εταιρία ART BG ΕΛΛΑΔΟΣ, μόλις πριν μια εβδομάδα ανακοίνωσε ότι λόγω οικονομικών προβλημάτων αδυνατούσε να πραγματοποιήσει την εκδήλωση και να καλύψει τα σχετικά κόστη. Ωστόσο η ART BG ΕΛΛΑΔΟΣ ουδεμία ενημέρωση παρείχε σχετικά με την επιστροφή στους καταναλωτές των χρημάτων που είχε εξ ολοκλήρου εισπράξει από την πώληση των εισιτηρίων, αλλά αντίθετα χρησιμοποίησε τις εν λόγω εισπράξεις προς ίδιον όφελος αφήνοντας απλήρωτο τον καλλιτέχνη και όλους του ανθρώπους που εργάστηκαν για τη συναυλία»</i> αναφέρει η Viva, η οποία έχει ήδη κινηθεί νομικά εναντίoν της εταιρείας και συμπληρώνει ότι: <i>«προκειμένου να μην ακυρωθεί η συναυλία και κατ’ επέκταση να μην υπάρξει κίνδυνος να χάσουν τα χρήματά τους ούτε οι καταναλωτές ούτε και όσοι είχαν ήδη εργαστεί για αυτή, η Viva αποφάσισε να αναλάβει τα σχετικά κόστη και σε συνεργασία με νέο διοργανωτή η συναυλία να διεξαχθεί κανονικά».</i></p>
      <p>Σύμφωνα με πληροφορίες από το «‘Έθνος», ωστόσο, η εν λόγω εταιρεία παραγωγής, που έχει την έδρα της στη Βουλγαρία, διαθέτει συνεργαζόμενα γραφεία τόσο στην Ελλάδα όσο και σε άλλες χώρες της Ευρώπης, «φέσωσε» αυτές τις ημέρες το κοινό <b>και άλλων χωρών, </b>αλλά και τους ίδιους τους καλλιτέχνες που εκπροσωπούσε.</p>
      <p>Χαρακτηριστικό παράδειγμα είναι αυτό του Λατίνου καλλιτέχνη,<b> Ενρίκε Ιγκλέσιας,</b> του οποίου η προγραμματισμένη για τις<b> 5 Δεκεμβρίου</b> συναυλία στη Ρίγα της Λετονίας ακυρώθηκε, για τους ίδιους ακριβώς λόγους, με αποτέλεσμα και ο τραγουδιστής να χάσει την συμφωνημένη αμοιβή του και το κοινό τα χρήματα που είχε δώσει για να αγοράσει εισιτήρια.</p>
      <p>Παρόμοια περιστατικά συνέβησαν και σε άλλες χώρες στις οποίες η εταιρεία παραγωγής είχε αναλάβει διοργανώσει συναυλίες μεταξύ του Ενρίκε Ιγκλέσιας μεταξύ των οποίων και η Κροατία, η Λευκορωσία κ.α.</p>
      <p>Η ArtBG ξεκίνησε να δραστηριοποιείται στην παραγωγή μουσικών εκδηλώσεων το 2008 και από τότε μέχρι σήμερα έχει διοργανώσει περισσότερα από 500 σόου σε όλη την Ευρώπη, ενώ έχει αναλάβει τις περιοδείες διάσημων καλλιτεχνών όπως οι Ρίκι Μάρτιν, Χούλιο και Ενρίκε Ιγκλέσιας, Scorpions, Λάρα Φαμπιάν κ.ά.</p>
      <p>
        <b>
          <a href="https://www.ethnos.gr/politismos/72903_apati-etaireias-poy-diorganone-synaylies-xenon-kallitehnon-stin-ellada">
            <i>Πηγή: Έθνος</i>
          </a>
        </b>
      </p>
      <h3>Δείτε ακόμα: <a href="https://www.neolaia.gr/2019/11/18/red-hot-chili-peppers-ksana-stin-ellada/">ΑΚΟΥΣΑΤΕ ΑΚΟΥΣΑΤΕ: Οι Red Hot Chili Peppers έρχονται ξανά στην Ελλάδα!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/ksekinise-to-sxedio-drasis-kata-tou-kapnismatos-diloseis-mitsotaki/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/eleftheria-karnava-protes-diloseis-meta-tin-apoxorisi-tis/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/19/ekakto-deltio-epidinosis-kairou-emi/"/>
        <a href="https://neolaia.gr/2019/11/19/kairos-vrohes-ke-kataigides-xartes/"/>
        <a href="https://neolaia.gr/2019/11/19/pagkosmia-imera-tou-andra-10-sexy-andres-ston-kosmo/"/>
      </related>
    </article>
  </body>
</html>