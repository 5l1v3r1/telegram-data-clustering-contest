<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158828_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T09:52:00+00:00"/>
    <meta property="og:title" content="Опитен национал: Нашето поколение се попровали..."/>
    <meta property="og:description" content="Това призна защитникът Петър Занев"/>
  </head>
  <body>
    <article>
      <h1>Опитен национал: Нашето поколение се попровали...</h1>
      <address><time datetime="2019-11-19T09:52:00+00:00">19 Nov 2019, 09:52</time> by <a rel="author">Христо Иванов</a></address>
      <p>Петър Занев даде интервю за "РИА Новости". В него той заяви, че поколението му в националния отбор се е провалило.<br/><br/>"Решението на Ивелин беше неочаквано за всички нас. Той дълго време беше капитан на отбора, но ние като цяло не успяхме да запишем добри резултати в тези квалификации, а и в предишните. Той сам каза, че дава път на младите и това си е негово лично решение.<br/><br/>Надявам се, че федерацията ще го почете подобаващо, той го заслужава. Сега вече треньорът ще реши кой ще е капитан на неговото място. Не мисля, че този въпрос е най-важен сега, трябва да го помним като голям лидер, който даваше всичко от себе си винаги.<br/><br/>Липсата му ще се усеща, защото сега нямаме играчи като Христо Стоичков, Боби Михайлов, Емил Костадинов, които бяха звездното поколение от САЩ 94.<br/><br/>После дойдоха другата вълна с Димитър Бербатов, Стилиян Петров и Мартин Петров, подпомагани от Красимир Балъков. Те оставиха дълбока диря, докато нашето поколение се попровали малко", заяви Занев пред "РИА Новости".</p>
    </article>
  </body>
</html>