<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.radiorjukan.no/nyheter/3195/aluminimumssongar-til-vemork-onsdag/"/>
    <meta property="og:site_name" content="Radio RJUKAN"/>
    <meta property="article:published_time" content="2019-11-19T09:07:00+00:00"/>
    <meta property="og:title" content="Aluminimumssongar til Vemork onsdag"/>
    <meta property="og:description" content="I maskinhallen på Vemork kan du onsdag se Aluminiumsongar, en teaterkonsert som beveger seg i grenselandet mellom Kurt Weil, rustne arbeider"/>
  </head>
  <body>
    <article>
      <h1>Aluminimumssongar til Vemork onsdag</h1>
      <address>
        <time datetime="2019-11-19T09:07:00+00:00">19 Nov 2019, 09:07</time>
      </address>
      <p>
        <b>I maskinhallen på Vemork kan du onsdag se Aluminiumsongar, en teaterkonsert som beveger seg i grenselandet mellom Kurt Weil, rustne arbeidersanger og skjør rytmisk visepop.</b>
      </p>
      <p>Geddy Aniksdal har skrevet en rekke sterkt selvbiografiske sangtekster, med hovedvekt på oppvekst i aluminiumsland; i denne forbindelse Årdalstangen innerst i Sognefjorden. Aluminiumsongar er en teaterkonsert som beveger seg i grenselandet mellom Kurt Weil, rustne arbeidersanger og skjør rytmisk visepop. Geddy Aniksdal har skrevet en rekke sterkt selvbiografiske sangtekster, med hovedvekt på oppvekst i aluminiumsland; i denne forbindelse Årdalstangen innerst i Sognefjorden. Komponist er Guttorm Guttormsen.</p>
      <p>Aniksdal satt og skrev på noen drikkeviser da sangtekstene som skulle bli til «Aluminiumsongar» trengte seg på.<br/>- Man blir eldre og har noen tiår å se tilbake på, kommenterer Geddy. Både moren og faren er nå borte, og alvor og ettertanke snek seg inn i skriveprosessen. Hun kaller det sanger til arbeidet, og sanger om arbeidet, men selv om drikkevisene havnet lenger ned i skuffen, har hun ikke glemt dem helt i konsertforestillingen. Geddy allierte seg så med musiker og komponist Guttorm Guttormsen, og snart ble Samblebandet til.</p>
      <p>Fortellingen fra industribygda Årdal skal også ut i verden, og den kan vises i både i spansk og engelsk versjon. Double Edge Theater har invitert ensemblet til Massachusetts neste år, og målet er å sette sammen en turné når de først skal til USA. Det foreligger også en invitasjon til Cuba - og Sør-Korea.<br/><br/>- Men nå gleder hjeg meg til å spille i Maskinhallen på Vemork. Rjukan er et fantastisk sted, akkurat som Årdal, der man føler seg hjemme med hjellene krypende innpå seg, sier Aniksdal til Radio Rjukan. Hun ønsker alle velkommen på tirsdag, eller på Notodden mandag.</p>
      <p><b>Arrangementsfakta:</b><br/>Onsdag 20. november kl. 19 - Maskinhallen Vemork<br/><br/><br/>Forestillingen hadde premiere 29.november 2018 på Friteatret i Porsgrunn</p>
      <p>Medvirkende:<br/>Tekstforfatter, sanger: Geddy Aniksdal, Grenland Friteater<br/>Komponist: Guttorm Guttormsen, Arr: Samlebandet<br/>Regikonsulent: Lars Vik</p>
    </article>
  </body>
</html>