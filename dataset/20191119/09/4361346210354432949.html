<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hasznalt-gumibol-keszit-szobrokat-barath-gabor/186880"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T09:30:00+00:00"/>
    <meta property="og:title" content="Használt gumiból készít szobrokat Baráth Gábor"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Használt gumiból készít szobrokat Baráth Gábor</mark>
      </h1>
      <address><time datetime="2019-11-19T09:30:00+00:00">19 Nov 2019, 09:30</time> by <a rel="author">R. K.</a></address>
      <p>
        <b>Öt éve, hogy egy mohácsi férfi elhatározta: miért is ne lehetne egy kis csavart vinni a szobrászatba? </b>
        <b>Öt éve, hogy egy mohácsi férfi elhatározta: miért is ne lehetne egy kis csavart vinni a szobrászatba?</b>
      </p>
      <p>Baráth Gábor felkeresett néhány gumist a környéken, és elkérte a felesleges autó-, motor- és bicikliabroncsokat, amelyekből gyönyörű műalkotásokat készít.</p>
      <figure>
        <img src="http://media.borsonline.hu/cikk/20/192482/gallery-picture/645w/2028286_gumidiszno-800x5341.jpg"/>
        <figcaption>Az abroncsdisznó is a mohácsi művész munkája</figcaption>
      </figure>
      <p>– Már számos gumiabroncsból készült szobrot raktam össze. Mindig megcsinálom a vázat, aztán jön a ráépítés, majd a szegecselés, a csavarozás, és a többi. Könnyű dolgozni a gumival: hajlítható, jól formázható, tűri az időjárás viszontagságait, ráadásul ezzel újrahasznosítom a szemetet – újságolja a Borsnak Gábor, aki korábban busómaszkokat csinált.</p>
      <figure>
        <img src="http://media.borsonline.hu/cikk/20/192482/gallery-picture/645w/2028284_dscf4375655d8e9c-0818b-abcf-e90f-77e4649e1212.jpg"/>
        <figcaption>Gábor és monumentális lovas szobra</figcaption>
      </figure>
      <p>A nyári gumikkal könnyebb dolgozni, mint a keményebb télivel, de a túlságosan kopott, repedezett darabokkal ő sem tud mit kezdeni.</p>
      <figure>
        <img src="http://media.borsonline.hu/cikk/20/192482/gallery-picture/645w/2028288_dscf4229.jpg"/>
      </figure>
      <p>– Egynek az elkészítése két hónapot vesz igénybe. Megcsinálok bármit: lovat, elefántot, gladiátort, cápát, amit csak a megrendelő kér – meséli Gábor.</p>
    </article>
  </body>
</html>