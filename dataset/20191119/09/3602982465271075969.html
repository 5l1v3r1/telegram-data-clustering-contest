<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/price-van-gerwen-bang-mij-pakken/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T09:02:14+00:00"/>
    <meta property="og:title" content="Gerwyn Price waarschuwt Van Gerwen: ‘Hij is bang voor mij, ik ga hem pakken’"/>
    <meta property="og:description" content="Na zijn masterclass in de finale van het Grand Slam of Darts 2019 weet Gerwyn Price het zeker: de nummer 1-positie is binnenkort van hem! De Welshman vindt dat Michael van Gerwen (nu ‘s werelds beste) “zeker te pakken is.” The Iceman versloeg Van Gerwen in de halve en gooide daarna in de finale tegen…"/>
  </head>
  <body>
    <article>
      <h1>Gerwyn Price waarschuwt Van Gerwen: ‘Hij is bang voor mij, ik ga hem pakken’</h1>
      <address>
        <time datetime="2019-11-19T09:02:14+00:00">19 Nov 2019, 09:02</time>
      </address>
      <p>
        <b>Na zijn masterclass in de finale van het Grand Slam of Darts 2019 weet Gerwyn Price het zeker: de nummer 1-positie is binnenkort van hem! De Welshman vindt dat Michael van Gerwen (nu 's werelds beste) "zeker te pakken is."</b>
      </p>
      <p><i>The Iceman</i> <a href="https://sportnieuws.nl/dartnieuws/price-wint-potje-oerkreten-schreeuwen-gerwen-en-staat-finale-grand-slam-darts/">versloeg Van Gerwen in de halve</a> en gooide daarna in de finale tegen Peter Wright bijna een all time high. Hij eindigde met een waanzinnig gemiddelde van 107.86! Toch zegt hij in gesprek met het PDC Darts dat hij geen favoriet is voor de WK-titel.<br/><br/><b>Komende WK</b><br/>"Ik wil gewoon de 1e wedstrijd winnen op het WK. Iedereen weet dat ik daar geen goed record heb", zegt Price, die nooit verder kwam dan de top-64. "Als ik mijn 1e partij doorkom, dan kan alles gebeuren. De 1e ronde is altijd het moeilijkst, maar ik ga mijn uiterste best doen. Mijn doel is om mijn 1e wedstrijd te winnen, een leuke Kerstmis te hebben en ervan te genieten dat ik nog in het toernooi zit in plaats van ernaar te kijken."<br/><br/><b>Beste van de wereld</b><br/>Hoewel oud-rugbyer Price zich op de vlakte houdt over het komende WK, is hij een stuk meer uitgesproken over de nummer 1-positie op de dartsranglijst. Op dit moment staat Michael van Gerwen daar, maar Price weet zeker dat dit snel verleden tijd is. "Michael is met afstand de beste speler ter wereld, maar is zeker te pakken. Het wordt lastig om zijn plek over te nemen, maar als ik de Players Championship Finals en het WK weet te winnen dan is het mogelijk. Maar het zeggen en het doen zijn 2 verschillende dingen. Hij is bang voor mij nu en ik ga hem pakken."</p>
      <figure>
        <iframe data-src="https://twitter.com/OfficialPDC/status/1196430902345248769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>