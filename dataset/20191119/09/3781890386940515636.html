<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742484"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T09:22:00+00:00"/>
    <meta property="og:title" content="ตีนแมวแสบงัดร้านIVY47ของ'ทริสตอง โด'ขโมยเสือภูเขา"/>
    <meta property="og:description" content="'ผบก.น.5' สั่งล่าตัวให้ได้ คนร้ายบุกงัดแงะร้านอาหารหรู 'IVY47' ของแบ็คขวาทีมชาติไทย 'ทริสตอง โด' ขโมยทรัพย์สินไป 2 รายการ"/>
  </head>
  <body>
    <article>
      <h1>ตีนแมวแสบงัดร้านIVY47ของ'ทริสตอง โด'ขโมยเสือภูเขา</h1>
      <address>
        <time datetime="2019-11-19T09:22:00+00:00">19 Nov 2019, 09:22</time>
      </address>
      <p>
        <b>"ผบก.น.5" สั่งล่าตัวให้ได้ คนร้ายบุกงัดแงะร้านอาหารหรู "IVY47" ของแบ็คขวาทีมชาติไทย "ทริสตอง โด" ขโมยทรัพย์สินไป 2 รายการ</b>
      </p>
      <p>เมื่อวันที่ 19​ ​​พ.ย. พล.ต.ต.สามารถ ศรีสิริวิบูลย์ชัย​ ผบก.น.5 ได้รับรายงานเหตุที่น่าสนใจจาก พ.ต.อ.นิติวัฒน์ แสนสิ่ง​ ผกก.สน.ทองหล่อ​ ระบุว่า น.ส.ศิริพร พลทำ ตัวแทนบริษัท ดี แอนด์ เอส 1923 จำกัด เดินทางเข้าพบ ร.ต.อ.วีระพงศ์ พลไชย รอง​ ​สว.(สอบสวน) สน.ทองหล่อ เพื่อแจ้งความร้องทุกข์ หลังถูกคนร้ายบุกเข้าไปขโมยของในร้าน​ IVY47 ซอยสุขุมวิท 47 แขวงคลองตันเหนือ เขตวัฒนา กรุงเทพฯ <br/><br/>โดยเหตุการณ์ถูกเปิดเผยขึ้นเมื่อกลางดึกวันที่ 15 พ.ย.ที่ผ่านมา มีคนร้ายเป็นชาย​ได้งัดแงะบุกเข้าไปภายในร้านดังกล่าว หลังจากเป็นช่วงเวลาปิดทำการ เมื่อเข้าไปแล้วได้ขโมยจักรยานต์เสือภูเขา สีดำ 1 คัน ซาวไฟฟ้า และชั้นสเตนเลท 1 ชิ้น รวมมูลค่าความเสียหาย 28,000 บาท และหลบหนีไป</p>
      <figure>
        <img src="https://www.dailynews.co.th/admin/upload/20191119/news_TtjBxSHxjz162152_533.jpg?v=20191120053?v=9971"/>
      </figure>
      <p>ด้าน พล.ต.ต.สามารถ​ กล่าวว่า เบื้องต้นจะสั่งการกำชับให้ทางตำรวจ​ สน.ทองหล่อ​ ทำตามขั้นตอน ไม่ว่าเป็นการตรวจสอบที่เกิดเหตุต้องประสานกองพิสูจน์หลักฐาน ตรวจลายนิ้วมือแฝง ตลอดจนให้ฝ่ายสืบสวนลงพื้นที่หาข่าว และตรวจสอบภาพจากกล้องวงจรปิดเพื่อติดตามตัวคนร้ายมาดำเนินคดีตามกฎหมาย อีกทั้งต้องให้ฝ่ายป้องกันและปราบปรามลงพื้นที่เฝ้าระวังให้มากยิ่งขึ้น เพื่อไม่ให้เกิดเหตุลักษณะนี้อีก<br/><br/>สำหรับร้านอาหารดังกล่าว เป็นร้านอาหารสไตล์ฝรั่งเศสยุคใหม่ หรูหรา โดยมีนักฟุตบอลทีมชาติไทยตำแหน่งแบ็คขวา ชื่อดังอย่าง "ทริสตอง โด" (Tristan Do) เป็นเจ้าของร้าน และเพิ่งได้เปิดกิจการได้เพียง 3 เดือนเท่านั้น.</p>
      <figure>
        <img src="https://www.dailynews.co.th/admin/upload/20191119/news_wQKlSQoYoE164028_533.jpg?v=20191120053?v=9887"/>
      </figure>
      <figure>
        <img src="https://www.dailynews.co.th/admin/upload/20191119/news_nWsNgQmUiU164035_533.jpg?v=20191120053?v=6773"/>
      </figure>
      <p>
        <b>
          <i>ขอบคุณภาพ​จาก ไอจี​@tristando19<br/>ขอบคุณภาพจาก เพจเฟซบุ๊ก @IVY47</i>
        </b>
      </p>
    </article>
  </body>
</html>