<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bf%d1%80%d0%be%d0%bc%d0%be-%d1%86%d0%b2%d0%b5%d1%82%d0%b8-%d1%80%d0%b0%d0%b4%d0%be%d0%b9%d1%87%d0%b5%d0%b2%d0%b0-%d0%b8%d0%b7%d1%87%d0%b5%d0%b7%d0%bd%d0%b8/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-19T09:05:59+00:00"/>
    <meta property="og:title" content="Промо / Цвети Радойчева – Изчезни"/>
    <meta property="og:description" content="Цвети Радойчева засне видео към авторската си песен „Изчезни“, която е по нейна музика, текст на Петър Москов и аранжимент на Алекс Нушев."/>
  </head>
  <body>
    <article>
      <h1>Промо / Цвети Радойчева – Изчезни</h1>
      <address><time datetime="2019-11-19T09:05:59+00:00">19 Nov 2019, 09:05</time> by <a rel="author">Signal.bg</a></address>
      <p>Цвети Радойчева засне видео към авторската си песен „Изчезни“, която е по нейна музика, текст на Петър Москов и аранжимент на Алекс Нушев. Именно с тази песен, успешната поп изпълнителка спечели голямата награда на фестивала BG Music Festival това лято.</p>
      <p>За кратко време „Изчезни“ се превърна в любима на много меломани. С този сингъл Цвети Радойчева огласи сцените на едни от най-големите светски събития, като SOFIA FASHION WEEK, MissSofia 2019, Mister Sifia 2019 , Журналистически и Строителни награди на VIP Communication и мн.други.</p>
      <p>Песента носи категоричното послание: „Не на насилието над жени“, а видеоклипът към нея е осъществен с подкрепата на най-големия дамски клуб “Зонта“, с президент Магдалена Ралчева), който се бори за правата на жените и с проблема с домашното насилие.</p>
      <p>Видеото е заснето на язовир „Мало Бучино“ в частна къща с автентични мебели от истинско дърво, с красива веранда и гледка към язовира.<br/>Интересното е, че харизматичната певица си партнира с талантливия актьор Александър Димов, известен от сериалите  „Откраднат живот“,“Столичани в повече“ и др.</p>
      <p>Красавицата е в ролята на решителна млада жена, която не се предава и не пада духом,след като е била обект на психическо и физическо насилие от нейния партньор.Тя изхвърля от живота си този човек и смело продължава напред . Видеото е с позитивен край и има за цел да вдъхне кураж на много жени,които са били жертви на домашно насилие, да имат смелостта да кажат „Изчезни „ на време и да съхранят личността и душевността си.<br/>Режисьор и оператор е Добромир Николов, мастеринг Радо Минев.</p>
      <p>Радойчева впечатлява с присъствие, харизма, актьорски талант и сексапилна, но в същото време стилна визия. Стайлингът в клипа е дело на самата изпълнителка,която има силно изразен и разпознаваем стил в облеклото. В една от своите визии, огнената брюнетка е избрала изящна рокля на топ дизайнерката София Борисова, която перфектно подчертава нейната женственост . За естественото си и красиво излъчване се довери на безупречния гримьор Борислав Соколов-Бони.</p>
    </article>
  </body>
</html>