<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904317/krc-genk-staat-dichtbij-nieuwe-trainer-wolf-een-groot-motivator-en-goeie-match-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T09:44:00+00:00"/>
    <meta property="og:title" content="KRC Genk staat dichtbij nieuwe trainer Wolf: ‘Een groot motivator en goeie match’"/>
    <meta property="og:description" content="KRC Genk staat naar verluidt op het punt om Hannes Wolf als nieuwe hoofdtrainer aan te stellen. Orel Mangala werkte al samen met de Duitse trainer en heeft alleen maar lof voor Wolf."/>
  </head>
  <body>
    <article>
      <h1>KRC Genk staat dichtbij nieuwe trainer Wolf: ‘Een groot motivator en goeie match’</h1>
      <address>
        <time datetime="2019-11-19T09:44:00+00:00">19 Nov 2019, 09:44</time>
      </address>
      <p>
        <b>KRC Genk staat naar verluidt op het punt om Hannes Wolf als nieuwe hoofdtrainer aan te stellen. Orel Mangala werkte al samen met de Duitse trainer en heeft alleen maar lof voor Wolf.</b>
      </p>
      <p>“Wolf is een groot motivator, staat kort bij zijn spelers en heeft een groot werkethos”, begint Mangala aan Het Belang van Limburg. “Hij ademt voetbal, is constant met het spelletje bezig. Hij houdt ook van dominant spel. Dat betekent niet dat hij zich vastpint op een 4-3-3. Bij Stuttgart speelden we soms met vijf verdedigers, maar had je een flexibele tactiek die ervoor zorgde dat je aanvallend speelde.”</p>
      <p>Mangala heeft ook nog contact met Wolf. Beiden werkten samen bij de jeugd van Dortmund, Stuttgart én HSV. “Al is het niet zo dat hij me heeft gebeld voor informatie over de club. Ik was verrast over zijn aanstelling, maar ik denk dat het een succes kan worden. Zeker als je de kwaliteit van de selectie bekijkt. Het wordt een uitdaging, maar voor mij is het een goeie match.”</p>
      <p><b>Opvolger Mazzu</b><br/>Wolf is inmiddels al gearriveerd op het trainingscomplex van KRC Genk en zal een eerste training geven bij zijn nieuwe club. Later op de dag wordt de hoofdtrainer voorgesteld bij de Belgische landskampioen.</p>
      <aside>Lees meer<br/><a href="https://www.voetbalprimeur.be/nieuws/904286/-wolf-wordt-niet-de-enige-nieuweling-bij-krc-genk-.html?itm_source=www.voetbalprimeur.be&amp;itm_medium=highlighted-content">'Wolf wordt niet de enige nieuweling bij KRC Genk'</a></aside>
    </article>
  </body>
</html>