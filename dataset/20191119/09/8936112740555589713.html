<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/argentyna-urugwaj-fantastyczny-drybling-leo-messiego,986536.html"/>
    <meta property="og:site_name" content="TVN24"/>
    <meta property="article:published_time" content="2019-11-19T09:27:00+00:00"/>
    <meta property="og:title" content="Pięciu rywali bezradnych. Drybling Messiego jak z gry komputerowej"/>
    <meta property="og:description" content="Takie akcje to norma w rozgrywkach podwórkowych i grach wideo, ale nie na najwyższym światowym poziomie. Dla Leo Messiego niemożliwe najwyraźniej jednak nie istnieje. W poniedziałkowym towarzyskim ..."/>
  </head>
  <body>
    <article>
      <h1>Pięciu rywali bezradnych. Drybling Messiego jak z gry komputerowej</h1>
      <address>
        <time datetime="2019-11-19T09:27:00+00:00">19 Nov 2019, 09:27</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/91cb39fc-1f7f-4090-81d7-6d01019f9a33-480p.mp4"/>
        <figcaption>Argentyna zremisowała w Tel Awiwie z Urugwajem Foto: Getty Images | Video: Getty Images</figcaption>
      </figure>
      <h3>Takie akcje to norma w rozgrywkach podwórkowych i grach wideo, ale nie na najwyższym światowym poziomie. Dla Leo Messiego niemożliwe najwyraźniej jednak nie istnieje. W poniedziałkowym towarzyskim meczu przeciwko Urugwajowi (2:2) Argentyńczyk zachwycił i fantastycznym dryblingiem oszukał pięciu rywali.</h3>
      <related>
        <a href="https://eurosport.tvn24.pl/pilka-nozna,105/dwa-nietrafione-karne-rekord-messiego-w-hicie-argentyna-lepsza-od-brazylii,985822.html"/>
      </related>
      <p>Była 22. minuta, a na świetlnym zegarze stadionu w Tel Awiwie widniał bezbramkowy remis. I wtedy Messi zrobił coś, co w pamięci reprezentantów Urugwaju pozostanie na długo.</p>
      <h3>Nie przeszkodził nawet upadek</h3>
      <p>Piłkarz Barcelony otrzymał podanie około 35 metrów od bramki rywali, by po chwili efektownym obrotem na piłce minąć dwóch pierwszych przeciwników. A że Urugwajczycy wiedzą, na czym polega gra w obronie, koło Messiego momentalnie pojawił kolejny defensor. Tym razem gwiazdę Albicelestes udało się wytrącić z równowagi, ale to było za mało. 32-latek, upadając, wykonał kolejne zwody i za plecami miał kolejnych rywali. W sumie już pięciu.</p>
      <p>Ostatecznie popis Messiego golem się nie skończył, ale akcję można oglądać w nieskończoność.</p>
      <p> </p>
      <p> </p>
      <h3>Messi i Suarez z golem i asystą</h3>
      <p>To, co nie udało się po solowym popisie, Messiemu udało się w doliczonym czasie gry. Argentyńczyk ledwie trzy dni po tym, jak przestrzelił rzut karny w spotkaniu z Brazylią, ponownie stanął na 11. metrze i tym razem się nie pomylił. Był to gol na 2:2 i zapewnił Albicelestes status drużyny niepokonanej w sześciu kolejnych meczach.</p>
      <p>Wcześniej Messi zanotował asystę przy golu Sergia Aguero, kiedy precyzyjnie dośrodkował z rzutu wolnego.</p>
      <p>Po stronie Urugwajczyków równie mocno lśniła gwiazda partnera Messiego z ataku Barcelony - Luisa Suareza. 32-latek najpierw idealnie dograł do Edinsona Cavaniego, a później precyzyjnie uderzył z rzutu wolnego.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/57cf3527-d278-40ca-bfb5-d5175094ef80.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Luis Suarez trafił z rzutu wolnego<cite>Źródło: Getty Images</cite></figcaption>
      </figure>
      <p>Autor: pqv / Źródło: eurosport.pl</p>
    </article>
  </body>
</html>