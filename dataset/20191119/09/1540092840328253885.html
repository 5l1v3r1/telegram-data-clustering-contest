<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/epixeiriseis/story/197863/pos-en-etei-2019-i-ennoia-tis-asfalisis-exelissetai-kai-apokta-megalyteri-axia"/>
    <meta property="og:site_name" content="CNN.gr"/>
    <meta property="article:published_time" content="2019-11-19T09:16:24+00:00"/>
    <meta property="og:title" content="Πώς εν έτει 2019 η έννοια της ασφάλισης εξελίσσεται και αποκτά μεγαλύτερη αξία"/>
    <meta property="og:description" content="H έννοια της ασφάλισης έχει σίγουρα μεγάλη αξία στις ημέρες μας. Διότι όσο οι ανάγκες μας και οι απαιτήσεις της σύγχρονης εποχής μεγεθύνονται και..."/>
  </head>
  <body>
    <article>
      <h1>Πώς εν έτει 2019 η έννοια της ασφάλισης εξελίσσεται και αποκτά μεγαλύτερη αξία</h1>
      <h2>H έννοια της ασφάλισης έχει σίγουρα μεγάλη αξία στις ημέρες μας. Διότι όσο οι ανάγκες μας και οι απαιτήσεις της σύγχρονης εποχής μεγεθύνονται και πολλαπλασιάζονται, τόσο πιο έντονη είναι η επιθυμία μας να ασφαλίζουμε όλα όσα έχουν αξία για τη ζωή μας και, παράλληλα, να αισθανόμαστε σιγουριά για το μέλλον.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 11:16 , 19 November 2019</p>
      <p>Τι έχει όμως, αξία για τον σύγχρονο άνθρωπο; Άραγε, ποιες είναι οι ανάγκες τις οποίες καλούμαστε να καλύψουμε; Τελικά, τι συμβαίνει σήμερα στην ελληνική ασφαλιστική αγορά και πώς μπορούμε να είμαστε σίγουροι ότι τα ασφαλιστικά προϊόντα στα οποία στρεφόμαστε, θα μας βοηθήσουν να πραγματοποιήσουμε τις επιδιώξεις μας;</p>
      <p>Σε ό,τι αφορά τη σύγχρονη ασφάλιση, πέντε είναι τα στοιχεία-«κλειδιά» που καθορίζουν τις επιλογές μας: Η ειλικρινής συνεργασία, η αμοιβαία εμπιστοσύνη, η συνέπεια, ο ψηφιακός εκσυγχρονισμός και φυσικά, η οικονομική ευρωστία της εταιρείας που θα επιλέξουμε.</p>
      <p>
        <b>Ο ηγέτης της ελληνικής ασφαλιστικής αγοράς στο «μικροσκόπιο»</b>
      </p>
      <p>Μία περισσότερο διεξοδική «ματιά» στη σύγχρονη ελληνική ασφαλιστική αγορά είναι αρκετή, για να μας δείξει πώς ένας ασφαλιστικός όμιλος μπορεί να βρίσκεται ουσιαστικά στο πλευρό των ανθρώπων. Για αυτόν ακριβώς τον λόγο, κάτω από το «μικροσκόπιό» μας βρίσκεται σήμερα ένας όμιλος με πολυετή εμπειρία, ο οποίος κατέχει ηγετική θέση στον κλάδο της ασφάλισης: Ο λόγος για τον Όμιλο <a href="https://bs.serving-sys.com/Serving/adServer.bs?cn=trd&amp;pli=1075118514&amp;adid=1079599907&amp;ord=[timestamp]">Eurolife ERB</a>.</p>
      <p>Μέλος της Fairfax Financial Holdings Limited και συνεργαζόμενος με τη Eurobank και ένα ευρύ δίκτυο ασφαλιστικών συνεργατών, ο συγκεκριμένος Όμιλος σχεδιάζει, διαθέτει και προωθεί ασφαλιστικά προϊόντα και υπηρεσίες που καλύπτουν όλες τις ανάγκες του σύγχρονου ανθρώπου.</p>
      <p>Το γεγονός πως έχει καταφέρει να βρεθεί στο επίκεντρο της ελληνικής ασφαλιστικής αγοράς σίγουρα δεν είναι τυχαίο και σε ό,τι αφορά την επιτυχία που σημειώνει, οι αριθμοί «μιλούν» από μόνοι τους. Αρκεί να αναφέρουμε πως το 2018, ο Όμιλος Eurolife ERB ήταν πρώτος σε κερδοφορία στην ελληνική ασφαλιστική αγορά με 21,3 εκατ. ευρώ λειτουργικά κέρδη προ φόρων και 198,3 εκατ. ευρώ συνολικά κέρδη προ φόρων. Την ίδια χρονιά, μάλιστα, αναδείχθηκε δεύτερος σε παραγωγή με 436 εκατ. ευρώ εγγεγραμμένα ασφάλιστρα, ενώ μεταξύ άλλων, προχώρησε με επενδύσεις σε έργα υποδομών αξίας 2,5 εκατ. ευρώ.</p>
      <figure>
        <img src="https://cdn.cnngreece.gr/images/news/2019/11/19/2.jpg"/>
      </figure>
      <p>Με λίγα λόγια, λοιπόν, ο Όμιλος Eurolife ERB διαθέτει την απαραίτητη οικονομική ευρωστία για να εκπληρώνει άμεσα τις υποχρεώσεις που έχει απέναντι στους ασφαλισμένους του. Ταυτόχρονα, είναι σε θέση να υπερκαλύπτει με άνεση τους απαιτούμενους δείκτες φερεγγυότητας, ένα στοιχείο άκρως σημαντικό στις μέρες μας όσον αφορά τα ασφαλιστικά προϊόντα και τις υπηρεσίες που επιλέγουμε.</p>
      <p>Αυτά τα στοιχεία είναι που επιτρέπουν στον Όμιλο Eurolife ERB να μας ενθαρρύνει να θέτουμε στόχους και να προσπαθούμε να τους καταφέρουμε και παράλληλα, να μας δίνει τη δυνατότητα να διαφυλάσσουμε όσα έχουν αξία για τη ζωή μας σε κάθε τομέα, είτε μέσα από προγράμματα ασφάλισης σπιτιού, ζωής, αυτοκινήτου ή επιχείρησης, είτε με προγράμματα που σχετίζονται με το άκρως σημαντικό θέμα της αποταμίευσης και μας επιτρέπουν, μεταξύ άλλων, να εξασφαλίσουμε σύνταξη και να δημιουργήσουμε κεφάλαιο για τις σπουδές των παιδιών μας.</p>
      <p>
        <b>Η σημασία του ψηφιακού εκσυγχρονισμού και των καινοτόμων δράσεων</b>
      </p>
      <p>Βέβαια, για να καταφέρει να αποκτήσει ένας όμιλος μια ηγετική θέση στην ασφαλιστική αγορά στις μέρες μας, είναι σημαντικό να εστιάζει επίσης σε τομείς που σχετίζονται με την τεχνολογία. Εξίσου σημαντικό είναι όμως, να μεριμνά ούτως ώστε να επενδύει σε πρόγραμμα εταιρικής κοινωνικής ευθύνης και φυσικά, στη συνεχή εκπαίδευση των συνεργατών και των εργαζομένων του.</p>
      <p>Τα παραπάνω στοιχεία εξηγούν την επιτυχία του Ομίλου <a href="https://bs.serving-sys.com/Serving/adServer.bs?cn=trd&amp;pli=1075118514&amp;adid=1079599907&amp;ord=[timestamp]">Eurolife ERB</a>. Διότι όχι μόνο επενδύει συστηματικά στην τεχνολογία και την καινοτομία, υλοποιώντας έργα για τον ψηφιακό του εκσυγχρονισμό -από το portal Eurolife Partners και τις πλατφόρμες Eurolife Connect και Salesforce CRM σε επενδύσεις στο ΑΙ- αλλά ταυτόχρονα, επενδύει στο κομμάτι της εκπαίδευσης των συνεργατών του. Παράλληλα, μέσω ενός ολοκληρωμένου προγράμματος εταιρικής κοινωνικής ευθύνης εστιάζει στους σημαντικούς τομείς της ποιότητας ζωής, της παιδείας, του πολιτισμού και της επιχειρηματικότητας. Οι συνεργασίες του ομίλου είναι πολλές και ξεχωριστές: Από τη συνεργασία με τη HOPEgenesis για την αντιμετώπιση της υπογεννητικότητας στην Ελλάδα μέχρι εκείνες με το Μουσείο Κυκλαδικής Τέχνης, την Εθνική Λυρική Σκηνή και την ethelon.</p>
      <figure>
        <img src="https://cdn.cnngreece.gr/images/news/2019/11/19/3.jpg"/>
      </figure>
      <p>
        <b>Όταν η έννοια της ασφάλισης εξελίσσεται</b>
      </p>
      <p>«Τι έχει αξία για σένα», λοιπόν; Αυτό είναι το κρίσιμο και ομολογουμένως ανθρώπινο ερώτημα που ο ίδιος ο <a href="https://bs.serving-sys.com/Serving/adServer.bs?cn=trd&amp;pli=1075118514&amp;adid=1079599907&amp;ord=[timestamp]">Όμιλος Εurolife ERB</a> θέτει στον καθένα μας, καλώντας μας να διερωτηθούμε τι αξίζει να ασφαλίσουμε στη ζωή μας. Η έννοια της αξίας είναι διαφορετική για τον κάθε άνθρωπο. Το ίδιο και οι στόχοι, τα όνειρα, οι ανάγκες και οι επιδιώξεις του. Όλοι μας όμως, θέλουμε να είμαστε σε θέση να αισθανόμαστε ασφάλεια και σιγουριά για όσα έχουν αξία για εμάς και κυρίως, να μπορούμε να ατενίζουμε το αύριο με περισσότερη αισιοδοξία και λιγότερο άγχος.</p>
      <p>Τα θετικά νέα είναι πως σήμερα, η έννοια της ασφάλισης εξελίσσεται με βάση τις ανάγκες και τις επιθυμίες μας, προσφέροντάς μας περισσότερες επιλογές και επιτρέποντάς μας να έχουμε την ειλικρίνεια, την εμπιστοσύνη και τη συνέπεια που χρειαζόμαστε από έναν ασφαλιστικό όμιλο. Όποια και αν είναι τα θέλω μας και ό,τι και αν έχει αξία για εμάς, το σίγουρο είναι πως είναι σημαντικό να γνωρίζουμε πως έχουμε δίπλα μας κάποιον ο οποίος <b>πίσω από ό,τι έχει αξία για εμάς, βλέπει όλα όσα μπορούμε να καταφέρουμε.</b></p>
      <figure>
        <iframe src="https://www.youtube.com/embed/7vjur_-zY78" width="1280" height="720" data-service="Youtube" scrolling="no"/>
      </figure>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/epixeiriseis/story/197106/nea-kampania-apo-ti-eurolife-erb-ti-exei-axia-gia-sena">Νέα καμπάνια από τη Eurolife ERB: «Τι έχει αξία για σένα;»</a>
        </li>
        <li>
          <a href="https://www.cnn.gr/oikonomia/story/195020/efka-proairetiki-asfalisi-se-makroxronia-anergoys-gia-pliri-syntaxi">ΕΦΚΑ: Προαιρετική ασφάλιση σε μακροχρόνια ανέργους για πλήρη σύνταξη</a>
        </li>
        <li>
          <a href="https://www.cnn.gr/oikonomia/epixeiriseis/story/191283/ethelontes-en-drasei-apo-ti-eurolife-erb">«Εθελοντές εν Δράσει» από τη Eurolife ERB</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/7062/asfalisi">ΑΣΦΑΛΙΣΗ</a>
        </li>
        <li>
          <a href="https://www.cnn.gr/eidhseis/tag/14725/eurolife">EUROLIFE</a>
        </li>
        <li>
          <a href="https://www.cnn.gr/eidhseis/tag/25229/eurolife-erb">EUROLIFE ERB</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198058/snapshot/414569.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198076/snapshot/apodrasi-kakopoiou-kypselis.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198049/snapshot/2761754.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
    </article>
  </body>
</html>