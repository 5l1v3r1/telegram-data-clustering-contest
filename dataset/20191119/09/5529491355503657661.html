<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/capracotta-burno-pallotta-morto-burrone-mucca-3118789/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T09:32:38+00:00"/>
    <meta property="og:title" content="Capracotta, Bruno Pallotta precipita in un burrone per salvare una mucca: muore dopo i soccorsi"/>
    <meta property="og:description" content="ISERNIA – E’ precipitato in un burrone profondo 80 metri per salvare una delle sue mucche. E’ morto così Bruno Pallotta, 49 anni, allevatore di Capracotta (Isernia) e titolare di uno storico caseificio molisano. La tragedia si è consumata lunedì pomeriggio, sul monte San Nicola, nel territorio di Agnone.  Dopo la rovinosa caduta l’allevatore era riuscito a chiedere aiuto con il suo cellulare ed era stato subito individuato. Ma la zona impervia, a 1400 metri di quota, ha reso particolarmente difficili le operazioni di soccorso. Un elicottero del 118, decollato da Pescara, non ha potuto effettuare il recupero del ferito, a causa della fitta nebbia.Castenaso (Bologna), accoltella la moglie e si uccide gettandosi sotto un trenoAlitalia, sciopero del trasporto aereo il 13 dicembre Quando il personale del Cnsas e i Vigili del Fuoco lo hanno raggiunto dopo cinque ore di cammino sui monti l’uomo era già in condizioni critiche. Dopo le prime cure sul posto da parte dei sanitari del 118, i soccorritori lo hanno trasportato…"/>
  </head>
  <body>
    <article>
      <h1>Capracotta, Bruno Pallotta precipita in un burrone per salvare una mucca: muore dopo i soccorsi</h1>
      <address><time datetime="2019-11-19T09:32:38+00:00">19 Nov 2019, 09:32</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/bruno-pallotta-fb.jpg"/>
        <figcaption>L’allevatore Bruno Pallotta morto dopo la caduta in un burrone (Foto Facebook)</figcaption>
      </figure>
      <p>ISERNIA – E’ precipitato in un burrone profondo 80 metri per salvare una delle sue mucche. E’ morto così <b>Bruno Pallotta</b>, 49 anni, allevatore di <b>Capracotta</b> (Isernia) e titolare di uno storico caseificio molisano. La tragedia si è consumata lunedì pomeriggio, sul monte San Nicola, nel territorio di Agnone. </p>
      <p>Dopo la rovinosa caduta l’allevatore era riuscito a chiedere aiuto con il suo cellulare ed era stato subito individuato. Ma la zona impervia, a 1400 metri di quota, ha reso particolarmente difficili le operazioni di soccorso. Un elicottero del 118, decollato da Pescara, non ha potuto effettuare il recupero del ferito, a causa della fitta nebbia.</p>
      <figure>
        <a href="https://www.blitzquotidiano.it/cronaca-italia/castenaso-bologna-accoltella-moglie-suicida-3119147/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/castenaso-bologna-accoltella-moglie-suicida-3119147/">
          <img src="https://static.blitzquotidiano.it/wp/wp-content/uploads/2019/11/carabinieri-1-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/castenaso-bologna-accoltella-moglie-suicida-3119147/">Castenaso (Bologna), accoltella la moglie e si uccide gettandosi sotto un treno</a>
      </h3>
      <figure>
        <a href="https://www.blitzquotidiano.it/cronaca-italia/alitalia-sciopero-trasporto-aereo-3119126/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/alitalia-sciopero-trasporto-aereo-3119126/">
          <img src="https://static.blitzquotidiano.it/wp/wp-content/uploads/2019/11/ALITALIA-ANSA-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/alitalia-sciopero-trasporto-aereo-3119126/">Alitalia, sciopero del trasporto aereo il 13 dicembre</a>
      </h3>
      <p>Quando il personale del Cnsas e i Vigili del Fuoco lo hanno <b>raggiunto dopo cinque ore di cammino</b> sui monti l’uomo era già in condizioni critiche. Dopo le prime cure sul posto da parte dei sanitari del 118, i soccorritori lo hanno trasportato su una barella a spalla, ma durante il tragitto l’uomo ha perso conoscenza e a nulla sono valsi i tentativi di rianimarlo. La salma è stata trasferita nell’obitorio dell’ospedale Veneziale di Isernia. Sul posto anche i Carabinieri. </p>
      <p>Fonte: Ansa</p>
    </article>
  </body>
</html>