<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/health-fitness_articles/259701/enas-eksypnos-tropos-gia-na-thymasai-ton-arithmo-tis-pinakidas-soy"/>
    <meta property="og:site_name" content="LiFO"/>
    <meta property="article:published_time" content="2019-11-19T09:52:00+00:00"/>
    <meta property="og:title" content="Ένας έξυπνος τρόπος για να θυμάσαι τον αριθμό της πινακίδας σου"/>
    <meta property="og:description" content="Μέχρι πόσα στοιχεία μπορεί να συγκρατήσει η βραχυπρόθεσμη μνήμη και ποιος είναι ο τρόπος για να βελτιωθεί;"/>
  </head>
  <body>
    <article>
      <h1>Ένας έξυπνος τρόπος για να θυμάσαι τον αριθμό της πινακίδας σου</h1>
      <h2>Μέχρι πόσα στοιχεία μπορεί να συγκρατήσει η βραχυπρόθεσμη μνήμη και ποιος είναι ο τρόπος για να βελτιωθεί;</h2>
      <address><time datetime="2019-11-19T09:52:00+00:00">19 Nov 2019, 09:52</time> by <a rel="author">LIFOTEAM</a></address>
      <p>
        <b>Σε έρευνες που έχουν διεξαχθεί σχετικά με το κατά πόσο εύκολα μπορούν οι άνθρωποι να ανακαλέσουν στη μνήμη τους τον αριθμό πινακίδας του οχήματός τους, έχει βρεθεί ότι οι άνθρωποι που βλέπουν μια πινακίδα για τρία δευτερόλεπτα ή και λιγότερο, θυμούνται κατά μέσο όρο 3,5 χαρακτήρες – και ακόμη λιγότερους εάν οι χαρακτήρες είναι ανεστραμμένοι σε έναν καθρέφτη.</b>
      </p>
      <p>Ειδικότερα, έρευνες γνωστικών ψυχολόγων έχουν αποδείξει ότι οι άνθρωποι δεν μπορούν να συγκρατήσουν στη βραχυπρόθεσμη μνήμη τους περισσότερα από επτά στοιχεία. <b>Ένας, λοιπόν, έξυπνος τρόπος για να θυμάται κανείς εύκολα τα γράμματα και τους αριθμούς που περιλαμβάνονται στην πινακίδα του είναι να τα χωρίσει σε «κομμάτια».</b> Μάλιστα, στο πλαίσιο αυτού του διαχωρισμού, βοηθάει αρκετά τη μνήμη, όταν τα στοιχεία αυτά έχουν κοινά χαρακτηριστικά.</p>
      <p>«Οποιαδήποτε σύνδεση βγάζει νόημα, πάντοτε βοηθάει« διευκρινίζει η Caren Rotello, πρόεδρος του τμήματος σπουδών ψυχολογίας στο Πανεπιστήμιο της Μασαχουσέτης. Άρα, δεδομένου ότι είναι αρκετά δύσκολο να θυμηθεί κανείς επτά χαρακτήρες στη σειρά, ο επιμερισμός τους σε δυάδες ή τριάδες κάνει την όλη διαδικασία ευκολότερη.</p>
      <p>Άλλωστε, η ακριβής διαδικασία της μνήμης περιλαμβάνει τα εξής στάδια: προσοχή, αντίληψη, κωδικοποίηση, παγίωση και ανάκληση.</p>
      <p>
        <i>Με πληροφορίες από New York Times Magazine</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/car_articles/249083/to-ilektriko-aytokinito-tis-syroy"/>
        <a href="https://www.lifo.gr/articles/greece_articles/223296/i-omada-poy-vriskei-klemmena-mixanakia-ki-aytokinita-ap-to-facebook"/>
        <a href="https://www.lifo.gr/articles/car_articles/209354/pente-syxna-lathi-poy-katastrefoyn-to-aytokinito-mas"/>
      </related>
    </article>
  </body>
</html>