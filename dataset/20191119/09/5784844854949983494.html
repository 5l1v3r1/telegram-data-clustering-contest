<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/tu-je-kartica-microsdxc-kapacitete-1tb.html?RSS27fb96a724b870276f5f78c7dc7a55f0"/>
    <meta property="og:site_name" content="Računalniške novice"/>
    <meta property="article:published_time" content="2019-11-19T09:21:00+00:00"/>
    <meta property="og:title" content="Tu je kartica MicroSDXC kapacitete 1TB!"/>
    <meta property="og:description" content="Mobilne naprave po zmogljivosti postajajo vse bolj primerljive z osebnimi računalniki, zato prostora za shranjevanje podatkov in večpredstavnostnih vsebin ni nikoli dovolj."/>
  </head>
  <body>
    <article>
      <h1>Tu je kartica MicroSDXC kapacitete 1TB!</h1>
      <address>
        <time datetime="2019-11-19T09:21:00+00:00">19 Nov 2019, 09:21</time>
      </address>
      <p>Mobilne naprave po zmogljivosti postajajo vse bolj primerljive z osebnimi računalniki, zato prostora za shranjevanje podatkov in večpredstavnostnih vsebin ni nikoli dovolj. To je tudi razlog, zakaj so inženirji podjetja <b>Micron</b> zavihali rokave in pripravili nadvse zmogljivo <b>pomniško</b> <b>kartico</b> <b>microSDXC</b> družine <b>i300</b>. Novost bo zlahka prepričala tudi najzahtevnejše uporabnike, saj za shranjevanje podatkov ponuja kar en terabajt prostora.</p>
      <p>Pomnilniška kartica microSD s prodajno oznako Micron i300 je pričakovano zelo zmogljiva, saj hitrost branja podatkov naj bi znašala kar 160 megabajtov na sekundo, hitrost zapisa pa naj bi se gibala okoli 90 megabajtov podatkov na sekundo. Novost bo na voljo tudi v drugih različicah, in sicer v 128 gigabajtni, 256 gigabajtni in 512 gigabajtni različici. Nova pomnilniška kartica Micron i300 nam bo zagotovo dolgo dobro služila, saj ima zajamčenih kar dva milijona ur delovanja brez napak. To v praksi pomeni, da naj nam bi kartica brez težav služila kar zavidljivih 25 let (četrt stoletja).</p>
      <p>Pomnilniška kartica Micron i300 je pričakovano nadvse odporna na padce in udarce ter lahko brez težav deluje v temperaturnem območju od minus 25 stopinj Celzija do plus 85 stopinj Celzija. Ker se na kartico kapacitete enega terabajta lahko shrani do tri mesece videoposnetkov v visoki ločljivosti, to pomeni, da bo seveda namenjena predvsem profesionalcem in podjetjem. Namenska programska oprema pa bo skrbela za neprekinjeno snemanje videa in zmanjšala možnost izgube slik. Poleg tega pa bo poskrbela tudi za zmanjšanje možnost izgube posnetega video materiala.</p>
      <p>Podrobnejše informacije o vrhunski pomnilniški kartici Micron i300 je na voljo na spletni povezavi <a href="https://www.micron.com/about/newsroom/media-relations/media-kits/1tb-industrial-grade-microsd-card-media-kit">https://www.micron.com/about/newsroom/media-relations/media-kits/1tb-industrial-grade-microsd-card-media-kit</a>. Maloprodajna cena novosti še ni bila razkrita, gre pa pričakovati, da bo ta vse prej kot poceni, kar še posebej drži za terabajtno različico novosti.</p>
      <figure>
        <iframe src="https://www.youtube.com/embed/WsweKgTYiWY" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.micron.com/">Micron</a></footer>
    </article>
  </body>
</html>