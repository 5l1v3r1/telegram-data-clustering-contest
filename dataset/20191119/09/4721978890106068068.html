<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718739/tiktok-musica-streaming"/>
    <meta property="og:site_name" content="iPhone Italia"/>
    <meta property="article:published_time" content="2019-11-19T09:54:17+00:00"/>
    <meta property="og:title" content="TikTok vuole entrare nel mercato della musica streaming"/>
    <meta property="og:description" content="Il social media del momento sarebbe pronto ad entrare nel mercato della musica streaming con un nuovo servizio perfettamente integrato nella piattaforma."/>
  </head>
  <body>
    <article>
      <h1>TikTok vuole entrare nel mercato della musica streaming</h1>
      <address>
        <time datetime="2019-11-19T09:54:17+00:00">19 Nov 2019, 09:54</time>
      </address>
      <p>Fonti del <a href="https://www.ft.com/content/ffaed23a-07dd-11ea-a984-fbbacad9e7dd">Financial Time</a> affermano che ByteDance, la software house dietro il fenomeno TikTok, sta pianificando il lancio di un servizio di streaming musicale on demand che entrerà in diretta concorrenza con i vari Spotify e Apple Music.</p>
      <p>Secondo quanto riferito in queste ore, <b>TikTok</b> includerebbe anche una raccolta di brevi video clip che puoi <b>sincronizzare con le canzoni</b> e condividere con i tuoi amici. È inoltre previsto un costo inferiore ai 9,99$ della maggior parte dei servizi concorrenti.</p>
      <p>ByteDance sarebbe ancora <b>in trattativa con Sony, Universal e Warner</b> per integrare i loro cataloghi musicali all’interno del servizio. Tuttavia, lo streaming musicale su TikTok potrebbe arrivare molto presto, con un lancio previsto già nel mese di dicembre in Brasile, India e Indonesia. Dopo una prima fase di test, il servizio dovrebbe poi arrivare nel resto del mondo.</p>
      <p>Questa mossa di ByteDance potrebbe scuotere non poco il mercato, visto che TikTok vanta un pubblico di 1 miliardo di utenti, per lo più under 25, che amano la musica come dimostrano anche le tantissime clip video di questo genere già condivise sulla piattaforma social.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>