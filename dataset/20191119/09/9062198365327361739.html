<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379620/whatsappta-guvenlik-acigi-cikti-guncellestirin-uyarisi-yapildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T09:52:00+00:00"/>
    <meta property="og:title" content="WhatsApp'ta güvenlik açığı çıktı! Güncelleştirin uyarısı yapıldı"/>
    <meta property="og:description" content="WhatsApp yeni bir güvenlik açığı ile gündeme gelirken söz konusu kritik güvenlik açığı nedeniyle uygulamayı kullananların bilgilerinin çalınabileceği uyarısı yapıldı."/>
  </head>
  <body>
    <article>
      <h1>WhatsApp'ta güvenlik açığı çıktı! Güncelleştirin uyarısı yapıldı</h1>
      <h2>WhatsApp yeni bir güvenlik açığı ile gündeme gelirken söz konusu kritik güvenlik açığı nedeniyle uygulamayı kullananların bilgilerinin çalınabileceği uyarısı yapıldı.</h2>
      <address>
        <time datetime="2019-11-19T09:52:00+00:00">19 Nov 2019, 09:52</time>
      </address>
      <p>Mesajlaşma paylaşım uygulaması WhatsApp'la ilgili önemli bir güvenlik açığı tespit edildi.</p>
      <p>WhatsApp tarafından<b> 'CVE-2019-11931'</b> olarak adlandırılan yeni güvenlik açığı, WhatsApp uygulamasını kullanan birisine gönderilen zararlı video ile cihaza erişmek mümkün hale geliyordu.</p>
      <p>Yaşanan erişim sonrasında MP4 formatındaki cihazlara gönderilen özel olarak hazırlanan video ile WhatsApp üzerinden kişilerin dosyası ile telefon numarası hedef alınıyor.</p>
      <p>Tespit edilen bu güvenlik açığı bellek taşırma yöntemini kullanarak cihazdaki WhatsApp uygulamasını çökertebiliyor.</p>
      <p>Güvenlik araştırmacıları, söz konusu saldırı sonrasında uygulamadaki açığın iOS ve Android üzerinde de tetiklenebileceğini ve hedef cihazdaki WhatsApp uygulamasını çökertebileceğini ifade etti.</p>
      <p>Ayrıca meydana gelen güvenlik açığı aynı zamanda hackerların uzaktan komut çalıştırmasına da olanak tanıyor.</p>
      <p>WhatsApp’ın kurumsal kullanıcılar için sunduğu WhatsApp Business da bu açığın etkisi altında.</p>
      <p>Facebook, güvenlik açığının etkilediği tüm platformlar için güncelleme yayımladı.</p>
      <p>Bu sorunun çözümü için bilişim uzmanları tarafından WhatsApp kullanıcılarına uygulamalarını güncelleştirme uyarısı yapıldı.</p>
    </article>
  </body>
</html>