<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718728/applicazione-apple-developer-app-store"/>
    <meta property="og:site_name" content="iPhone Italia"/>
    <meta property="article:published_time" content="2019-11-19T09:12:53+00:00"/>
    <meta property="og:title" content="Apple rinomina l’app WWDC: arriva “Apple Developer”"/>
    <meta property="og:description" content="Apple ha rinnovato l'applicazione WWDC che, tra le altre cose cambia anche nome in Apple Developer. Ecco tutti i dettagli."/>
  </head>
  <body>
    <article>
      <h1>Apple rinomina l’app WWDC: arriva “Apple Developer”</h1>
      <address>
        <time datetime="2019-11-19T09:12:53+00:00">19 Nov 2019, 09:12</time>
      </address>
      <p>Come <a href="https://developer.apple.com/news/?id=11182019a&amp;1574122281">confermato</a> da Apple, a partire da oggi l’app WWDC si trasforma in <b>Apple Developer</b> che ora fornisce informazioni approfondite da parte di esperti Apple, non solo nel mese di giugno, ma durante tutto l’anno.</p>
      <p>Per diversi anni, l’app <b>WWDC</b> per iOS ha consentito agli sviluppatori di guardare video in diretta e registrati durante le sessioni delle varie Worldwide Developers Conference annuali. L’app è stata anche un utile strumento da utilizzare per chi partecipava personalmente e fisicamente alle WWDC. Di recente, Apple aveva poi iniziato a pubblicare nell’app anche video tecnici dedicati alle nuove funzionalità hardware dei nuovi iPhone e iPad. Insomma, ormai l’app aveva già iniziato a non essere dedicata solo alla WWDC.</p>
      <figure>
        <img src="https://static.iphoneitalia.com/wp-content/uploads/2019/11/apple-developer.jpg"/>
      </figure>
      <p>Per questi motivi, Apple ha deciso di rinominarla in <b>Apple Developer</b>. Tra le novità dell’applicazione vi è anche la possibilità di iscriversi al programma Dev di Apple direttamente dall’app (al momento solo per chi vive negli Stati Uniti, ma tale funzione arriverà presto anche nel resto del mondo). Sono state apportate anche alcune modifiche nell’interfaccia utente, diversi miglioramenti nella ricerca, il supporto alla modalità Dark e alcune correzioni di bug. Inoltre, l’app fornirà costantemente <b>suggerimenti agli sviluppatori</b> pubblicati dagli esperti Apple.</p>
      <p>Apple Developer è disponibile <a href="https://9to5mac.com/2019/11/18/apple-renames-wwdc-app-to-apple-developer-adds-new-features/">gratuitamente su App Store</a>.</p>
      <p>
        <a href="https://www.iphoneitalia.com/category/app-store-applicazioni">Applicazioni App Store</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>