<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-un-moldovean-student-la-iai-se-afla-in-stare-grava-dupa-ce-a-inghitit-16-pastile-de-paracetamol-148639.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T09:49:00+00:00"/>
    <meta property="og:title" content="Un moldovean student la Iași se află în stare gravă, după ce a înghiţit 16 pastile de paracetamol"/>
    <meta property="og:description" content="Un tânăr de 19 ani din Republica Moldova, student la Iaşi a fost dus de urgenţă la spital după ce ar fi înghiţit cel puţin 16 pastile de paracetamol în speranţa că astfel va trata o viroză respiratorie."/>
  </head>
  <body>
    <article>
      <h1>Un moldovean student la Iași se află în stare gravă, după ce a înghiţit 16 pastile de paracetamol</h1>
      <address>
        <time datetime="2019-11-19T09:49:00+00:00">19 Nov 2019, 09:49</time>
      </address>
      <p>
        <b>Un tânăr de 19 ani din Republica Moldova, student la Iaşi a fost dus de urgenţă la spital după ce ar fi înghiţit cel puţin 16 pastile de paracetamol în speranţa că astfel va trata o viroză respiratorie.</b>
      </p>
      <p>Prietena lui l-a descoperit în starea în care se afla şi a sunat imediat la serviciul de urgenţă 112. Moldoveanul a fost internat vineri în Secţia Terapie Intensivă a Spitalului de Urgenţă din Iaşi. Medicii l-au diagnosticat cu insuficienţă hepatică fulminantă toxică.</p>
      <p>Întrucât situaţia se agrava vizibil, băiatul a fost transferat ieri, cu un elicopter SMURD, la Institutul Clinic Fundeni din București.</p>
      <p>Potrivit unui medic român, respectarea strictă a intervalului de minim 4 ore între două administrări şi a dozei maxime zilnice sunt esențiale pentru a nu apărea efecte toxice.</p>
      <p>http://unica.md/</p>
    </article>
  </body>
</html>