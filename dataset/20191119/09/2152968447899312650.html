<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/19/ninova-ot-post-ne-se-otkazva-ne-bila-prichinata-za-problemite-na-bsp.430067"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T09:13:00+00:00"/>
    <meta property="og:title" content="Нинова от пост не се отказва, не била причината за проблемите на БСП"/>
    <meta property="og:description" content="Обновлението с нови лица довело до тревогите в левицата | Dnes.bg"/>
  </head>
  <body>
    <article>
      <h1>Нинова от пост не се отказва, не била причината за проблемите на БСП</h1>
      <h2>Обновлението с нови лица довело до тревогите в левицата</h2>
      <address><time datetime="2019-11-19T09:13:00+00:00">19 Nov 2019, 09:13</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Въпреки критиките на вътрешната опозиция в БСП, лидерът на партията Корнелия Нинова е категорична, че няма да си подаде оставката.</p>
      <p>Според нея неприятностите в левицата са вследствие на промяната, която започна в редиците на Столетницата преди 3 години.</p>
      <p>"Промяната, която ограничи мандатите на народните представители. Избрахме председателят да бъде избиран пряко от всички членове на партията, а не от определен кръг в БСП. Ограничихме председателя с два мандата. Целият този процес на промяна и на обновление с нови лица доведе до тези вътрешнопартийни тревоги в БСП", коментира тя пред Нова тв.</p>
      <p>"Не отхвърлям лидерския въпрос като изключително важен, тъй като именно той беше поставен в писмото, в алтернативния доклад, като единствения начин за разрешаване на всички проблеми в партията. В него бяха изредени оценки, проблеми и т.н. и накрая се казва, че всичко това може да бъде решено, ако сменим Корнелия Нинова. Следователно на някого в главата стои лидерският въпрос и всички въпроси вътре в партията могат да бъдат решени, само ако ме няма мен", посочи още тя.</p>
      <p>"Тези 50 човека, които ми поискаха оставката се оказаха 21. Оказа се, че вътре има имена на колеги, чиито имена са ползвани, а те не знаят за това. Т.е. това е фалшива новина", каза Нинова.</p>
      <related>
        <h4>Още по темата</h4>
        <a href="https://www.dnes.bg/politika/2019/11/18/stanishev-vs-ninova-s-tozi-lider-bsp-niama-da-specheli-izbori.429969"/>
        <a href="https://www.dnes.bg/politika/2019/11/17/plenumyt-na-bsp-beliazan-ot-naprejenie-ostavkata-na-ninova-ne-be-diskutirana.429935"/>
      </related>
    </article>
  </body>
</html>