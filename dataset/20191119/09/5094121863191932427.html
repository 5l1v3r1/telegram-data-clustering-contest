<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/pozar-chaty-na-ceskobudejovicku-skoncil-tragedii-20191119.html"/>
    <meta property="og:site_name" content="Deník.cz"/>
    <meta property="article:published_time" content="2019-11-19T09:34:00+00:00"/>
    <meta property="og:title" content="Požár chaty na Českobudějovicku skončil tragédií"/>
    <meta property="og:description" content="/FOTOGALERIE/ Starší žena v pondělí v noci uhořela v chatové oblasti U Želízků ve Strážkovicích na Českobudějovicku."/>
  </head>
  <body>
    <article>
      <h1>Požár chaty na Českobudějovicku skončil tragédií</h1>
      <address><time datetime="2019-11-19T09:34:00+00:00">19 Nov 2019, 09:34</time> by <a rel="author">Lenka Novotná</a></address>
      <p>Po 22. hodině zde podle policejní mluvčí Štěpánky Schwarzové z dosud nezjištěných příčin začala hořet jedna chata. Na místo vyjeli hasiči a rovněž policisté z obvodního oddělení Trhové Sviny a českobudějovičtí kriminalisté.</p>
      <figure>
        <img src="https://g.denik.cz/29/2d/vybuch-v-bytovem-dome-lenora-pt191003-04_denik-150-3x2.jpg"/>
      </figure>
      <aside>
        <a href="https://prachaticky.denik.cz/pozary/v-bytovce-v-lenore-bouchl-plyn-20191003.html">VIDEO: Výbuch v Lenoře. Jeden mrtvý, devět zraněných Přečíst článek ›</a>
      </aside>
      <p>"Po uhašení požáru byla v chatě nalezena jedna osoba bez známek života. Policisté na případu spolupracují s vyšetřovateli hasičského záchranného sboru, kteří určí přesnou příčinu požáru. Pravděpodobně se jednalo o technickou závadu. Rovněž ověřují totožnost zemřelé osoby, jedná se nejspíše o třiasedmdesátiletou ženu.</p>
      <figure>
        <img src="https://g.denik.cz/5/7b/v-ceskych-budejovicich-hori-byvaly-kabaret-07_denik-150-3x2.jpg"/>
      </figure>
      <aside>
        <a href="https://ceskobudejovicky.denik.cz/pozary/v-ceskych-budejovicich-hori-byvaly-kabaret-20191117.html">V Českých Budějovicích hoří bývalý kabaret Přečíst článek ›</a>
      </aside>
      <p>Jak přiblížila mluvčí jihočeských hasičů Vendula Matějů, požár byl ohlášen ve 22.19 hodin na tísňovou linku 112.</p>
      <p>K požáru byli vysláni profesionální hasiči ze stanic Trhové Sviny a Suché Vrbné, poplach byl vyhlášen jednotkám SDH obcí Ledenice, Borovany a Strážkovice.</p>
      <p>"V době příjezdu hasičů hořela jednopodlažní dřevěná rekreační chatka o půdorysu 6 x 5 metrů v plném rozsahu. Hasiči ihned zahájili hasební práce. Přibližně po 0 minutách dostaly zasahující jednotky oheň pod kontrolu. Pak bylo možné vstoupit do chatky. Uvnitř byla nalezena jedna uhořelá osoba a její pes," popsala Vendula Matějů.</p>
      <p>Zdravotníci záchranky ošetřili ještě jednu osobu, která se nadýchala kouře.</p>
      <p>Likvidaci požáru velitel zásahu nahlásil krátce před půl dvanáctou večerní, poté postupně odesílal jednotky na své základny. Vyšetřovatel HZS stanovil výši vzniklé škody na milion korun. Příčina vzniku požáru je v šetření.</p>
    </article>
  </body>
</html>