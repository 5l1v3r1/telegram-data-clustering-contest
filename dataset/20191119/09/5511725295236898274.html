<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/voleyball/egleskalns-rezultativakais-uzvareta-spele-krastina-vadita-vieniba-liderpozicija-ukraina.d?id=51649535"/>
    <meta property="og:site_name" content="DELFI"/>
    <meta property="article:published_time" content="2019-11-19T09:32:20+00:00"/>
    <meta property="og:title" content="Egleskalns rezultatīvākais uzvarētā spēlē; Krastiņa vadītā vienība līderpozīcijā Ukrainā "/>
    <meta property="og:description" content="Latvijas izlases volejbolists Hermans Egleskalns izcēlies kā rezultatīvākais spēlētājs Francijas spēcīgākas līgas spēlē, savukārt Uģa Krastiņa trenētā Ļvivas &quot;Barkom-Kažaņi&quot; vienība izvirzījusies pirmajā vietā Ukrainas superlīgā, ziņo Latvijas Volejbola federācija (LVF)."/>
  </head>
  <body>
    <article>
      <h1>Egleskalns rezultatīvākais uzvarētā spēlē; Krastiņa vadītā vienība līderpozīcijā Ukrainā </h1>
      <address><time datetime="2019-11-19T09:32:20+00:00">19 Nov 2019, 09:32</time> by <a rel="author">DELFI Sports</a></address>
      <p>
        <b>Latvijas izlases volejbolists Hermans Egleskalns izcēlies kā rezultatīvākais spēlētājs Francijas spēcīgākas līgas spēlē, savukārt Uģa Krastiņa trenētā Ļvivas "Barkom-Kažaņi" vienība izvirzījusies pirmajā vietā Ukrainas superlīgā, ziņo Latvijas Volejbola federācija (LVF).</b>
      </p>
      <p>Egleskalna pārstāvētā "Tours Volley-Ball" komanda savā laukumā ar rezultātu 3-0 (25:20, 25:20, 25:21) pieveica "Nice Volley-Ball" vienību, bet Latvijas pārstāvis kļuva par mača rezultatīvāko spēlētāju, gūstot 18 punktus. Tikmēr Romāna Sauša pārstāvētā "Arago de Sete V.B" izbraukumā ar 1-3 (30:28, 17:25, 21:25, 20:25) bija spiesta piekāpties "Spacer’s Toulouse Volley" klubam. Saušs laukumā aizvadīja visu maču, gūdams septiņus punktus.</p>
      <p>Savukārt Francijas "Pro B" līgā savstarpējo maču aizvadīja Latvijas izlases kandidātu pārstāvētās komandas. Martigā cīņā par otro vietu turnīra tabulā uzvarēja mājinieki, Reiņa Pekmana pārstāvētajai "Martigues Volley-Ball" ar 3-2 (19:25, 25:21, 25:23, 23:25, 17:15) pieveicot "Saint-Nazaire Volley-Ball Atlantique" ar Tomu Švanu ierindā.</p>
      <p>Pekmans ar 19 punktiem, divus no tiem gūstot blokā, bija otrs rezultatīvākais savas vienības volejbolists, bet Švans guva astoņus punktus. Divus no tiem bija blokā, bet viens – ar servi.</p>
      <p>Divas uzvaras savās mājās piektdien un sestdien guva Uģa Krastiņa trenētā Ļvivas "Barkom-Kažaņi" komanda, kas ar 3-0 (25:21, 25:19, 25:22) un 3-1 (25:17, 19:25, 25:14, 25:20) apspēlēja "Zbirna Harkivskoi oblasti-Juridična akademija". Turnīra tabulas pirmajā vietā ar 19 punktiem astoņās spēlēs izvirzījusies tieši Krastiņa vadītā komanda.</p>
      <related>
        <h4>Lasi vēl</h4>
        <a href="https://www.delfi.lv/sports/news/futbols/vanags-un-pekmans-atgriezas-laukuma-pec-savainojumiem-buivids-rezultativakais-sveice.d?id=51629865"/>
      </related>
    </article>
  </body>
</html>