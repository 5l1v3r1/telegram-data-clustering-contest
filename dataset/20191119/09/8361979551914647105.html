<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-gonkonzi-v-universiteti-zalishayutsya-100-aktivistiv-50054350.html"/>
    <meta property="og:site_name" content="НВ"/>
    <meta property="article:published_time" content="2019-11-19T09:56:00+00:00"/>
    <meta property="og:title" content="Протести у Гонконзі: у кампусі політехнічного університету залишаються близько 100 активістів"/>
    <meta property="og:description" content="У вівторок, 19 листопада, на третій день протистояння демонстрантів з поліцією у районі Політехнічного університету у Гонконзі в його кампусі залишаються близько 100 активістів."/>
  </head>
  <body>
    <article>
      <h1>Протести у Гонконзі: у кампусі політехнічного університету залишаються близько 100 активістів</h1>
      <h2>У вівторок, 19 листопада, на третій день протистояння демонстрантів з поліцією у районі Політехнічного університету у Гонконзі в його кампусі залишаються близько 100 активістів.</h2>
      <address>
        <time datetime="2019-11-19T09:56:00+00:00">19 Nov 2019, 09:56</time>
      </address>
      <p>Про це повідомляє агентство <a href="https://apnews.com/3afa16efc6f3401e857a2f44b9c0d175">Associated Press</a>.</p>
      <p>При цьому, за словами глави адміністрації Гонконгу Керрі Лам, будівлю університету на цей час покинули 600 протестувальників, 400 з яких затримані.</p>
      <p>Територія навколо кампусу наразі повністю оточена силовиками.</p>
      <p>Як зазначається, зіткнення у районі університету стали найбільш жорстким за всі п’ять місяців протестів у Гонконзі.</p>
      <p>Демонстранти зайняли його територію, щоб створити штаб, з якого вони могли б координувати перекриття основних автодоріг.</p>
      <p>Нагадаємо, учасники протесту у Гонконзі виступають проти видачі підозрюваних владі КНР, де деяким з них може загрожувати страта.</p>
      <p>У кінці жовтня <a href="https://nv.ua/ukr/world/countries/gonkong-oficiyno-vidklikav-zakonoproekt-pro-ekstradiciyu-novini-svitu-50049361.html">місцева влада відкликали спірний законопроект</a>, проте через деякий час протести поновилися з новою силою і демонстранти <a href="https://nv.ua/ukr/world/countries/obloga-universitetu-v-gonkonzi-trivaye-novini-svitu-50054066.html">забарикадувалися у будівлі Політехнічного університету</a>.</p>
      <p>У свою чергу <a href="https://nv.ua/ukr/world/countries/u-gonkonzi-policiya-vzyala-v-oblogu-universitetske-mistechko-novini-svitu-50054057.html">поліція пригрозила застосувати проти них бойові набої</a>.</p>
    </article>
  </body>
</html>