<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/1bc5573233fc88fd/crima-la-hancesti-un-barbat-a-fost-ucis-iar-apoi-incendiat-in-propria-casa.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T09:42:40+00:00"/>
    <meta property="og:title" content="Crimă la Hâncești: Un bărbat a fost ucis, iar apoi incendiat în propria casă"/>
    <meta property="og:description" content="Un bărbat în vârstă de 59 de ani a fost găsit carbonizat și cu semne de moarte violentă în propria locuință dintr-o localitate a raionului Hâncești."/>
  </head>
  <body>
    <article>
      <h1>Crimă la Hâncești: Un bărbat a fost ucis, iar apoi incendiat în propria casă</h1>
      <address><time datetime="2019-11-19T09:42:40+00:00">19 Nov 2019, 09:42</time> by <a rel="author">Jurnal.md</a></address>
      <p>
        <b>Un bărbat în vârstă de 59 de ani a fost găsit carbonizat și cu semne de moarte violentă în propria locuință dintr-o localitate a raionului Hâncești.</b>
      </p>
      <p>Crima a avut loc la data de 18 noiembrie, poliția fiind alertată de către vecinul victimei, care a observat că locuința este în flăcări.</p>
      <p>Potrivit Ofițerului de presă al IP Hâncești, Cristilna Vicol, în locuință a fost depistat cadavrul unui bărbat, carbonizat, cu multiple leziuni în regiunea capului.</p>
      <p>Pe acest caz a fost pornită o anchetă penală pentru identificarea circumstanțelor în care s-a produs infracțiunea.</p>
    </article>
  </body>
</html>