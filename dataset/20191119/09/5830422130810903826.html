<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140769/%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D9%BE%DB%8C%DA%AF%DB%8C%D8%B1-%D8%A8%D8%B1%D9%82%D8%B1%D8%A7%D8%B1%DB%8C-%D9%85%D8%AC%D8%AF%D8%AF-%D8%A7%DB%8C%D9%86%D8%AA%D8%B1%D9%86%D8%AA-%D9%87%D8%B3%D8%AA%D9%85-%D8%AA%DA%A9%D8%B0%DB%8C%D8%A8-%D9%85%D9%84%DB%8C-%D8%B4%D8%AF%D9%86-%D8%A7%DB%8C%D9%86%D8%AA%D8%B1%D9%86%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-19T09:03:00+00:00"/>
    <meta property="og:title" content="وزیر ارتباطات : پیگیر برقراری مجدد اینترنت هستم / تکذیب ملی شدن اینترنت"/>
    <meta property="og:description" content="وزیر ارتباطات با اعلام اهمیت زیاد حفظ امنیت کشور از پیگیری‌ برای برقراری مجدد اینترنت خبر داد و داخلی شدن اینترنت را تکذیب کرد و گفت: موضوعی به نام اینترنت ملی نداریم ."/>
  </head>
  <body>
    <article>
      <h1>وزیر ارتباطات : پیگیر برقراری مجدد اینترنت هستم / تکذیب ملی شدن اینترنت</h1>
      <address>
        <time datetime="2019-11-19T09:03:00+00:00">19 Nov 2019, 09:03</time>
      </address>
      <p>
        <i>وزیر ارتباطات با اعلام اهمیت زیاد حفظ امنیت کشور از پیگیری‌ برای برقراری مجدد اینترنت خبر داد و داخلی شدن اینترنت را تکذیب کرد و گفت: موضوعی به نام اینترنت ملی نداریم .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محمد جواد آذری‌ جهرمی درباره اختلال اینترنت در روزهای اخیر به خانه ملت گفت: اینترنت اختلال ندارد بلکه به دستور و تشخیص شورای ملی امنیت با ابلاغ به اپراتورها قطع شده است. از روز گذشته پیگیری‌ها درحال انجام است تا با عادی شدن شرایط ، مجوز لازم صادر شود و شرکت‌ها مجدد اینترنت را برقرار کنند.</p>
      <p>وی افزود: قطع خدمات ضربه بسیاری به خدمات و مردم زده اما حفظ امنیت کشور بسیار حائز اهمیت است . امروز صبح با گروه‌های مختلف دست اندکار این موضوع مانند وزارت کشور، صحبت کردم تا سریع‌تر اینترنت وصل شود.</p>
      <p>آذری‌جهرمی در پاسخ به این پرسش که آیا اینترنت داخلی می‌شود؟، خاطرنشان کرد: خیر . صحت ندارد . اینترنت داخلی معنا ندارد و یک عبارت کاریکاتور شده، بسیار غلط است . موضوعی به نام اینترنت ملی نداریم.</p>
      <p>انتهای پیام</p>
    </article>
  </body>
</html>