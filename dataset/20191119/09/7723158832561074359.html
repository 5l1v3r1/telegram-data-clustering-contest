<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/o-lekavitsioys-sygkrinei-paskoyal-pitino-kai-giasikevitsioys/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-19T09:34:01+00:00"/>
    <meta property="og:title" content="Ο Λεκαβίτσιους συγκρίνει Πασκουάλ, Πιτίνο και Γιασικεβίτσιους"/>
    <meta property="og:description" content="Διαβάζονται περισσότερο τώρα…"/>
  </head>
  <body>
    <article>
      <h1>Ο Λεκαβίτσιους συγκρίνει Πασκουάλ, Πιτίνο και Γιασικεβίτσιους</h1>
      <address>
        <time datetime="2019-11-19T09:34:01+00:00">19 Nov 2019, 09:34</time>
      </address>
      <h4>Ο Λούκας Λεκαβίτσιους μίλησε για την αναμέτρηση της Ζαλγκίρις με τον Παναθηναϊκό και αναφέρθηκε στις διαφορές μεταξύ των Τσάβι Πασκουάλ και Ρικ Πιτίνο, αλλά και τον Σαρούνας Γιασικεβίτσιους.</h4>
      <p>
        <b>Αναλυτικά, ο βραχύσωμος γκαρντ μίλησε για:</b>
      </p>
      <p>-την συνεργασία με τον Πασκουάλ: «Ο κ. Πασκουάλ έδινε πολλή έμφαση στην τακτική. Ήταν πολύ καλός στην προετοιμασία της ομάδας πριν τον αγώνα. Με τον Ρικ Πιτίνο τα πράγματα ήταν διαφορετικά. Λιγότερη τακτική και περισσότερη ελευθερία στους παίκτες. Ήταν δύο διαφορετικοί προπονητές. Ο κ. Πασκουάλ είχε περισσότερη τακτική και από τον Σαρούνας Γιασικεβίτσιους». </p>
      <p>-τον Πιτίνο: «Είναι πολύ καλός στο να σου δίνει ώθηση με τις ομιλίες του. Πριν τους αγώνες πάντα μας έλεγε μια ιστορία ή κάτι τέτοιο. Κάποιες φορές ήταν και κάτι αστείο. Το στυλ του άρεσε περισσότερο στους Αμερικανούς παίκτες. Η ελευθερία στο παιχνίδι ήταν κάτι που τους ταίριαζε». </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/anthropos-tis-fegenornt-stin-athina-gia-makenta-3/">
          <b>Η Φέγενορντ για Μακέντα – Η πρόταση 1,5 εκατ. ευρώ</b>
        </a>
      </p>
      <p>
        <b>
          <a href="https://newspao.gr/panathinaiko-zalgkiris-to-kanali-kai-i-ora-metadosis/">Παναθηναϊκό – Ζαλγκίρις: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/kinisi-poy-simatodotei-tis-oristiki-epistrofi-toy-alafoyzoy-3/">Κίνηση που σηματοδοτεί την οριστική επιστροφή του Αλαφούζου</a>
        </b>
      </p>
      <p>
        <b>
          <a href="https://newspao.gr/tote-tha-parei-apofaseis-gia-proponiti-ti-ischyei-gia-prifti-3/">Τότε θα πάρει αποφάσεις για προπονητή – Τι ισχύει για Πρίφτη</a>
        </b>
      </p>
      <p>-τον Γιασικεβίτσιους: «Η μεγαλύτερη επιτυχία της Ζαλγκίρις είναι που κράτησε τον Σαρούνας Γιασικεβίτσιους στο Κάουνας. Όλα κινούνται γύρω του στην ομάδα. Μου έλειψε η συνεργασία μαζί του. Ο κ. Πασκουάλ ήταν σκληρός, αλλά όχι όσο ο Σάρας». </p>
      <p>-τον ρόλο του στην Ζαλγκίρις: «Θέλω να πάρω όσα περισσότερα λεπτά μπορώ. Μου έλειψε αυτός ο ρόλος. Στον Παναθηναϊκό είχε λίγο χρόνο και ελπίζω τώρα να έχω μεγαλύτερη συμμετοχή». </p>
      <p>-το μέλλον του μιας και έχει υπογράψει για 1+1 χρόνια: «Αν κάνουμε μια καλή σεζόν, θα εξετάσω τις επιλογές μου και θα δούμε. Μου άρεσε η επιστροφή στην Ζαλγκίρις. Αν είναι να μείνω περισσότερο, θα είναι ωραία». </p>
      <p>-το αν έχει αλλάξει το παιχνίδι του μετά από μια διετία στον Παναθηναϊκό: «Δεν πιστεύω πως έχω αλλάξει πολύ μπασκετικά. Ίσως να πήρα κάποια πράγματα από τους προπονητές και τον Νικ Καλάθη, ίσως να βελτιώθηκα στο διάβασμα του παιχνιδιού. Θα δούμε στην πορεία της χρονιάς». </p>
    </article>
  </body>
</html>