<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchuzhani-dopomogli-zrobiti-misto-bezpechnim"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T09:15:00+00:00"/>
    <meta property="og:title" content="Кременчужани допомогли зробити місто безпечним"/>
    <meta property="og:description" content="У пілотному проекті всеукраїнського рівня Кременчук виборов перемогу з проектом «Безпечне місто»."/>
  </head>
  <body>
    <article>
      <h1>Кременчужани допомогли зробити місто безпечним</h1>
      <address>
        <time datetime="2019-11-19T09:15:00+00:00">19 Nov 2019, 09:15</time>
      </address>
      <p>
        <b>У пілотному проекті всеукраїнського рівня Кременчук виборов перемогу з проектом «Безпечне місто».</b>
      </p>
      <p>Кременчук успішно взяв участь у пілотному проекті державного рівня «Всеукраїнський громадський бюджет Полтавщини». Скоріше за все, проект<a href="https://vgb-poltava-budget.e-dem.in.ua/#/project/8520?return=main"> Впровадження сучасних інформаційних технологій для створення безпечного середовища громади Кременчука</a> впроваджуватимуть у нашому місті найближчим часом.</p>
      <p>Адже кременчуцький проєкт під час голосування здобув найбільше голосів - 8 тис 250 або 44,45%. Найближчий конкурент - проєкт «Капітальний ремонт проїзної частини дороги вулиці Монастирська в м. Лубни Полтавської області» набрав 1 тис 775 голосів або 9,5%, полтавський проект «Go green box: екостиль Полтавщини» в останній день поступився лубенському, набрав 1 тис 731 голосів та посів 3 місце.</p>
      <p>Варто нагадати, що головна мета проекту - створення комфортних і безпечних умов для проживання кожному городянину. Цим проєктом передбачено встановлення камер відеоспостереженя у закладах освіти, охорони здоров’я, парках, скверах, місцях загального користування міста тощо, створення ситуаційного центру, куди стікатиметься інформація і можна буде стежити за ситуаціями та подіями в режимі онлайн.</p>
      <p>Нагадаємо, <b><a href="https://kg.ua/news/bezpechne-misto-kremenchuzhan-prosyat-pidtrimati-proekt-pro-vsevidyache-oko">«Безпечне місто»: кременчужан просять підтримати проект про «всевидяче око»</a>.</b></p>
      <p> </p>
      <p> </p>
      <p>Світлана Павленко</p>
      <p> </p>
      <p> </p>
    </article>
  </body>
</html>