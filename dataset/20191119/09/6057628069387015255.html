<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/duniya/20191119-eu-ta-yi-tur-da-amurka-kan-gine-ginen-israila-yankin-falasdinu"/>
    <meta property="og:site_name" content="RFI"/>
    <meta property="article:published_time" content="2019-11-19T09:17:10+00:00"/>
    <meta property="og:title" content="EU ta yi tur da Amurka kan gine-ginen Isra'ila a yankin Falasdinu"/>
    <meta property="og:description" content="Karon farko cikin tsawon shekaru 40, Amurka ta sauya matsayinta kan gine-ginen kama wuri zauna da Isra'ila ke yi a sassan yankunan Falasdinawa, wadanda a yanzu Amurkan ta ce halastattu ne, sabanin yadda a baya ta haramta gine-ginen."/>
  </head>
  <body>
    <article>
      <h1>EU ta yi tur da Amurka kan gine-ginen Isra'ila a yankin Falasdinu</h1>
      <address><time datetime="2019-11-19T09:17:10+00:00">19 Nov 2019, 09:17</time> by <a rel="author">Nura Ado Suleiman</a></address>
      <p>
        <b>Karon farko cikin tsawon shekaru 40, Amurka ta sauya matsayinta kan gine-ginen kama wuri zauna da Isra'ila ke yi a sassan yankunan Falasdinawa, wadanda a yanzu Amurkan ta ce halastattu ne, sabanin yadda a baya ta haramta gine-ginen.</b>
      </p>
      <p>Wannan ce tasa kungiyar kasashen Turai EU ta bayyana takaicinta kan sabon matsayin na Amurka.</p>
      <p>Kasashen kungiyar ta EU sun yi tur da Amurkan ne jim kadan bayanda sakataren harkokin wajen kasar Mike Pompeo yace sun sauya matsayinsu kan gine-ginen, inda yace daga yanzu basa kallonsu a matsayin haramtattu.</p>
      <p>Babbar jamiâ€™ar diflomasiyar Turai, Federico Mogherini tace matsayin kungiyar su bai sauya ba, kan cewa duk wani gini da Israila tayi a yankunan Falasdinawa haramtacce ne kamar yadda dokokin duniya suka tanada.</p>
      <p>Ita ma dai kungiyar Falasdinu tayi watsi da matsayin na Amurka, yayinda Israila ta bayyana farin cikinta da sabon matsayin.</p>
    </article>
  </body>
</html>