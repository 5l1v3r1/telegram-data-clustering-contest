<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152518-stalo-vidomo-koly-pochnut-shtrafuvaty-za-perevezennia-ditej-bez-avtokrisel"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T09:10:00+00:00"/>
    <meta property="og:title" content="Стало відомо, коли почнуть штрафувати за перевезення дітей без автокрісел"/>
    <meta property="og:description" content="Офіційно опублікували закон про штрафи за перевезення дітей без автокрісел."/>
  </head>
  <body>
    <article>
      <h1>Стало відомо, коли почнуть штрафувати за перевезення дітей без автокрісел</h1>
      <address>
        <time datetime="2019-11-19T09:10:00+00:00">19 Nov 2019, 09:10</time>
      </address>
      <p>Офіційно опублікували закон про штрафи за перевезення дітей без автокрісел. Документ набуде чинності 20 листопада.<br/><br/>Закон про штрафи за перевезення дітей з порушеннями, у тому числі без автокрісел, № 224-IX опублікували в офіційному парламентському виданні Голос України, - пише <a href="https://ua.korrespondent.net/ukraine/4162026-stalo-vidomo-koly-pochnut-shtrafuvaty-za-dytiachi-avtokrisla">Корреспондент</a>.<br/><br/>Закон вносить до Адмінкодексу норму про штраф у 510 грн за порушення правил перевезення дітей, а 850 грн - за повторне порушення впродовж року.<br/><br/>Автори законопроекту звертали увагу, що в підпунктах "б", "в" і "г" пункту 21.11 Правил дорожнього руху визначено, що забороняється перевозити дітей, зріст яких менше 145 см або віком до 12 років, - у транспорті без спецзасобів, які дають змогу пристебнути дитину; дітей до 16-річного віку в кузові будь-якого вантажного автомобіля; організовані групи дітей - у темний час доби.</p>
    </article>
  </body>
</html>