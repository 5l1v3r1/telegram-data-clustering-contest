<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/predsednik-vatikanskega-financnega-urada-v-senci-a"/>
    <meta property="og:site_name" content="Primorske novice"/>
    <meta property="article:published_time" content="2019-11-19T09:41:12+00:00"/>
    <meta property="og:title" content="Predsednik vatikanskega finančnega urada v senci afere odhaja s položaja"/>
    <meta property="og:description" content="Predsednik vatikanskega finančnega urada AIF Rene Brülhart odhaja s položaja, saj se mu je iztekel mandat, so v ponedeljek sporočili iz Vatikana. Papež Frančišek bo njegovega naslednika imenoval, ko se vrne iz Azije. Do kadrovskih sprememb na vodilnih položajih prihaja sicer ravno v času, ko Vatikan pretresa nova domnevna korupcijska afera."/>
  </head>
  <body>
    <article>
      <h1>Predsednik vatikanskega finančnega urada v senci afere odhaja s položaja</h1>
      <address><time datetime="2019-11-19T09:41:12+00:00">19 Nov 2019, 09:41</time> by <a rel="author">STA</a></address>
      <p>
        <b>Predsednik vatikanskega finančnega urada AIF Rene Brülhart odhaja s položaja, saj se mu je iztekel mandat, so v ponedeljek sporočili iz Vatikana. Papež Frančišek bo njegovega naslednika imenoval, ko se vrne iz Azije. Do kadrovskih sprememb na vodilnih položajih prihaja sicer ravno v času, ko Vatikan pretresa nova domnevna korupcijska afera.</b>
      </p>
      <figure>
        <img src="https://static.primorske.si/foto/highres/gnweb/720317_20180807_00876775.jpg"/>
        <figcaption>Predsednik vatikanskega finančnega urada AIF Rene Brülhart odhaja s položaja, saj se mu je iztekel mandat, so v ponedeljek sporočili iz Vatikana. Foto: Tinkara Zupan</figcaption>
      </figure>
      <p><b>VATIKAN</b> &gt; V Vatikanu so njegov odhod pojasnili le z besedami, da se mu je iztekel mandat.</p>
      <p>Švicar Brülhart je bil predsednik AIF pet let, poznan je kot strokovnjak v boju proti pranju denarja in financiranju terorizma, so sporočili iz Vatikana. Sedaj ga bo nasledil nekdo, ki je po svojih "poklicnih sposobnostih poznan na mednarodni ravni". Papež bo ime razkril, ko se 26. novembra vrne s turneje na Tajskem in Japonskem, poroča nemška tiskovna agencija dpa.</p>
      <p>Vatikanski finančni nadzorni urad se je sicer znašel na naslovnicah časnikov v začetku oktobra, ko je vatikanska žandarmarija preiskala pisarne urade, nakar so s položaja direktorja AIF suspendirali Tommasa Di Ruzzo ter še štiri druge funkcionarje.</p>
      <p>Po pisanju italijanskih medijev so bile v središču preiskav 200 milijonov evrov vredne investicije v nepremičnine v Londonu.</p>
      <p>Kasneje so iz AIF sporočili, da popolnoma zaupajo v Di Ruzza, kar so podkrepili s preiskavo pod vodstvom Brülharta, ki ni odkrila nikakršne zlorabe položaja.</p>
    </article>
  </body>
</html>