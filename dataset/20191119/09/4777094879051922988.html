<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/priznacheno-kervnika-novorozdlskoji-ta-novojavorvskoji-tec-58046"/>
    <meta property="og:site_name" content="Україна Комунальна"/>
    <meta property="article:published_time" content="2019-11-19T09:13:00+00:00"/>
    <meta property="og:title" content="Призначено керівника Новороздільської та Новояворівської ТЕЦ"/>
    <meta property="og:description" content="Новим керівником Новороздільської та Новояворівської ТЕЦ, які є відокремленим підрозділом підприємства групи Нафтогаз ТОВ “Нафтогаз Тепло”, призначено Івана Сороку"/>
  </head>
  <body>
    <article>
      <h1>Призначено керівника Новороздільської та Новояворівської ТЕЦ</h1>
      <address>
        <time datetime="2019-11-19T09:13:00+00:00">19 Nov 2019, 09:13</time>
      </address>
      <p><b>Новим керівником Новороздільської та Новояворівської ТЕЦ, які є відокремленим підрозділом підприємства групи Нафтогаз ТОВ “Нафтогаз Тепло”, призначено Івана Сороку<br/><br/></b>Новим керівником Новороздільської та Новояворівської ТЕЦ, які є відокремленим підрозділом підприємства групи Нафтогаз ТОВ “Нафтогаз Тепло”, призначено Івана Сороку.<br/> <br/>Про це повідомила пресслужба Нафтогазу.<br/> <br/>Іван Сорока має 20-річний досвід роботи в енергетичному секторі. Протягом цього часу він працював на підприємствах теплогенерації Одеської та Запорізької областей, де обіймав низку виробничих та керівних посад. До сьогодні Іван Сорока займав посаду головного інженера КП “Тепловодоканал” в м. Енергодар.<br/> <br/>Нагадаємо, що у містах Новояворівськ та Новий Розділ, в яких проживає майже 60 тисяч мешканців, через безгосподарність приватного управителя майном ТЕЦ, ПП “Гарант Енерго М”, опалювальний сезон опинився під загрозою.<br/> </p>
      <p>У минулому році Гарант Енерго М отримав ТЕЦ в управління від Національного агентства України з питань виявлення, розшуку та управління активами, одержаними від корупційних та інших злочинів (АРМА). Під управлінням Гарант Енерго М обидві ТЕЦ за минулий опалювальний сезон збільшили заборгованість перед Нафтогазом та АТ “Укртрансгаз” за використаний газ та послуги з його транспортування на 400 млн грн. Загальна заборгованість ТЕЦ перед підприємствами групи Нафтогаз таким чином збільшилась вдвічі і тепер становить майже 800 млн грн. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/pracvniki-novojavorvskoji-tec-vijshli-na-robotu-ta-pochali-tehnchn-roboti--do-pusku-58049"/>
        <a href="http://jkg-portal.com.ua/ua/publication/one/opalennja-u-novomu-rozdol-zapustjat-lishe-napriknc-tizhnja-58043"/>
        <a href="http://jkg-portal.com.ua/ua/publication/one/zapasi-gazu-v-psg-prodovzhujut-zmenshuvatisja-58041"/>
      </related>
    </article>
  </body>
</html>