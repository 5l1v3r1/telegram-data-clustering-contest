<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1982716_deti-sa-nadychali-dezodorantu-11-rocny-chlapec-z-polska-zomrel-v-nemocnici"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-19T09:38:00+00:00"/>
    <meta property="og:title" content="Deti sa nadýchali dezodorantu, 11-ročný chlapec z Poľska zomrel v nemocnici"/>
    <meta property="og:description" content="Jeho sestrenica je už v stabilizovanom stave."/>
  </head>
  <body>
    <article>
      <h1>Deti sa nadýchali dezodorantu, 11-ročný chlapec z Poľska zomrel v nemocnici</h1>
      <h2>Jeho sestrenica je už v stabilizovanom stave.</h2>
      <address><time datetime="2019-11-19T09:38:00+00:00">19 Nov 2019, 09:38</time> by <a rel="author">VARŠAVA/jh</a></address>
      <p>Dve deti sa v Poľsku nadýchali výparmi z dezodorantu a skončilo sa to tragicky. Iba 11-ročný chlapec v nemocnici zomrel. Jeho sestrenica (13) je momentálne v stabilizovanom stave, uviedol poľský portál <a href="https://wroclaw.wyborcza.pl/wroclaw/7,35771,25421506,tragedia-w-jeleniej-gorze-w-szpitalu-zmarl-jedenastoletni-chlopiec.html?disableRedirects=true">wyborcza.pl.</a></p>
      <p>Tragédia sa stala neďaleko českých hraníc v meste Jelenia Góra. Chlapca našli v bezvedomí ležať na sídlisku. Napriek snahe záchranárov a lekárov zomrel pre nadýchanie sa jedovatých výparov zo spreja.</p>
      <p>Podľa miestnej polície to nebolo prvýkrát, čo sa táto dvojica nadýchala výparov z dezodorantu. Prípad tragickej smrti vyšetrujú, no podľa doterajších zistení nebola chlapcova smrť spôsobená úmyselne, ale skôr z nevedomosti a nedbanlivosti.</p>
    </article>
  </body>
</html>