<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/19/un-francobollo-celera-il-prosecco-in-decennale-riconoscimento-doc-pn_20191119_00055/"/>
    <meta property="og:site_name" content="Askanews"/>
    <meta property="article:published_time" content="2019-11-19T09:34:23+00:00"/>
    <meta property="og:title" content="Un francobollo celera il Prosecco in decennale riconoscimento Doc"/>
    <meta property="og:description" content="Roma, 19 nov. (askanews) – Poste Italiane ha annunciato che il ministero dello Sviluppo Economico effettua l’emissione di un francobollo ordinario appartenente alla serie tematica le “Eccellenze del sistema produttivo ed economico” dedicato al prosecco, nel decimo anniversario del riconoscimento “Doc”. Al valore della tariffa B, pari a 1,10 euro, avrà una tiratura di un […]"/>
  </head>
  <body>
    <article>
      <h1>Un francobollo celera il Prosecco in decennale riconoscimento Doc</h1>
      <h2>La vignetta evoca i Paesaggi di Veneto e Friuli</h2>
      <address>
        <time datetime="2019-11-19T09:34:23+00:00">19 Nov 2019, 09:34</time>
      </address>
      <figure>
        <img src="http://www.askanews.it/wp-content/uploads/2019/11/20191119_103414_79AACE2F.jpg"/>
      </figure>
      <p>Roma, 19 nov. (askanews) – Poste Italiane ha annunciato che il ministero dello Sviluppo Economico effettua l’emissione di un francobollo ordinario appartenente alla serie tematica le “Eccellenze del sistema produttivo ed economico” dedicato al prosecco, nel decimo anniversario del riconoscimento “Doc”. Al valore della tariffa B, pari a 1,10 euro, avrà una tiratura di un milione di esemplari. Secondo quanto riporta una nota è stampato dall’Istituto Poligrafico e Zecca dello Stato, in rotocalcografia, su carta bianca, patinata neutra, autoadesiva, non fluorescente.</p>
      <p>Il bozzetto, a cura del Consorzio di tutela della Denominazione di Origine Controllata Prosecco, e ottimizzato dal Centro Filatelico della Direzione Operativa dell’Istituto Poligrafico e Zecca dello Stato presenta una vignetta che ritrae delle vigne con le Alpi sullo sfondo, un tipico paesaggio italiano del nord est evocativo, in particolare, del Friuli e del Veneto, dove si produce il Prosecco Doc.</p>
      <p>In alto a sinistra è riprodotto il logo del decimo anniversario del Consorzio di tutela della Denominazione di Origine Controllata Prosecco. Completano il francobollo la leggenda “CONSORZIO TUTELA PROSECCO DOC”, la scritta “ITALIA” e l’indicazione tariffaria “B”.</p>
      <p>L’annullo primo giorno di emissione è disponibile presso lo Sportello filatelico dell’ufficio postale di Treviso Centro, presso lo Spazio Filatelia di Trieste e di Roma.</p>
      <p>Il francobollo ed i prodotti filatelici correlati, cartoline, tessere e bollettini illustrativi, possono essere acquistati presso gli Uffici Postali con sportello filatelico, gli “Spazio Filatelia” di Firenze, Genova, Milano, Napoli, Roma, Roma 1, Torino, Trieste, Venezia, Verona e sul sito poste.it. Per l’occasione è stato realizzato anche un folder in formato A4 a due ante contenente il francobollo, una cartolina annullata ed affrancata, una busta primo giorno di emissione, al costo di 12 euro.</p>
    </article>
  </body>
</html>