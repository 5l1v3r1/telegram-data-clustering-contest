<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/ung-kvinna-overfallen-och-valdtagen-mitt-pa-dagen-i-goteborg/"/>
    <meta property="og:site_name" content="DN.SE"/>
    <meta property="article:published_time" content="2019-11-19T09:49:09+00:00"/>
    <meta property="og:title" content="Ung kvinna överfallen och våldtagen mitt på dagen i Göteborg"/>
    <meta property="og:description" content="En ung kvinna våldtogs vid 15-tiden i lördags utomhus i ett koloniområde i östra Göteborg."/>
  </head>
  <body>
    <article>
      <h1>Ung kvinna överfallen och våldtagen mitt på dagen i Göteborg</h1>
      <address><time datetime="2019-11-19T09:49:09+00:00">19 Nov 2019, 09:49</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>En ung kvinna våldtogs vid 15-tiden i lördags utomhus i ett koloniområde i östra Göteborg, <a href="https://www.gp.se/nyheter/g%C3%B6teborg/misstanke-kvinna-v%C3%A5ldtagen-utomhus-mitt-p%C3%A5-eftermiddagen-1.20520417">skriver Göteborgs-Posten</a>.<br/>Kvinnan har lämnat ett bra signalement, men polisen har inte kunnat identifiera någon misstänkt.</b>
      </p>
      <p>Den utsatta kvinnan ska enligt polisanmälan ha stigit av spårvagnen vid Östra sjukhuset och genat genom ett område med kolonistugor på väg mot sitt hem.</p>
      <p>Vid en mindre dansbana överfölls hon av en svartklädd man som drog ner henne på marken i ett buskage och genomförde en fullbordad våldtäkt, skriver GP.</p>
      <p><b>Kvinnan har lämnat</b> ett bra signalement till polisen som dock inte har kunnat identifiera den misstänkte gärningsmannen.</p>
      <p>– Vi har i nuläget ingen känd gärningsman, utan det är ett rent spaningsärende, säger Annika Johansson, gruppchef vid polisen enhet för grova brott i Storgöteborg, till GP.</p>
      <p>Våldtäkten ska ha skett vid 15-tiden i lördags. Polisen vill inte kommentera vilken bevisning som finns i utredningen.</p>
    </article>
  </body>
</html>