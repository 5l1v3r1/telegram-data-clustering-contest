<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/video/orbetello-duna-feniglia-tromba-aria-3118802/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T09:45:20+00:00"/>
    <meta property="og:title" content="Orbetello, la riserva Duna Feniglia dopo la tromba d’aria: 1000 pini giù VIDEO"/>
    <meta property="og:description" content="ORBETELLO (GROSSETO) – Le immagini della tromba d’aria che ha colpito la riserva naturale di Duna Feniglia nel comune di Orbetello in provincia di Grosseto e che ha abbattuto circa mille pini provocando ingenti danni al patrimonio forestale. A renderlo noto è il Reparto Carabinieri per la Biodiversità (forestali): “L’evento – spiegano i Cc Forestali – ha interessato una superficie complessiva di circa 8 ettari di pineta: ad una prima stima sono state sradicate e stroncate circa 1.000 piante di pino domestico”.Brasile, troppo entusiasmo in teatro: il palco crolla sotto i piedi delle ballerine VIDEORussia, auto in voragine: si rompe conduttura di acqua bollente, morti ustionati i 2 a bordo VIDEO La tromba d’aria si è abbattuta nella zona della laguna di Orbetello la notte tra il 16 e il 17 novembre. E’ stata anche interrotta per motivi di sicurezza la viabilità all’interno della riserva sia ai veicoli, sia per 2 km anche al passaggio dei pedoni. Feniglia è la lingua di terra che unisce la costa di Ansedonia all’Argentario…"/>
  </head>
  <body>
    <article>
      <h1>Orbetello, la riserva Duna Feniglia dopo la tromba d’aria: 1000 pini giù VIDEO</h1>
      <address><time datetime="2019-11-19T09:45:20+00:00">19 Nov 2019, 09:45</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/forestali_grosseto-1.jpg"/>
        <figcaption>Duna Feniglia, i cartelli esposti dai Forestali (Ansa)</figcaption>
      </figure>
      <p>ORBETELLO (GROSSETO) – Le immagini della tromba d’aria che ha colpito la riserva naturale di <a href="https://www.blitzquotidiano.it/cronaca-italia/orbetello-grosseto-tromba-aria-3118371/">Duna Feniglia nel comune di Orbetello</a> in provincia di Grosseto e che ha abbattuto circa <b>mille pini </b>provocando ingenti danni al <b>patrimonio forestale</b>.</p>
      <p>A renderlo noto è il Reparto Carabinieri per la Biodiversità (forestali): “L’evento – spiegano i Cc Forestali – ha interessato una superficie complessiva di circa 8 ettari di pineta: ad una prima stima sono state sradicate e stroncate circa 1.000 piante di pino domestico”.</p>
      <figure>
        <a href="https://www.blitzquotidiano.it/video/brasile-teatro-palco-crolla-3119023/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/video/brasile-teatro-palco-crolla-3119023/">
          <img src="https://static.blitzquotidiano.it/wp/wp-content/uploads/2019/11/palco_teatro-300x300.jpg"/>
        </a>
      </figure>
      <h3>
        <a href="https://www.blitzquotidiano.it/video/brasile-teatro-palco-crolla-3119023/">Brasile, troppo entusiasmo in teatro: il palco crolla sotto i piedi delle ballerine VIDEO</a>
      </h3>
      <figure>
        <a href="https://www.blitzquotidiano.it/video/russia-auto-voragine-acqua-bollente-3118976/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/video/russia-auto-voragine-acqua-bollente-3118976/">
          <img src="https://static.blitzquotidiano.it/wp/wp-content/uploads/2019/11/lada_russia_video-300x300.jpg"/>
        </a>
      </figure>
      <h3>
        <a href="https://www.blitzquotidiano.it/video/russia-auto-voragine-acqua-bollente-3118976/">Russia, auto in voragine: si rompe conduttura di acqua bollente, morti ustionati i 2 a bordo VIDEO</a>
      </h3>
      <p>La tromba d’aria si è abbattuta nella zona della laguna di Orbetello la notte tra il 16 e il 17 novembre. E’ stata anche interrotta per motivi di sicurezza la viabilità all’interno della riserva sia ai veicoli, sia per 2 km anche al passaggio dei pedoni. Feniglia è la lingua di terra che unisce la costa di Ansedonia all’Argentario, separando il mare dalla laguna di Orbetello.</p>
      <figure>
        <img src="https://static.blitzquotidiano.it/wp/wp-content/uploads/2019/11/2-1.jpg"/>
        <figcaption>Gli alberi caduti all’interno della riserva di Duna Feniglia (Ansa)</figcaption>
      </figure>
      <p>La tromba d’aria ha colpito a circa due chilometri dall’ingresso di Ansedonia. Sulla striscia della Duna della Feniglia si è abbattuto un vero e proprio tornado in direzione Sud verso Nord. Il danno è stato localizzato in <b>sei ettari di pineta</b>: qui sono stati distrutti circa un migliaio di pini.</p>
      <p>Molti altri pini – riferiscono dai Carabinieri Forestali della zona – sono stati sradicati, e numerose altre piante abbattute. In corso i rilievi e gli accertamenti del nucleo carabinieri Tutela Biodiversità Duna Feniglia per quantificare i danni ed effettuare una perimetrazione dell’area interessata.</p>
      <p>Fonte: Ansa, Askanews </p>
      <figure>
        <iframe src="https://www.youtube.com/embed/6CAwgQ3b4QA" width="640" height="360" data-service="Youtube" scrolling="no"/>
      </figure>
    </article>
  </body>
</html>