<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/auto/nejlepsi-rijen-za-deset-let-trh-s-osobnimi-auty-v-zemich-eu/r~d6165f660ab111ea9b40ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-19T09:52:46+00:00"/>
    <meta property="og:title" content="Nejlepší říjen za deset let. Trh s osobními auty v zemích EU má za sebou rekord"/>
    <meta property="og:description" content="Za pozitivními výsledky je totiž fakt, že vloni naopak touto dobou nastal velký propad kvůli přechodu na nová pravidla pro testování emisí."/>
  </head>
  <body>
    <article>
      <h1>Nejlepší říjen za deset let. Trh s osobními auty v zemích EU má za sebou rekord</h1>
      <address>
        <time datetime="2019-11-19T09:52:46+00:00">19 Nov 2019, 09:52</time>
      </address>
      <p>Prodej nových osobních automobilů v Evropské unii v říjnu meziročně vzrostl o 8,7 procenta na 1,178 milionu vozů. To představuje nejvyšší říjnovou úroveň za deset let, oznámilo dnes Evropské sdružení výrobců automobilů (ACEA). Za silným růstem stojí skutečnost, že loni v říjnu prodej výrazně klesl v důsledku komplikací souvisejících s přechodem na nová pravidla pro testování emisí.</p>
      <p>Související</p>
      <h3>Škodovky na německých STK. Podprůměrné výsledky i Superb na úrovni Mercedesu třídy E</h3>
      <figure>
        <img src="https://cdn.xsd.cz/resize/77e3b2c778fb3f77a66ff91a666afdab_resize=240,135_.jpg?hash=cc31d9e7deb1692cb7b81360aeabf754"/>
      </figure>
      <p>Přehled</p>
      <p>V prvních deseti měsících letošního roku se prodej aut v EU meziročně snížil o 0,7 procenta na 12,95 milionu vozů. Jediným velkým trhem v EU, který v tomto období vykázal růst, bylo Německo.</p>
      <p>Český Svaz dovozců automobilů začátkem listopadu oznámil, že prodej nových osobních automobilů na českém trhu za deset měsíců letošního roku meziročně klesl o 7,2 procenta na 211 045 vozů. V říjnu se však odbyt o 1,2 procenta zvýšil.</p>
      <p>Odbyt mladoboleslavské automobilky Škoda Auto, která je součástí skupiny Volkswagen, se v říjnu v zemích EU meziročně zvýšil o téměř šest procent na 57 942 vozů. Podíl této značky na trhu EU nicméně klesl na 4,9 procenta z pěti procent před rokem, vyplývá z údajů ACEA.</p>
    </article>
  </body>
</html>