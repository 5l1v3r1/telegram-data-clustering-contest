<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dan-barna-basescu-are-un-tupeu-special-cand-acuza-usr-ca-e-partid-neomarxist-daca-tot-n-a-gasit-vaporul-pe-care-urma-sa-plece-la-final-de-mandat-macar-un-pic-de-decenta-ar-putea-sa-incerce-ar-fi-o.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T09:00:11+00:00"/>
    <meta property="og:title" content="Dan Barna: Băsescu are un tupeu special când acuză USR că e partid neomarxist. Dacă tot n-a găsit vaporul pe care urma să plece la final de mandat, măcar un pic de decență ar putea să încerce. Ar fi o premieră."/>
    <meta property="og:description" content="Liderul USR Dan Barna spune că fostul președinte Traian Băsescu „are un tupeu special” atunci când acuză USR că este un partid neomarxist. Barna îl"/>
  </head>
  <body>
    <article>
      <h1> Dan Barna: Băsescu are un tupeu special când acuză USR că e partid neomarxist. Dacă tot n-a găsit vaporul pe care urma să plece la final de mandat, măcar un pic de decență ar putea să încerce. Ar fi o premieră. </h1>
      <address><time datetime="2019-11-19T09:00:11+00:00">19 Nov 2019, 09:00</time> by <a rel="author">Redacția</a></address>
      <p>Liderul USR Dan Barna spune că fostul președinte Traian Băsescu „are un tupeu special” atunci când acuză USR că este un partid neomarxist. Barna îl sfătuiște pe Băsescu să rămână „în barca lui”, iar dacă tot n-a găsit vaporul acela pe care urma să plece la final de mandat, „măcar un pic de decență ar putea să încerce”.</p>
      <p>„Pentru un domn care se plângea ipocrit prin 2004 că țara are de ales între doi comuniști, dl Traian Băsescu are un tupeu special atunci când acuză USR că e un partid neomarxist”, a scris Barna pe pagina sa de Facebook.</p>
      <p>Dan Barna precizează că în Alianța USR PLUS nu se găsesc nici comuniști, nici securiști, nici foști feseniști și nici nostalgici.</p>
      <p>„O să găsiți însă oameni cu privirile spre viitor, ale căror vorbe și fapte nu lasă loc de dubii și termeni învățați recent. În fapt, supărarea domniei sale vine din relevanța fără precedent pe care USR și PLUS o au în Parlamentul European pe holurile căruia poate fi văzut și el bâjbâind uneori. Îl asigur că suntem de abia la început și încă mai avem multe de spus”, continuă liderul USR.</p>
      <p>„Îl sfătuiesc pe fostul președinte să rămână în barca lui. Dacă tot n-a găsit vaporul acela pe care urma să plece la final de mandat, măcar un pic de decență ar putea să încerce. Ar fi o premieră”, încheie Barna.</p>
      <p>
        <i>Foto: Inquam Photos / Octav Ganea</i>
      </p>
    </article>
  </body>
</html>