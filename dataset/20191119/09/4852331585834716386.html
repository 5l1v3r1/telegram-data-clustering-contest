<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/asus-rog-phone-ii-ultimate-strix-edition/"/>
    <meta property="og:site_name" content="Webnews"/>
    <meta property="article:published_time" content="2019-11-19T09:41:00+00:00"/>
    <meta property="og:title" content="ASUS ROG Phone II, Ultimate e Strix Edition"/>
    <meta property="og:description" content="ASUS ha annunciato l'arrivo in Italia delle Ultimate e Strix Edition del ROG Phone II, potente smartphone con processore Snapdragon 855 Plus."/>
  </head>
  <body>
    <article>
      <h1>ASUS ROG Phone II, Ultimate e Strix Edition</h1>
      <h2>ASUS ha annunciato l'arrivo in Italia delle Ultimate e Strix Edition del ROG Phone II, potente smartphone con processore Snapdragon 855 Plus.</h2>
      <address><time datetime="2019-11-19T09:41:00+00:00">19 Nov 2019, 09:41</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Da fine settembre è possibile acquistare la Elite Edition del <b>ROG Phone II</b>. <a href="https://www.webnews.it/recensioni/produttore/asus/">ASUS</a> ha ora comunicato che la Ultimate Edition sarà disponibile dal 6 dicembre. Stessa data anche per la nuova <b>Strix Edition</b> con 8 GB di RAM e 128 GB di storage. Il potente gaming phone viene dunque offerto in tre versioni dal produttore taiwanese.</p>
      <p>Il ROG Phone II, svelato da ASUS all’IFA 2019 di Berlino, possiede uno schermo AMOLED da <b>6,59 pollici</b>, protetto dal Gorilla Glass 6, con risoluzione full HD+ (2340×1080 pixel), refresh rate di <b>120 Hz</b> e supporto HDR10. La dotazione hardware comprende il processore octa core <b>Snapdragon 855 Plus</b> con sistema di raffreddamento a camera di vapore 3D GameCool II. All’interno della confezione è presente l’accessorio AeroActive Cooler II con ventola che migliora la dispersione del calore.</p>
      <figure>
        <iframe src="https://www.youtube.com/embed/d1xc0ozuMNE" width="640" height="360" data-service="Youtube" scrolling="no"/>
      </figure>
      <p>Le due fotocamere posteriori hanno sensori da <b>48 e 13 megapixel</b>, mentre quella fotocamera frontale ha un sensore da 24 megapixel. La connettività è garantita dai moduli WiFi 802.11ad, Bluetooth 5.0, GPS, Galileo, NFC e LTE (dual SIM). Sono inoltre presenti gli altoparlanti stereo frontali, il lettore di impronte digitali, la porta USB Type-C e il <b>jack audio</b> da 3,5 millimetri. La batteria da 6.000 mAh supporta la ricarica rapida da 30 Watt.</p>
      <p>Sul retro c’è il logo con LED RGB, mentre lungo i bordi laterali sono presenti gli AirTrigger, sensori touch che simulano i grilletti dei controller. Altri accessori per il gaming possono essere collegati alla porta USB Type-C laterale. Il sistema operativo è <b>Android 9 Pie</b> con interfaccia ROG UI.</p>
      <p>La Elite Edition (12 GB di RAM e 512 GB di storage) rimane in vendita a <b>899,00 euro</b> su ASUS eShop e presso ASUS Gold Store e Unieuro. La Ultimate Edition (12 GB di RAM e 1 TB di storage) sarà disponibile in esclusiva su ASUS eShop a <b>999,00 euro</b>. Infine, la nuova Strix Edition (8 GB di RAM e 128 GB di storage) può essere ordinata su ASUS eShop a <b>699,00 euro</b> e presto arriverà anche nei negozi Unieuro.</p>
      <p>Se vuoi aggiornamenti su <i>ASUS ROG Phone II, Ultimate e Strix Edition</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>