<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/246952/piata-de-spatii-industriale-din-romania-lovita-in-urma-unui-brexit-dur.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T09:53:54+00:00"/>
    <meta property="og:title" content="Piata de spatii industriale din Romania ar putea simti efecte semnificative in urma unui Brexit dur"/>
    <meta property="og:description" content="Marea Britanie este a cincea sau a sasea cea mai mare destinatie de export atat pentru Romania, cat si pentru principalii parteneri comerciali ai tarii - Germania, Italia si Franta. Astfel, un Brexit dur ar avea si efecte secundare semnificative prin intermediul celorlalti parteneri comerciali ai Romaniei, care au un volum de business considerabil cu Marea Britanie."/>
  </head>
  <body>
    <article>
      <h1>Piata de spatii industriale din Romania ar putea simti efecte semnificative in urma unui Brexit dur</h1>
      <address><time datetime="2019-11-19T09:53:54+00:00">19 Nov 2019, 09:53</time> by <a rel="author">Marius Alexandru Stanciu</a></address>
      <p>
        <b>Marea Britanie este a cincea sau a sasea cea mai mare destinatie de export atat pentru Romania, cat si pentru principalii parteneri comerciali ai tarii - Germania, Italia si Franta. Astfel, un Brexit dur ar avea si efecte secundare semnificative prin intermediul celorlalti parteneri comerciali ai Romaniei, care au un volum de business considerabil cu Marea Britanie.</b>
      </p>
      <p><a href="https://www2.colliers.com/en-RO/Research/Colliers-International-Industrial-and-Logistics-Update-Q3-2019-Romania">Conform estimarilor companiei de consultanta imobiliara Colliers International</a>, stocul de spatii industriale moderne inca poate sa aiba un ritm de dezvoltare foarte accelerat in urmatorii trei ani (pana in 2023). Exporturile de bunuri din Romania in Marea Britanie sunt cu aproape doua treimi mai mari in ceea ce priveste valoarea absoluta decat exporturile de servicii, dar acestea din urma au o valoare mai mare incorporata, deoarece UK genereaza aproximativ 12% din cererea externa pentru servicii IT interne, de exemplu.</p>
      <p>Strict din partea marfurilor, Marea Britanie este o destinatie majora pentru diverse sectoare de productie (inclusiv industria <a href="http://www.retail.ro/cataloage-auto/index.html">auto</a>), sectorul textil si agricultura. Aproximativ 9% din exporturile de masini din Romania se indreapta catre Marea Britanie, cu o cerere puternica pentru export venind si din partea segmentului de piese auto; in segmentul de imbracaminte pentru femei, Marea Britanie atrage peste un sfert din exporturi.</p>
      <p>"Un scenariu negativ impus de Brexit ar putea avea un impact semnificativ pe termen scurt, dar ar duce, de asemenea, la efecte de durata mai lunga, deoarece lanturile globale de productie s-au integrat si mai puternic in ultimii ani, iar cei mai mari parteneri de export ai Romaniei interactioneaza puternic cu Marea Britanie. Pe termen mai lung, este destul de dificil sa spunem cum se vor rezolva lucrurile, desi salariile relativ mici ale Romaniei, diferenta sanatoasa dintre productivitate si costurile fortei de munca si conectarea buna la pietele din vestul Europei ar fi avantaje serioase", a precizat <b>Laurentiu Duica (foto)</b>, partner, head of industrial agency in cadrul Colliers.</p>
      <p>Cererea de spatii industriale si logistice a crescut cu aproximativ 40% in primele trei trimestre ale anului 2019, la 306.300 mp, dar aceasta cifra este cu aproape 27% mai mica fata de aceeasi perioada din 2017. Anul 2019 arata in continuare solid per total (inclusiv trimestrul IV).</p>
      <p>
        <a href="https://www.wall-street.ro/articol/International/246775/seful-comisiei-europene-brexitul-va-face-din-marea-britanie-un-jucator-de-mana-a-doua.html">Citeste si:<br/>Brexitul va face din Marea Britanie un "jucator de mana a doua"</a>
      </p>
      <figure>
        <img src="https://img.wall-street.ro/image_thumbs/thumbs/575/575e2f845f4a020b323ee22d3461daf4-400x250-00-65.jpg?v=1573713386"/>
      </figure>
      <p>Industria interna se contracta deja pe fondul cererii externe slabite, cu indicatori mai putin favorabili in cazul principalilor parteneri comerciali ai Romaniei (in special Germania). Unul dintre elementele de baza ale industriei Romaniei - sectorul sau auto, este probabil sa simta impactul tendintelor globale, sectorul productiei auto urmand sa-si vada primul declin intr-un deceniu.</p>
      <p>Consumul privat ramane destul de decent in Romania pe fondul cresterii salariale cu doua cifre de la an la an, ceea ce inseamna ca nevoia de spatii industriale si logistice alocate sectorului de retail aflat in plina dezvoltare in Romania ar trebui sa ramana un motor de crestere in 2020; la fel se va intampla si cu extinderea comertului electronic, care se dezvolta destul de rapid alaturi de operatiunile traditionale fizice.</p>
      <p>Stocul industrial si logistic va creste considerabil in urmatorii trei ani (pana in 2023), daca proiectele de infrastructura incep sa devina vizibile si politicile fiscale nu vor experimenta modificari majore concepute pentru a descuraja investitiile in acest segment.</p>
      <p>
        <a href="https://www.wall-street.ro/articol/Real-Estate/246301/colliers-brexit-fara-acord-presiuni-asupra-cladirilor-de-spatii-de-birouri-din-romania.html">Citeste si:<br/>Colliers: Un Brexit fara acord pune presiune pe birourile din Romania</a>
      </p>
      <figure>
        <img src="https://img.wall-street.ro/image_thumbs/thumbs/a06/a06deee98399cae12293c9e9fcf575df-400x250-00-65.jpg?v=1572523188"/>
      </figure>
    </article>
  </body>
</html>