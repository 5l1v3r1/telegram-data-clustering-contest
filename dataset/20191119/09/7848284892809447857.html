<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/gds-oggi-il-vertice-arbitri-club-inter-presente-con-handanovic-gianluca-conte-e-tagliacarne-323447"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T09:19:35+00:00"/>
    <meta property="og:title" content="GdS - Oggi il vertice arbitri-club. Inter presente con Handanovic, Gianluca Conte e Tagliacarne"/>
    <meta property="og:description" content="Oggi alle 12, nell'hotel Parco dei Principi di Roma, andrà in scena il vertice tra arbitri e i club di Serie A per chiarimenti e aggiornamenti sull'utilizzo del Var. Un'iniziativa..."/>
  </head>
  <body>
    <article>
      <h1>GdS - Oggi il vertice arbitri-club. Inter presente con Handanovic, Gianluca Conte e Tagliacarne</h1>
      <address><time datetime="2019-11-19T09:19:35+00:00">19 Nov 2019, 09:19</time> by <a rel="author">Alessandro Cavasinni</a></address>
      <p>Oggi alle 12, nell'hotel Parco dei Principi di Roma, andrà in scena il vertice tra arbitri e i club di Serie A per chiarimenti e aggiornamenti sull'utilizzo del Var. Un'iniziativa promossa da Figc e Aia dopo i tanti casi dubbi e le inevitavili polemiche scaturite specialmente nelle ultime giornate di campionato.</p>
      <p>"In questo scampolo di campionato le accuse piovute sulla testa degli arbitri e di chi li dirige, il presidente Marcello Nicchi e il designatore Nicola Rizzoli, sono volate in maniera trasversale - ricorda la <i>Gazzetta dello Sport </i>-. Tra gli episodi che hanno fatto più rumore, dopo l’avvio con gli errori di Massa e Valeri fermati dopo <b>Fiorentina-Napoli</b>, il caso del mani di De Ligt in <b>Juve-Bologna</b>, le proteste della <i>Dea </i>per <b>Lazio-Atalanta</b>, fino alle critiche di Aurelio De Laurentiis per il rigore negato su Llorente in<b> Napoli-Atalanta</b>. La lista degli invitati comprende dirigenti, tecnici e capitani dei venti club di A. Certo, il martedì dopo la sosta per le nazionali risulta indigesto, perlomeno scomodo, per molti allenatori che aspettano di riprendere il lavoro a ranghi completi. Così, se la Juve sarà rappresentata dal numero due di Sarri, <b>Martusciello</b>, e l’ormai dirigente <b>Barzagli</b>, il Milan manderà <b>P</b>ioli, il team manager <b>Romeo </b>e <b>Bonaventura</b>. L’Inter sarà rappresentata da <b>Handanovic</b>, dal collaboratore tecnico <b>Gianluca Conte</b> e il team manager <b>Tagliacarne</b>. Per il Napoli ci saranno <b>Ancelotti</b>, il segretario Vallefuoco, il p.r. Lombardo. il d.s. <b>Cristiano Giuntoli </b>e il team manager Paolo De Matteis. Per la Lazio ecco il tecnico <b>Inzaghi </b>e <b>Lulic</b>. Per la Roma con <b>Fonseca </b>andrà il segretario Longo, l’addetto agli arbitri Vito Scala, il dirigente Manolo Zubiria e il team manager Gombart col giocatore <b>Lorenzo Pellegrini</b>".</p>
    </article>
  </body>
</html>