<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379626/suriyeden-israile-roketli-saldiri"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T09:27:00+00:00"/>
    <meta property="og:title" content="Suriye'den İsrail'e roketli saldırı"/>
    <meta property="og:description" content="Suriye'den İsrail işgali altındaki Golan Tepeleri'ne 4 roket fırlatıldı. Atılan roketler İsrail'e ait hava savunma sistemleri tarafından etkisiz hale getirildi."/>
  </head>
  <body>
    <article>
      <h1>Suriye'den İsrail'e roketli saldırı</h1>
      <h2>Suriye'den İsrail işgali altındaki Golan Tepeleri'ne 4 roket fırlatıldı. Atılan roketler İsrail'e ait hava savunma sistemleri tarafından etkisiz hale getirildi.</h2>
      <address>
        <time datetime="2019-11-19T09:27:00+00:00">19 Nov 2019, 09:27</time>
      </address>
      <p>İsrail ordusundan yapılan açıklamada, sabah erken saatlerde Suriye'den atılan roketler nedeniyle Golan Tepeleri'nde uyarı sirenlerinin çalındığı belirtildi.</p>
      <p>Atılan roketlerin tamamının İsrail ordusuna ait hava savunma sistemince etkisiz hale getirildiği ifade edildi.</p>
      <p>Öte yandan Esed rejiminin haber ajansı SANA, aynı saatlerde Suriye'nin başkenti Şam'daki havalimanı yakınlarında patlamalar duyulduğunu aktardı.  İsrail, roket saldırısına karşılık olarak Suriye'ye ait bir askeri noktaya hava saldırısı düzenlediği iddia ediliyor.</p>
      <p>Suriye'den olayla ilgili henüz bir açıklama yapılmadı.</p>
      <p>İsrail ordusu daha önce Suriye'deki tüm olaylardan Beşşar Esed rejimini sorumlu tutulacağını açıklamıştı.</p>
      <p>Öte yandan saldırının ABD'nin, İsrail işgali altındaki Batı Şeria'da kurulan yasa dışı yerleşim yerlerini uluslararası hukuka aykırı bulmadıklarını açıklasının arkasından gelmesi dikkat çekti.</p>
    </article>
  </body>
</html>