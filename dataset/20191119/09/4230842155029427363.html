<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-u-sluzi-narodu-gotovi-znyaty-nedotorkannist-z-poroshenka-korniyenko/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T09:15:55+00:00"/>
    <meta property="og:title" content="У Слузі народу готові зняти недоторканність з Порошенка – Корнієнко"/>
    <meta property="og:description" content="Слуга народу підтримає зняття недоторканності з п’ятого президента Петра Порошенка, якщо в парламент надійде подання від Генеральної прокуратури."/>
  </head>
  <body>
    <article>
      <h1>У Слузі народу готові зняти недоторканність з Порошенка – Корнієнко</h1>
      <address>
        <time datetime="2019-11-19T09:15:55+00:00">19 Nov 2019, 09:15</time>
      </address>
      <p>Слуга народу підтримає зняття недоторканності з п’ятого президента Петра Порошенка, якщо в парламент надійде подання від Генеральної прокуратури.</p>
      <p>Перший заступник голови фракції Слуга народу Олександр Корнієнко заявив, що партія підтримає зняття недоторканності з Петра Порошенка, якщо до Верховної Ради надійде подання від ГПУ.</p>
      <p>За його словами, депутати мотивовані голосувати за зняття недоторканності, тому що парламент відмовився від неї, і з 1 січня 2020 року у таких голосуваннях не буде потреби.</p>
      <p>
        <b>Читайте: </b>
        <a href="https://fakty.com.ua/ua/ukraine/20191107-dbr-proanalizuye-dohody-poroshenka-za-5-rokiv/">ДБР проаналізує доходи Порошенка за 5 років</a>
      </p>
      <p>Корнієнко зазначив, що щодо голосування про згоду на притягнення Порошенка до кримінальної відповідальності буде винесено окреме рішення фракції.</p>
      <p>Також він підкреслив, що депутати визначаться самостійно, відповідно “з якістю представлення” і “з інших політичних мотивів”.</p>
      <p>Нагадаємо, 18 листопада слідчі Держбюро розслідувань направили в Генпрокуратуру <a href="https://fakty.com.ua/ua/ukraine/20191118-dbr-poprosyt-radu-daty-zgodu-na-prytyagnennya-do-vidpovidalnosti-poroshenka/">проект повідомлення про підозру Петру Порошенку</a>. П’ятому президенту може бути висунуто підозру у рамках досудового розслідування справи щодо можливого впливу на проведення конкурсу з добору кандидатів для призначення членів Вищої ради правосуддя в березні-травні 2019 року.</p>
    </article>
  </body>
</html>