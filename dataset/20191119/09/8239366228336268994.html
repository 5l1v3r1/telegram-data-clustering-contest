<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/9_prychyn_insultu_faktory_ryzyku_ta_yak_ih_minimizuvaty_331075.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T09:25:00+00:00"/>
    <meta property="og:title" content="9 причин інсульту: фактори ризику та як їх мінімізувати"/>
    <meta property="og:description" content="Інсульт відбувається, коли в частині мозку переривається кровоток: щось блокує потік крові або викликає кровотечу. Без кисню нервові клітини гинуть протягом кількох хвилин."/>
  </head>
  <body>
    <article>
      <h1>9 причин інсульту: фактори ризику та як їх мінімізувати</h1>
      <h2>Інсульт відбувається, коли в частині мозку переривається кровоток: щось блокує потік крові або викликає кровотечу. Без кисню нервові клітини гинуть протягом кількох хвилин.</h2>
      <address>
        <time datetime="2019-11-19T09:25:00+00:00">19 Nov 2019, 09:25</time>
      </address>
      <figure>
        <img src="https://galinfo.com.ua/media/gallery/intxt/i/n/insult.png"/>
      </figure>
      <p>
        <b>Типи інсульту</b>
      </p>
      <ul>
        <li>Ішемічний. У 8 з 10 випадків інсультів. Відбувається через закупорку артерії (тромб або холестеринові бляшки), що транспортує кисень до мозку.</li>
        <li>Геморагічний. Трапляється рідше, але може бути більш серйозним. Кровоносна судина розривається, заливаючи тканини мозку, або ж крововилив відбувається між тонкими тканинами, які покривають мозок.</li>
        <li>Мікроінсульт, або транзиторна ішемічна атака (ТІА). Тимчасове блокування судини не призводить до незворотного пошкодження мозку, але збільшує ризик повномасштабного удару.</li>
      </ul>
      <p>
        <b>Причини</b>
      </p>
      <p>Описані причини можуть розглядатися як провісники інсульту – до них слід поставитися серйозно і за можливості мінімізувати.</p>
      <ul>
        <li>Гіпертонія. Це найпоширеніша причина інсультів. Якщо тиск зазвичай становить 140/90 і вище, необхідно звернутися до лікаря.</li>
        <li>Тютюнопаління. Нікотин підвищує кров'яний тиск, а сигаретний дим викликає жирові відкладення в артеріях, що збільшує імовірність появи згустків.</li>
        <li>Хвороби серця. До них належать дефекти серцевих клапанів, миготлива аритмія або нерегулярне серцебиття, яке викликає чверть усіх інсультів у людей похилого віку.</li>
        <li>Діабет. Провокує підвищення кров'яного тиску, пошкодження судин і ожиріння. Всі ці фактори підвищують імовірність інсульту. При високому рівні цукру в крові ураження мозку масштабніше.</li>
        <li>Надмірна вага. Знизити ризик можна, виконуючи прості вправи для зміцнення м'язів і щоденні 30-хвилинні прогулянки.</li>
        <li>Лікарські препарати. Деякі ліки збільшують імовірність інсульту. Препарати, що запобігають утворенню тромбів і розріджують кров, гормональна терапія у період менопаузи і протизаплідні таблетки з низькими дозами естрогену підвищують геморагічний ризик.</li>
        <li>Вік. Як правило, ризик апоплексичного удару подвоюється кожне десятиліття після 55 років.</li>
        <li>Сімейний анамнез. Слід регулярно проходити обстеження, якщо серед родичів є схильність до гіпертонії, діабетики, які перенесли інсульт, і генетичні захворювання, наприклад, серпоподібно-клітинна анемія, що призводить до звуження артерій.</li>
        <li>Стать. Жінки трохи менше схильні до інсульту, ніж чоловіки того ж віку. Однак інсульт у більш пізньому віці призводить у них до більшої ймовірності смерті.</li>
      </ul>
      <p>Детальніше про хвороби і лікування – в рубриці «Здоров'я» на порталі <a href="https://znaj.ua/">знаю.юа</a>.</p>
    </article>
  </body>
</html>