<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sluga-narodu-kubrakov-sogodni-oficiyno-ocholit-ukravtodor-640884.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T09:02:55+00:00"/>
    <meta property="og:title" content="«Слуга народу» Кубраков сьогодні офіційно очолить Укравтодор"/>
    <meta property="og:description" content="Першочерговим завданням Укравтодору Кубраков назвав повне оновлення керівного складу служб автомобільних доріг в областях"/>
  </head>
  <body>
    <article>
      <h1>«Слуга народу» Кубраков сьогодні офіційно очолить Укравтодор</h1>
      <address>
        <time datetime="2019-11-19T09:02:55+00:00">19 Nov 2019, 09:02</time>
      </address>
      <h4>Першочерговим завданням Укравтодору Кубраков назвав повне оновлення керівного складу служб автомобільних доріг в областях</h4>
      <p>Прем’єрміністр України Олексій Гончарук у вівторок, 19 листопада, представить нового очільника Державного агентства автомобільних доріг України (Укравтодор). Про це повідомили у пресслужбі уряду.</p>
      <p>«19 листопада прем’єр-міністр України Олексій Гончарук представить новопризначеного голову Державного агентства автомобільних доріг України Олександра Кубракова», - повідомили в уряді.</p>
      <p>Представлення відбудеться в приміщенні Укравтодору у Києві о 13 годині.</p>
      <p>Нагадаємо, <a href="https://glavcom.ua/news/nardep-vid-slugi-narodu-ocholit-ukravtodor-640302.html">Олександра Кубракова було визначено переможцем</a> конкурсу на посаду голови Укравтодору.</p>
      <p>Першочерговим завданням Укравтодору Кубраков назвав повне оновлення керівного складу служб автомобільних доріг в областях, а також керівництва ДАК «Автомобільні дороги України».</p>
      <p>Новий голова Укравтодору також планує зробити ревізію підготовки до зимового сезону та підготувати плани відновлення доріг на 2020 рік.</p>
      <p>Нагадаємо, 24 вересня на той час керівник Державного агентства автомобільних доріг України («Укравтодор») поляк <a href="https://glavcom.ua/country/politics/eksglava-ukravtodoru-rozpoviv-podrobici-svojeji-vidstavki-628429.html">Славомір Новак подав прем'єрміністрові Олексію Гончаруку заяву про відставку</a> у зв'язку із закінченням своєї трирічної каденції.</p>
      <p>Тимчасово виконуючим обов'язки глави Державного агентства автомобільних доріг України <a href="https://glavcom.ua/news/uryad-priznachiv-timchasovih-kerivnikiv-ukravtodoru-i-derzhkino-629594.html">було призначено Олега Федоренка</a></p>
      <p>Згодом Кабінет міністрів України оголосив <a href="https://glavcom.ua/country/society/v-ukravtodori-zyavilasya-vakantna-posada-628257.html">конкурс на зайняття посади голови Державного агентства автомобільних доріг.</a></p>
      <related>
        <a href="https://glavcom.ua/news/nardep-vid-slugi-narodu-ocholit-ukravtodor-640302.html"/>
        <a href="https://glavcom.ua/news/ukrajinciv-zaklikali-perevzuti-avtivki-u-zimove-635952.html"/>
        <a href="https://glavcom.ua/news/uryad-priznachiv-timchasovih-kerivnikiv-ukravtodoru-i-derzhkino-629594.html"/>
      </related>
    </article>
  </body>
</html>