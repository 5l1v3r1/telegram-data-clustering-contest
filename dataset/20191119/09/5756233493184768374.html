<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622269/%DA%A9%D8%A7%D9%88%D8%A7%D9%86%DB%8C-%D9%85%D8%B3%DB%8C-%D8%B1%D8%A7-%D8%A8%D9%87-%D8%AF%D8%B9%D9%88%D8%A7-%D8%AF%D8%B9%D9%88%D8%AA-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T09:47:00+00:00"/>
    <meta property="og:title" content="کاوانی، مسی را به دعوا دعوت کرد!"/>
    <meta property="og:description" content="مهاجم اروگوئه در جریان دیدار برابر آرژانتین کاپیتان آلبی سلسته را به دعوا دعوت کرد."/>
  </head>
  <body>
    <article>
      <h1>کاوانی، مسی را به دعوا دعوت کرد!</h1>
      <address>
        <time datetime="2019-11-19T09:47:00+00:00">19 Nov 2019, 09:47</time>
      </address>
      <p>
        <i>مهاجم اروگوئه در جریان دیدار برابر آرژانتین کاپیتان آلبی سلسته را به دعوا دعوت کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال آرژانتین و اروگوئه دوشنبه شب در دیداری دوستانه به مصاف هم رفتند که به تساوی ۲ بر ۲ دست یافتند. ادینسون کاوانی گل نخست بازی را در دقیقه ۳۴ به ثمر رساند تا اروگوئه با پیروزی به رختکن برود. در نیمه دوم سرخیو آگوئرو گل مساوی را به ثمر رساند اما لوییس سوارس با یک ضربه آزاد زیبا دوباره نتیجه را به نفع اروگوئه کرد. در نهایت لیونل مسی با گلزنی در دقیقه ۹۰ از روی نقطه پنالتی اجازه نداد آرژانتین در ال کلاسیکو مغلوب شود.</p>
      <p>این دیدار یک حاشیه داشت و مسی و کاوانی یک برخورد با هم داشتند. به نوشته کلارین در دقایق پایانی نیمه نخست کاپیتان تیم ملی آرژانتین و گلزن اروگوئه در حال صحبت کردن دیده شدند. با این حال زمانی که بازیکنان حریف روی مسی خطا کردند تن صدای این دو بازیکن بالا رفت. داور ضربه آزاد به نفع آرژانتین گرفته بود که کاوانی، مسی را به دعوا دعوت کرد و دوربین‌هایی که روی مسی زوم کرده بودند نشان دادند ستاره آلبی سلسته در پاسخ به او گفت: هر موقع خواستی این کار را انجام می‌دهیم.</p>
      <p>پس از پایان بازی کاوانی اجازه نداد جنجالی در این رابطه به وجود آید. او گفت: بله یک برخورد با مسی داشتم که اتفاقی عادی در فوتبال یا بازی‌های کلاسیک است. فوتبال این چنین است. باید دقت داشته باشید دیدار دیشب (دوشنبه) یک بازی کلاسیک بود و در آن ویژگی‌های فوتبال آمریکای جنوبی کاملا قابل مشاهده بود. در هر دو طرف نکات مثبت دیده می‌شود. از یک طرف ما می‌توانیم بهتر شویم و از جهت دیگر در این بازی خوب کار کردیم.</p>
    </article>
  </body>
</html>