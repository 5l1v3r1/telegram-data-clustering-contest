<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%a9%d7%90%d7%a4%d7%95-%d7%9c%d7%9e%d7%aa%d7%a0%d7%93%d7%91%d7%99-%d7%94%d7%a2%d7%99%d7%a8-418641/2"/>
    <meta property="og:site_name" content="אשדוד נט"/>
    <meta property="article:published_time" content="2019-11-19T09:28:00+00:00"/>
    <meta property="og:title" content="שאפו למתנדבי העיר"/>
    <meta property="og:description" content="למערך ההתנדבות של עיריית אשדוד יצאו מוניטין בכל הארץ. בשגרה ובחירום עומדים אלפי המתנדבים לטובת המערכת במגוון תחומי פעילות ולכל אורך השנה, ותורמים תרומה מכרעת לחוסנה של הקהילה והעיר. בעוד שבועיים נצדיע להם בערב של הבעת תודה. אירועי שאפו חוזרים אלינו והפעם בסימן עשור למתנדבי אשדוד"/>
  </head>
  <body>
    <article>
      <h1>שאפו למתנדבי העיר</h1>
      <address><time datetime="2019-11-19T09:28:00+00:00">19 Nov 2019, 09:28</time> by <a rel="author">שחר כחלון</a></address>
      <h3>למערך ההתנדבות של עיריית אשדוד יצאו מוניטין בכל הארץ. בשגרה ובחירום עומדים אלפי המתנדבים לטובת המערכת במגוון תחומי פעילות ולכל אורך השנה, ותורמים תרומה מכרעת לחוסנה של הקהילה והעיר. בעוד שבועיים נצדיע להם בערב של הבעת תודה. אירועי שאפו חוזרים אלינו והפעם בסימן עשור למתנדבי אשדוד</h3>
      <p>אשדוד, העיר היחידה שזכתה בתארים "אות הקהילה המתנדבת" ו"אות הקהילה המתנדבת לנוער", רושמת נתונים מרשימים בתחום ההתנדבות.</p>
      <p>כ-40,000 מתנדבים, מאות ארגונים, עשרות תכניות ופרויקטים פועלים באשדוד במגוון רחב של מוקדים ומקומות בהם מתבצעת פעילות התנדבותית לכל אורך השנה.</p>
      <p>על כל אלה ועוד, בוחרת העיר להביע את הערכתה והוקרתה באירוע הצדעה שזכה למיתוג "שאפו". בעוד שבועיים תציין אשדוד את "שאפו 10" והפעם בסימן עשור לאירועי ההצדעה. </p>
      <p>חנה בן איון, מנהלת המחלקה למשאבי קהילה והתנדבות במינהל לשירותים קהילתיים מציינת לשבח את פעילות המתנדבים העושים עבודת קודש בשגרה ובחירום ומעלים תרומה מכרעת לחוסנה של הקהילה.</p>
      <figure>
        <img src="https://www.ashdodnet.com/dyncontent/2019/11/19/06fb943c-adb5-418b-90e2-5d74aac1cbcc.JPG"/>
        <figcaption>צילום: ארכיון- לימור אדרי</figcaption>
      </figure>
      <p>"החזון שלנו הוא להקים מערך התנדבות איתן, זמין ומקצועי הולך ומתבסס משנה לשנה וכבר היום הוא נותן מענה לכל צרכי הקהילה בשגרה ובחירום" היא אומרת ומודה למשפחת המתנדבים הענפה, המורכבת מאנשים איכותיים וחדורי מוטיבציה המוכנים לעשות הרבה למען הקהילה והעיר. </p>
      <p>מערך המתנדבים באשדוד בנוי מכל סוגי האוכלוסייה וכל הגילאים, החל מבני נוער וצעירים ועד לפעילי שכונות, תושבי העיר וציבור גימלאים.</p>
      <p>כולם מחויבים לחברה ולקהילה ונאמנים לשליחותם ההתנדבותית ולמשימות שלקחו על עצמם. "אנו פוגשים את המתנדבים בחינוך וברווחה, בקליטה ובריאות, איכות סביבה ותרבות, במועצת נשים ובמטה לבטיחות בדרכים, בתיירות ובטיפול באוכלוסיות עם צרכים מיוחדים, בקשישים ובניצולי שואה" אומרים במחלקה ומציינים בהרבה מאוד אהבה כי אירועי שאפו הם הביטוי שלנו לכבוד ולהערכה על פועלם. </p>
      <p>בשם תושבי העיר אומר ראש העיר ד"ר יחיאל לסרי "אנו מסירים את הכובע בפני ציבור המתנדבים והגימלאים היקרים שלנו אשר עושים ימים ולילות למען הקהילה והופכים את אשדוד למקום טוב יותר". </p>
      <figure>
        <img src="https://www.ashdodnet.com/dyncontent/2019/11/19/1e7d441c-28d0-4cd7-8290-d0ff62df97f9.JPG"/>
        <figcaption>צילום: ארכיון- לימור אדרי</figcaption>
      </figure>
      <p>לסרי מציין כי אירועי שאפו הם הזדמנות לומר תודה למתנדבים ולמחלקת ההתנדבות על העשייה הערכית והחשובה ועל הדרך בה הם מטביעים את חותם הציווי "ואהבת לרעך כמוך".</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F?utm_content=LinksUnderArticles">מחפשים עורכי דין לרשימה המלאה כנסו כאן</a>
      </p>
    </article>
  </body>
</html>