<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/ninishnij-czukrovij-sezon-v-ukra%d1%97ni-nabagato-girshij-za-vsi-poperedni/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="Нинішній цукровий сезон в Україні набагато гірший за всі попередні"/>
    <meta property="og:description" content="У поточному сезоні Яреськівський цукровий завод, що входить в структуру «Астарта-Київ», планує переробити 450 тис. т сировини. Про це розповів директор Яре"/>
  </head>
  <body>
    <article>
      <h1>Нинішній цукровий сезон в Україні набагато гірший за всі попередні</h1>
      <address>
        <time datetime="2019-11-19T09:00:00+00:00">19 Nov 2019, 09:00</time>
      </address>
      <figure>
        <img src="https://infoindustria.com.ua/wp-content/uploads/2019/11/svekla-sah.jpg"/>
      </figure>
      <p>
        <b>У поточному сезоні Яреськівський цукровий завод, що входить в структуру «Астарта-Київ», планує переробити 450 тис. т сировини. Про це розповів директор Яреськівського цукрового заводу Володимир Лаврик, передає <a href="http://agroportal.ua/">AgroPortal</a>. За його словами, завод розраховує виробити більше 70 тис. т цукру. Також Володимир Лаврик поділився, що сезон цукроваріння почався 6 вересня, і щодоби завод переробляє 4,3 тис. т цукрових буряків.</b>
      </p>
      <p>На заводі відзначають, що цей сезон буде не гіршим за торішній, адже завод вже вийшов на лідируючі позиції за показником виходу цукру — на рівні 16%, а також побив власний минулорічний рекорд по використанню газу в межах 23-25 ​​м<sup>3</sup> на переробку 1 т буряка. Володимир Лаврик зазначив, що деякі покупці заводу ставлять високі вимоги до продукції — каламутність повинна бути менше 20 одиниць і кольоровість — не більше 35 одиниць ICUMSA.</p>
      <p>«За чотири роки, які я працюю, ми збільшили обсяги випуску такого цукру з 70 т до 30 тис. т. Тоді переробляли 3,9 тис. т цукрових буряків на добу, на сьогодні довели продуктивність до 4,5 тис. т/добу, але через високу цукристість — на рівні 19% — зараз переробляємо 4,3 тис. т», — зазначає Володимир Лаврик.</p>
      <p>На заводі не приховують, що таких показників вдалося досягти за рахунок обладнання, технологій та проведеного аналізу — як збільшити виробництво та одночасно зробити цукор ще якіснішим.</p>
      <p>
        <i>«Астарта» — вертикально інтегрований агропромисловий холдинг, який здійснює діяльність в Полтавській, Вінницькій, Хмельницькій, Тернопільській, Житомирській, Чернігівській, Черкаській і Харківській областях. До складу холдингу входять вісім цукрових заводів, агрогосподарства із земельним банком близько 250 тис. га і молочні ферми. У 2014 році холдинг ввів в експлуатацію завод із переробки сої в Полтавській області (ТОВ «Глобинський переробний завод») та виробництва біогазу (Біоенергетичний комплекс в м. Глобино).</i>
      </p>
      <p>
        <b>Инфоиндустрия</b>
      </p>
    </article>
  </body>
</html>