<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/mps-festeggia-20-miliardi-bruciati-10-anni-700-promozioni-34-219425.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-19T11:18:41+00:00"/>
    <meta property="og:title" content="Mps festeggia i 20 miliardi bruciati in 10 anni con 700 promozioni e 34 nuovi dirigenti"/>
    <meta property="og:description" content="       MPS     Dagonota - Oggi, 19 novembre 2019, Mps capitalizza in borsa 1,64 miliardi. Lo Stato italiano ha investito 6,9 miliardi per diventarne il primo azionista, e quindi a oggi registra una minusvalenza di circa 5,3 miliardi. Nel 2017 si è chiuso un decennio tragico con 20"/>
  </head>
  <body>
    <article>
      <h1>Mps festeggia i 20 miliardi bruciati in 10 anni con 700 promozioni e 34 nuovi dirigenti</h1>
      <address>
        <time datetime="2019-11-19T11:18:41+00:00">19 Nov 2019, 11:18</time>
      </address>
      <hr/>
      <figure>
        <a href="https://www.dagospia.com/mediagallery/Dago_fotogallery-255850/822325.htm">
          <img src="https://cdn-static.dagospia.com/img/foto/07-2016/mps-822325.jpg"/>
        </a>
        <figcaption>MPS</figcaption>
      </figure>
      <p><b>Dagonota -</b> Oggi, 19 novembre 2019, Mps capitalizza in borsa 1,64 miliardi. Lo Stato italiano ha investito 6,9 miliardi per diventarne il primo azionista, e quindi a oggi registra una minusvalenza di circa 5,3 miliardi. <a href="https://www.ilsole24ore.com/art/mps-si-chiude-decennio-tragico-perdite--20-miliardi-gli-azionisti-AEVqIruC">Nel 2017 si è chiuso un decennio tragico con 20 miliardi di perdite per gli azionisti</a>, e solo quell'anno ha registrato 3,5 miliardi di perdite per ''pulizia'' di bilancio. Il 2018 dopo questo baratro si è chiuso con un piccolo utile (accompagnato però da ricavi in calo), e allora perché non festeggiare con 34 nuovi dirigenti e 700 promozioni??</p>
      <p>
        <b>Da <a href="http://www.startmag.it/">www.startmag.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255850/1231217.htm">
          <img src="https://cdn-static.dagospia.com/img/foto/10-2019/roberto-gualtieri-e-giuseppe-conte-al-lavoro-sul-def-1231217.jpg"/>
        </a>
        <figcaption>Roberto Gualtieri e Giuseppe Conte al lavoro sul Def</figcaption>
      </figure>
      <p>Che cosa si legge in un comunicato sindacale sulla raffica di promozioni nel Monte dei Paschi di Siena, banca controllata dallo Stato dal futuro ancora incerto:</p>
      <p>
        <b>Di seguito il comunicato sindacale con l’annuncio di 700 promozioni in casa Mps:</b>
      </p>
      <p>In data 15 novembre 2019 le scriventi OO.SS. si sono incontrate con l’Azienda per analizzare i dati – a consuntivo – del processo promotivo ordinario per il Personale del Gruppo Monte dei Paschi di Siena.</p>
      <p>In linea con quanto codificato negli Accordi 31 dicembre 2018 e 12 luglio 2019 sul rinnovo della Contrattazione di II livello, è stato evidenziato che – pur nel rispetto dei vincoli di compatibilità economica discendenti dalle previsioni del Piano di Ristrutturazione 2017/2021 – l’applicazione delle linee guida condivise fra le parti, quali attenzione prevalente alla Rete Commerciale e prioritaria appartenenza del Personale alla III Area Professionale (con particolare attenzione ai livelli inferiori della III Area Professionale stessa), è stata integralmente rispettata, unitamente a quella della valorizzazione della posizione ricoperta.</p>
      <figure>
        <a href="https://www.dagospia.com/mediagallery/Dago_fotogallery-255850/765575.htm">
          <img src="https://cdn-static.dagospia.com/img/foto/02-2016/mps-titoli-di-stato-4-765575.jpg"/>
        </a>
        <figcaption>mps titoli di stato 4</figcaption>
      </figure>
      <p>Contenuti sponsorizzati da</p>
      <p>Sulla base di quanto sopra riportato, sono state effettuate circa 700 promozioni per i Colleghi del Gruppo, delle quali l’84% appartenenti alla Rete Commerciale ed il 16% appartenenti alle Strutture Centrali, alle Società del Gruppo ed al COG. Il 74% delle promozioni in analisi è stato conferito ai primi due livelli della III Area Professionale, circa il 19% al III ed al IV livello della medesima Area Professionale, e circa l’8% ai primi tre livelli della categoria Quadri Direttivi.</p>
      <p>Il numero complessivo delle promozioni realizzate nel corrente anno deriva anche dalla incessante campagna di sensibilizzazione, promossa dalle scriventi OO.SS. nei confronti della Dirigenza Aziendale a partire dalla fine del 2017. In ordine a quanto definito nelle norme della contrattazione di II livello, il Sindacato ha richiesto con decisione alla controparte la prosecuzione del processo promotivo ordinario per i prossimi anni. Infine, rispetto alla recente nomina di circa 30 nuovi Dirigenti, le OO.SS. – pur apprezzando la valorizzazione delle professionalità interne – esprimono forti perplessità su tale scelta aziendale, chiedendosi se la stessa sia economicamente compatibile con quanto previsto dal vigente Piano di Ristrutturazione, in base al quale si continuano a richiedere pesanti sacrifici alle Lavoratrici ed ai Lavoratori del Gruppo Monte dei Paschi.</p>
      <figure>
        <a href="https://www.dagospia.com/mediagallery/Dago_fotogallery-255850/1217624.htm">
          <img src="https://cdn-static.dagospia.com/img/foto/10-2019/giuseppe-conte-roberto-gualtieri-9-1217624.jpg"/>
        </a>
        <figcaption>giuseppe conte roberto gualtieri 9</figcaption>
      </figure>
    </article>
  </body>
</html>