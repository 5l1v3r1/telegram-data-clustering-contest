<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/expose-premiera-spada-wskaznik-nierownosci-spolecznej,135170.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-19T11:03:00+00:00"/>
    <meta property="og:title" content="Expose premiera: spada wskaźnik nierówności społecznej"/>
    <meta property="og:description" content="Od 2015 r. wskaźnik nierówności społecznej, tzw. wskaźnik Giniego, spadł od 2015 r. poniżej 28 pkt, czyli jest taki jak w Danii. Celem rządu jest sprawiedliwy rozwój i dalsza walka z nierównościami - mówił premier Mateusz Morawiecki we wtorkowym expose."/>
  </head>
  <body>
    <article>
      <h1>Expose premiera: spada wskaźnik nierówności społecznej</h1>
      <address><time datetime="2019-11-19T11:03:00+00:00">19 Nov 2019, 11:03</time> by <a rel="author">PAP/KM  </a></address>
      <h4>Od 2015 r. wskaźnik nierówności społecznej, tzw. wskaźnik Giniego, spadł od 2015 r. poniżej 28 pkt, czyli jest taki jak w Danii. Celem rządu jest sprawiedliwy rozwój i dalsza walka z nierównościami - mówił premier Mateusz Morawiecki we wtorkowym expose.</h4>
      <hr/>
      <p>- Już teraz udaje nam się skutecznie walczyć z nierównościami, z którymi mierzy się niemal cały Zachód. Wskaźnik nierówności społecznej, tzw. wskaźnik Giniego, spadł od 2015 r. poniżej 28 pkt. To oznacza, że w zaledwie cztery lata udało nam się sprawić, że poziom nierówności jest taki jak w Danii - mówił premier. Dodał, że nierówności są mniejsze niż przeciętnie w Europie, mniejsze niż np. we Francji, w Niemczech, we Włoszech czy w Wielkiej Brytanii.</p>
      <p>- Za tym idzie spadek biedy. W ciągu trzech lat wyrwaliśmy z zagrożenia biedą ok. 2 mln Polaków - ocenił Mateusz Morawiecki. Wskazał, że to jednak "wciąż za mało".</p>
      <p>Deklarował, że Solidarność jest "kamieniem węgielnym naszej polityki", czego przejawem są rządowe programy społeczne: 500 Plus, zwolnienie z podatku PIT dla młodych czy 13. emerytura.</p>
      <p>- Rozwój musi być sprawiedliwy. To podstawa naszego społecznego kontraktu - deklarował. </p>
      <p>Przeczytaj: <a href="https://www.wnp.pl/parlamentarny/ludzie/expose-premiera-mateusza-morawieckiego-i-glosowanie-nad-wotum-zaufania-dla-rzadu-live,43325.html">Expose premiera Mateusza Morawieckiego i głosowanie nad wotum zaufania dla rządu [LIVE]</a></p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>