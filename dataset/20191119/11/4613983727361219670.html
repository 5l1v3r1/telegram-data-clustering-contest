<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/companies/nay-golyamata-kompaniya-za-morski-prevozi-targoviyata-shte-spada-i-prez-2020-g.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T11:00:17+00:00"/>
    <meta property="og:title" content="Най-голямата компания за морски превози: Търговията ще спада и през 2020 г."/>
    <meta property="og:description" content="Догодина се очаква отрицателното въздействие на митата да бъде около 1%"/>
  </head>
  <body>
    <article>
      <h1>Най-голямата компания за морски превози: Търговията ще спада и през 2020 г.</h1>
      <address>
        <time datetime="2019-11-19T11:00:17+00:00">19 Nov 2019, 11:00</time>
      </address>
      <p>Haй-гoлямaтa в cвeтa тpaнcпopтнa ĸoмпaния в тъpгoвcĸoтo ĸopaбoплaвaнe Маеrѕk излъчи негативни сигнали за глобалната търговия, казвайки, че търговските войни и Брекзит намаляват растежа.</p>
      <p>Миналата седмица датската компания заяви, че ръстът на глобалното корабоплаване е паднал до 1,5% през третото тримесечие, което според нея отразява "широкото отслабване на икономическата среда във всички основни икономики". Компанията добавя, че "отрицателните ефекти от ескалиращите търговски ограничения също са тежест за растежа на търговията", пише Business Insider.</p>
      <p>Сигналите от Maersk се разглеждат като важни за световната търговия, имайки предвид, че извършва доставките на около 20% от всички стоки. От компанията предупреждават за последиците от търговската война, но и уверяват, че са в състояние да компенсират негативните ефекти и дори миналия месец повишиха целите си за цялата година.</p>
      <p>"Скромният растеж на търсенето на контейнерен превоз отразява продължаващото забавяне на глобалните производствени и експортни поръчки", казват от Maersk. "Продължаващото влошаване на световните настроения, преди всичко в сектора на производството, намалява вероятността от увеличаване на растежа през 2020 г." От компанията добавят, че сред големите рискове са търговската война между САЩ и Китай, фискалните и паричните стимули глобално и Брекзит.</p>
      <p>Според Maersk търговските ограничения са намалили двустранната търговия между двете най-големите икономики в света, довели са до промени в търговските структури и сега американските вносители доставят стоки от Виетнам, Корея, Тайланд, Индия и Мексико вместо Китай.</p>
      <p>"В световен мащаб прилаганите търговски ограничения вероятно са намалили търговията с контейнери с 0,5% до 1% през 2019 г. чрез преки и косвени канали, като влошаване на настроенията и бизнес инвестициите. През 2020 г. се очаква отрицателното въздействие на митата върху обема на контейнерите да бъде около 1%", добавят от транспортната компания.</p>
    </article>
  </body>
</html>