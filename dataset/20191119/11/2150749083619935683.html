<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-kremli-dopustili-osobistu-zustrich-zelenskogo-ta-putina/"/>
    <meta property="og:site_name" content="Прямий"/>
    <meta property="article:published_time" content="2019-11-19T11:09:00+00:00"/>
    <meta property="og:title" content="У Кремлі допустили особисту зустріч Зеленського та Путіна"/>
    <meta property="og:description" content="У Парижі, окрім чотиристоронніх переговорів &quot;нормандської четвірки&quot; щодо Донбасу, може відбутися і двостороння зустріч Володимира Путіна і Володимира"/>
  </head>
  <body>
    <article>
      <h1>У Кремлі допустили особисту зустріч Зеленського та Путіна</h1>
      <address>
        <time datetime="2019-11-19T11:09:00+00:00">19 Nov 2019, 11:09</time>
      </address>
      <p>
        <b>У Парижі, окрім чотиристоронніх переговорів "нормандської четвірки" щодо Донбасу, може відбутися і двостороння зустріч Володимира Путіна і Володимира Зеленського.</b>
      </p>
      <p>Про це повідомляють російські ЗМІ з посиланням на джерело, яке займається українським напрямом в російських держструктурах.</p>
      <p>"Все буде залежати від фону. За три тижні багато що може статися. Але зверніть увагу, що Зеленський не допускає жорстких висловлювань на адресу Москви, намагається висловлюватися нейтрально ", - повідомляють у Кремлі.</p>
      <p>Джерело також зазначає, що повернення Кремлем трьох українських суден напередодні, а також обмін полоненими у вересні покращує фон для майбутніх переговорів "четвірки" у Парижі.</p>
      <p>Разом з тим інше джерело видання зазначило, що зустріч віч-на-віч не планується і не розглядається Москвою.</p>
      <p>"За підсумками саміту буде сухий документ. Він уже готовий", - сказав співрозмовник, проте не став категорично виключати ймовірність розмови тет-а-тет між російським і українським президентами.</p>
      <p>Нагадаємо, що <a href="https://prm.ua/v-kremli-pidtverdili-uchast-putina-u-normandskiy-zustrichi/">речник російського президента Дмитро Пєсков заявив, що Володимир Путін прийме участь у зустрічі нормандського формату в Парижі 9 грудня.</a></p>
      <p>Також раніше президент РФ Володимир <a href="https://prm.ua/do-normandskogo-formatu-zustrichi-z-zelenskim-ne-bude-putin/">Путін повідомив, що до переговорів в Нормандському форматі не має наміру зустрічатися з українським президентом Володимиром Зеленським</a>.</p>
      <p>Також голова фракції ратії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <related>
        <h4>Схожі новини</h4>
        <a href="https://prm.ua/pidpolkovnik-armiyi-ssha-vidman-rozpoviv-yak-yomu-proponuvali-ocholiti-minoboroni-ukrayini/"/>
        <a href="https://prm.ua/zelenskiy-priznachiv-novogo-golovu-zhitomirskoyi-oda/"/>
        <a href="https://prm.ua/zelenskiy-shukaye-zustrichi-z-putinim-zamist-mizhnarodnih-partneriv-ionova-pro-mirotvorchu-misiyu/"/>
      </related>
    </article>
  </body>
</html>