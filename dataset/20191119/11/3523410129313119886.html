<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640680/%D8%AE%D8%B1%DB%8C%D8%AF-%D8%A2%D9%86%D9%84%D8%A7%DB%8C%D9%86-%D8%A7%D8%B2-%D9%88%D8%A7%D9%84%D9%85%D8%A7%D8%B1%D8%AA-%D8%AA%D9%88%D8%B3%D8%B7-%D8%AF%D8%B3%D8%AA%DB%8C%D8%A7%D8%B1-%D8%B5%D9%88%D8%AA%DB%8C-%D8%A7%D9%BE%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:58:00+00:00"/>
    <meta property="og:title" content="خرید آنلاین از والمارت توسط دستیار صوتی اپل"/>
    <meta property="og:description" content="کاربران iOS از این پس می‌توانند با فرمان دادن از طریق دستیار صوتی دستگاه‌های خود از والمارت خرید کنند."/>
  </head>
  <body>
    <article>
      <h1>
        <a href="https://www.bultannews.com/fa/news/640680/%D8%AE%D8%B1%DB%8C%D8%AF-%D8%A2%D9%86%D9%84%D8%A7%DB%8C%D9%86-%D8%A7%D8%B2-%D9%88%D8%A7%D9%84%D9%85%D8%A7%D8%B1%D8%AA-%D8%AA%D9%88%D8%B3%D8%B7-%D8%AF%D8%B3%D8%AA%DB%8C%D8%A7%D8%B1-%D8%B5%D9%88%D8%AA%DB%8C-%D8%A7%D9%BE%D9%84">خرید آنلاین از والمارت توسط دستیار صوتی اپل</a>
      </h1>
      <h2>کاربران iOS از این پس می‌توانند با فرمان دادن از طریق دستیار صوتی دستگاه‌های خود از والمارت خرید کنند.</h2>
      <address><time datetime="2019-11-19T11:58:00+00:00">19 Nov 2019, 11:58</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دستیار صوتی سیری تا به حال با مشکلات خاصی از نظر هم مسیر شدن با دستیار صوتی گوگل و الکسا از نظر دقت و راحتی استفاده از آن روبرو بود، اما بالاخره پشتیبانی والمارت از این دستیار صوتی باعث شد تا هوش مصنوعی اپل در رقابت با رقبای خود دست کم نداشته باشد.</p>
      <p>بزرگترین فروشگاه اینترنتی جهان، والمارت در ماه آوریل برای رقابت با الکسای آمازون، سیستم پشتیبانی از دستیار صوتی را در فروشگاه خود راه‌اندازی کرد و سفارش‌ها را از این طریق در سبد خرید خود در سایت والمارت اضافه کنند. از این پس، کاربران iOS با استفاده از دستیار صوتی دستگاه‌های خود مانند آیفون، آیپد، اپل واچ، مک، هوم‌پاد یا حتی CarPlay به راحتی از والمارت خرید کنند. میانبر جدید سیری برای خرید آنلاین از والمارت کاملا ساده است و به کاربران اجازه می‌دهد بعد از همگام‌سازی اکانت‌های خود، بدون بلند کردن حتی یک انگشت، اجناس را به سبد خرید خود اضافه کنند. تنها کاری که برای خرید از طریق صدا باید انجام دهید، راه‌اندازی Voice Shopping از طریق اپلیکیشن والمارت است.</p>
      <p>با خرید از این طریق، کاربران تنها لازم دارند تا یک جنس را برای خرید نام ببرند و از آن پس، دستیار صوتی است که می‌تواند برای آن‌ها فوری و به صورت دقیق، برند‌های مختلف آن جنس را در سایت والمارت پیدا کند و به مشتری ارائه دهد. مدیران فروشگاه‌های اینترنتی با ارائه این خدمات به مشتریان خبر از این داده‌اند که در آینده نه چندان دور، قادر خواهند بود تا دستیاران صوتی بیشتری را به پلتفرم سفارش از طریق صدا اضافه کنند و کار سفارش آنلاین را برای مشتریان خود راحت‌تر از گذشته کنند.</p>
    </article>
  </body>
</html>