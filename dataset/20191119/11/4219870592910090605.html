<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/ekonomija/aktuelno.239.html:831105-Vucic-Danasnji-ugovor-je-velika-vest-za-gradjane-Srbije---ljudi-mogu-da-vide-da-imaju-buducnost-na-svojim-ognjistima-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T11:38:00+00:00"/>
    <meta property="og:title" content="Vučić: Današnji ugovor je velika vest za građane Srbije - ljudi mogu da vide da imaju budućnost na svojim ognjištima (FOTO)"/>
    <meta property="og:description" content="Potpisan je komercijalni ugovor za izgradnju deonice auto-puta Ruma-Šabac i brze saobraćajnice na deonici Šabac-Loznica"/>
  </head>
  <body>
    <article>
      <h1>Vučić: Današnji ugovor je velika vest za građane Srbije - ljudi mogu da vide da imaju budućnost na svojim ognjištima (FOTO)</h1>
      <address><time datetime="2019-11-19T11:38:00+00:00">19 Nov 2019, 11:38</time> by <a rel="author">Novosti Online</a></address>
      <p>
        <b>Potpisan je komercijalni ugovor za izgradnju deonice auto-puta Ruma-Šabac i brze saobraćajnice na deonici Šabac-Loznica</b>
      </p>
      <p>PREDSEDNIK Vučić sastao se danas sa predstavnicima kompanije „Azvirt“. Posle sastanka potpisan je komercijalni ugovor za izgradnju deonice auto-puta Ruma-Šabac i brze saobraćajnice na deonici Šabac-Loznica.</p>
      <p>On je čestitao na potpisanom ugovoru rekavši da je on veoma važna stvar za našu zemlju.</p>
      <p>- Vrednost ovog ugovora je 476 miliona evra, u naredne tri godine izgradićemo 21,4 kilometra auto-puta od Rume do Šapca. To je vrsta spone i to je važno. Spona sa Mačvom i čitavom zapadnom Srbijom - kazao je predsednik Srbije. - To će biti pun profil auto-puta širine 29 metara, sa četiri trake. Biće put,„brza saobraćajnica“ gde će dozvoljna brzina biti do 110 km/h. Gotovo 77 km,biće savremene saobraćajnice.</p>
      <p>Kako je naglasio, cilj je da se ovaj deo Srbije oporavi, a novi auto-put je, poruka da će doći novi investitori u ovaj deo zemlje što, kaže on, znači i razvoj,zemlje.</p>
      <p>- Plan je da se sve završi u tom delu Srbije. Sve putne kombinacije koje vode ka RS i BiH i time bi Podrinje koje je prazno i pusto možda bilo sa više stanovnika. Ljudi mogu da vide da ipak imaju budućnost na svojim ognjištima. Ponsan sam na to što se auto-putevi grade više i bolje u našoj zemlji – istakao je predsednik, dodavši da su dosadašnje kompanije dobro odrađivale svoj posao po pitanju gradnje puteva u celoj Srbiji.</p>
      <figure>
        <img src="http://www.novosti.rs/upload/images/2019b//11/19/a-vucic-FOTO-%20TANJUG-%20RADE-%20PRELIC%20(1).jpg"/>
      </figure>
      <related>
        <a href="http://www.novosti.rs/vesti/naslovna/ekonomija/aktuelno.239.html:828306-Pogledajte-snimak-iz-vazduha-poslednjeg-kraka-Koridora-10-Sest-traka-87-kilometara-cekali-smo-ga-10-godina-FOTOVIDEO"/>
      </related>
      <figure>
        <img src="http://www.novosti.rs/upload/images/2019b//11/19/vucic-FOTO-%20TANJUG%20-RADE-%20PRELIC%20(2).jpg"/>
      </figure>
      <p>On se ponovo zahvalio i čestitao ministarki građevinarstva, saobraćaja i infrastrukture Zorani Mihajlović i Kamilu Alijevu predsedniku “Azvirt”, ističući da novi putevi znače i ubrzani razvoj ekonomije.</p>
      <figure>
        <img src="http://www.novosti.rs/upload/images/2019b//11/19/vucic-a-FOTO-%20TANJUG%20-RADE-%20PRELIC%20(5).jpg"/>
      </figure>
      <p>- Za naše goste treba istaći da smo uvek bili zadovljni time što ste uradili za našu zemlju, sve ste uradili na visokom nivou i u roku. Osećajte se kao kod kuće – rekao je Vučić na ruskom jeziku.</p>
      <p>Alijev se zahvalio na ukazanom poverenju i pohvalio naše radnike.</p>
      <p>- Hteo sam da se zahvalim za poverenje u ime kompanije koje nam je ukazano. Od 2012. godine radimo u Srbiji i uvek smo se trudili da ispunimo naše obaveze. Naša glavna snaga su radnici iz Srbije koji su se pokazali kao veoma vredni i odgovorni – rekao je Kamil Alijev predsednik “Azvirt”.</p>
      <figure>
        <img src="http://www.novosti.rs/upload/images/2019b//11/19/vucic-FOTO-%20TANJUG%20-RADE-%20PRELIC%20(1).jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831106-Hronicno-sam-bolestan-hvala-svima-koji-su-brinuli-Predsednik-Srbije-o-svom-zdravstenom-stanju-napadima-i-kampanji-protiv-njega"/>
        <a href="http://www.novosti.rs/vesti/naslovna/politika/aktuelno.289.html:831085-Prve-fotografije-predsednika-posle-izlaska-iz-bolnice-Pako-docekao-Vucica-na-poslu-FOTO"/>
        <a href="http://www.novosti.rs/vesti/naslovna/politika/aktuelno.289.html:831017-Vucic-nece-leteti-avionom-mesec-dana"/>
        <a href="http://www.novosti.rs/vesti/naslovna/politika/aktuelno.289.html:830922-Kako-je-izgledao-predsednikov-prvi-dan-na-poslu-nakon-izlaska-iz-bolnice-i-koji-su-mu-drzavnici-pozeleli-brz-oporavak"/>
        <a href="http://www.novosti.rs/vesti/naslovna/politika/aktuelno.289.html:830851-Vucic-pusten-kuci-posle-lecenja-na-VMA"/>
      </related>
    </article>
  </body>
</html>