<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/19/regjeringen-vil-vurdere-forbud-mot-homoterapi/"/>
    <meta property="og:site_name" content="Document"/>
    <meta property="article:published_time" content="2019-11-19T11:35:42+00:00"/>
    <meta property="og:title" content="Regjeringen vil vurdere forbud mot homoterapi"/>
    <meta property="og:description" content="Pride erstatter snart 17. mai. Det er grommere, mer morsomt. Mottakelse av representater for Pride 2019 ved statsministerboligen. Erna Solberg ved mottakelsen. Foto: Ola Vatn / NTB scanpix"/>
  </head>
  <body>
    <article>
      <h1>Regjeringen vil vurdere forbud mot homoterapi</h1>
      <address><time datetime="2019-11-19T11:35:42+00:00">19 Nov 2019, 11:35</time> by <a rel="author">Hans Rustad</a></address>
      <figure>
        <img src="https://www.document.no/wp-content/uploads/2019/06/tdc62447-1024x683.jpg"/>
      </figure>
      <p>
        <i>Pride erstatter snart 17. mai. Det er grommere, mer morsomt. Mottakelse av representater for Pride 2019 ved statsministerboligen. Erna Solberg ved mottakelsen. Foto: Ola Vatn / NTB scanpix</i>
      </p>
      <p>Erna Solberg står solid plantet på homolobbyens side og regjeringen går nå inn for å utrede et forbud mot homoterapi. Den norske stat velger forbudslinjen for å beskytte det gode.</p>
      <blockquote><b>Regjeringen har varslet Stortinget om at de igangsetter utredning av et forbud mot såkalt konverteringsterapi.<br/></b><br/>Nyheten kommer i en pressemelding fra Høyres stortingsgruppe fredag.<br/><br/>Kultur- og likestillingsminister Trine Skei Grande (V) skriver i et brev til Stortinget at hun vil igangsette #en utredning om hvordan praksis som har til formål å endre personers seksuelle orientering eller kjønnsidentitet forholder seg til nasjonal lovgivning og menneskerettigheter, herunder diskrimineringsvern og trosfrihet».<br/><br/>– Jeg og Høyres stortingsgruppe er svært glade for at vi nå utreder et forbud mot en praksis som skader og traumatiserer mennesker i en allerede vanskelig situasjon, sier Kristin Ørmen Johnsen, komitéleder for familie- og kulturkomiteen for Høyre på Stortinget.<br/><br/>KrF-leder og barne- og familieminister Kjell Ingolf Ropstad har tidligere uttalt at han ikke ser behovet for en slik utredning (NTB)</blockquote>
      <p>Dette er å overkjøre Ropstad og KrF, en av de få saker hvor de reagerer. Siv Jensen er nok med på ferden og de som er uenige i FrP biter det i seg.</p>
      <p>Men den opplagte motforestilling til forslaget er: Hva med konvertering den andre veien? Hva med med den massive påvirkning for LQBT som har pågått nå i flere tiår? Den begynte på 70-tallet og har nå blitt opphøyet til statsideologi. På 80-tallet begynte psykologer å klage over at unger med problemer ble kjønnsforvirret fordi gutter så ut som jenter med langt hår. Nå er det selve kjønnsbegrepet som er blitt flytende og det utøves et trykk på barna for at de skal kjenne etter om de er i feil kropp.</p>
      <p>En Document-leser forteller om da datteren kom for å hente gutten i barnehaven og møtte ham iført kjole. Dette er ikke overgrep, men trolig noe kunnskapsminister Jan Tore Sanner vil se på som livsmestring.</p>
      <p>Hvis Erna var klok ville hun stagget LQBT-lobbyen, men hun har Bernt Høie i regjering og homokampen er blitt en autostrada uten avkjøringer.</p>
      <p>
        <a href="https://www.documentforlag.no/produkt/normlost/">Kjøp boken til Kjell Skartveit her!</a>
      </p>
      <figure>
        <a href="https://www.documentforlag.no/produkt/normlost/">
          <img src="https://www.document.no/wp-content/uploads/2019/09/bokannonse-normlost.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/11/11/erna-solberg-vil-utrede-forbud-mot-homoterapi/"/>
        <a href="https://www.document.no/2017/09/21/grande-this-aint-over-before-the-fat-lady-sings/"/>
        <a href="https://www.document.no/2018/10/18/solberg-villig-til-a-forhandle-med-krf-om-endringer-i-abortloven/"/>
        <a href="https://www.document.no/2018/03/19/krf-ledelsen-samlet-for-skjebnemote/"/>
        <a href="https://www.document.no/2019/05/31/malinger-hoyre-svekket-etter-solbergs-samling/"/>
        <a href="https://www.document.no/2019/01/15/uro-og-avsky-i-krf-etter-frp-utspill-om-barnefodsler/"/>
        <a href="https://www.document.no/2019/08/21/ropstad-avbryter-valgkampturne-solberg-ber-ham-komme-til-oslo/"/>
        <a href="https://www.document.no/2019/01/02/knallharde-frp-krav-for-ny-flertallsregjering/"/>
        <a href="https://www.document.no/2019/01/22/solberg-i-mal-flertallsregjering-er-historisk/"/>
        <a href="https://www.document.no/2019/01/17/regjeringsutvidelsen-i-havn-stabiliteten-trygget-i-et-ustabilt-europa/"/>
      </related>
    </article>
  </body>
</html>