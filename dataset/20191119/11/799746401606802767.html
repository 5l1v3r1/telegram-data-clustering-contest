<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103211/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T11:40:04+00:00"/>
    <meta property="og:title" content="Кремль: підсумковий документ &quot;нормандського&quot; саміту готується"/>
    <meta property="og:description" content="Підсумковий документ до саміту “нормандської четвірки” готується, але поки не вирішено, чи буде він декларативним або зобов’язуючим."/>
  </head>
  <body>
    <article>
      <h1>Кремль: підсумковий документ "нормандського" саміту готується</h1>
      <address>
        <time datetime="2019-11-19T11:40:04+00:00">19 Nov 2019, 11:40</time>
      </address>
      <p>Підсумковий документ до саміту "нормандської четвірки" готується, але поки не вирішено, яким він буде: декларативним чи зобов'язувальним.</p>
      <p>Про це заявив прессекретар президента Росії Дмитрій Пєсков, повідомляє "Європейська правда" з посиланням на <a href="https://www.unian.ua/">УНІАН</a>.</p>
      <p>"Можна очікувати, що узгоджуватиметься якийсь текст. Що це буде за документ і чи буде він підписним, поки що говорити передчасно. Наразі якихось спільних рішень з цього приводу не було", - сказав Пєсков.</p>
      <p>Він зазначив, що в дипломатичній практиці бувають документи, які підписують, а бувають документи, які ухвалюють без підпису.</p>
      <p>"Як правило, приймаються різні заяви, декларації, меморандуми тощо. Деякі домовленості, плани дій, дорожні карти, угоди - документи, які носять зобов'язувальний характер, вони найчастіше підписуються", - сказав Пєсков.</p>
      <p>Міністр закордонних справ України Вадим Пристайко раніше <b><a href="https://www.eurointegration.com.ua/news/2019/10/12/7101824/">заявляв</a></b>, що підсумковий документ майбутньої зустрічі лідерів України, Німеччини, Франції і Росії вже узгодили їхні радники.</p>
      <related>
        <a href="https://www.eurointegration.com.ua/news/2019/11/19/7103210/"/>
      </related>
    </article>
  </body>
</html>