<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lag-avtal.se/nyhetsarkiv/framtidens-migration-staller-krav-pa-atervandande-6979027"/>
    <meta property="og:site_name" content="Lag &amp; Avtal"/>
    <meta property="article:published_time" content="2019-11-19T11:23:00+00:00"/>
    <meta property="og:title" content="Framtidens migration ställer krav på återvändande"/>
    <meta property="og:description" content="Framtidens migrationsmodell är tidsbegränsade arbetskontrakt och krav på återvändande. Det menar Johan Lindquist, professor i socialantropologi, vid Stockholms universitet."/>
  </head>
  <body>
    <article>
      <h1>Framtidens migration ställer krav på återvändande</h1>
      <address><time datetime="2019-11-19T11:23:00+00:00">19 Nov 2019, 11:23</time> by <a rel="author">Lena Gunnars</a></address>
      <h3>Framtidens migrationsmodell är tidsbegränsade arbetskontrakt och krav på återvändande. Det menar Johan Lindquist, professor i socialantropologi, vid Stockholms universitet.</h3>
      <p>Han får nu pengar från Riksbankens jubileumsfond och Vetenskapsrådet till ett nytt forskningsprojekt på temat.</p>
      <p>Det aktuella projektet heter ”Föreberedande migrationsutbildning och formandet av internationell migration från Etiopien till Gulfstaterna”.</p>
      <p>Enligt Johan Lindquist kan man generellt se hur cirkulär migration, som utgår från tidsbegränsade kontrakt och krav på återvändande blivit en alltmer inflytelserik modell för framtidens migration.</p>
      <p>Projeket tar sikte på utvecklingen av ett nytt etiopiskt migrationsprogram som ska skicka migranter till länder som Saudiarabien. Där kommer de på tidsbegränsade kontrakt att arbeta som exempelvis hembiträden och byggarbetare.</p>
      <p> – Programmet är en del av en bredare nationell utvecklingsplan som syftar till att skapa arbetstillfällen och öka remitteringen av löner tillbaka till Etiopien. Den bygger i hög grad på en asiatisk migrationsmodell, där Filippinerna är ett tydligt föregångsland, säger Johan Lindquist, i ett pressmeddelande på Stockholms universitets webbsajt.</p>
      <p>Ett av projektets syften är att förstå samtida försök att forma migration genom ”förberedande migrationsutbildningar” särskilt i Etiopien.</p>
      <p>”Projektet kommer framförallt att studera de här utbildningarna och försöka förstå dels hur de överförs från asiatiska till afrikanska länder, och dels hur migranter formas innan de reser utomlands. Det här är av stor betydelse för att förstå hur regleringen av arbetskraftsmigration kommer att utvecklas mer generellt i framtiden, inte minst till Europa, säger Johan Lindquist i pressmeddelandet.</p>
      <p>I projektet ingår även Dr. Tekalign Ayalew, forskare vid socialantropologiska institutionen vid Stockholms Universitet, och forskare vid Addis Abba University i Etiopien.</p>
      <p>Läs mer om Johan Lindquists forskning <a href="https://www.socant.su.se/forskning/v%C3%A5ra-forskare/johan-lindquist">på universitetets hemsida</a>.</p>
      <related>
        <a href="https://www.lag-avtal.se/asikter/samordna-arbetsratten-och-migrationsratten-6551370"/>
        <a href="https://www.lag-avtal.se/nyhetsarkiv/facken-borde-besoka-varenda-arbetsplats-6974643"/>
        <a href="https://www.lag-avtal.se/nyhetsarkiv/fran-vitrysk-stadare-till-svensk-byggforetagare-6926437"/>
        <a href="https://www.lag-avtal.se/tidningen/sa-blev-migrationsverket-mjukare-6926439"/>
        <a href="https://www.lag-avtal.se/nyhetsarkiv/ylva-johansson-far-migrationsansvar-i-eu-6971083"/>
        <a href="https://www.lag-avtal.se/nyhetsarkiv/advokat-migrationsverkets-agerande-var-ohederligt-6926445"/>
      </related>
    </article>
  </body>
</html>