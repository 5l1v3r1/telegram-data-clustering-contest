<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/avem-euro-dar-nu-jucam-la-el-spania-a-umilit-romania-cu-5-0-in-ultimul-meci-din-grupa-152895.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-19T11:22:00+00:00"/>
    <meta property="og:title" content="Avem EURO, dar nu jucăm la el... Spania a umilit România cu 5-0 în ultimul meci din grupă"/>
    <meta property="og:description" content="Într-un meci fără miză pentru tricolori, Spania a zburdat pe teren și a arătat adevărata diferență de valoare dintre cele două reprezentative (după ce în tur, România a 'obținut' un 1-2 mincinos) impunându-se cu 5-0. Echipa antrenată de Cosmin Contra a terminat pe locul 4 (a fost depășită și de Norvegia) în Grupa F și poate spera doar la o schimbare miraculoasă până la barajul din Liga Națiunilor, ultimul care poate aduce calificarea la Campionatul European 2020."/>
  </head>
  <body>
    <article>
      <h1>Avem EURO, dar nu jucăm la el... Spania a umilit România cu 5-0 în ultimul meci din grupă</h1>
      <address>
        <time datetime="2019-11-19T11:22:00+00:00">19 Nov 2019, 11:22</time>
      </address>
      <figure>
        <img src="https://www.ebihoreanul.ro/modules/news/files/spania_romania.jpg"/>
        <figcaption>foto: AFP</figcaption>
      </figure>
      <p>Într-un meci fără miză pentru tricolori, Spania a zburdat pe teren și a arătat adevărata diferență de valoare dintre cele două reprezentative (după ce în tur, România a "obținut" un 1-2 mincinos) impunându-se cu 5-0. Echipa antrenată de Cosmin Contra a terminat pe locul 4 (a fost depășită și de Norvegia) în Grupa F a preliminariilor Campionatului European din 2020.</p>
      <p>Jucătorii români nu au mai pierdut la acest scor de la meciul cu Serbia din martie 2010.</p>
      <p>Ei au ratat calificarea din preliminarii la turneul final, la care Bucureştiul găzduieşte patru meciuri, încă de etape trecută, când au pierdut, acasă, scor 0-2, cu Suedia.</p>
      <p>Cosmin Contra a confirmat, după meciul cu Spania, că nu va mai fi selecționerul României. Acesta a precizat că a luat decizia după meciul cu Suedia, pentru că nu și-a îndeplinit obiectivul: calificarea la Campionatul European.</p>
      <p>"Decizia era luată după meciul cu Suedia, de a nu mai continua la echipa naţională pentru că nu mi-am îndeplinit obiectivul. Am spus că dacă nu îmi îndeplinesc obiectivul nu voi mai continua la echipa naţională. Sper ca jucătorii să înţeleagă ca la un nivel aşa de înalt trebuie să aibă ceva în plus... Nu vreau să intru în detalii tactice. Primul lucru care mă frapează, nu se poate echipa naţională să te duci şi să joci cu 6-7 jucători care nu joacă. Sunt jucători care au pierdut minge după minge neavând acest ritm de joc. Spania îţi dă cu terenul în cap dacă te duci cu jucători care nu joacă. Nu se poate să nu legi 3-4 pase, să nu ai agresivitate în joc... Vreau să le cer iertare suporterilor că nu am putut să fac mai mult la echipa naţională. În acelaşi timp, am reuşit şi lucruri bune, astăzi pe teren au fost 7-8 jucători de la naţionala under 21", a spus Contra.</p>
      <p><b>Au marcat: </b>Fabian Ruiz 8, Gerard Moreno 33, 42, Rus 45-autogol, Oyarzabal 90+2</p>
      <p>
        <b>Au evoluat următoarele echipe:</b>
      </p>
      <p><b>Spania:</b> Kepa - Carbajal, Sergio Ramos (Raul Albiol '63), Inigo Martinez, Gaya - Fabian Ruiz, Busquets, Saul - Gerard Moreno (Oyarzabal '57), Morata, Santi Cazorla (Paco Alcacer '68). <b>Selecţioner </b>Robert Moreno.</p>
      <p><b>România:</b> Tătăruşanu - R. Benzar, Ad. Rus, Nedelcearu, Toşca - T. Băluţă, R. Marin (Cicâldău '65) - I. Hagi (Nistor '73), Stanciu, Fl. Coman (Mitriţă '57) - Puşcaş. <b>Selecţioner </b>Cosmin Contra.</p>
      <p><b>Cartonaşe galbene: </b>Busquets '25 / Nedelcearu '36</p>
      <p><b>Arbitri:</b> Aleksei Kulbakov - Dmitri Juk şi Oleg Maslianko - Denis Scerbakov (toţi din Belarus).</p>
      <p>
        <b>Rezultatele ultimei etape din Grupa F:</b>
      </p>
      <p><b>Spania</b> vs România 5-0 (Fabian Ruiz 8, Gerard Moreno 33, 42, Rus 45-autogol, Oyarzabal 90+2<br/><b>Suedia</b> vs Insulele Feroe 3-0 (Andersson 29, Svanberg 72, Guidetti 80)<br/>Malta vs <b>Norvegia </b>1-2 (Fenech 40 / King 7, Sorloth 62)</p>
      <p>
        <b>Clasament final:</b>
      </p>
      <p>1. Spania (31-5) 26 puncte</p>
      <p>2. Suedia (23-9) 21</p>
      <p>3. Norvegia (19-11) 17</p>
      <p>
        <b>4. România (17-15) 14</b>
      </p>
      <p>5. Insulele Feroe (4-30) 3</p>
      <p>6. Malta (3-27) 3</p>
    </article>
  </body>
</html>