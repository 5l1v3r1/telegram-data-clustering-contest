<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/19/cile-a-santiago-la-commissione-diritti-umani-dell-osa"/>
    <meta property="og:site_name" content="euronews"/>
    <meta property="article:published_time" content="2019-11-19T11:58:59+00:00"/>
    <meta property="og:title" content="Cile, a Santiago la Commissione Diritti Umani dell'OSA"/>
    <meta property="og:description" content="Contro il presidente Piñera annunciata da 19 deputati la messa in stato d'accusa per le violenze delle forze dell'ordine"/>
  </head>
  <body>
    <article>
      <h1>Cile, a Santiago la Commissione Diritti Umani dell'OSA</h1>
      <address><time datetime="2019-11-19T11:58:59+00:00">19 Nov 2019, 11:58</time> by <a rel="author">euronews </a></address>
      <figure>
        <img src="https://static.euronews.com/articles/stories/04/30/92/58/773x435_cmsv2_c3c139f3-e16a-57e6-b9d3-a7247d1b8c8a-4309258.jpg"/>
      </figure>
      <p>La mobilitazione popolare contro il presidente cileno Piñera compie un mese, ma la tensione per le strade della capitale Santiago non accenna a calare.</p>
      <p>Nuovi scontri sono scoppiati nel pomeriggio di lunedi attorno a Piazza Italia, dopo l'annuncio del governo di ritirare la procedura d'urgenza sulla legge per il salario minimo. E non è servita a evitarli la notizia di una intesa parlamentare per un referendum nel prossimo aprile, per l'avvio del processo di riforma della costituzione risalente alla dittatura di Pinochet.</p>
      <figure>
        <iframe data-src="https://twitter.com/euronewses/status/1196560206634868736" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Intanto, mentre 19 deputati dell'opposizione annunciano la procedura per la messa in stato d'accusa del presidente, considerato responsabile della violazione dei diritti umani compiuta dalle forze dell'ordine, è arrivata in Cile la Commissione Interamericana per i Diritti umani, interessata a indagare sull'uso sproporzionato della forza nei confronti dei manifestanti.</p>
      <p>Le procure cilene, intanto, hanno aperto più di 800 fascicoli a carico di membri delle forze di sicurezza per abusi, tortura, violenza sessuale e percosse, tutti reati commessi nel corso delle manifestazioni.</p>
    </article>
  </body>
</html>