<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/officiellt-felix-claar-till-aalborg-handbold/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-19T11:47:54+00:00"/>
    <meta property="og:title" content="Officiellt: Felix Claar till Aalborg Håndbold"/>
    <meta property="og:description" content="Förra säsongen blev Felix Claar utsedd till Handbollsligans mest värdefulle spelare. Nästa säsong kommer han att lämna Alingsås HK och istället representera danska mästarlaget Aalborg Håndbold, det skriver AHK i ett pressmeddelande. – Det känns som helt rätt steg för mig i min karriär att komma till en toppklubb i Danmark. Jag har förstås pratat med både […]"/>
  </head>
  <body>
    <article>
      <h1>Officiellt: Felix Claar till Aalborg Håndbold</h1>
      <address><time datetime="2019-11-19T11:47:54+00:00">19 Nov 2019, 11:47</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Förra säsongen blev Felix Claar utsedd till Handbollsligans mest värdefulle spelare. Nästa säsong kommer han att lämna Alingsås HK och istället representera danska mästarlaget Aalborg Håndbold, det skriver AHK i ett pressmeddelande.</b>
      </p>
      <p>– Det känns som helt rätt steg för mig i min karriär att komma till en toppklubb<br/>i Danmark. Jag har förstås pratat med både Mikael och Mishels och fått bra intryck när jag besökt klubben och fått höra hur de vill använda mig, säger Felix Claar i pressmeddelandet.</p>
      <p>Trots att han endast är 22 år gammal har Felix Claar redan spelat fem SM-finaler med AHK och dessutom blivit landslagsman. Årets säsong är Claars sjunde i Alingsås, men nästa säsong gör han alltså Mikael Aggefors och Mishels Liaba sällskap i Aalborg.</p>
      <p>– Jag är jätteglad för min tid i Alingsås HK där jag spelat sedan jag var 16 år och utvecklats och formats till den spelare jag är i dag. Jag har trivs oerhört bra i föreningen och hoppas kunna komma tillbaka i framtiden, säger Claar.</p>
      <p>Mikael Franzén säger så här om flytten:</p>
      <p>– Felix är vår viktigaste spelare och har utvecklats för varje säsong som gått. Han tackade nej till flera klubbar inför den här säsongen, men känner nu att det här är rätt för honom och jag är glad för hans skull och önskar honom lycka till. Men innan han lämnar återstår många spännande matcher i AHK-tröjan.</p>
    </article>
  </body>
</html>