<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/fetel-i-lekler-bi-trebali-da-se-vode-hamiltonovim-primerom/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T11:14:32+00:00"/>
    <meta property="og:title" content=",,Fetel i Lekler bi trebali da se vode Hamiltonovim primerom“"/>
    <meta property="og:description" content="Bivši tehnički direktor Ferarija Ros Braun istakao je da bi vozači italijanske ekipe u Formuli 1 Sebastijan Fetel i Šarl Lekler morali da prihvate krivicu za incident koji su izazvali na trci za Veliku nagradu Brazila u nedelju. Dvojica klupskih kolega su se u finišu trke na stazi ,,Interlagos“ u Sao Paulu, boreći se za […]"/>
  </head>
  <body>
    <article>
      <h1>,,Fetel i Lekler bi trebali da se vode Hamiltonovim primerom“</h1>
      <address><time datetime="2019-11-19T11:14:32+00:00">19 Nov 2019, 11:14</time> by <a rel="author">Nemanja</a></address>
      <p>Bivši tehnički direktor Ferarija Ros Braun istakao je da bi vozači italijanske ekipe u Formuli 1 Sebastijan Fetel i Šarl Lekler morali da prihvate krivicu za incident koji su izazvali na trci za Veliku nagradu Brazila u nedelju.</p>
      <p>Dvojica klupskih kolega su se u finišu trke na stazi ,,Interlagos“ u Sao Paulu, boreći se za poziciju, sudarila i tako su obojica završila borbu na ovoj trci. Nijedan od njih nije se javno izjasnio i priznao krivicu za incident, dok je sa druge strane, vozač Mercedesa i aktuelni svetski šampion Luis Hamilton svoju grešku na istoj trci posle kontakta sa mladim Aleksom Albonom odmah priznao i izvinio se svom mlađem kolegi.</p>
      <figure>
        <iframe data-src="https://twitter.com/NickBar180/status/1196228085974274048?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Braun smatra da je upravo to jedan od krucijalnih razloga zbog čega Ferari zaostaje za Mercedesom.</p>
      <p>–<b> Ne bih se bavio sa tim ko je kriv za njihov incident, ali mislim da bi njih dvojica trebalo da prate Hamiltonov primer i odmah prihvate krivicu, kao što je to šampion uradio Albonu. Ukoliko Ferari zaista želi da prekine dominaciju Mercedesa, ne samo što će morati da unaprede svoje vozilo naredne sezone, već moraju da budu sigurni da se ovakvi incidenti neće ponavljati u budućnosti </b>– kazao je sadašnji direktor menadžemnta motosportova u Formuli 1 Ros Braun.</p>
      <p>Prema rečima Brauna, na šefu ekipe Ferarija Matiji Binotu je težak zadatak da uspostavi ravnotežu u ekipi, s obzirom na to da je i mladi Lekler konkurentan i da želi svoje mesto ,,pod suncem“.</p>
      <p>–<b> Binoto mora da kaže vozačima u lice da moraju da preuzmu odgovornost za svoje postupke, kako bi se tim stavio ispred pojedinca, a to nije bio slučaj na nedeljnoj trci – </b>smatra Braun.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/17/holandjanin-trijumfovao-u-brazilu-katastrofa-ferarija/"/>
        <a href="https://www.sportskacentrala.com/2019/11/02/botasu-pol-pozicija-u-ostinu/"/>
        <a href="https://www.sportskacentrala.com/2019/10/27/hamilton-na-korak-od-titule-takticka-pobeda-mercedesa-foto/"/>
        <a href="https://www.sportskacentrala.com/2019/10/27/kazna-za-verstapena-holandjanin-bez-pol-pozicije/"/>
        <a href="https://www.sportskacentrala.com/2019/10/13/mercedes-po-sesti-put-najbolji-na-svetu-botasu-suzuka/"/>
        <a href="https://www.sportskacentrala.com/2019/10/11/tajfun-menja-raspored-formule-1/"/>
        <a href="https://www.sportskacentrala.com/2019/09/29/hamilton-iskoristio-kiks-ferarija-za-novu-pobedu-u-rusiji/"/>
        <a href="https://www.sportskacentrala.com/2019/09/28/cetvta-uzastopna-pol-pozicija-za-leklera/"/>
        <a href="https://www.sportskacentrala.com/2019/09/22/dvostruki-trijumf-ferarija-u-singapuru/"/>
      </related>
    </article>
  </body>
</html>