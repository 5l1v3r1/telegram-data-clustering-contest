<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/switch-off-di-whatsapp-ecco-gli-smartphone-su-cui-verra-eliminato-per-sempre-626343"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T11:25:29+00:00"/>
    <meta property="og:title" content="Switch off di WhatsApp: ecco gli smartphone su cui verrà eliminato"/>
    <meta property="og:description" content="Nel 2020 WhatsApp subirà uno switch off su alcuni dispositivi ritenuti ormai obsoleti. Ecco quali dispositivi saranno interessati"/>
  </head>
  <body>
    <article>
      <h1>Switch off di WhatsApp: ecco gli smartphone su cui verrà eliminato</h1>
      <h2>Nel 2020 WhatsApp subirà uno switch off su alcuni dispositivi ritenuti ormai obsoleti. Ecco quali dispositivi saranno interessati</h2>
      <address><time datetime="2019-11-19T11:25:29+00:00">19 Nov 2019, 11:25</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/WhatsApp-nuova-2-700x400.png"/>
      </figure>
      <p>La chat di messaggistica più usata al mondo <b>si aggiorna continuamente</b> per assicurare agli utenti la miglior esperienza di utilizzo possibile, aggiungendo novità e incrementando l’ottimizzazione della piattaforma.</p>
      <p>Per poter proseguire in tal senso, però, è necessario concentrare le forze <b>nell’aggiornare l’applicazione sui dispositivi che possano effettivamente recepire le novità introdotte</b>. Alcuni smartphone ancora in commercio, però, non risultano recettivi in tal senso, e la <b>società di Zuckerberg</b> ha ritenuto opportuno mettere in atto uno switch off dell’applicazione su alcuni modelli di smartphone. <a href="https://www.tecnoandroid.it/2019/11/19/whatsapp-ufficiale-larrivo-su-ipad-e-ce-una-sorpresa-anche-per-android-626376">Ecco dunque quali devices saranno interessati dall’addio.</a></p>
      <h3>WhatsApp, ecco i dispositivi su cui avverrà lo switch off</h3>
      <p>Già alla fine del 2018, WhatsApp aveva tagliato fuori il <b>Nokia S40 </b>dai dispositivi su cui avrebbe funzionato. Adesso se ne aggiungeranno di nuovi all’elenco: oltre ai <b>sistemi di Microsoft, </b>su cui WhatsApp sarà <b>spento a partire dal 31 dicembre 2019,</b> saranno colpiti da questo provvedimento anche <b>gli iPhone con iOS 7</b> e gli <b>smartphone con Android 2.3.7 o precedenti</b> (questi a partire <b>dal 1° Febbraio 2020</b>).</p>
      <p>La ragione di questo taglio così drastico è molto semplice: tutte le features aggiunte con i nuovi aggiornamenti non possono essere supportate o utilizzate su smartphone <b>con sistemi o hardware ritenuti ormai obsoleti.</b></p>
      <p>Cosa dovrebbe fare chi ha uno di questi dispositivi? Purtroppo non ci sono molte alternative a metterli da parte per acquistarne di nuovi, se si intende proseguire nell’utilizzo del servizio. Per quanto riguarda <b>Windows Phone</b>, l’azienda consiglia di effettuare un backup manuale del dispositivo <b>entro il 10 dicembre 2019</b>, perché a partire da quella data il servizio cloud di WhatsApp non sarà più disponibile su Windows Phone.</p>
    </article>
  </body>
</html>