<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/a-caserta-la-notte-bianca-il-7-dicembre-street-food-e-tanti-ospiti/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T11:08:32+00:00"/>
    <meta property="og:title" content="A Caserta la Notte Bianca: il 7 dicembre street food e tanti ospiti"/>
    <meta property="og:description" content="Si terrà sabato 7 dicembre a Caserta la &quot;Notte Bianca 2019&quot;, evento organizzato dal Comune di Caserta e dall’Avv. Gianpiero Menditto con il suo staff."/>
  </head>
  <body>
    <article>
      <h1>A Caserta la Notte Bianca: il 7 dicembre street food e tanti ospiti</h1>
      <address><time datetime="2019-11-19T11:08:32+00:00">19 Nov 2019, 11:08</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>Si terrà sabato 7 dicembre a Caserta la “Notte Bianca 2019”, evento organizzato dal Comune di Caserta e dall’Avv. Gianpiero Menditto con il suo staff.</p>
      <p>L’iniziativa ospiterà, per volere del Comune, una tappa dell’evento enogastronomico CE GUSTO che sarà coordinata ancora una volta dal giovane professionista Gian Piero Menditto, avvocato impegnato nel sociale e nell’organizzazione di eventi.</p>
      <p>Si tratta di una manifestazione imperdibile, che punterà su ospiti di calibro nazionale e su una serie di eventi dedicati alla musica di tendenza del momento: Trap, Hip Hop e Indie. Ma sarà anche un evento che darà spazio anche agli artisti locali per valorizzare i talenti della terra casertana.</p>
      <p>Il programma ufficiale dell’evento sarà pubblico a breve e saranno noti anche i nomi degli artisti che impreziosiranno una notte ricca di eventi.</p>
      <p>L’organizzazione fa sapere che, in caso di condizioni atmosferiche avverse e tali da non poter garantire la riuscita della manifestazione, l’evento sarà rinviato ad inizio gennaio 2020.</p>
    </article>
  </body>
</html>