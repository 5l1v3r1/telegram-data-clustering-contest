<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/sediul-pccocs-si-un-magazin-franzeluta-vandalizate-fotovideo_3059537.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T11:27:34+00:00"/>
    <meta property="og:title" content="Sediul PCCOCS şi un magazin &quot;Franzeluţa&quot;, vandalizate (FOTO/VIDEO)"/>
    <meta property="og:description" content=" Bărbatul care a vandalizat sediul Procuraturii pentru Combaterea Criminalităţii Organizate şi Cauze Speciale, dar şi al unui magazin din apropierea clădirii Ministerului Afacerilor Interne, spune că a recurs la acest gest pentru că a vrut să se răzbune p"/>
  </head>
  <body>
    <article>
      <h1>Sediul PCCOCS şi un magazin "Franzeluţa", vandalizate (FOTO/VIDEO)</h1>
      <address><time datetime="2019-11-19T11:27:34+00:00">19 Nov 2019, 11:27</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/photo_2019-11-19_09-57-39_67005600.jpg"/>
          <figcaption>foto: publika.md </figcaption>
        </figure>
        <figure>
          <img src="https://media.publika.md/md/image/201911/w720/photo_2019-11-19_09-57-34_01861000.jpg"/>
          <figcaption>foto: publika.md </figcaption>
        </figure>
        <figure>
          <img src="https://media.publika.md/md/image/201911/w720/photo_2019-11-19_09-57-39_53260500.jpg"/>
          <figcaption>foto: publika.md </figcaption>
        </figure>
        <figure>
          <img src="https://media.publika.md/md/image/201911/w720/photo_2019-11-19_09-57-46_00897600.jpg"/>
          <figcaption>foto: publika.md </figcaption>
        </figure>
      </slideshow>
      <p><b>Bărbatul care a vandalizat sediul Procuraturii pentru Combaterea Criminalităţii Organizate şi Cauze Speciale, dar şi al unui magazin din apropierea clădirii Ministerului Afacerilor Interne, spune că a recurs la acest gest pentru că a vrut să se răzbune pe instituţiile statului pentru o decizie a instanţei. Incidentul a avut loc aseară, între orele 20:00 şi 22:00, în centrul Capitalei.</b> <br/><br/>Potrivit poliţiei, iniţial, bărbatul a aruncat cu o piatră şi a spart geamul uşii PCCOCS. El a fost observat de carabinieri, care l-au predat oamenilor legii. Astăzi, responsabilul de la recepţie spune că a auzit despre incidentul de aseară de la colegul său.<br/><br/>"Cel care a fost aseară în serviciu mi-a povestit cum un domn în vârstă de 63 de ani a lovit cu o piatră în fereastră, pentru că nu a fost de acord cu decizia Procuraturii".<br/><br/>Suspectul a fost reţinut şi audiat de poliţişti, însă aceştia l-au lăsat să plece. La scurt timp, individul a deteriorat deja uşa unui magazin. Angajații acestuia au refuzat să comenteze incidentul.<br/><br/>"A trecut pe aici un boschetar de aista, a aruncat cu piatra şi-o fugit, dar l-a prins".<br/><br/>Astfel, bărbatul în vârstă de 63 de ani a ajuns din nou pe mâna forţelor de ordine. Acesta a fost spitalizat din cauza comportamentului neadecvat. Între timp, reprezentanţii PCCOCS şi cei ai magazinului vandalizat urmează să stabilească prejudiciul, pentru a cere despăgubiri.</p>
      <figure>
        <img src="https://media.publika.md/md/image/201911/large/vandalizare-franzeluta_26786700.jpg"/>
      </figure>
      <p> </p>
    </article>
  </body>
</html>