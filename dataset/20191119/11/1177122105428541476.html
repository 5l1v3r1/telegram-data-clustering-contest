<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/pentru-ca-nu-i-a-primit-salariul-la-timp-un-roman-din-uk-a-spulberat-cu-maina-12-autoturisme-de-lux-din-curtea-unui-dealer-auto-148656.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:18:00+00:00"/>
    <meta property="og:title" content="Pentru că nu și-a primit salariul la timp, un român din UK a spulberat cu mașina 12 autoturisme de lux din curtea unui dealer auto"/>
    <meta property="og:description" content="Un român de 36 de ani care, din răzbunare, a spulberat cu autoturismul său 12 mașini de lux, în valoare de 500.000 de lire sterline, parcate în curtea unui dealer auto din..."/>
  </head>
  <body>
    <article>
      <h1>Pentru că nu și-a primit salariul la timp, un român din UK a spulberat cu mașina 12 autoturisme de lux din curtea unui dealer auto</h1>
      <address>
        <time datetime="2019-11-19T11:18:00+00:00">19 Nov 2019, 11:18</time>
      </address>
      <p>Un român de 36 de ani care, din răzbunare, a spulberat cu autoturismul său 12 mașini de lux, în valoare de 500.000 de lire sterline, parcate în curtea unui dealer auto din Marea Britanie, a ajuns la închisoare.</p>
      <p>Înainte de a se urca la volan, Vasile Turcan s-a îmbătat cu apă de gură pe bază de alcool, potrivit anchetei. Românul a comis fapta din răzbunare, considerând că firma îi datorează bani, potrivit Daily Mail.</p>
      <p>Românul își va petrece următoarele 12 luni în închisoare, după gestul nesăbuit comis la finele lunii iulie. Atunci, el s-a dus să scoată bani de la bancomat, dar a constatat că nu primise salariul. Considerând că acest lucru s-a întâmplat din cauza datoriei pe care o avea un dealer auto către firma la care lucra, Vasile a decis să se răzbune.</p>
      <p>Astfel, după ce și-a făcut curaj cu câteva sticle de apă de gură cu concentrație de alcool de 27%, Vasile s-a urcat la volanul mașinii sale, pe care și-o cumpărase cu două săptămâni înainte cu doar 200 de lire sterline, și s-a dus spre dealerul auto din Warwickshire. A intrat cu mașina în curte și a lovit toate cele 12 mașini parcate afară, în valoare de peste 500.000 de lire, provocându-le avarii evaluate la aproximativ 50.000 de lire.</p>
      <p>În fața instanței, bărbatul și-a recunoscut faptele și a spus că a decis să se răzbune pentru că nu-și primise salariul.</p>
    </article>
  </body>
</html>