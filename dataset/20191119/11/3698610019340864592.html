<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-rf-porushili-kriminalnu-spravu-proti-komandira-brigadi-ukrayinskoyi-armiyi-330136_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T11:54:00+00:00"/>
    <meta property="og:title" content="В РФ порушили кримінальну справу проти командира бригади української армії"/>
    <meta property="og:description" content="Росія звинувачує Майстренка в обстрілі цивільного населення Донбасу."/>
  </head>
  <body>
    <article>
      <h1>В РФ порушили кримінальну справу проти командира бригади української армії</h1>
      <h2>Росія звинувачує Майстренка в обстрілі цивільного населення Донбасу.</h2>
      <address>
        <time datetime="2019-11-19T11:54:00+00:00">19 Nov 2019, 11:54</time>
      </address>
      <p><a href="https://dt.ua/UKRAINE/slidkom-rf-nezakonno-pred-yaviv-zvinuvachennya-ponad-180-ukrayinskim-viyskovosluzhbovcyam-gpu-268436_.html"><b>Слідчий комітет Російської Федерації відкрив кримінальну справу</b></a> проти командира 54-ї окремої механізованої бригади Збройних Сил України Олексія Майстренка за нібито обстріл цивільного населення Донбасу, повідомляє <a href="https://sledcom.ru/news/item/1411061/">прессслужб</a><a href="https://sledcom.ru/news/item/1411061/">а</a> Слідчого комітету.</p>
      <p>"Олексію Майстренку заочно пред'явлено звинувачення у злочині за ч. 3 ст. 33, ч. 1 ст. 356 Кримінального кодексу РФ (організація застосування у збройному конфлікті засобів і методів, заборонених міжнародним договором Російської Федерації)", - йдеться у повідомленні.</p>
      <p>Слідчий комітет РФ регулярно відкриває <b><a href="https://dt.ua/UKRAINE/slidchiy-komitet-rf-porushiv-novu-kriminalnu-spravu-proti-ukrayinskih-viyskovih-237728_.html">кримінальні справи проти українських військовослужбовців</a></b> у зв'язку з нібито вчиненими ними військовими злочинами проти цивільного населення сходу України.</p>
      <p>Раніше повідомлялося, що <a href="https://dt.ua/UKRAINE/slidkom-rf-vidkriv-sche-chotiri-spravi-schodo-ukrayinskih-viyskovih-317089_.html"><b>Слідком Росії порушив ще чотири кримінальні справи</b></a> стосовно українських військовослужбовців за "ознаками злочину, передбаченого частиною 1 статті 356 КК РФ (застосування заборонених засобів і методів ведення війни)".</p>
      <p>Так, за даними 2018 року, Слідчий комітет незаконно заочно <a href="https://dt.ua/UKRAINE/slidkom-rf-nezakonno-pred-yaviv-zvinuvachennya-ponad-180-ukrayinskim-viyskovosluzhbovcyam-gpu-268436_.html"><b>висунув обвинувачення понад 180 українським військовим</b></a>, зокрема керівництву Міністерства оборони України. </p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>