<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/conditii-de-mizerie-in-blocul-din-timisoara-in-care-au-murit-trei-oameni-nu-cred-ca-ati-putea-sa-traiti-aici-va-este-scarba-sa-calcati-pe-scari-adevarul.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T11:11:43+00:00"/>
    <meta property="og:title" content="Condiții de mizerie în blocul din Timișoara în care au murit trei oameni: „Nu cred că aţi putea să trăiţi aici. Vă este scârbă să călcaţi pe scări“ – Adevărul"/>
    <meta property="og:description" content="Blocul de pe strada Mioriţa nr.8, din Complexul Studenţesc, este locuit, în mare parte, de persoane cu situaţii materiale precare. Cei mai mulţi nici nu"/>
  </head>
  <body>
    <article>
      <h1> Condiții de mizerie în blocul din Timișoara în care au murit trei oameni: „Nu cred că aţi putea să trăiţi aici. Vă este scârbă să călcaţi pe scări“ – Adevărul </h1>
      <address><time datetime="2019-11-19T11:11:43+00:00">19 Nov 2019, 11:11</time> by <a rel="author">Redacția</a></address>
      <p>Blocul de pe strada Mioriţa nr.8, din Complexul Studenţesc, este locuit, în mare parte, de persoane cu situaţii materiale precare. Cei mai mulţi nici nu au buletin de Timişoara, scrie Adevărul</p>
      <p>Este vorba de un fost cămin studenţesc, cu duşuri la comun, în capătul coridorului. Imobilul a aparţinut cândva universităţii particulare Tibiscus, însă a fost vândut în urmă cu mulţi. Timişorenii au amintiri nu tocmai plăcute cu acest bloc, pentru că aici se făceau analizele medicale şi recrutările în Armată, pe vremea când milităria era obligatorie.</p>
      <p>Camerele de cămin au fost transformate în garsoniere, iar locatarii plătesc între 150 şi 250 de euro pe lună. Sunt familii şi cu cinci copii care stau într-un apartament. Oamenii se plâng de lipsa de curăţenie. „E plin de ploşniţe. Nu se face absolut nimic.</p>
      <p>Au ajuns să moară copii de la soluţiile cu care se dau în exterior. S-a dat luni sau marţi, pe unele uşi s-au pus sigilii, nu înţeleg de ce. Sâmbătă au murit doi copii, azi a murit şi mama unuia.</p>
      <p>Nu cred că aţi putea să trăiţi aici. E o mizerie de nedescris. Începând de aici, de la parter, până la etajul patru, vă este scârbă să călcaţi pe scări. Şi perţii murdari”, ne-a spus una dintre persoanele care locuiesc în fostele cămine de pe strada Mioriţa.</p>
      <p>„Sunt şi cazuri sociale, dar sunt şi care au bani. Să ştiţi că nu e administratorul de vină cu curăţenie. Noi oamenii trebuie să ne facem. Oamenii nu-şi fac. Stau să le vină cineva, să le facă curăţenie. Nu poate nimeni să-i oblige să spele, să-şi ţină ordine în casa în care trăieşti cu cinci copii. Omul e mai rău ca şi câinele. Nimeni nu contribuie cu nimic, nici măcar în baie nu se ţine curat. Acolo bea, acolo fumează. Unde sunt oameni, este curat, dar în multe familii e dezastru. Administratorul nu-i scoate de milă”, a spus un alt locuitor.</p>
      <p>Citește integral în <a href="https://adevarul.ro/locale/timisoara/cosmarul-blocul-murit-trei-oameni-nu-cred-putea-traiti-aici-scarba-calcati-scari-1_5dd2e8275163ec427127bc63/index.html"><b>Adevărul.ro</b></a></p>
    </article>
  </body>
</html>