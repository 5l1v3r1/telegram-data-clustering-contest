<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/in-the-valley-of-gods-trafilo-do-kosza-informacje-o-grze-zniknely-z-profili-tworcow.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T11:25:00+00:00"/>
    <meta property="og:title" content="In the Valley of Gods trafiło do kosza? Informacje o grze zniknęły z profili twórców"/>
    <meta property="og:description" content="Odpowiedzialne za udaną grę Firewatch studio Campo Santo zostało przejęte przez Valve w 2018 roku."/>
  </head>
  <body>
    <article>
      <h1>In the Valley of Gods trafiło do kosza? Informacje o grze zniknęły z profili twórców</h1>
      <h2>Odpowiedzialne za udaną grę Firewatch studio Campo Santo zostało przejęte przez Valve w 2018 roku.</h2>
      <address><time datetime="2019-11-19T11:25:00+00:00">19 Nov 2019, 11:25</time> by <a rel="author">LM</a></address>
      <figure>
        <img src="https://img6.gram.pl/zabt20191119112204218vhjh.jpg"/>
      </figure>
      <p>Wygląda na to, że z jakichś powodów <b>firma Valve mogła przerwać lub zupełnie zarzucić projekt pierwszoosobowej przygodówki In the Valley of Gods</b>. Tytuł <a href="https://www.gram.pl/news/2017/12/08/tga-2017-tworcy-firewatcha-zapowiadaja-in-the-valley-of-gods.shtml">zapowiedziano jeszcze podczas gali The Game Awards 2017</a>, ale ostatni raz mogliśmy o nim słyszeć przed <a href="https://www.gram.pl/news/2018/04/22/valve-przejelo-ekipe-odpowiedzialna-za-firewatch-studio-campo-santo.shtml">przejęciem odpowiedzialnego za nią studia Campo Santo przez włodarzy platformy Steam</a>. Oczywiście cisza w mediach, to nic nowego w tej branży, ale do niej należy dorzucić fakt, że <b>oficjalny zwiastun gry nie jest już dostępny w sieci (jedynie wersja z TGA 2017), a jak ustalili fani, pracownicy Campo Santo zaktualizowali swoje profile na Twitterze, usuwając z opisów informacje dotyczące In the Valley of Gods</b>.<br/><br/>In the Valley of Gods zapowiedziano jako dedykowaną zabawie dla pojedynczego gracza przygodówkę, której akcja będzie rozgrywać się na egipskiej pustyni. <b>Przy okazji zapowiedzi wskazano, że premiera tytułu ma nastąpić jeszcze w 2019 roku, ale do tej pory nie tylko nie zaprezentowano niczego nowego, ale też nie uruchomiono kampanii marketingowej</b>, co wskazuje, że In the Valley of Gods wylądowało w koszu albo czeka je poważna obsuwa.<br/><br/>Czy <b>los gry In the Valley of Gods jest w jakiś sposób związany z zapowiedzianym przez Valve</b> <a href="https://www.gram.pl/news/2019/11/19/half-life-alyx-potwierdzone-przez-valve-oficjalna-prezentacja-juz-w-czwartek.shtml">Half-Life: Alyx</a>? Tego dowiemy się w nadchodzący czwartek.</p>
      <p>https://twitter.com/ValveNewsNetwor/status/1196140554188468224?ref_src=twsrc%5Etfw%7Ctwcamp%5Etweetembed%7Ctwterm%5E1196140554188468224&amp;ref_url=https%3A%2F%2Fwww.pcinvasion.com%2Fin-the-valley-of-gods-is-it-cancelled%2F https://www.youtube.com/watch?v=UOoKPN2KPhg</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>