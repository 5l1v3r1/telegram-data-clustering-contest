<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/attualita/15912-aosta-iniziato-il-corso-di-formazione-robotica-coding-e-cyberbullismo.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-11-19T11:40:00+00:00"/>
    <meta property="og:title" content="Aosta, iniziato il corso di formazione Robotica, Coding e Cyberbullismo"/>
    <meta property="og:description" content="AOSTA. Al CSV di Aosta è iniziato il corso di formazione in Robotica, Coding e Cyberbullismo, una iniziativa organizzata nell'ambito del progetto Movi-Menti e curata da Enaip Valle d'Aosta e cooperativa noi&amp;gliAltri. Più di venti persone tra educatori e figure professionali che lavorano nei servizi sociali hanno partecipato ieri, 18 novembre, al primo dei sei incontri previsti con l'ingegnere delle telecomunicazioni e programmatrice Cristina Darienzo. Per cominciare si è parlato di robotica educativa attraverso un laboratorio pratico e delle principali tecniche che saranno poi utili ai partecipanti nel loro lavoro quotidiano a contatto con i ragazzi. Si passerà poi alla creazione di laboratori di tecnologia con materiale povero, alle basi di programmazione con Scatch (un linguaggio gratuito specificamente progettato per ragazzi dagli 8 ai 16 anni ideato con l'obiettivo di insegnare a pensare in modo creativo, a lavorare in collaborazione e a ragionare in modo sistemico). Il percorso di formazione si chiuderà…"/>
  </head>
  <body>
    <article>
      <h1>Aosta, iniziato il corso di formazione Robotica, Coding e Cyberbullismo</h1>
      <address>
        <time datetime="2019-11-19T11:40:00+00:00">19 Nov 2019, 11:40</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/L-N/laboratorio-roboticax600.jpg"/>
      </figure>
      <p>AOSTA. Al CSV di Aosta è iniziato il corso di formazione in Robotica, Coding e Cyberbullismo, una iniziativa organizzata nell'ambito del progetto Movi-Menti e curata da Enaip Valle d'Aosta e cooperativa noi&amp;gliAltri.</p>
      <p>Più di venti persone tra educatori e figure professionali che lavorano nei servizi sociali hanno partecipato ieri, 18 novembre, al primo dei sei incontri previsti con l'ingegnere delle telecomunicazioni e programmatrice Cristina Darienzo. Per cominciare si è parlato di robotica educativa attraverso un laboratorio pratico e delle principali tecniche che saranno poi utili ai partecipanti nel loro lavoro quotidiano a contatto con i ragazzi. Si passerà poi alla creazione di laboratori di tecnologia con materiale povero, alle basi di programmazione con Scatch (un linguaggio gratuito specificamente progettato per ragazzi dagli 8 ai 16 anni ideato con l'obiettivo di insegnare a pensare in modo creativo, a lavorare in collaborazione e a ragionare in modo sistemico). Il percorso di formazione si chiuderà con un progetto di storytelling sul cyberbullismo.</p>
      <p>"L'obiettivo del corso di formazione - spiegano gli organizzatori - è avvicinare figure professionali, che lavorano con i ragazzi, all'utilizzo della robotica educativa, disciplina che facilita l'apprendimento delle materie STEM (Scienze, Tecnologia, Ingegneria, Matematica), che aiuta a sviluppare il pensiero critico e un nuovo approccio al mondo di oggi, stimolandola logica e lo sviluppo del pensiero computazionale, cioè di un metodo per affrontare le situazioni".</p>
      <p>L'attività svolta aiuta "a lavorare sul pensiero computazionale, che oggi significa sviluppare una forma mentis che un domani sarà utile non solo a ingegneri e programmatori, ma anche a medici, avvocati, statisti, dirigenti di azienda, architetti, funzionari di amministrazioni, che ogni giorno devono affrontare problemi complessi".</p>
      <p> </p>
      <p> </p>
      <p> </p>
      <p>
        <i>C.R.</i>
      </p>
      <p> </p>
      <p> </p>
      <p> </p>
      <p> </p>
    </article>
  </body>
</html>