<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/avtobus-ta-legkovyk-ne-rozmynulys-na-hmelnychchyni-ye-zagybli/"/>
    <meta property="og:site_name" content="VARTA1"/>
    <meta property="article:published_time" content="2019-11-19T11:38:55+00:00"/>
    <meta property="og:title" content="Автобус та легковик не розминулись на Хмельниччині: є загиблі"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Автобус та легковик не розминулись на Хмельниччині: є загиблі</h1>
      <address>
        <time datetime="2019-11-19T11:38:55+00:00">19 Nov 2019, 11:38</time>
      </address>
      <p>Post Views: 515</p>
      <p>На Хмельниччині поліція з’ясовує обставини ДТП із загиблими, з участю легкового авто та маршрутного мікроавтобуса.</p>
      <p>Слідчі слідчого управління ГУНП в Хмельницькій області відкрили кримінальне провадження за ч. 3 статті 286 Кримінального кодексу України за фактом дорожньо-транспортної пригоди, у якій дві людини загинуло і ще 11 були доставлені до лікарні на обстеження. Про це повідомили у секторі комунікації поліції Хмельницької області.</p>
      <p>Аварія сталася 19 листопада, о 07:50 годині, на автодорозі сполученням «Житомир–Чернівці». Поблизу с. Ганнівка, Дунаєвецького району, зіткнулися легковий автомобіль марки «КІА Сеrato» та маршрутний пасажирський мікроавтобус «Мерседес Спринтер», сполученням «Панасівка–Дунаївці–Хмельницький».</p>
      <figure>
        <img src="https://varta1.com.ua/wp-content/uploads/2019/11/19111902.jpg"/>
      </figure>
      <p>Внаслідок ДТП, водій та пасажир легковика, дані яких, наразі, встановлюються, загинули на місці події. Ще одна пасажирка «КІА Сеrato» у важкому стані доправленадо обласної лікарні. 11 людей, які їхали у маршрутному мікроавтобусі, у тому числі й водій, були доправлені до медичних закладів для обстеження. Попередньо відомо, що п’ятеро з них отримали різні тілесні ушкодження, у однієї з пасажирок зламана рука.</p>
      <p>На місці події продовжує працювати слідчо-оперативна група ГУНП в Хмельницькій області. У подальшому інформація буде уточнюватися.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>