<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/karteri-thanatoy-arga-ti-nychta-ston-peiraia-perimenan-idioktiti-kafeneioy-ton-machairosan-sto-stithos-kai-exafanistikan/"/>
    <meta property="og:site_name" content="europost.gr"/>
    <meta property="article:published_time" content="2019-11-19T11:30:57+00:00"/>
    <meta property="og:title" content="Καρτέρι θανάτου αργά τη νύχτα στον Πειραιά: Περίμεναν ιδιοκτήτη καφενείου, τον μαχαίρωσαν στο στήθος και εξαφανίστηκαν!"/>
    <meta property="og:description" content="Αιματηρή ενέδρα σε ιδιοκτήτη καφενείου στον Πειραιά. Άγνωστοι τον περίμεναν την ώρα που έκλεινε το μαγαζί και του επιτέθηκαν. Το σενάριο που εξετάζει η αστυνομία για την επίθεση. Τρόμος αργά το βράδυ της Δευτέρας (18.11.2019) για"/>
  </head>
  <body>
    <article>
      <h1>Καρτέρι θανάτου αργά τη νύχτα στον Πειραιά: Περίμεναν ιδιοκτήτη καφενείου, τον μαχαίρωσαν στο στήθος και εξαφανίστηκαν!</h1>
      <address>
        <time datetime="2019-11-19T11:30:57+00:00">19 Nov 2019, 11:30</time>
      </address>
      <p>Αιματηρή ενέδρα σε ιδιοκτήτη καφενείου στον Πειραιά. Άγνωστοι τον περίμεναν την ώρα που έκλεινε το μαγαζί και του επιτέθηκαν. Το σενάριο που εξετάζει η αστυνομία για την επίθεση.</p>
      <p>Τρόμος αργά το βράδυ της Δευτέρας (18.11.2019) για ιδιοκτήτη καφενείου στον Πειραιά. Άγνωστοι του είχαν στήσει καρτέρι και τον περίμεναν.</p>
      <p>Όλα έγιναν στις 23:30 το βράδυ όταν ο 67χρονος ιδιοκτήτης του καφενείου έκλεινε το μαγαζί του.</p>
      <p>Την ώρα εκείνη, δυο άγνωστοι άνδρες εμφανίστηκαν στο καφενείο του και αφού του επιτέθηκαν και τον μαχαίρωσαν στο στήθος, εξαφανίστηκαν.</p>
      <p>Η αστυνομία εξετάζει το ενδεχόμενο να πρόκειται για απόπειρα ληστείας, με τους δράστες να θέλουν να του αρπάξουν τις εισπράξεις της ημέρας.</p>
      <p>Τραυματισμένος από μαχαίρι στο στήθος, ο άτυχος άνδρας μεταφέρθηκε σε ιδιωτικό νοσοκομείο του Πειραιά όπου και νοσηλεύεται.</p>
    </article>
  </body>
</html>