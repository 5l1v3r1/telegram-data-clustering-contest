<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/story/655182/lekavitsioys-gia-paskoyal-pitino-kai-saras"/>
    <meta property="og:site_name" content="OnSports"/>
    <meta property="article:published_time" content="2019-11-19T11:48:01+00:00"/>
    <meta property="og:title" content="Λεκαβίτσιους για Πασκουάλ, Πιτίνο και «Σάρας»"/>
    <meta property="og:description" content="Ο Λούκας Λεκαβίτσιους μίλησε σε μέσο της πατρίδας του και ανέλυσε τις διαφορές των τριών τεχνικών που έχει συνεργαστεί."/>
  </head>
  <body>
    <article>
      <h1>Λεκαβίτσιους για Πασκουάλ, Πιτίνο και «Σάρας»</h1>
      <address><time datetime="2019-11-19T11:48:01+00:00">19 Nov 2019, 11:48</time> by <a rel="author">Onsports Team</a></address>
      <p>Ο Λούκας Λεκαβίτσιους μίλησε σε μέσο της πατρίδας του και ανέλυσε τις διαφορές των τριών τεχνικών που έχει συνεργαστεί.</p>
      <p>
        <b>Αναλυτικά, ο βραχύσωμος γκαρντ μίλησε για:</b>
      </p>
      <p><b>-την συνεργασία με τον Πασκουάλ:</b> «<i>Ο κ. Πασκουάλ έδινε πολλή έμφαση στην τακτική. Ήταν πολύ καλός στην προετοιμασία της ομάδας πριν τον αγώνα. Με τον Ρικ Πιτίνο τα πράγματα ήταν διαφορετικά. Λιγότερη τακτική και περισσότερη ελευθερία στους παίκτες. Ήταν δύο διαφορετικοί προπονητές. Ο κ. Πασκουάλ είχε περισσότερη τακτική και από τον Σαρούνας Γιασικεβίτσιους</i>».</p>
      <p><b>-τον Πιτίνο:</b> «<i>Είναι πολύ καλός στο να σου δίνει ώθηση με τις ομιλίες του. Πριν τους αγώνες πάντα μας έλεγε μια ιστορία ή κάτι τέτοιο. Κάποιες φορές ήταν και κάτι αστείο. Το στυλ του άρεσε περισσότερο στους Αμερικανούς παίκτες. Η ελευθερία στο παιχνίδι ήταν κάτι που τους ταίριαζε</i>».</p>
      <p><b>-τον Γιασικεβίτσιους:</b> «<i>Η μεγαλύτερη επιτυχία της Ζαλγκίρις είναι που κράτησε τον Σαρούνας Γιασικεβίτσιους στο Κάουνας. Όλα κινούνται γύρω του στην ομάδα. Μου έλειψε η συνεργασία μαζί του. Ο κ. Πασκουάλ ήταν σκληρός, αλλά όχι όσο ο Σάρας</i>».</p>
      <p><b>-τον ρόλο του στην Ζαλγκίρις:</b> «<i>Θέλω να πάρω όσα περισσότερα λεπτά μπορώ. Μου έλειψε αυτός ο ρόλος. Στον Παναθηναϊκό είχε λίγο χρόνο και ελπίζω τώρα να έχω μεγαλύτερη συμμετοχή</i>».</p>
      <p><b>-το μέλλον του μιας και έχει υπογράψει για 1+1 χρόνια:</b> «<i>Αν κάνουμε μια καλή σεζόν, θα εξετάσω τις επιλογές μου και θα δούμε. Μου άρεσε η επιστροφή στην Ζαλγκίρις. Αν είναι να μείνω περισσότερο, θα είναι ωραία</i>».</p>
      <p><b>-το αν έχει αλλάξει το παιχνίδι του μετά από μια διετία στον Παναθηναϊκό:</b> «<i>Δεν πιστεύω πως έχω αλλάξει πολύ μπασκετικά. Ίσως να πήρα κάποια πράγματα από τους προπονητές και τον Νικ Καλάθη, ίσως να βελτιώθηκα στο διάβασμα του παιχνιδιού. Θα δούμε στην πορεία της χρονιάς</i>».</p>
    </article>
  </body>
</html>