<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281577-google-stadia-slapps-idag-och-de-forsta-recensionerna-bade-prisar-och-sagar-tjansten"/>
    <meta property="og:site_name" content="FZ.se"/>
    <meta property="article:published_time" content="2019-11-19T11:30:00+00:00"/>
    <meta property="og:title" content="Google Stadia släpps idag och de första recensionerna både prisar och sågar tjänsten"/>
    <meta property="og:description" content="Långa latenser och dålig bildkvalité när tekniken fallerar - science fiction när det funkar."/>
  </head>
  <body>
    <article>
      <h1>Google Stadia släpps idag och de första recensionerna både prisar och sågar tjänsten</h1>
      <h2>Långa latenser och dålig bildkvalité när tekniken fallerar - science fiction när det funkar.</h2>
      <address><time datetime="2019-11-19T11:30:00+00:00">19 Nov 2019, 11:30</time> by <a rel="author" href="https://www.fz.se/medlem/12" target="_blank">Carl Johansson-Sundelius</a></address>
      <p>Idag lanserar Google sin spelstreamingtjänst Stadia och <a href="https://www.fz.se/forhandstitt/281571">våra första intryck av tjänsten var väldigt goda</a> - dock med brasklappen att förutsättningarna i verkligheten inte gått att testa. I alla fall inte för oss som får ett recensionsexemplar inom några dagar. Men, andra medier har haft möjlighet att utvärdera tjänsten i ungefär en vecka och det är verkligen blandade åsikter.</p>
      <p>Men först, låt SweClockers sammanfatta vad Google Stadia faktiskt är för något och hur tjänsten är uppbyggd. Och gillar du inte multimedia har de en <a href="https://www.sweclockers.com/artikel/28433-google-stadia-vad-ar-det-och-vad-ingar">matchande text</a> till videon nedan.</p>
      <figure>
        <iframe src="https://www.youtube.com/embed/02_P2vKdRCQ" width="640" height="360" data-service="Youtube" scrolling="no"/>
      </figure>
      <p>Nu till de första verklighetsbaserade testen av tjänsten, där bland annat The Verge fått tag på intressant information kring <i>Destiny 2</i>, det spel som ingår i premium-prenumerationen vid lanseringen. Spelet renderas inte i 4K på servrarna utan snarare 1080p och skalas upp av din Chromecast. De konstaterar också att detta känns väldigt tidigt och att tjänsten snarast kan ses som en beta.</p>
      <ul>
        <li>
          <b>
            <a href="https://www.theverge.com/2019/11/18/20970297/google-stadia-review-gaming-streaming-cloud-price-specs-features-chrome-pixel">Läs The Verges test</a>
          </b>
        </li>
      </ul>
      <p>Även teknikfolket på Digital Foundry är inne på samma spår, att tjänsten inte känns färdig än och medan bildkvalitén är viktig är det latensen som kommer att vara avgörande. De försöker sig också på att mäta latensen med hjälp av en höghastighetskamera som filmat knapptryckningen på gamepaden och responsen i olika spel, vilket jämfördes mot Xbox One X. I genomsnitt adderade Stadia cirka 50 millisekunder i fördröjning, från 83 ms i <i>Shadow of the Tomb Raider</i> till 139. De slänger dock in en brasklapp om att metoden inte är utan brister. Och att det i slutändan kokas ner till "upplevd latens" där ingen titel de testat kändes ospelbar.</p>
      <ul>
        <li>
          <b>
            <a href="https://www.eurogamer.net/articles/digitalfoundry-2019-stadia-tech-review">Läs Digital Foundrys test</a>
          </b>
        </li>
      </ul>
      <p>Tested har också haft möjlighet att bekanta sig med tjänsten i en hemmamiljö och Norman Chan. Han, likt många andra, är skeptisk till hur Googles betalmodell ser ut. De har sedan innan en video där snackar teknik med Google i 30 minuter.</p>
      <figure>
        <iframe src="https://www.youtube.com/embed/F7zOn9OwfiI" width="640" height="360" data-service="Youtube" scrolling="no"/>
      </figure>
      <p>Avslutningsvis konstaterar också Polygon att Stadia "landar långt ifrån sin potential" samtidigt som de prisar handkontrollen.</p>
      <ul>
        <li>
          <b>
            <a href="https://www.polygon.com/reviews/2019/11/18/20967328/google-stadia-review-games-guide-destiny-2">Läs Polygons test</a>
          </b>
        </li>
      </ul>
      <p>Vi hoppas få tag i ett recensionsexemplar snarast så att vi kan börja testa ordentligt. Om du också får ditt paket i veckan - skriv gärna dina första intryck i forumet.</p>
      <h3>Läs mer om Google Stadia</h3>
      <figure>
        <img src="https://cdn.fz.se/artikel/bild/1418165?l=eyJyZXNvdXJjZSI6IlwvYXJ0aWtlbFwvYmlsZFwvMTQxODE2NSIsImZpbHRlcnMiOltdLCJwYXJhbXMiOltdLCJrZXkiOiIzZjMwNzY4Yzg0MjIxZTA2ZDEzYWRjZTIyYTJlMzgwNCJ9"/>
        <figcaption>Hands-on – Google Stadia är svart magi</figcaption>
      </figure>
      <figure>
        <img src="https://cdn.fz.se/artikel/bild/1414473?l=eyJyZXNvdXJjZSI6IlwvYXJ0aWtlbFwvYmlsZFwvMTQxNDQ3MyIsImZpbHRlcnMiOltdLCJwYXJhbXMiOltdLCJrZXkiOiI0M2Q4MTA2OGNlODBmN2JlY2U3MTJhODBlODU2YTdkNyJ9"/>
        <figcaption>Google nästan dubblar antalet Stadia-spel – dagen innan den släpps</figcaption>
      </figure>
      <figure>
        <img src="https://cdn.fz.se/artikel/bild/1417495?l=eyJyZXNvdXJjZSI6IlwvYXJ0aWtlbFwvYmlsZFwvMTQxNzQ5NSIsImZpbHRlcnMiOltdLCJwYXJhbXMiOltdLCJrZXkiOiI2MzNjZDRjNDJjODBiMTkxY2JmNjdiODNlNzgxNWRiNCJ9"/>
        <figcaption>Google Stadia kommer få exklusiva, egenutvecklade spel varje år</figcaption>
      </figure>
    </article>
  </body>
</html>