<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/19/jennifer-lopez-semmit-sem-keresett-uj-filmjevel/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T11:11:00+00:00"/>
    <meta property="og:title" content="Jennifer Lopez semmit sem keresett új filmjével  "/>
    <meta property="og:description" content="Pedig a film hatalmasat durrant, több százmilliós bevételt hozott!"/>
  </head>
  <body>
    <article>
      <h1>Jennifer Lopez semmit sem keresett új filmjével  </h1>
      <h2>Pedig a film hatalmasat durrant, több százmilliós bevételt hozott!</h2>
      <address><time datetime="2019-11-19T11:11:00+00:00">19 Nov 2019, 11:11</time> by <a rel="author">Cosmopolitan.hu</a></address>
      <p><b>Meglepő dolgot árult el Jennifer Lopez</b> a szeptemberben mozikba került, legújabb filmje kapcsán. Biztosan te is tudod, hogy <b>A Wall Street pillangóinak</b> JLo nem csak producere volt, de a főszerepét is eljátszotta – sőt az extra dögös sztripper szerepéért még a rúdon pörgést is megtanulta… A  film rögtön a premiert követően hatalmas sikert aratott, így hát természetesen mindenki arra következtetett, hogy Jennifer jól meg is szedte magát vele. Nos, mint most kiderült, ez egyáltalán nem így történt.</p>
      <p>Nagyon durva, de <b>Jennifer a GQ-nak azt nyilatkozta</b>, hogy <b>ezzel a filmmel gyakorlatilag semmit nem keresett</b>. Egészen pontosan mindössze 99 dollárt, tehát nagyjából 28 ezer forintot tett zsebre.</p>
      <figure>
        <iframe src="https://giphy.com/embed/5BWVeEbJsaB4UZAzSz" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/nbcworldofdance-happy-world-of-dance-wod-5BWVeEbJsaB4UZAzSz">via GIPHY</a>
      </p>
      <p><i>„Olyan dolgokat csinálok, amiket szeretek, amikhez van kedvem. <b>Ezzel a filmmel nem kerestem egy rakás pénzt, mivel ingyen vállaltam el</b>. Mindig csak magamban bízhatok”</i> – mondta az interjúban, majd azt is hozzátette, hogy mennyire <b>büszke rá, hogy részese lehetett ennek a filmnek</b>. A Wall Street pillangóinak forgatásán <a href="https://cosmopolitan.hu/sztarhirek/2019/09/06/latnod-kell-jennifer-lopez-sztriptiztancos-videojat/">rengeteg nő dolgozott</a>, mindenféle pozícióban, JLo pedig fontosnak tartja, hogy az egyébként rendkívül férfias filmiparban kifejezetten női projektek is megvalósuljanak. <i>„Nők voltak a producerei, nő volt a rendező, egy nő írta, és a főszereplők is nők voltak. Hosszú ideje csak azt látjuk, hogy ahogy a férfiak kihasználják a nőket a filmiparban, úgyhogy most vicces volt megélni, hogy a szerepek felcserélődnek”</i> – tette hozzá.</p>
      <p>Mindehhez persze azt is hozzátartozik, hogy<b> JLo pénztárcája </b>valószínűleg<b> nem érezte meg ezt a bevételkiesést</b>, hiszen Jennifer így is nagyjából 400 millió dollárral, azaz kb. 116 milliárd forinttal rendelkezik!</p>
    </article>
  </body>
</html>