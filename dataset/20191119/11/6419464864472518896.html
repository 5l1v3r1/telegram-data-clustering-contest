<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kairos-ektakto-deltio-epideinosis-apo-tin-emy-gia-tis-epomenes-ores/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T11:48:51+00:00"/>
    <meta property="og:title" content="Καιρός: Έκτακτο δελτίο επιδείνωσης από την ΕΜΥ για τις επόμενες ώρες"/>
    <meta property="og:description" content="Επιδείνωση του καιρού προβλέπεται σήμερα Τρίτη (19-11-2019) από τις βραδινές ώρες και από τα δυτικά, με ισχυρές βροχές και καταιγίδες"/>
  </head>
  <body>
    <article>
      <h1>Καιρός: Έκτακτο δελτίο επιδείνωσης από την ΕΜΥ για τις επόμενες ώρες</h1>
      <address>
        <time datetime="2019-11-19T11:48:51+00:00">19 Nov 2019, 11:48</time>
      </address>
      <p><a href="https://neaselida.gr/tag/ektakto-deltio/">Επιδείνωση</a> του <a href="https://neaselida.gr/tag/keros/"><b>καιρού</b></a> προβλέπεται σήμερα Τρίτη (19-11-2019) από τις βραδινές ώρες και από τα δυτικά, με ισχυρές <a href="https://neaselida.gr/tag/vroches/"><b>βροχές</b></a> και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους.</p>
      <p>Πιο αναλυτικά θα επηρεαστούν:</p>
      <p>
        <b>1. ΤΗΝ ΤΡΙΤΗ (19-11-2019)</b>
      </p>
      <p>Από τις βραδινές ώρες τα νησιά του Ιονίου, η Ήπειρος και η δυτική Στερεά.</p>
      <p>
        <b>2. ΤΗΝ ΤΕΤΑΡΤΗ (20-11-2019)</b>
      </p>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία.</p>
      <p>
        <b>3. ΤΗΝ ΠΕΜΠΤΗ (21-11-2019)</b>
      </p>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>Περισσότερες λεπτομέρειες στα καθημερινά τακτικά δελτία καιρού και την ιστοσελίδα της <a href="https://neaselida.gr/tag/emy/"><b>ΕΜΥ</b> </a>(www.emy.gr).</p>
      <h3>Πού θα βρέξει</h3>
      <p>Μετά το μεσημέρι στο <b>Ιόνιο</b> και στη Θεσσαλία και στην <b>Κεντρική Μακεδονία</b> τα φαινόμενα τοπικά θα ενταθούν, ενώ από τις βραδινές ώρες μέτωπο αρκετά έντονων καταιγίδων θα επηρεάσει το Ιόνιο και περιοχές της <b>Δυτικής Ελλάδας</b>, με επέκταση τη νύχτα ανατολικότερα.</p>
      <p>Τις νυκτερινές και πρώτες πρωινές ώρες η <b>ορατότητα</b> θα είναι τοπικά περιορισμένη και θα σχηματιστούν ομίχλες.</p>
      <p>Η <b>θερμοκρασία</b> θα κυμανθεί στη Δυτική Μακεδονία από 5 έως 17 βαθμούς, στη Βόρεια Ελλάδα από 8 έως 19, στην Ήπειρο από 8 έως 23 βαθμούς, στην Κεντρική Ελλάδα από 8 έως 22, στη <b>Δυτική και Νότια Ελλάδα</b> από 15 έως 22 βαθμούς, στα υπόλοιπα ηπειρωτικά από 9 έως 23 βαθμούς, στα νησιά του Ιονίου από 15 έως 21 βαθμούς, και στα νησιά του Αιγαίου από 15 έως 24 βαθμούς Κελσίου.</p>
      <figure>
        <img src="https://i1.prth.gr/images/w880/files/2019-11-19/o_kairos_wx.png"/>
      </figure>
      <p>Στην <b>Αττική</b> περιμένουμε άστατο καιρό με νεφώσεις που κατά περιόδους θα δίνουν τοπικές βροχές και σποραδικές καταιγίδες. Οι <b>άνεμοι</b> θα πνέουν από νοτιοανατολικές διευθύνσεις ασθενείς έως μέτριοι 3 με 5 μποφόρ. Η <b>θερμοκρασία</b> θα κυμανθεί στην πόλη της Αθήνας από 16 έως 21 βαθμούς.</p>
      <figure>
        <img src="https://i1.prth.gr/images/w880/files/2019-11-19/athens_weather_pinakas.png"/>
      </figure>
      <p>Στη <b>Θεσσαλονίκη</b> περιμένουμε νεφώσεις με τοπικές βροχές και ενδεχομένως τοπικές καταιγίδες. Τις πρώτες πρωινές ώρες η ορατότητα θα είναι περιορισμένη. Οι <b>άνεμοι</b> θα πνέουν ανατολικοί νοτιοανατολικοί με εντάσεις 3 έως 4 μποφόρ. Η θερμοκρασία στο κέντρο της πόλης θα κυμανθεί από 12 έως 19 βαθμούς.</p>
      <related>
        <a href="https://neaselida.gr/ellada/kairos-vroches-kai-kataigides-se-oli-ti-chora-poy-tha-chtypisoyn/"/>
      </related>
    </article>
  </body>
</html>