<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/bm-iran-daki-gosterilerde-onlarca-kisi-hayat-n-kaybetti"/>
    <meta property="og:site_name" content="euronews"/>
    <meta property="article:published_time" content="2019-11-19T11:56:04+00:00"/>
    <meta property="og:title" content="BM: İran'daki gösterilerde onlarca kişi hayatını kaybetti"/>
    <meta property="og:description" content="Birleşmiş Milletler, İran'da devam eden gösteriler sırasında 'onlarca' kişinin hayatını kaybettiğini duyurdu"/>
  </head>
  <body>
    <article>
      <h1>BM: İran'daki gösterilerde onlarca kişi hayatını kaybetti</h1>
      <address><time datetime="2019-11-19T11:56:04+00:00">19 Nov 2019, 11:56</time> by <a rel="author">Mustafa Bag</a></address>
      <p>Birleşmiş Milletler, İran'da devam eden gösteriler sırasında 'onlarca' kişinin hayatını kaybettiğini duyurdu.</p>
      <p>BM İnsan Hakları Komitesi Sözcüsü Rupert Colville tarafından yapılan açıklamada, ülkede devam eden gösterilerde hayatını kaybedenlerin sayısının 'onlarca' olduğu belirtilerek durumun endişe verici boyutta ve yayılmakta olduğu kaydedildi.</p>
      <p>Açıklamada, güvenlik güçlerinin göstericileri dağıtmak için eylemcilerin üzerine gerçek mermilerle ateş açtığı belirtilirken yetkililer aşırı güç kullanımından kaçınmaya çağrıldı.</p>
      <p>İnternet kesintisinin sona erdirilmesi gerektiğini belirten Colville, Cenevre'de düzenlediği basın toplantısında yetkilileri göstericilerin ifade özgürlüğü ve barışçıl toplanma özgürlüğü haklarına uymaya çağırdı.</p>
      <p>İranlı resmi makamların verilerine göre, hükümet karşıtı gösteriler sırasında 3 güvenlik görevlisi öldürüldü.</p>
      <p>Ancak İranlı aktivistler, son olaylarda ölenlerin sayısının 200 civarında olduğunu iddia ediyor.</p>
      <ul>
        <li>
          <a href="https://tr.euronews.com/2019/11/18/beyaz-saray-abd-iran-halkinin-yanindadir">Beyaz Saray: ABD İran halkının yanındadır</a>
        </li>
        <li>
          <a href="https://tr.euronews.com/2019/11/17/iran-benzine-zam-eylemleri-internet-kesildi-hamaney-dusmanlarini-sabotaj-yapmakla-sucladi">İran'da benzine zam eylemleri: İnternet kesildi, Hamaney düşmanlarını 'sabotaj' yapmakla suçladı</a>
        </li>
        <li>
          <a href="https://tr.euronews.com/2019/11/16/iran-da-benzin-zamm-n-protesto-gosterileri-buyuyor-sircan-sehrindeki-eylemde-1-kisi-oldu">İran'da benzin zammını protesto gösterileri büyüyor: Sircan şehrindeki eylemde 1 kişi öldü</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>