<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/mamica-movilita-constanta-fetita-moarta-326253.html"/>
    <meta property="og:site_name" content="Observator"/>
    <meta property="article:published_time" content="2019-11-19T11:47:00+00:00"/>
    <meta property="og:title" content="O mămică din Constanţa şi-a găsit fetiţa moartă, la două ore după ce i-a dat să mănânce"/>
    <meta property="og:description" content="O mămică din localitatea Moviliţa (Constanţa) şi-a găsit fetiţa în vârstă de trei luni, fără viaţă, la două ore după ce i-a dat să mănânce."/>
  </head>
  <body>
    <article>
      <h1>O mămică din Constanţa şi-a găsit fetiţa moartă, la două ore după ce i-a dat să mănânce</h1>
      <address><time datetime="2019-11-19T11:47:00+00:00">19 Nov 2019, 11:47</time> by <a rel="author">Alin Tarnovschi</a></address>
      <p>
        <b>
          <b>O mămică din localitatea Moviliţa (Constanţa) şi-a găsit fetiţa în vârstă de trei luni, fără viaţă, la două ore după ce i-a dat să mănânce.</b>
        </b>
      </p>
      <p>Totul a început, în această dimineaţă, în jurul orei 05.00, atunci când mămica s-a trezit pentru a-i da fetiţei să mănânce.</p>
      <p>După aproximativ două ore, în jurul orei 07.30, femeia a descoperit că fiica ei nu mai respira, motiv pentru care a sunat disperată la numărul unic de urgenţă 112.</p>
      <p>La faţa locului s-a deplasat un echipaj medical, dar şi poliţiştii.</p>
      <p>Din nefericire, medicii nu au mai putut face nimic pentru a salva viaţa fetiţei.</p>
      <p>" Astăzi, în jurul orei 07.40, polițiști din cadrul Secției 9 Rurală Topraisar au fost sesizați prin 112 de către o femeie cu privire la faptul că fiica sa, în vârstă de 3 luni, a decedat.</p>
      <p>Deplasați la fața locului, polițiștii au constatat faptul că trupul neînsuflețit nu prezintă urme vizibile de violență.</p>
      <p>Din primele cercetări a reieșit faptul că în această dimineață, în jurul orei 05:00, femeia ar fi hrănit copilul, iar la 07.30 a observat ca acesta nu mai respira.</p>
      <p>În cauză a fost întocmit un dosar de cercetare penală sub aspectul săvârșirii infracțiunii de ucidere din culpă", se arată într-o informare a Poliţiei.</p>
      <p>Potrivit unor surse, fetiţa s-ar fi înecat cu lapte, iar mama a observat prea târziu.</p>
    </article>
  </body>
</html>