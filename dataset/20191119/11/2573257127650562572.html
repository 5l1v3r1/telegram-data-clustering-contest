<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/schede-sim-clonate-ecco-come-funziona-la-sim-swap-la-truffa-del-momento-626291"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T11:55:52+00:00"/>
    <meta property="og:title" content="Sim Copia ed Incolla: ecco come funziona la truffa del momento"/>
    <meta property="og:description" content="Parliamo di SIM Swap, una nuova truffa che, a partire dalla clonazione della SIM telefonica, arriva poi a svuotare il conto in banca."/>
  </head>
  <body>
    <article>
      <h1>Sim Copia ed Incolla: ecco come funziona la truffa del momento</h1>
      <h2>Parliamo di SIM Swap, una nuova truffa che, a partire dalla clonazione della SIM telefonica, arriva poi a svuotare il conto in banca.</h2>
      <address><time datetime="2019-11-19T11:55:52+00:00">19 Nov 2019, 11:55</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-18T150348.394.png"/>
      </figure>
      <p>Hai mai sentito parlare di <b>SIM Swap</b>? Un particolare tipo di truffa che<b> punta al tuo conto bancario</b> e che viene realizzata a partire dalla <b>clonazione della tua scheda SIM</b>.</p>
      <p>Il <b>numero di cellulare</b>, infatti, viene sempre più spesso utilizzato come<b> fattore di autenticazione al servizio di Home Banking</b> e per confermare l’elaborazione di alcune operazioni (come acquisti online e bonifici bancari), ricevendo sullo smartphone un <b>codice OTP</b> specifico da inserire per <b>completare il processo di transazione</b>.</p>
      <p>Ma in che modo i criminali informatici riuscirebbero a clonare una scheda SIM? Tutto avrebbe inizio con la <b>raccolta dei dati degli utenti</b>. Per fare ciò, gli hacker si servono di alcuni <b>malware</b> (dei veri e propri virus che, una volta inseriti all’interno di un dispositivo mediante la diffusione di un software, per esempio, riescono ad accedere alle informazioni qui presenti) o <b>prelevando i dati dai profili Social</b> della vittima, così da <b>risalire al suo numero di cellulare</b>.</p>
      <h3>SIM Swap: prima ti clonano la scheda SIM, poi ti svuotano il conto in banca</h3>
      <p>Una volta ottenute tutte le informazioni necessarie, i criminali informatici dispongono di tutto il necessario per presentare dei <b>documenti contraffatti </b>all’operatore telefonico e convincerlo ad <b>emettere una nuova SIM</b>, alludendo allo smarrimento della scheda SIM stessa o del cellulare.</p>
      <p>Se questa procedura va a buon fine, l’hacker è riuscito ad ottenere la SIM dell’utente e può utilizzare il suo numero per contattare la <b>banca</b> e <b>chiede le credenziali per accedere al conto online</b>. Per alcuni potrebbe sembrare impossibile, ma la banca, soprattutto se il criminale informatico di turno parlerà con un addetto alle prime armi, potrebbe cedere i dati richiesti, dal momento in cui<b> il numero di telefono è il secondo fattore di autenticazione al servizio online</b>.</p>
      <p>In questi casi,<b> difendersi da un tentativo di SIM Swap è molto difficile</b>. Si potrebbe però installare un antivirus sullo smartphone, così da proteggere il dispositivo da eventuali malware che possono rubare i nostri dati personali. Ma a far <b>scattare il campanello</b> d’allarme è il <b>non funzionamento della propria SIM</b>. Questo perchè, quando viene richiesta l’emissione di una nuova scheda telefonica, la vecchia viene immediatamente disattivata.</p>
    </article>
  </body>
</html>