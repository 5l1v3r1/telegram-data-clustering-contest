<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kos-askisi-gia-seismo-kai-tsoynami-sto-nisi/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T11:56:44+00:00"/>
    <meta property="og:title" content="Κως: Άσκηση για σεισμό και τσουνάμι στο νησί"/>
    <meta property="og:description" content="Παρουσία του γενικού γραμματέα Πολιτικής Προστασίας Νίκου Χαρδαλιά, πραγματοποιήθηκε σήμερα το πρωί άσκηση ετοιμότητας στο νησί της Κω"/>
  </head>
  <body>
    <article>
      <h1>Κως: Άσκηση για σεισμό και τσουνάμι στο νησί</h1>
      <address>
        <time datetime="2019-11-19T11:56:44+00:00">19 Nov 2019, 11:56</time>
      </address>
      <p>Παρουσία του γενικού γραμματέα Πολιτικής Προστασίας Νίκου Χαρδαλιά, πραγματοποιήθηκε σήμερα το πρωί άσκηση ετοιμότητας στο νησί της <a href="https://neaselida.gr/tag/kos/"><b>Κω</b></a>, στο πλαίσιο του έργου <b>«Tsunami Last Mile»</b> που χρηματοδοτείται από την Ευρωπαϊκή Επιτροπή.</p>
      <p>Το σενάριο προέβλεπε <a href="https://neaselida.gr/tag/sismos/"><b>σεισμό</b></a> και στη συνέχεια προειδοποίηση για <a href="https://neaselida.gr/tag/tsounami/"><b>τσουνάμι</b></a>, μέσω των πινακίδων έγκαιρης προειδοποίησης που τοποθετήθηκαν πρόσφατα στο νησί. Στην άσκηση <b>συμμετείχαν μαθητές</b> από δημοτικά σχολεία και από το Ιπποκράτειο Λύκειο της Κω και στην διάρκεια της καταγράφηκαν τεχνικά προβλήματα που προέκυψαν, με τον αξιολογητή Ανδρέα Αντωνάκο από τη Γραμματεία Πολιτικής Προστασίας να δηλώνει ότι καταγράφηκαν όλα τα ζητήματα και θα γίνει η έκθεση έτσι ώστε να επιλυθούν.</p>
      <p>O <b>γ.γ. Πολιτικής Προστασίας κ. Χαρδαλιάς</b>, σε δηλώσεις του στα τοπικά μέσα ενημέρωσης επεσήμανε ότι γι’ αυτό το λόγο γίνονται αυτές οι ασκήσεις, ώστε να καταγραφούν τα προβλήματα, αλλά και για να μην υπάρχει φόβος στους κατοίκους και στα παιδιά, που πρέπει να είναι ενημερωμένα και να γνωρίζουν τι πρέπει να κάνουν σε αντίστοιχες περιπτώσεις.</p>
      <related>
        <a href="https://neaselida.gr/ellada/seismos-tora-stin-kefalonia/"/>
      </related>
    </article>
  </body>
</html>