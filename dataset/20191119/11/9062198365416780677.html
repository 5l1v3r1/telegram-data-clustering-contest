<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379882/fenerbahcede-yilin-transfer-gelismesi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T11:27:00+00:00"/>
    <meta property="og:title" content="Fenerbahçe'de yılın transfer gelişmesi!"/>
    <meta property="og:description" content="Bayern Münih forması giyen Jerome Boateng'in Fenerbahçe ile masaya oturduğu ortaya çıktı."/>
  </head>
  <body>
    <article>
      <h1>Fenerbahçe'de yılın transfer gelişmesi!</h1>
      <h2>Bayern Münih forması giyen Jerome Boateng'in Fenerbahçe ile masaya oturduğu ortaya çıktı.</h2>
      <address>
        <time datetime="2019-11-19T11:27:00+00:00">19 Nov 2019, 11:27</time>
      </address>
      <p>Süper Lig'in ilk 11 haftasını 20 puanla 2. sırada geçen Fenerbahçe'de transfer hareketliliği başladı.</p>
      <p>Teknik direktör Ersun Yanal'ın raporu doğrultusunda hareket eden sarı-lacivertlile sezon sonunda şampiyonluk ipini göğüslemek için stoper takviyesi hazırlığı yapıyor.</p>
      <p>Fotomaç'ın haberine göre; aradığı ismi Almanya'da bulunan sarı-lacivertliler, devre arasında sezon başında büyük umutlarla transfer ettiği Adil Rami'yle yollarını ayırmaya hazırlanıyor.</p>
      <p>Fenerbahçe'nin listesinde yer alan Alman stoperin önceki gün İstanbul'a geldiği öğrenildi. 31 yaşındaki oyuncunun bir otelde menajer Mirsad Türkcan'la buluştuğu ve transfer görüşmesi yaptığı ileri sürüldü. Boateng'in bağlı olduğu menajerlik şirketi Lian'a ortak olan Mirsad'ın Fenerbahçe'nin şartlarını ilettiği belirtildi.</p>
    </article>
  </body>
</html>