<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/tre-grisar-dog-under-transport-man-doms-for-djurplageri"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T11:56:58+00:00"/>
    <meta property="og:title" content="Tre grisar dog under transport – man döms för djurplågeri"/>
    <meta property="og:description" content="Det var sommaren 2018 som en anställd på en gård i Kalmar skulle transportera 100 grisar till ett slakteri. När grisarna väl där skulle lastas av hittades två grisar döda och en behövde senare avlivas."/>
  </head>
  <body>
    <article>
      <h1>Tre grisar dog under transport – man döms för djurplågeri</h1>
      <address><time datetime="2019-11-19T11:56:58+00:00">19 Nov 2019, 11:56</time> by <a rel="author">Bekhal Mohammadi</a></address>
      <p>
        <b>Det var sommaren 2018 som en anställd på en gård i Kalmar skulle transportera 100 grisar till ett slakteri. När grisarna väl där skulle lastas av hittades två grisar döda och en behövde senare avlivas.</b>
      </p>
      <p>Den 52-årige mannen anställdes på gården 2017 och är utbildad inom djurtransport. Sommaren förra året fick han i uppgift att transportera grisar som blivit överstående, det vill säga var större än vad grisar brukar vara vid slakt . Grisar kan lägga på sig 700 – 800 gram om dagen och under sommaren 2018 blev grisarna ibland 14 dagar överstående på gården.  </p>
      <p>När mannen kom till gården för att transportera de 100 grisarna som stod och väntade upptäckte han att grisarna var för stora, något han inte fick veta tidigare menar han.  </p>
      <p>Det ska ha tagit över en och en halv timme att lasta grisarna och under rättegången berättar mannen att han började få lite panik eftersom det var en varm dag och lastbilen stod mitt i solen. Han berättar vidare att fläktarna var igång men eftersom det var en varm dag hjälpte de inte särskilt mycket. När mannen sedan skulle lasta av grisarna såg han, som han minns det att en gris låg död och två behövde avlivas. Men utredningen visade senare att två av grisarna dog under transporten och en fick avlivas för att utesluta svinpest.  </p>
      <p>Mannen döms till villkorlig dom med dagsböter. Hade de 100 grisarna lastats under normala förhållanden skulle lastningen varit godkänt. Men förhållandena var inte normala, grisarna var överstående, det var alldeles för varmt den dagen och grisarna blev även stående en timme i värmen eftersom mannen var en timme för tidig när kan kom fram till slakteriet. </p>
    </article>
  </body>
</html>