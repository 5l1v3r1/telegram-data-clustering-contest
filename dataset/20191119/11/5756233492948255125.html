<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622284/%D9%BE%DB%8C%D8%A7%D9%85-%DA%A9%DB%8C%E2%80%8C%D8%B1%D9%88%D8%B4-%D8%A8%D9%87-%D8%A2%D9%86%D9%87%D8%A7-%DA%A9%D9%87-%D9%85%DB%8C%E2%80%8C%DA%AF%D9%88%DB%8C%D9%86%D8%AF-%D8%AC%D8%A7%DB%8C%D8%B4-%D8%AF%D8%B1-%D8%AA%DB%8C%D9%85%E2%80%8C%D9%85%D9%84%DB%8C-%D8%AE%D8%A7%D9%84%DB%8C-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T11:07:00+00:00"/>
    <meta property="og:title" content="پیام کی‌روش به آنها که می‌گویند جایش در تیم‌ملی خالی است"/>
    <meta property="og:description" content="کارلوس کی‌روش با وجود آنکه فرسنگ‌ها از ایران دور است و تیم‌ملی کلمبیا را برای حضور در کوپا آمریکا آماده می‌کند، از طریق فضای مجازی کم و بیش در جریان جوی که در کشور وجود دارد، قرار گرفته است."/>
  </head>
  <body>
    <article>
      <h1>پیام کی‌روش به آنها که می‌گویند جایش در تیم‌ملی خالی است</h1>
      <address>
        <time datetime="2019-11-19T11:07:00+00:00">19 Nov 2019, 11:07</time>
      </address>
      <p>
        <i>کارلوس کی‌روش با وجود آنکه فرسنگ‌ها از ایران دور است و تیم‌ملی کلمبیا را برای حضور در کوپا آمریکا آماده می‌کند، از طریق فضای مجازی کم و بیش در جریان جوی که در کشور وجود دارد، قرار گرفته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دو شکست متوالی تیم‌ملی دوباره نام کارلوس کی‌روش را سر زبان‌ها انداخت. تعدادی از سلبریتی‌ها تصویر او را منتشر کردند و از دلتنگی‌شان برای کارلوس نوشتند. فوتبالی‌ها هم بیکار نبودند و به صف حامیان کارلوس پیوستند تا این‌گونه از ویلموتس انتقاد کنند. کی‌روش با وجود آنکه فرسنگ‌ها از ایران دور است و تیم‌ملی کلمبیا را برای حضور در کوپا آمریکا آماده می‌کند، از طریق فضای مجازی کم و بیش در جریان جوی که در کشور وجود دارد، قرار گرفته است. دوستان نزدیک کارلوس تصاویری را برای او ارسال کرده‌اند. دیروز تلاش کردیم گفت‌وگویی در این باره با کارلوس داشته باشیم. وقتی برای کی‌روش نوشتیم بعد از بازی با عراق چهره‌های معروف تصاویرش را منتشر کردند و خیلی از هواداران نوشتند جای او در تیم‌ملی خالی است، کارلوس این پیام را برای خبرورزشی فرستاد: «از شما بسیار تشکر می‌کنم به خاطر پیامی که به من دادید. ممنون. برایتان بهترین‌ها را آرزو می‌کنم.» این پیام کارلوس به کسانی بود که نامش را این روزها صدا می‌زنند و فدراسیون را شماتت می‌کنند چرا اجازه داد او برود. البته وضعیت کی‌روش هم در کلمبیا خوب نیست و خودش در آنجا با مشکلاتی روبه‌روست.</p>
    </article>
  </body>
</html>