<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187037/"/>
    <meta property="og:site_name" content="Janam TV"/>
    <meta property="article:published_time" content="2019-11-19T11:18:50+00:00"/>
    <meta property="og:title" content="ഇനി റേഷൻ വാങ്ങാൻ കടയിൽ പോകണ്ട , റേഷൻ നിങ്ങളെ തേടിയെത്തും"/>
    <meta property="og:description" content="തിരുവനന്തപുരം : റേഷൻ വാങ്ങാൻ ക്യൂ നിന്ന ദിവസങ്ങൾ മറക്കാം , റേഷൻ ഇനി നിങ്ങളെ തേടിയെത്തും . നിങ്ങളുടെ വീട്ടു പടിക്കൽ . അടുത്ത വർഷമാണ് സഞ്ചരിക്കുന്ന മൊബൈൽ"/>
  </head>
  <body>
    <article>
      <h1>ഇനി റേഷൻ വാങ്ങാൻ കടയിൽ പോകണ്ട , റേഷൻ നിങ്ങളെ തേടിയെത്തും</h1>
      <address><time datetime="2019-11-19T11:18:50+00:00">19 Nov 2019, 11:18</time> by <a rel="author">Janam TV Web Desk</a></address>
      <p>തിരുവനന്തപുരം : റേഷൻ വാങ്ങാൻ ക്യൂ നിന്ന ദിവസങ്ങൾ മറക്കാം , റേഷൻ ഇനി നിങ്ങളെ തേടിയെത്തും . നിങ്ങളുടെ വീട്ടു പടിക്കൽ . അടുത്ത വർഷമാണ് സഞ്ചരിക്കുന്ന മൊബൈൽ റേഷൻ കട ആരംഭിക്കുന്നത്.</p>
      <p>നഗരപ്രദേശങ്ങളിലാണ് പ്രാരംഭഘട്ടത്തിൽ പദ്ധതി ആരംഭിക്കുന്നത് . ഒരു ദിവസം മുഴുവൻ ആവശ്യമുള്ള റേഷൻ സാധനങ്ങളുമായി പുറപ്പെടുന്ന വാഹനത്തിൽ രണ്ട് ജീവനക്കാർ ഉണ്ടാകും . വാഹനത്തിലെ ഇ പോസ് മെഷീനിൽ വിരൽ അമർത്തി സാധനം വാങ്ങാം.</p>
      <p>വാങ്ങുന്ന സാധനങ്ങളുടെ വിവരം അപ്പപ്പോൾ വെബ്സൈറ്റിൽ രേഖപ്പെടുത്തുന്നതിനാൽ മൊബൈൽ കടകളിൽ നിന്നും വാങ്ങിയ ശേഷം അതേ മാസം മറ്റൊരിടത്തു നിന്നുകൂടി വാങ്ങാൻ കഴിയില്ല.വാഹനം എത്തുന്ന സ്ഥലം മുൻ കൂട്ടി അറിയിക്കും . റസിഡന്റ് അസോസിയേഷനുകൾ , കൗൺസിലർമാർ എന്നിവരുടെ സഹായത്തോടെ വാഹനത്തിനു സ്റ്റോപ്പുകൾ നിശ്ചയിക്കും .</p>
    </article>
  </body>
</html>