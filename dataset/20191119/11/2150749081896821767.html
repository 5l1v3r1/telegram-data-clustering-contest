<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/na-zakarpatti-zhinka-mitloyu-vbila-spivmeshkantsya/"/>
    <meta property="og:site_name" content="Прямий"/>
    <meta property="article:published_time" content="2019-11-19T11:09:00+00:00"/>
    <meta property="og:title" content="На Закарпатті жінка мітлою вбила співмешканця"/>
    <meta property="og:description" content="На Закарпатті під час сварки між цивільним подружжям виник конфлікт, в ході якого жінка дерев’яним держаком з мітли завдала тілесних ушкоджень своєму"/>
  </head>
  <body>
    <article>
      <h1>На Закарпатті жінка мітлою вбила співмешканця</h1>
      <address>
        <time datetime="2019-11-19T11:09:00+00:00">19 Nov 2019, 11:09</time>
      </address>
      <p>
        <b>На Закарпатті під час сварки між цивільним подружжям виник конфлікт, в ході якого жінка дерев’яним держаком з мітли завдала тілесних ушкоджень своєму співмешканцю. Внаслідок отриманих травм чоловік помер.</b>
      </p>
      <p>Про це повідомляє поліція Закарпатської області.</p>
      <p>"Правоохоронці Тячівського відділу поліції за фактом спричинення тяжких тілесних ушкоджень, які призвели до смерті потерпілого, розпочали слідство. Зараз вирішується питання про обрання підозрюваній міри запобіжного заходу", - йдеться в повідомленні.</p>
      <p>Так, ввечері 17 листопада до чергової частини Тячівського відділу поліції надійшло повідомлення про те, що у селі Грушово на вулиці Туряниці без ознак життя виявлено тіло 54-річного місцевого жителя.</p>
      <p>На місце події виїхали працівники слідчо-оперативної групи відділу поліції. Як з’ясували правоохоронці, причиною смерті чоловіка стало нанесення йому тяжких тілесних ушкоджень.</p>
      <p>В ході розслідування справи поліція встановила попередні обставини події. Під час сварки між цивільним подружжям виник конфлікт, в ході якого жінка дерев’яним держаком з мітли завдала тілесних ушкоджень своєму співмешканцю. Внаслідок отриманих травм, 54-літній чоловік помер.</p>
      <p>За фактом умисного тяжкого тілесного ушкодження слідчі розпочали досудове розслідування за частиною 1 статті 121 Кримінального кодексу України. 55-річній жінці вже повідомили про підозру у вчиненні злочину. Вирішується питання про обрання їй міри запобіжного заходу.</p>
      <p>Нагадаємо, суд у Києві <a href="https://prm.ua/sud-kiyeva-zaareshtuvav-dvoh-cholovikiv-za-vikradennya-i-zhorstoke-vbivstvo-zhinki/">заарештував двох чоловіків</a>, які викрали, забили до смерті та закопали у лісі 44-річну жінку.</p>
      <p>Нагадаємо, у Дніпропетровській області <a href="https://prm.ua/nozhem-u-spinu-na-dnipropetrovshhini-cholovik-zhorstoko-vbiv-znayomogo/">п'яний чоловік вдарив ножем у спину знайомого</a> і пішов додому спати.</p>
      <related>
        <h4>Схожі новини</h4>
        <a href="https://prm.ua/motoroshne-dtp-na-trasi-kiyiv-harkiv-troye-postrazhdalih/"/>
        <a href="https://prm.ua/sud-zvilniv-organizatora-zamahu-na-arkadiya-babchenka/"/>
        <a href="https://prm.ua/u-harkovi-politseyskiy-vidkriv-strilyaninu-na-stantsiyi-metro/"/>
      </related>
    </article>
  </body>
</html>