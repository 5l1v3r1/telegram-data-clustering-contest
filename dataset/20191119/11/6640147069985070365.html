<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/sonic-3-mega-drive-prototipo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T11:46:00+00:00"/>
    <meta property="og:title" content="Sonic 3: scoperta una build prototipo della versione Mega Drive | Game Division"/>
    <meta property="og:description" content="Il noto sito Hidden Palace avrebbe scoperto durante le scorse giornate una build prototipo molto rara dedicato al terzo capitolo di Sonic."/>
  </head>
  <body>
    <article>
      <h1>Sonic 3: scoperta una build prototipo della versione Mega Drive | Game Division</h1>
      <address>
        <time datetime="2019-11-19T11:46:00+00:00">19 Nov 2019, 11:46</time>
      </address>
      <p>Fa sicuramente strano pensare che qualche generazione fa la guerra tra console non si svolgeva tra Microsoft e Sony ma tra le storiche Nintendo e SEGA. Le due case nipponica sono riuscite durante il corso di questi anni ad mantenersi in cima alle preferenze dei giocatori anche se <b>SEGA</b> non è stata particolarmente fortunata. Le opere create dalla casa di Shinagawa però sono riuscite a rimanere emblematiche anche dopo l’abbandono del mondo console della compagnia. Sicuramente una delle saghe più emblematiche risulta quella del porcospino blu conosciuto come Sonic!</p>
      <p>Le prime uscite di questa leggendaria saga nacquero durante l’era del <a href="https://toms.it/50teC">Mega Drive</a>, ovvero una delle console più emblematiche dell’epoca. I primi 3 capitoli di <b>Sonic the Hedgehog</b> non solo resero la console un degno rivale per la casa di Kyoto, ma cambiarono per sempre la cultura ludica dell’epoca. A distanza di anni sicuramente fa strano parlare ancora di questi vecchi capitoli, ma durante la giornata odierna siamo venuti a scoprire delle particolarità molto interessanti legate al terzo capitolo della saga del porcospino blu.</p>
      <figure>
        <iframe src="https://www.youtube.com/embed/WCL-GZucUxA" width="500" height="375" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/sonic-the-hedgehog-3-63952.768x432.jpg"/>
        </figure>
        <figure>
          <img src="https://www.tomshw.it/images/images/2019/11/sonic-the-hedgehog-3-63951.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/samurai-shodown-switch-2020/">Samurai Shodown: la versione per Switch arriverà in occidente nel 2020</a></p>
      <p>Stando a quanto riportato dal sito <a href="https://hiddenpalace.org/"><b>Hidden Palace</b></a> il terzo capitolo del porcospino blu originariamente era molto diverso dalla build finale. Attraverso un filmato (che potrete visionare voi stessi) ci viene mostrato come <b>il prototipo di Sonic 3</b> somigliasse più a un Sonic 3D Blast che a un classico sidescroller 2D. Secondo Hidden Palance questa specifica build fu progettata durante i primi fasti del 1992 con l’intenzione di rendere il gioco pronto per il natale del 93.</p>
      <p>Molti piani cambiarono e infine il team di sviluppo decise di<b> mantenere le radici originali</b> del titolo dividendolo poi in due giochi ben distinti (Sonic 3 e Sonic &amp; Knuckles). Questo specifico prototipo risale al 3 Novembre 1993 e fu distribuito solamente a SEGA Magazine. Sicuramente questa scoperta non è per niente da sottovalutare visto che essa ci mostra ancora una volta come moltissimi progetti nascano in una forma ben diversa dal prodotto finale. <b>Fateci sapere cosa ne pensate voi</b>, come sempre, attraverso la sezione dei commenti del sito!</p>
      <blockquote>Se volete sperimentare una delle avventure più recenti di Sonic allora il tanto amato Sonic Mania potrebbe fare al caso vostro! Per ulteriori dettagli cliccate <a href="https://toms.it/2C3Zc">QUI!</a></blockquote>
    </article>
  </body>
</html>