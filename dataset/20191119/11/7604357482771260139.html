<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/gent-verwijt-de-lijn-niet-te-signaliseren-dat-het-zelf-laadpaal-vergunningen-weigerde/"/>
    <meta property="og:site_name" content="SCEPTR"/>
    <meta property="article:published_time" content="2019-11-19T11:45:46+00:00"/>
    <meta property="og:title" content="Geen elektrische bussen in Gent: Laadpalen plaatsen lukt niet"/>
    <meta property="og:description" content="In Gent komen er voorlopig geen elektrische bussen. Stad Gent - die de nodige vergunningen weigerde - verwijt De Lijn hiervoor."/>
  </head>
  <body>
    <article>
      <h1>Geen elektrische bussen in Gent: Laadpalen plaatsen lukt niet</h1>
      <address><time datetime="2019-11-19T11:45:46+00:00">19 Nov 2019, 11:45</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>De Lijn zal voorlopig geen elektrische bussen laten rijden in Gent. Volgens de vervoersmaatschappij komt dit omdat het van het – nota bene paarsgroene – stadsbestuur – geen vergunning krijgt om laadpalen te installeren. Dat schrijven <a href="https://www.vrt.be/vrtnws/nl/2019/11/19/de-lijn-vindt-geen-laadpalen-voor-elektrische-bussen-in-gent/">BELGA en VRT NWS</a> tenminste. Twee jaren geleden werd aangekondigd dat er er in Gent, Leuven en Antwerpen zo’n 20-tal elektrische bussen zouden rijden op proef. Volgens <a href="https://twitter.com/bertstaes/status/1196744510883213313">Bert Staes van Het Nieuwsblad</a> is er echter <i>“nooit een vergunning aangevraagd, laat staan geweigerd”</i>, en is het gebrek te wijten aan praktische en technische problemen. Eind dit jaar zouden de elektro-bussen worden ingezet, maar dat gebeurt dus in ieder geval niet in Gent. </b>
        <b>Het paars-groene stadsbestuur Gent verwijt De Lijn nu om niet tijdig een probleem te signaleren in verband met de vereiste laadpalen.</b>
      </p>
      <p>In Leuven zal De Lijn met een kleine vertraging van start gaan begin volgend jaar met het inzetten van elektrische bussen. De openbare vervoersmaatschappij mag ginder een terrein van de KU Leuven gebruiken alweer er laadpalen geïnstalleerd zijn. En in Antwerpen is er ook een locatie gevonden voor laadpalen, daar zullen de elektrobussen in het tweede kwartaal van 2020 worden ingereden. In Gent is het project echter geschrapt. <i>“Jammer dat het Gentse stadsbestuur niet meer gewicht in de schaal legt om de nodige vergunningen af te leveren”</i>, klaagt men bij De Lijn aan over de zaak via BELGA.</p>
      <h3>Stadsbestuur Gent over eigen mislukte aflevering vergunningen: ‘De Lijn moest maar aangeven dat het niet ging’</h3>
      <p>In Gent leek het dus niet mogelijk om vergunningen te verkrijgen om laadpalen te installeren aan de Ghelamco-arena of de Blaarmeersen. Dat is opmerkelijk, want het linkse Gentse stadsbestuur profileert zich al jaren als voortrekker inzake duurzame mobiliteit. Een ingrijpend mobiliteitsplan met allerlei ‘knips’ in de Gentse stad is daar een duidelijk voorbeeld van. Journalist Bert Staes van Het Nieuwsblad brengt echter een ander verhaal. <i>“De Lijn zegt [dat] er 2 locaties waren voor laadinfra[structuur]. 1: Ghelamco Arena: niet gelukt wegens geen deal voor privégrond. 2: Blaarmeersen: niet gelukt wegens niet genoeg elektrische infra[structuur] aanwezig”</i>, zo tweet hij <a href="https://twitter.com/bertstaes/status/1196744510883213313">dinsdagmiddag</a>. <i>“Er is nooit vergunning aangevraagd, laat staan geweigerd.”</i></p>
      <p><a href="https://sceptr.net/tag/Filip-Watteeuw">Filip Watteeuw</a> (Groen), schepen van Mobiliteit in Gent, wijst in ieder geval met de vinger naar De Lijn, die niet tijdig heeft gesignaleerd dat er een probleem was. <i>“De Lijn heeft nooit het signaal gegeven dat er een probleem was bij het uitrollen van die laadpalen”</i>, zo zegt Watteeuw via <a href="https://www.vrt.be/vrtnws/nl/2019/11/19/de-lijn-vindt-geen-laadpalen-voor-elektrische-bussen-in-gent/">BELGA</a>. <i>“We betreuren dat De Lijn ons, als stad die het meest uitgesproken kiest voor openbaar vervoer, niet als echte partner heeft behandeld.”</i> De schepen wil nu nog snel een gesprek met De Lijn.</p>
      <p>In Brussel is de elektrificatie van het openbaar vervoer alleszins veel minder problematisch. Daar bestelde openbaarvervoermaatschappij MIVB ruim 100 hybride bussen en meer dan 30 volledig elektrische bussen.</p>
      <figure>
        <iframe data-src="https://twitter.com/bertstaes/status/1196744510883213313?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Dit artikel is om 14u29 aangepast na berichten van <a href="https://twitter.com/bertstaes/status/1196744510883213313">Het Nieuwsblad.</a></h4>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/kris-peeters-krijgt-politiebewaking/"/>
        <a href="https://sceptr.net/2019/11/vlaams-belang-wil-verbod-op-taakstraffen-voor-ambulancierkloppers/"/>
        <a href="https://sceptr.net/2019/11/nachtwinkel-borgerhout-brutaal-overvallen-met-slijpschijf/"/>
      </related>
    </article>
  </body>
</html>