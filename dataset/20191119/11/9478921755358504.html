<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/kozani-d-makedonia-ligoteroi-thanatoi-apo-narkotika-ayxisi-alkool-kai-chasis/"/>
    <meta property="og:site_name" content="ert.gr"/>
    <meta property="article:published_time" content="2019-11-19T11:18:08+00:00"/>
    <meta property="og:title" content="Κοζάνη-Δ. Μακεδονία: Λιγότεροι  θάνατοι  από Ναρκωτικά-Αύξηση αλκοόλ και χασίς"/>
    <meta property="og:description" content="Μείωση θανάτων από Ναρκωτικά  και μείωση των χρηστών ηρωϊνης, με ταυτόχρονη αύξηση του χασίς και του αλκοόλ, καταγράφεται τα τελευταία χρόνια στην ευρύτερη περιοχή της Δυτ. Μακεδονίας, σύμφωνα με δηλώσεις  στην ΕΡΤ  Κοζάνης του Επιστημονικού Υπεύθυνου του Κέντρου Πρόληψης «Ορίζοντες» της Περιφερειακής Ενότητας Κοζάνης , Νίκου Τσακμάκη."/>
  </head>
  <body>
    <article>
      <h1>Κοζάνη-Δ. Μακεδονία: Λιγότεροι  θάνατοι  από Ναρκωτικά-Αύξηση αλκοόλ και χασίς</h1>
      <address><time datetime="2019-11-19T11:18:08+00:00">19 Nov 2019, 11:18</time> by <a rel="author">Αντώνης Μαυρίδης</a></address>
      <p>Μείωση θανάτων από Ναρκωτικά  και μείωση των χρηστών ηρωϊνης, με ταυτόχρονη αύξηση του χασίς και του αλκοόλ, καταγράφεται τα τελευταία χρόνια στην ευρύτερη περιοχή της Δυτ. Μακεδονίας, σύμφωνα με δηλώσεις  στην ΕΡΤ  Κοζάνης του Επιστημονικού Υπεύθυνου του Κέντρου Πρόληψης «Ορίζοντες» της Περιφερειακής Ενότητας Κοζάνης , Νίκου Τσακμάκη.</p>
      <p>Η  τάση  αυτή  δημιουργεί νέα δεδομένα,  σε ότι αφορά την ευαισθητοποίηση του πληθυσμού συνολικά  για τις εξαρτήσεις  , με την ενίσχυση της πρόληψης  και του επιστημονικού δυναμικού που υλοποιεί προγράμματα ενημέρωσης  και  εκπαίδευσης στην περιοχή.</p>
      <figure>
        <img src="https://www.ert.gr/wp-content/uploads/2019/11/%CE%A4%CF%83%CE%B1%CE%BA%CE%BC%CE%AC%CE%BA%CE%B7%CF%82-%CE%9D%CE%AF%CE%BA%CE%BF%CF%82.jpg"/>
      </figure>
      <p>Στο πλαίσιο  μάλιστα του έργου της παροχής υπηρεσιών πρόληψης από κάθε είδους καταχρήσεις και εξαρτήσεις, το οποίο εντάχθηκε στο Επιχειρησιακό Πρόγραμμα Δυτικής Μακεδονίας 2014-2020 με απόφαση του Περιφερειάρχη Γιώργου Κασαπίδη, ο κ. Τσακμάκης  τόνισε  ότι «απαιτείται  η ενίσχυση του επιστημονικού δυναμικού του Κέντρου Πρόληψης στην Π.Ε  Κοζάνης, προκειμένου να υπάρξει άμεση ανταπόκριση στα αιτήματα των κατοίκων και ειδικά των ομάδων γονέων για προγράμματα ενημέρωσης και πρόληψης, αλλά  και να υποστηριχθούν ουσιαστικότερα τα προγράμματα του Κέντρου στα σχολεία, με την εκπαίδευση ακόμη μεγαλύτερου αριθμού εκπαιδευτικών γύρω από τα ναρκωτικά και τις εξαρτήσεις».</p>
      <p>
        <b>ΕΡΤ  ΚΟΖΑΝΗΣ-Σύνταξη: Αντώνης Μαυρίδης</b>
      </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/tripoli/penthimero-afieroma-stin-poiisi-gkatsoy-apo-ti-chorodia-tripolis/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/gkol-gia-tin-apexartisi-3/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/ekdiloseis-gia-tin-ethniki-antistasi-kai-ti-synaxi-agioton-agion/"/>
        <a href="https://www.ert.gr/perifereiakoi-stathmoi/kerkira/kerkyra-se-katastasi-ektaktis-anagkis-perioches-tis-kerkyras/"/>
        <a href="https://www.ert.gr/perifereiakoi-stathmoi/kerkira/kerkyra-i-synantisi-toy-prothypoyrgoy-me-toys-perifereiarches/"/>
        <a href="https://www.ert.gr/perifereiakoi-stathmoi/kozani/d-makedonia-i-olympia-teligioridoy-gia-to-diktyo-fysikoy-aerioy/"/>
      </related>
    </article>
  </body>
</html>