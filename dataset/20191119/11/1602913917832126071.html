<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/constructii-imobiliare/eurostat-unu-din-patru-romani-nu-are-o-locuinta-cu-toaleta-interioara-legata-la-canalizare-cel-mai-mare-procent-din-ue-18594499"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T11:17:33+00:00"/>
    <meta property="og:title" content="Eurostat: Unu din patru români nu are o locuinţă cu toaletă interioară legată la canalizare, cel mai mare procent din UE"/>
    <meta property="og:description" content="Peste unu din patru români nu are o locuinţă cu toaletă interioară şi canalizare, respectiv 27,7% din populaţie, cel mai mare procent înregistrat anul trecut la nivel european, unde media a fost de 2,1%, arată datele publicate de Biroul European de Statistică-Eurostat."/>
  </head>
  <body>
    <article>
      <h1>Eurostat: Unu din patru români nu are o locuinţă cu toaletă interioară legată la canalizare, cel mai mare procent din UE</h1>
      <address><time datetime="2019-11-19T11:17:33+00:00">19 Nov 2019, 11:17</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Peste unu din patru români nu are o locuinţă cu toaletă interioară şi canalizare, respectiv 27,7% din populaţie, cel mai mare procent înregistrat anul trecut la nivel european, unde media a fost de 2,1%, arată datele publicate de Biroul European de Statistică-Eurostat.</p>
      <p>România era urmată în clasament de Bulgaria, unde 15,3% din locuinţe nu au toaletă interioară, Lituania (10,6%) şi Letonia (9,9%) şi Estonia (5,3%). </p>
      <p>Situaţia din ţara noastră este totuşi mai bună decât în urmă cu cinci ani, când, potrivit Eurostat, 34% din locuinţe nu aveau toalete interioare legate la canalizare. </p>
      <p>În schimb, în 19 ţări europene procentul locuinţelor fără canalizare este sub 1%, cele mai mici ponderi fiind în Germania, Luxemburg, Olanda şi Suedia (aproape zero).</p>
      <p>La nivelul UE media a fost de 2,1%, în scădere cu 1,2 puncte faţă de nivelul din 2010 (3,3%). </p>
    </article>
  </body>
</html>