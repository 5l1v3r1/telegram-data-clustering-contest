<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/rinok-zemli-kontrolyuvatimut-sbu-i-sluzhba-zovnishnoyi-rozvidki-milovanov/"/>
    <meta property="og:site_name" content="Прямий"/>
    <meta property="article:published_time" content="2019-11-19T11:07:00+00:00"/>
    <meta property="og:title" content="Ринок землі контролюватимуть СБУ і Служба зовнішньої розвідки - Милованов"/>
    <meta property="og:description" content="Міністр розвитку економіки, торгівлі й сільського господарства Тимофій Милованов заявив, що Служба безпеки України та розвідка перевірятимуть підозрілі"/>
  </head>
  <body>
    <article>
      <h1>Ринок землі контролюватимуть СБУ і Служба зовнішньої розвідки - Милованов</h1>
      <address>
        <time datetime="2019-11-19T11:07:00+00:00">19 Nov 2019, 11:07</time>
      </address>
      <p>
        <b>Міністр розвитку економіки, торгівлі й сільського господарства Тимофій Милованов заявив, що Служба безпеки України та розвідка перевірятимуть підозрілі угоди про купівлю землі сільськогосподарського призначення.</b>
      </p>
      <p>Про це повідомляє <a href="https://www.radiosvoboda.org/a/news-rynok-zemli/30278580.html">"Радіо Свобода"</a>.</p>
      <p>Таку заяву він зробив у відповідь на припущення, що жителі непідконтрольних українській владі територій з українськими паспортами зможуть купувати землю "в інтересах Росії, за гроші Росії".</p>
      <p>"Для цього є СБУ. Для цього є Служба зовнішньої розвідки. Ця інформація є. Вона під грифом, і, дійсно, ми ці угоди будемо скасовувати", - сказав Милованов.</p>
      <p>Міністр наголосив, що до 2017 року російська компанія через посередників контролювала 200 тисяч гектарів.</p>
      <p>Раніше уповноважений президента з питань землі <a href="https://prm.ua/upovnovazheniy-zelenskogo-nazvav-datu-zapusku-rinku-zemli-v-ukrayini/">Роман Лещенко заявив, що обіг землі в Україні відкриється не раніше 1 жовтня 2020 року</a>.</p>
      <p>
        <a href="https://prm.ua/rinok-zemli-yakiy-proponuye-monobilshist-bude-shozhiy-na-rannyu-vauchernu-privatizatsiyu-ar-yev/">РИНОК ЗЕМЛІ, ЯКИЙ ПРОПОНУЄ МОНОБІЛЬШІСТЬ, БУДЕ СХОЖИЙ НА РАННЮ ВАУЧЕРНУ ПРИВАТИЗАЦІЮ - АР'ЄВ</a>
      </p>
      <p>Нагадаємо, що <a href="https://prm.ua/rada-priynyala-zakonoproyekti-slug-narodu-pro-rinok-zemli/">Верховна Рада України 13 листопада прийняла у першому читанні запронований президентською партією "Слуга народу" законопроєкт № 2178-10 про ринок землі.</a></p>
      <p>Також раніше президент України Володимир <a href="https://prm.ua/pitannya-prodazhu-zemli-inozemtsyam-vinesut-na-vseukrayinskiy-referendum-zelenskiy/">Зеленський заявив, що питання про дозвіл на продаж землі сільськогосподарського призначення іноземцям та компаніям, які засновані іноземцями винесуть на всеукраїнський референдум</a>.</p>
      <p>Депутат "Європейської Солідарності" Софія Федина в ефірі "Прямого" зазначила, що <a href="https://prm.ua/yes-pidtrimuye-zaprovadzhennya-rinku-zemli-ale-za-konkretnimi-pravilami-i-ne-v-avralnomu-rezhimi-fedina/">партія підтримує створення ринку землі в Україні</a>, але категорично проти того формату, в якому його пропонує "Слуга народу".</p>
      <p>Депутат "Європейської Солідарності" <a href="https://prm.ua/yakshho-sogodni-progolosuyut-za-rinok-zemli-slug-narodu-yes-pidtrimaye-protestuvalnikiv-knyazhitskiy/">Микола Княжицький сказав, що якщо сьогодні проголосують за ринок землі "слуг народу", партія підтримає тих, хто протестує проти нього</a>.</p>
      <related>
        <h4>Схожі новини</h4>
        <a href="https://prm.ua/pidrobleni-liki-na-ponad-5-mln-grn-sbu-blokuvalo-virobnitstvo-falsifikatu-v-dnipri/"/>
        <a href="https://prm.ua/zaklikav-do-teraktiv-u-den-gidnosti-sbu-zatrimala-provokatora-yakogo-kuruvali-spetssluzhbi-rf/"/>
        <a href="https://prm.ua/lyashko-vimagaye-vid-sbu-gpu-i-nabu-porushiti-spravu-proti-slugi-gerusa-za-derzhavnu-zradu/"/>
      </related>
    </article>
  </body>
</html>