<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2821095-derzbanki-u-tretomu-kvartali-otrimali-pributku-vdvici-bilse-niz-za-ves-2018-rik.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T11:01:00+00:00"/>
    <meta property="og:title" content="Держбанки у третьому кварталі отримали прибутку вдвічі більше, ніж за весь 2018 рік"/>
    <meta property="og:description" content="Державні банки у ІІІ кварталі 2019 року отримали понад 30 млрд грн прибутку, що вдвічі більше, ніж за весь минулий рік. "/>
  </head>
  <body>
    <article>
      <h1>Держбанки у третьому кварталі отримали прибутку вдвічі більше, ніж за весь 2018 рік</h1>
      <h2>Державні банки у ІІІ кварталі 2019 року отримали понад 30 млрд грн прибутку, що вдвічі більше, ніж за весь минулий рік. </h2>
      <address>
        <time datetime="2019-11-19T11:01:00+00:00">19 Nov 2019, 11:01</time>
      </address>
      <p>Про це повідомляє <a href="https://www.mof.gov.ua/uk/news/banki_derzhavnogo_sektoru_zakinchili_tretii_kvartal_2019_roku_z_rekordnim_pributkom-1886">пресслужба Міністерства </a><a href="https://www.mof.gov.ua/uk/news/banki_derzhavnogo_sektoru_zakinchili_tretii_kvartal_2019_roku_z_rekordnim_pributkom-1886">фінансів.</a></p>
      <p>"За підсумками третього кварталу 2019 року банки державного сектору отримали прибуток понад 30 млрд грн, що вдвічі більше, ніж прибуток державних банків за весь минулий рік", - йдеться у повідомленні.</p>
      <p>Станом на 1 жовтня 2019 року прибуток державних <a href="https://www.ukrinform.ua/tag-bank">банків</a> становив 62,5% прибутку всього банківського сектору. При цьому більше половини усього прибутку банків сформував АТ КБ «ПриватБанк» - 27 млрд грн.</p>
      <p>У ІІІ кварталі продовжилася тенденція активного зростання споживчого кредитування, яке через високий попит залишається одним із найдохідніших джерел для банків. Обсяг кредитів фізичних осіб у банках державного сектору в третьому кварталі збільшився більше, ніж на 3 млрд грн, або на 6,5%, що в свою чергу позитивно вплинуло на якість кредитного портфеля.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2821055-minfin-ogolosiv-konkurs-na-posadu-golovi-pravlinna-ukreksimbanku.html">Мінфін оголосив конкурс на посаду голови правління Укрексімбанку</a>
      </blockquote>
      <p>У міністерстві зазначають, що третій квартал також характеризувався суттєвим зростанням депозитів корпоративного сектору, обсяг яких порівняно із 1 липня 2019 зріс на 15 млрд грн.</p>
      <p>Як повідомляв Укрінформ, прибуток усього банківського сектору України за січень-вересень 2019 року у 4,4 раза перевищив результат минулого року і сягнув 48,4 млрд грн.</p>
    </article>
  </body>
</html>