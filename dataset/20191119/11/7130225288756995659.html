<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/akp-li-nihat-ozturk-kumarhane-goruntulerine-iliskin-konustu-feto-cu-zihniyet-bir-kez-daha-hortladi-889938"/>
    <meta property="og:site_name" content="Onedio"/>
    <meta property="article:published_time" content="2019-11-19T11:49:18+00:00"/>
    <meta property="og:title" content="AKP'li Nihat Öztürk 'Kumarhane' Görüntülerine İlişkin Konuştu: 'FETÖ'cü Zihniyet Bir Kez Daha Hortladı'"/>
    <meta property="og:description" content="AKP Teşkilat Başkan Yardımcısı ve eski Muğla Milletvekili Nihat Öztürk, Gürcistan'ın Batum kentindeki bir kumarhanede çekilen görüntüleriyle ilgili &quot;A..."/>
  </head>
  <body>
    <article>
      <h1>AKP'li Nihat Öztürk 'Kumarhane' Görüntülerine İlişkin Konuştu: 'FETÖ'cü Zihniyet Bir Kez Daha Hortladı'</h1>
      <address><time datetime="2019-11-19T11:49:18+00:00">19 Nov 2019, 11:49</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4><a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a> Teşkilat Başkan Yardımcısı ve eski <a href="https://onedio.com/etiket/mugla/506b54220228f60917601c73">Muğla</a> Milletvekili Nihat Öztürk, Gürcistan'ın Batum kentindeki bir kumarhanede çekilen görüntüleriyle ilgili "<a href="https://onedio.com/etiket/adalet-ve-kalkinma-partisi/50187b65295c0432640034e9">AK Parti</a>'yi yıpratmak isteyen <a href="https://onedio.com/etiket/feto/57a8544bc860bcb03fd8c69d">FETÖ</a>'cü zihniyet bir kez daha hortlamıştır" dedi. </h4>
      <figure>
        <img src="https://img-s1.onedio.com/id-5dd3d34e4b0f67742c002334/rev-0/w-500/s-9cf36bc334198dc595b655c79198324d6bee8d03.jpg"/>
      </figure>
      <p><a href="https://odatv.com/akpnin-kritik-ismi-boyle-goruntulendi-18111949.html">Odatv’den Murat Sökdü'ye konuşan</a> Öztürk, parti içi muhalefetin kendisine kumpas kurduğunu ileri sürdü ve "Bu klasik bir <a href="https://onedio.com/etiket/feto/57a8544bc860bcb03fd8c69d">FETÖ</a> taktiğidir. Geçen yıl gerçekleşen bu olayın videosu bizleri ve partimizi yıpratmak için genel merkeze de gönderilmişti. <a href="https://onedio.com/etiket/adalet-ve-kalkinma-partisi/50187b65295c0432640034e9">AK Parti</a>'yi yıpratmak isteyen <a href="https://onedio.com/etiket/feto/57a8544bc860bcb03fd8c69d">FETÖ</a>'cü zihniyet bir kez daha hortlamıştır. İnsanların yatak odalarına kadar girerek görüntülerini çekip servis eden zihniyet bu gün Batum'da ortaya çıkmıştır” ifadelerini kullandı.</p>
      <h3>Öztürk, Sosyal medyaya yansıyan görüntüler hakkında "Kahve içmek için oraya oturdum, ekrana bakıyorum" dedi.</h3>
      <figure>
        <iframe src="https://www.youtube.com/embed/RiWq7ADCTis" width="640" height="360" data-service="Youtube" scrolling="no"/>
      </figure>
      <p>Kumarhanede makine başındaki görüntülerini ise "kahve içmeye davet edildiğimizde makine başında olan biri yer verdi. Kahve içmek için oraya oturdum. Orada <a href="https://onedio.com/etiket/oyun/57b6f00196d8957324880f58">oyun</a> oynamıyor ekrana bakıyorum" şeklinde açıklayan Öztürk şöyle devam etti:</p>
      <p>“Geçen yıl arkadaşlarla Karadeniz gezisine gittiğimizde kaldığımız otelde gerçekleşen bir <a href="https://onedio.com/etiket/olay/57ceb76ded62790c040afa50">olay</a>. Arkadaşlar lobide "birlikte bir kahve içelim" dediler oturduk içtik hepsi bu kadar. Ondan sonra ayrıldık. Parti içi muhalefetin tamamen masumane bir olayı servis etmesi <a href="https://onedio.com/etiket/feto/57a8544bc860bcb03fd8c69d">FETÖ</a>'cülerin kullandığı bir yöntem olarak karşımıza çıktı. Geçen yıl gerçekleşen bu olayın bugün gündeme gelmesi de son derece manidardır. Parti içi muhalefetin bu kirli tezgahı er geç ayaklarına dolanacaktır.”</p>
    </article>
  </body>
</html>