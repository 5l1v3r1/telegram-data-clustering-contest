<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/zupan-bostjan-trilar-pijan-povzrocil-nesreco-zdaj-postal-direktor-250541"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T11:22:00+00:00"/>
    <meta property="og:title" content="Župan Boštjan Trilar pijan povzročil nesrečo, zdaj postal direktor"/>
    <meta property="og:description" content="Se še spomnite nekdanjega kranjskega župana Boštjana Trilarja? Če je bil sprva znan bolj lokalno, je med županskim mandatom zaradi nespametne odločitve zaslovel po širni Sloveniji. No, ne glede..."/>
  </head>
  <body>
    <article>
      <h1>Župan Boštjan Trilar pijan povzročil nesrečo, zdaj postal direktor</h1>
      <h2>Povzročitev nesreče je obžaloval, županske funkcije pa kljub pozivom ni izpustil iz rok. Leto dni po koncu mandata je postal direktor ljubljanskega Barsosa.</h2>
      <address><time datetime="2019-11-19T11:22:00+00:00">19 Nov 2019, 11:22</time> by <a rel="author">A. L.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/19/328068.jpg"/>
          <figcaption>Boštjan Trilar, nekdanji župan Kranja, je postal direktor Barsosa. FOTO: Jože Suhadolnik, Delo</figcaption>
        </figure>
        <figure>
          <img src="https://www.slovenskenovice.si/images/slike/2019/11/19/1687264.jpg"/>
          <figcaption>Simona Vrhunca je nasledil Boštjan Trilar. FOTO: posnetek zaslona</figcaption>
        </figure>
      </slideshow>
      <p>Se še spomnite nekdanjega kranjskega župana <b>Boštjana Trilarja</b>? Če je bil sprva znan bolj lokalno, je med županskim mandatom zaradi nespametne odločitve zaslovel po širni Sloveniji. No, ne glede na njegovo preteklost se je leto po koncu županskega mandata zavihtel na direktorski stol znanega ljubljanskega podjetja.</p>
      <h3>Obžaloval odločitev</h3>
      <p><a href="https://www.slovenskenovice.si/novice/slovenija/video-mocno-pijani-zupan-vztraja-na-funkciji-cuti-hvaleznost">Ko je bil še župan Mestne občine Kranj, bilo je v začetku leta 2016, je povzročil prometno nesrečo</a> in se v njej tudi poškodoval. Opravljeni policijski alkotest je razkril, da je za volan sedel krepko pod vplivom alkohola. Napihal je namreč 1,1 promila. Sledila je kazen, še preden je vedel, kakšna bo, pa je Trilar dejal, da jo bo sprejel takšno, kot pač bo. Svoje dejanje je takrat javno obžaloval in dodal: »Danes bi se odločil drugače. Nesrečne dogodke lahko komentiram le s polno mero hvaležnosti za vso srečo, ki sem je bil deležen. Trenutek te nepazljivosti bi lahko imel drugačen izid.« Kljub temu so mnogi takrat pričakovali odstop župana Trilarja, a ga niso dočakali.</p>
      <h3>Pijan je bil v prostem času</h3>
      <p>Župan Kranja je v svojem zagovoru vztrajal (stopil je tudi pred medije), da je pijan vozil kot državljan in ne kot župan ter poudaril, da se je to zgodilo med njegovim prostim časom. Mandat je kljub zdrsu pripeljal do konca, za ponovno kandidaturo pa se ni odločil. Župansko žezlo je tako pred letom dni <a href="https://www.slovenskenovice.si/novice/slovenija/v-zivo-odstevamo-do-razglasitve-novih-lokalnih-serifov-114615">predal <b>Matjažu Rakovcu</b> (predlagala ga je stranka SD), ki je v boju za županski stol v drugem krogu premagal <b>Zorana Stevanovića</b></a> (Rakovec je dobil podporo skoraj 68 odstotkov volivcev). Kljub aferi je Trilar svoj mandat ocenil za uspešen.</p>
      <h3>Vrhunca zamenjal Trilar</h3>
      <p>Po vrnitvi v gospodarstvo, kot je čas po županskem mandatu označil Trilar sam, smo opazili, da je pred dnevi v življenjepis dodal novo alinejo: zasedel je direktorski stol v ljubljanskem medicinskem centru Barsos, ki je javnosti zelo dobro poznan po <a href="https://www.slovenskenovice.si/iskalnik?q=%2BSa%C5%A1o+%2BBari%C4%8Devi%C4%8D&amp;time_range=2012">družini Baričevič</a>. Na tem mestu je nasledil <b>Simona Vrhunca</b>, nekdanjega šefa Univerzitetnega kliničnega centra Ljubljana.</p>
      <figure>
        <img src="https://www.slovenskenovice.si/images/slike/2019/11/19/1687264.jpg"/>
        <figcaption>Simona Vrhunca je nasledil Boštjan Trilar. FOTO: posnetek zaslona</figcaption>
      </figure>
    </article>
  </body>
</html>