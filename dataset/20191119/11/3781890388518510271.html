<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742521"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T11:20:00+00:00"/>
    <meta property="og:title" content="อย.ยัน&quot;เยลลี่ผสมกัญชา&quot;เป็นยาเสพติดใครฝ่าฝืนคุก5ปี"/>
    <meta property="og:description" content="อย. ยัน “กัญชา” ยังเป็นยาเสพติด ไม่อนุญาตหิ้วเข้าประเทศทุกรูปแบบ ฝ่าฝืนมีโทษจำคุก 5 ปี ปรับ 5 แสน ระบุยังไม่ทราบมีการผสมในเยลลี่หรือไม่"/>
  </head>
  <body>
    <article>
      <h1>อย.ยัน"เยลลี่ผสมกัญชา"เป็นยาเสพติดใครฝ่าฝืนคุก5ปี</h1>
      <address>
        <time datetime="2019-11-19T11:20:00+00:00">19 Nov 2019, 11:20</time>
      </address>
      <p>
        <b>อย. ยัน “กัญชา” ยังเป็นยาเสพติด ไม่อนุญาตหิ้วเข้าประเทศทุกรูปแบบ ฝ่าฝืนมีโทษจำคุก 5 ปี ปรับ 5 แสน ระบุยังไม่ทราบมีการผสมในเยลลี่หรือไม่</b>
      </p>
      <p>เมื่อวันที่ 19 พ.ย. นพ.ไพศาล ดั่นคุ้ม เลขาธิการคณะกรรมการอาหารและยา (อย.) กล่าวถึงกรณีเยลลี่ผสมกัญชา ว่า  ในประเทศไทยตอนนี้กัญชายังจั​ดเป็นยาเสพติดประเภท 5 ตามพ.ร.บ.ยาเสพติดให้โทษ (ฉบับที่ 7 ) พ.ศ. 2562 ห้ามนำเข้า ส่งออก จำหน่ายหรือมีไว้ในครอบครอง ซึ่งทางอย.จะมี​มาตรการตรวจและเฝ้าระวังกันอยู่ ทั้งที่ด่านตรวจคนเข้าเมือง รวมถึงการซื้อผ่านออนไลน์ อย่างที่ด่าน ซึ่งอาจจะมีการหิ้วเข้ามาในรู​ปแบบต่างๆ และย้ำว่ายังไม่เปิดแจ้งขอนำเข้​ามาในประเทศแต่อย่างใด ผู้สื่อข่าวถามว่าเนื่องจากในต่​างประเทศ มีการนำเอากัญชาไปเป็นส่​วนผสมในผลิตภัณฑ์อาหารต่างๆ หากนักท่องเที่ยวซื้อขนมผสมกั​ญชามา ทำให้การตรวจสอบเป็นไปได้ยากหรื​อไม่ เลขาธิการ อย. กล่าวว่า เจ้าหน้าที่จะมีการตรวจสอบสั​มภาระ อย่าง ขนม หรืออาหาร หากสงสัยเจ้าหน้าที่ด่านจะมี​การเรียกตรวจเพิ่มเติมอยู่แล้ว <br/> <br/>“การนำเข้ามาไม่ว่าจะเป็นรู​ปของสารสกัดกัญชา หรือผลิตภัณฑ์อาหารที่มีกั​ญชาเป็นส่วนผสมเราไม่อนุญาตทั้​งสิ้น เพราะกฎหมายไทยยังถือว่าเป็​นยาเสพติดอยู่ หากพบว่ามีการลักลอบนำเข้ามาไม่​ว่าจะอยู่ในรูปแบบใดจะถือว่ามี​ความผิดตามพ.ร.บ.ยาเสพติดฯ คนที่หิ้วเข้ามาจะมีโทษจำคุกไม่​เกิน 5 ปี และปรับไม่เกิน 5 แสนบาท ซึ่งเป็นอำนาจของอย.ที่จะเป็นผู้​ดำเนินการเอาผิด แต่ที่ผ่านมาก็มีการทำงานร่วมกั​นกับเจ้าหน้าที่ตำรวจ”นพ.ไพศาล กล่าว<br/> <br/>เมื่อถามว่ามีการตรวจยืนยันหรื​อไม่ว่าแท้จริงแล้วเยลลี่ หรือผลิตภัณฑ์ใดที่มีส่​วนผสมของสารสกัดจากกัญชา นพ.ไพศาล กล่าวว่า เรื่องทางคดีเรามีการประสานกั​บเจ้าหน้าที่ตำรวจตลอดอยู่แล้ว แต่สำหรับพวกตัวอย่างผลิตภัณฑ์​นั้นหากเจ้าหน้าที่เก็บมา ก็จะส่งไปตรวจที่กรมวิทยาศาสตร์​การแพทย์ ซึ่งกรณีนี้ตนยังไม่ทราบ.<br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/regional/742497">งานเข้า!ผลตรวจฉี่นศ.สาวเจอ'กัญชา' ฟรอยด์จ่อพบตร.</a></p>
    </article>
  </body>
</html>