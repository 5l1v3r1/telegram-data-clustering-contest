<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152533-u-seli-na-volyni-de-gromada-perejshla-do-pcu-buduyut-novyj-hram-upc-mp"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T11:10:00+00:00"/>
    <meta property="og:title" content="У селі на Волині, де громада перейшла до ПЦУ, будують новий храм УПЦ (МП)"/>
    <meta property="og:description" content="У селі Угринів, де більшість вірян перейшла до ПЦУ, будують новий храм УПЦ (МП)."/>
  </head>
  <body>
    <article>
      <h1>У селі на Волині, де громада перейшла до ПЦУ, будують новий храм УПЦ (МП)</h1>
      <address>
        <time datetime="2019-11-19T11:10:00+00:00">19 Nov 2019, 11:10</time>
      </address>
      <p>У селі Угринів Горохівського району, де більшість вірян перейшла до ПЦУ, будують новий храм УПЦ (МП). <br/><br/>Про це йдеться на <a href="https://pravoslavna.volyn.ua/v-ugrynovi-pochaly-zvodyty-fundament-dlya-budivnycztva-hramu-upcz-foto/">сайті</a> Волинської єпархії.<br/><br/>18 листопада Свято-Хрестовоздвиженська громада УПЦ (МП) села Угринів отримала партію фундаментних блоків, призначених для будівництва нового храму в селі. 75 фундаментних блоків перевозили на місце зведення майбутньої церкви кілька днів.<br/><br/>Як уточнюють на сторінці Благодійного фонду «Фавор» у Facebook, блоки вдалося закупити за рахунок пожертвувань на програму «40 храмів», для цього проекту перед покупкою не вистачало близько 27 тисяч гривень.<br/><br/>«Для громади і для нас це величезна радість, враховуючи з якою працею просувався збір по Угринову. Спасибі вам величезне!» – передає БФ «Фавор».<br/><br/>Нагадаємо, громада УПЦ (МП) у волинському Угринові втратила свій храм ще в 2014 році. Весь цей час богослужіння ведуть в будинку, де проживає сім’я настоятеля Ростислава Сапожника. Для будівництва нового храму придбали ділянку в Угринові, яку підготували для робіт, щоб встигнути залити фундамент до настання морозів.</p>
      <figure>
        <img src="http://www.volynpost.com/img/modules/news/d/ee/f0a9ad01b7d1f0a43a79bc1c11fa1eed/cb-2rfyrf5dd2b21e268c0844203942.jpg"/>
      </figure>
      <figure>
        <img src="http://www.volynpost.com/img/modules/news/d/ee/f0a9ad01b7d1f0a43a79bc1c11fa1eed/cb-2rfyrf5dd2b21e265fd130658443.jpg"/>
      </figure>
    </article>
  </body>
</html>