<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cronaca/prende-a-calci-il-suo-cane-denunciato-per-maltrattamenti-1.4895178"/>
    <meta property="og:site_name" content="La Nazione"/>
    <meta property="article:published_time" content="2019-11-19T11:06:00+00:00"/>
    <meta property="og:title" content="Prende a calci il suo cane: denunciato per maltrattamenti"/>
    <meta property="og:description" content="Ad incastrare il padrone violento i filmati delle telecamere di un bar"/>
  </head>
  <body>
    <article>
      <h1>Prende a calci il suo cane: denunciato per maltrattamenti</h1>
      <address>
        <time datetime="2019-11-19T11:06:00+00:00">19 Nov 2019, 11:06</time>
      </address>
      <p>Bastia Umbra, 19 novembre 2019 - Prendeva a calci il suo cane ma sono stati i filmati delle telecamere di un bar di Bastia Umbra ad "incastrare" il proprietario. La Polizia di Stato del Commissariato di Assisi è stata chiamata da un bar situato nel Comune di Bastia Umbra per la  segnalazione inerente il maltrattamento di un cane.  Dai primi accertamenti è emerso che, poco prima, all’interno di quello stesso bar, si era verificata una lite verbale tra un avventore e il proprietario di un cane.</p>
      <p>Hanno litigato quando il cliente ha visto che il padrone, senza apparente motivo, prendeva ripetutamente a calci il proprio animale.  Compiuti gli accertamenti del caso, anche grazie alle immagini dei sistemi di videosorveglianza, gli agenti sono risaliti all'identità del proprietario dell’animale, un 48enne incensurato residente a Bastia Umbra. </p>
      <p>Al termine delle attività di rito il 48 enne  è stato denunciato  all’Autorità Giudiziaria per il reato di maltrattamenti di animali.</p>
      <p>© Riproduzione riservata</p>
    </article>
  </body>
</html>