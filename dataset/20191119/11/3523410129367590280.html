<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640662/%D9%87%DB%8C%DA%86-%D8%B4%D8%A7%D9%86%D8%B3%DB%8C-%D8%A8%D8%B1%D8%A7%DB%8C-%D8%AA%D8%B4%DA%A9%DB%8C%D9%84-%DB%8C%DA%A9-%D8%AF%D9%88%D9%84%D8%AA-%D8%B1%D8%A7%D8%B3%D8%AA%DA%AF%D8%B1%D8%A7-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:20:00+00:00"/>
    <meta property="og:title" content="هیچ شانسی برای تشکیل یک دولت راستگرا وجود ندارد"/>
    <meta property="og:description" content="در پی بحران سیاسی در زمینه تشکیل کابینه رژیم صهیونیستی، وزیر خارجه این رژیم تصریح کرد که هیچ شانسی برای تشکیل یک دولت راستگرا وجود ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/640662/%D9%87%DB%8C%DA%86-%D8%B4%D8%A7%D9%86%D8%B3%DB%8C-%D8%A8%D8%B1%D8%A7%DB%8C-%D8%AA%D8%B4%DA%A9%DB%8C%D9%84-%DB%8C%DA%A9-%D8%AF%D9%88%D9%84%D8%AA-%D8%B1%D8%A7%D8%B3%D8%AA%DA%AF%D8%B1%D8%A7-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF">هیچ شانسی برای تشکیل یک دولت راستگرا وجود ندارد</a>
      </h1>
      <h2>در پی بحران سیاسی در زمینه تشکیل کابینه رژیم صهیونیستی، وزیر خارجه این رژیم تصریح کرد که هیچ شانسی برای تشکیل یک دولت راستگرا وجود ندارد.</h2>
      <address><time datetime="2019-11-19T11:20:00+00:00">19 Nov 2019, 11:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «اسرائیل کاتس» وزیر امور خارجه <b>رژیم صهیونیستی</b> تصریح کرد که با توجه به نتایج آخرین انتخابات سراسری این رژیم، شانسی برای تشکیل یک دولت راستگرا وجود ندارد.</p>
      <p>کاتس، امروز (سه‌شنبه) در گفت‌وگو با رادیو ارتش اسرائیل همچنین در ادامه تصریح کرد که در پی درخواست «رووین ریولین» رئیس رژیم صهیونیستی، «بنیامین نتانیاهو» نخست‌وزیر رژیم صهیونیستی و «آویگدور لیبرمن» رئیس حزب «اسرائیل خانه ما» برای تقویت دولت «وحدت ملی» آمادگی دارند.</p>
      <p>حدود سه هفته از زمانی که گانتز از سوی ریولین مأمور تشکیل کابینه شده می‌گذرد. گانتز کمتر از یک هفته زمان دارد تا کابینه ائتلافی را پیش از پایان مهلت قانونی تشکیل دهد.</p>
      <p>بحران تشکیل کابینه در سرزمین‌های اشغالی همچنان پس از برگزاری انتخابات سراسری دوم باقی مانده است. احزاب لیکود و آبی و سفید در مذاکرات برای تشکیل کابینه فراگیر با بن‌بست مواجه شده‌اند. حزب آبی و سفید از لیکود خواسته تا بدون احزاب مذهبی و هریدی صهیونیست وارد کابینه شود، درخواستی که از سوی لیکود رد شده است.</p>
      <p>اختلافات بین دو حزب لیکو و آبی و سفید در حالی است که روز یکشنبه هفته جاری، «رووین ریولین» رئیس رژیم صهیونیستی از «بنی گانتز» رهبر حزب آبی و سفید و «بنیامین نتانیاهو» نخست وزیر رژیم صهیونیستی خواست تا اختلافاتشان را کنار گذاشته و برای تشکیل کابینه جدید توافق کنند.</p>
      <p>حزب آبی و سفید در انتخابات اخیر توانست ۳۳ کرسی کنست را بدست بیاورد و در مقایسه با ۳۲ کرسی که لیکود بدست آورد، بیشترین کرسی را در انتخابات از آن خود کرده است.</p>
    </article>
  </body>
</html>