<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/binlerce-kisi-sehven-turkcell-abonesi-olarak-gozukuyor-h103941.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-19T11:42:23+00:00"/>
    <meta property="og:title" content="Binlerce kişi 'sehven' Turkcell abonesi olarak gözüküyor"/>
    <meta property="og:description" content="Binlerce vatandaşın e-devlet üzerinden Turkcell abonesi olarak gözükmesi şaşkınlık yarattı. Firmadan ise &quot;Sisteme yansıması sehven yapıldı. e-devlet kayıtlarının düzeltilmesi için çalışmalara başladık&quot; açıklaması geldi."/>
  </head>
  <body>
    <article>
      <h1>Binlerce kişi 'sehven' Turkcell abonesi olarak gözüküyor</h1>
      <h2>Binlerce vatandaşın e-devlet üzerinden Turkcell abonesi olarak gözükmesi şaşkınlık yarattı. Firmadan ise "Sisteme yansıması sehven yapıldı. e-devlet kayıtlarının düzeltilmesi için çalışmalara başladık" açıklaması geldi.</h2>
      <address>
        <time datetime="2019-11-19T11:42:23+00:00">19 Nov 2019, 11:42</time>
      </address>
      <p>Sözcü'den Samet Demir'in haberine göre olay, <b>e-devlet</b> uygulaması üzerinden <b>abone</b>lik sorgulaması yapan vatandaşların dikkatiyle ortaya çıktı. Vatandaşlar <b>Turkcell</b>’in internet servisi markası olan Superonline aboneliklerini e-devlet üzerinden sorguladıklarında, kendi adlarına 15 Kasım tarihinde bir GSM aboneliği de oluşturulduğunu gördüler.</p>
      <h3>Müşteri hizmetmeri 'Fatura kesimi olmayacak' dedi</h3>
      <p>Durumu öğrenmek ve şikayet etmek için telefon yağmuruna tutulan Turkcell Müşteri Hizmetleri servisinden “Turkcell TV kullanımı için tanımlama yapılmış ancak fatura kesimi olmayacak” yanıtı geldi.</p>
      <h4>'Hiç Turkcell kullanmamış olanlar da var'</h4>
      <p>Olayın sosyal medyada yayılması üzerine sadece Superonline abonelerinin değil, eski Turkcell GSM abonelerinin ve hiç Turkcell kullanmamış olanların da e-devlet üzerinde sanki “Turkcell abonesiymiş” gibi gösterildikleri ortaya çıktı.</p>
      <h4>'Yanlışlıkla oluşturuldu'</h4>
      <p>Konuyla ilgili Sözcü’ye resmi açıklama yapan Turkcell ise e-devlet üzerindeki GSM aboneliği kaydının yanlışlıkla oluşturulduğunu savundu. Kayıtların düzeltilmesi için çalışmalara başlandığını belirten şirket, veri tabanlarında bulunmayan kimlik ve kişisel bilgilerin yasal olmayan bir şekilde, dışarıdan satın alınmadığının altını çizdi.</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>