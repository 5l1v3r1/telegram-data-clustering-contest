<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mivzaklive.co.il/archives/308462"/>
    <meta property="og:site_name" content="MivzakLive"/>
    <meta property="article:published_time" content="2019-11-19T11:44:48+00:00"/>
    <meta property="og:title" content="השוטר היורה יועמד לדין: &quot;בניגוד לטענות שווא הירי עצמו לא צולם&quot;"/>
    <meta property="og:description" content="המחלקה לחקירות שוטרים בפרקליטות המדינה (מח&quot;ש), על דעת פרקליט המדינה והמשנה לפרקליט המדינה (עניינים פליליים), הודיעה לבא-כוחו של קצין המשטרה החשוד בגרימת מותו של סלומון טקה ז&quot;ל, כי הוחלט לשקול להעמידו לדין בעבירה של גרימת מוות ברשלנות, וזאת בכפוף לשימוע שייערך לו. להודעה צורף כתב חשדות. ההחלטה התקבלה לאחר חקירה יסודית ומקיפה של האירוע. הודעה …"/>
  </head>
  <body>
    <article>
      <h1>השוטר היורה יועמד לדין: "בניגוד לטענות שווא הירי עצמו לא צולם"</h1>
      <address><time datetime="2019-11-19T11:44:48+00:00">19 Nov 2019, 11:44</time> by <a rel="author">דותן גבאי</a></address>
      <p><a href="https://www.mivzaklive.co.il/archives/308462#comments-anchor">מעבר לתגובות</a>   השוטר ניגש אל הקטין בן ה-13 שעמד בסמוך לנערים, הזדהה כאיש משטרה ושאל אותו על שאירע. הקטין אישר שמסר לנערים שטר בסך 50 ₪. השוטר פנה לנערים, הזדהה בפניהם כאיש משטרה תוך שהוא מציג תעודה משטרתית, והורה לאחד הנערים לרוקן את תכולת כיסיו. בשלב זה הצטרף סלומון טקה ז"ל, שהיה כבן 19 בעת האירוע, אל הנערים ושאל את השוטר לזהותו ולפשר מעשיו. השוטר הזדהה שוב כאיש משטרה גם בפני המנוח והציג את התעודה המשטרתית, אך בתגובה טען בפניו המנוח כי התעודה מזויפת.   בשלב זה, הנערים והמנוח החלו להקניט את החשוד ולקללו ובשלב מסוים, כאשר הבחינו כי הוא נושא אקדח, פנה המנוח לחשוד ואמר לו שלא מדובר באקדח אמיתי, תוך שהוא והנערים הולכים אחרי החשוד וממשיכים להקניטו ולקללו. קצין המשטרה החשוד, אשר חשש כי האירוע עלול להסלים, החליט לעזוב את הפארק והחל עושה דרכו לרחוב הסמוך. שניים מהנערים והמנוח המשיכו ללכת בצמידות אחריו והמנוח אף השמיע כלפיו אמירות מאיימות. החשוד התקשר למוקד 100 של המשטרה, הזדהה כאיש משטרה וביקש להזמין ניידת למקום תוך שציין שהוא מאויים.   בשלב זה הבחין החשוד ברעייתו ושלושת ילדיו ממתינים בקרבת מקום, כ-25 מטרים משם. הוא החליט שלא להמשיך ולהתקרב אליהם, מחשש לשלומם, ונכנס לחנייה פתוחה של בית סמוך. בעודו בחניה, הרימו המנוח וחלק מהנערים אבנים.</p>
    </article>
  </body>
</html>