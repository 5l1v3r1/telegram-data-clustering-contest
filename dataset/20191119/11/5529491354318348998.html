<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/media/whatsapp-file-mp4-rischio-sicurezza-3118826/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T11:18:30+00:00"/>
    <meta property="og:title" content="WhatsApp, un file Mp4 mette a rischio la sicurezza: “Aggiornate l’app”"/>
    <meta property="og:description" content="ROMA – Un file Mp4 può mettere a rischio la sicurezza di WhatsApp e consentire a malintenzionati di prendere il controllo del vostro smartphone. L’allarme è stato lanciato dalla stessa società di proprietà di Mark Zuckerberg che conta oltre 1 miliardo e mezzo di utenti attivi ogni mese. Il consiglio è di aggiornare l’app all’ultima versione in cui è stata inserita una correzione di sicurezza. Secondo il sito GbHackers, al momento non ci sono evidenze del fatto che questa vulnerabilità sia stata sfruttata. A fine ottobre l’app ha fatto causa alla società israeliana Nso, accusandola di essere responsabile di attacchi mirati a circa 1.400 suoi utenti, utilizzando uno spyware, cioè un software spia.Fnsi lancia iniziativa contro le querele bavaglio e le minacce ai cronistiGabriele Muccino: “Fuori la politica da Tik Tok” Il problema è stato classificato come “critico“. Un attacco di questo tipo avrebbe permesso all’hacker di scaricare e installare sui dispositivi violati un malware, un software maligno, oltre a rendere…"/>
  </head>
  <body>
    <article>
      <h1>WhatsApp, un file Mp4 mette a rischio la sicurezza: “Aggiornate l’app”</h1>
      <address><time datetime="2019-11-19T11:18:30+00:00">19 Nov 2019, 11:18</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/whatsapp-ansa-1.jpg"/>
        <figcaption>WhatsApp (foto archivio Ansa)</figcaption>
      </figure>
      <p>ROMA – Un file<b> Mp4</b> può mettere a rischio la sicurezza di <b>WhatsApp</b> e consentire a malintenzionati di prendere il controllo del vostro smartphone. L’allarme è stato lanciato dalla stessa società di proprietà di Mark Zuckerberg che conta oltre 1 miliardo e mezzo di utenti attivi ogni mese. Il consiglio è di aggiornare l’app all’ultima versione in cui è stata inserita una correzione di sicurezza.</p>
      <p>Secondo il sito <b>GbHackers</b>, al momento non ci sono evidenze del fatto che questa vulnerabilità sia stata sfruttata. A fine ottobre l’app ha fatto causa alla società israeliana Nso, accusandola di essere responsabile di attacchi mirati a circa 1.400 suoi utenti, utilizzando uno spyware, cioè un software spia.</p>
      <figure>
        <a href="https://www.blitzquotidiano.it/media/fnsi-iniziativa-contro-querele-bavaglio-minacce-cronisti-3118662/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/media/fnsi-iniziativa-contro-querele-bavaglio-minacce-cronisti-3118662/">
          <img src="https://static.blitzquotidiano.it/wp/wp-content/uploads/2019/11/giuseppe-giulietti-fnsi-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/media/fnsi-iniziativa-contro-querele-bavaglio-minacce-cronisti-3118662/">Fnsi lancia iniziativa contro le querele bavaglio e le minacce ai cronisti</a>
      </h3>
      <figure>
        <a href="https://www.blitzquotidiano.it/media/gabriele-muccino-politica-tik-tok-3117898/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/media/gabriele-muccino-politica-tik-tok-3117898/">
          <img src="https://static.blitzquotidiano.it/wp/wp-content/uploads/2019/11/tik_tok_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/media/gabriele-muccino-politica-tik-tok-3117898/">Gabriele Muccino: “Fuori la politica da Tik Tok”</a>
      </h3>
      <p>Il problema è stato classificato come “<b>critico</b>“. Un attacco di questo tipo avrebbe permesso all’hacker di scaricare e installare sui dispositivi violati un malware, un software maligno, oltre a rendere accessibili e trasferibili i dati sensibili contenuti nello stesso. E tutto questo a insaputa dell’utente.</p>
      <p>Facebook ha dichiarato di aver preso in carico il problema, etichettando la vulnerabilità come <b>CVE-2019-11931</b>. “WhatsApp lavora costantemente per migliorare la sicurezza del servizio. Rendiamo pubblici i potenziali problemi che abbiamo, risolvendoli con le migliori pratiche del settore. In questo caso, non vi è motivo di credere che gli utenti siano stati colpiti”, ha spiegato un portavoce.</p>
      <p>Secondo il sito GbHacker, le versioni interessate da questo problema sono, nello specifico, quelle precedenti alla <b>2.19.274</b> su Android (e alla 2.19.104 per quanto concerne Whatsapp Business), alla <b>2.19.100</b> su iOS (e alla 2.19.100 per Business), e pari o inferiori alla <b>2.18.368</b> su Windows Phone. Per mettersi al sicuro gli utenti devono mantenere l’applicazione aggiornata e non aprire file o filmati (in particolare quelli con estensione MP4) provenienti da fonti non conosciute. </p>
      <p>Fonte: GbHacker</p>
    </article>
  </body>
</html>