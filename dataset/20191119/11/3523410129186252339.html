<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640674/%D8%AF%D8%B3%D8%AA%D9%88%D8%B1-%D8%A8%D8%A7%D8%B2%D8%AF%D8%A7%D8%B4%D8%AA-%DB%B1%DB%B3%DB%B3-%D9%BE%D8%B1%D8%B3%D9%86%D9%84-%D9%86%D8%B8%D8%A7%D9%85%DB%8C-%D8%AA%D8%B1%DA%A9%DB%8C%D9%87-%D8%A8%D9%87-%D8%B8%D9%86-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%DA%AF%D9%88%D9%84%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:50:00+00:00"/>
    <meta property="og:title" content="دستور بازداشت ۱۳۳ پرسنل نظامی ترکیه به ظن ارتباط با گولن"/>
    <meta property="og:description" content="یکی از خبرگزاری‌های دولتی ترکیه امروز (سه شنبه) گزارش داد، دولت آنکارا دستور به بازداشت ۱۳۳ پرسنل نظامی به ظن ارتباط با شبکه گولن را صادر کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640674/%D8%AF%D8%B3%D8%AA%D9%88%D8%B1-%D8%A8%D8%A7%D8%B2%D8%AF%D8%A7%D8%B4%D8%AA-%DB%B1%DB%B3%DB%B3-%D9%BE%D8%B1%D8%B3%D9%86%D9%84-%D9%86%D8%B8%D8%A7%D9%85%DB%8C-%D8%AA%D8%B1%DA%A9%DB%8C%D9%87-%D8%A8%D9%87-%D8%B8%D9%86-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%DA%AF%D9%88%D9%84%D9%86">دستور بازداشت ۱۳۳ پرسنل نظامی ترکیه به ظن ارتباط با گولن</a>
      </h1>
      <h2>یکی از خبرگزاری‌های دولتی ترکیه امروز (سه شنبه) گزارش داد، دولت آنکارا دستور به بازداشت ۱۳۳ پرسنل نظامی به ظن ارتباط با شبکه گولن را صادر کرده است.</h2>
      <address><time datetime="2019-11-19T11:50:00+00:00">19 Nov 2019, 11:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این مظنونان در جریان عملیاتی در ازمیر، واقع در غرب ترکیه دستگیر شده‌اند و ۸۲ تن از آنها از اعضای در خدمت ارتش این کشور هستند.</p>
      <p>آنکارا، فتح الله گولن، روحانی در تبعید و مخالف دولت ترکیه مستقر در آمریکا را مقصر کودتای ناکام ۱۵ ژوئیه ۲۰۱۶ می‌داند اما گولن دخالت در این کودتا را رد می‌کند.</p>
      <p>در طول سه سال از سرکوب پس از کودتا، بیش از ۷۷ هزار تن در انتظار دادگاهی در بازداشت هستند و حدود ۱۵۰ هزار تن دیگر از نیروهای کارمند، پرسنل نظامی و سایر مقام‌های دولتی ترکیه از کار اخراج شده یا تعلیق شده‌اند. هنوز هم دستگیری‌ها در سراسر ترکیه ادامه دارند.</p>
      <p>متحدان غربی ترکیه و گروه‌های حقوق بشری این سرکوب گسترده را مورد انتقاد قرار داده و می‌گویند، رجب طیب اردوغان، رئیس جمهوری ترکیه از کودتای ناکام به عنوان توجیهی برای سرکوب مخالفانش استفاده کرده است.</p>
      <p>آنکارا از این اقدامات به عنوان پاسخی ضروری و لازم برای تهدیدهای امنیتی که کشور با آنها روبروست، دفاع کرده و وعده از بین بردن شبکه گولن را نیز داده است.</p>
    </article>
  </body>
</html>