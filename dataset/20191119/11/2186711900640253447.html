<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/ribalkam-hersonschini-ne-maje-za-scho-goduvati-simji-chomu-movchit-ochilnik-oblasti"/>
    <meta property="og:site_name" content="ПІК"/>
    <meta property="article:published_time" content="2019-11-19T11:00:00+00:00"/>
    <meta property="og:title" content="Рибалкам Херсонщини не має за що годувати сім’ї. Чому мовчить очільник області"/>
    <meta property="og:description" content="18 листопада 2019 року, під стінами Херсонської обласної державної адміністрації відбувся мітинг рибаків, які так і не дочекалися на діалог з губернатором Юрієм Гусєвим."/>
  </head>
  <body>
    <article>
      <h1>Рибалкам Херсонщини не має за що годувати сім’ї. Чому мовчить очільник області</h1>
      <address>
        <time datetime="2019-11-19T11:00:00+00:00">19 Nov 2019, 11:00</time>
      </address>
      <p>Вчора, 18 листопада 2019 року, під стінами Херсонської обласної державної адміністрації відбувся мітинг рибаків, які так і не дочекалися на діалог з губернатором Юрієм Гусєвим. Про це повідомляє <a href="https://firstregion.com.ua/">Перший регіональний</a>. передає <a href="https://pik.ua/">ПІК</a>.</p>
      <p>Ввечері ініціативна група від рибаків продовжили спілкування, проте знову ж таки із заступником очільника області Сергієм Козерем та директором Департаменту екології та природних ресурсів Юрієм Попутько. Чиновники пообіцяли протягом двох днів розібратися, чому саме у профільному Міністерстві затягують затвердження додаткових квот на добування природних біоресурсів.</p>
      <p>Рибаки в свою чергу мають сумніви, чи дійсно в адміністрації встигнуть за два дні допомогти у вирішенні даної проблеми, проте сподіваються на краще.</p>
      <p><b>Микола Бритвін</b>, голова рибколгоспу “Победа”:</p>
      <blockquote>«З нашими проблеми нам немає більше до кого звернутися, окрім голови Херсонської облдержадміністрації Юрія Гусєва. Адже у його компетенції вирішувати питання, які виникають у районах. Тим паче, що з кожним місяцем проблема дедалі загострюється і ми просто втрачаємо працівників. Рибаки вимушені їхати працювати закордон, адже їм не має за що годувати свої сім’ї.<br/><br/>В минулому році ми зверталися до Андрія Гордєєва, який раніше очолював Херсонську ОДА, дещо з іншого питання – з приводу створення “Нижньодніпровського національного природнього парку”, який обмежував вилов риби. Тоді губернатор розв’язав нашу проблему одним телефонним дзвінком. Чи дочекаємося результатів наразі, побачимо через два дні».</blockquote>
      <related>
        <h4>Новини по темі</h4>
        <a href="https://pik.ua/news/url/hersontsi-prijshli-spitati-u-vladi---hto-pidpaljuje-ocheretu"/>
        <a href="https://pik.ua/news/url/na-berislavschini-hochut-skasuvati-ukaz-prezidenta"/>
        <a href="https://pik.ua/news/url/pozov-proti-pershogo-zastupnika-mera-hersona-vzhe-podali-"/>
      </related>
    </article>
  </body>
</html>