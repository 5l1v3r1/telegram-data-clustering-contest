<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/19/oriasi-drogfogas-oroszorszagban?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-19T11:11:59+00:00"/>
    <meta property="og:title" content="Óriási drogfogás Oroszországban"/>
    <meta property="og:description" content="Az elmúlt években felderített oroszországi droglaborok közül a legnagyobbra csaptak le kommandósok nem messze Moszkvától, Szerpuhov kerületben."/>
  </head>
  <body>
    <article>
      <h1>Óriási drogfogás Oroszországban</h1>
      <address><time datetime="2019-11-19T11:11:59+00:00">19 Nov 2019, 11:11</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/91/04/773x435_cmsv2_e63783af-1279-5e04-819d-0e54d34a07f7-4309104.jpg"/>
      </figure>
      <h3>Az ország legnagyobb kábítószer-laboratóriumainak egyikére csapott le az orosz rendőrség Moszkvától körülbelül száz kilométerre délre. A nyomozók szerint ez a legnagyobb ilyen labor, amit az elmúlt években láttak.</h3>
      <p>Az orosz belügyminisztérium szóvivője arról számolt be, hogy a laboratórium egy gazdaság területén működött a Moszkvai Régió Szerpuhov kerületében. Amikor a kommandósok rajtuk ütöttek, teljes gőzzel folyt a gyártás.</p>
      <p>Szakértők szerint legalább másfél tonnányi drog kerülhetett ki innen havonta. Rendkívül jól felszerelt laboratóriumról van szó, esetenként tízezer eurónál is drágább berendezésekkel. A drogot kis és nagy tételekben is árulták elsősorban az interneten.</p>
      <p>Ott, a helyszínen három embert vettek őrizetbe, két vegyészt és egy drogfutárt. A labor feltételezett tulajdonosát is letartóztatták. Az eljárás kiemelt ügyként fut a bíróságon.</p>
    </article>
  </body>
</html>