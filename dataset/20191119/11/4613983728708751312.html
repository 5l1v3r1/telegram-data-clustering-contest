<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/deals/kazahstan-kupuva-30-boeing-737-max-za-usd3-6-miliarda.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T11:50:54+00:00"/>
    <meta property="og:title" content="Казахстан купува 30 Boeing 737 MAX за $3,6 милиарда"/>
    <meta property="og:description" content="Те са за нискотарифната авиокомпания FlyArystan"/>
  </head>
  <body>
    <article>
      <h1>Казахстан купува 30 Boeing 737 MAX за $3,6 милиарда</h1>
      <address>
        <time datetime="2019-11-19T11:50:54+00:00">19 Nov 2019, 11:50</time>
      </address>
      <p>Най-голямата казахстанска авиокомпания Air Astana обяви намерението си да закупи 30 самолета Boeing 737 MAX 8 на стойност 3.6 милиарда долара. Те са предназначени за дъщерното дружество на превозвача, нискотарифната авиокомпания FlyArystan, съобщи пресслужбата на Air Astana.</p>
      <p>В момента Air Astana управлява флот от самолети, включващ Boeing 757, 767, както и от семейството Airbus A320. През май тази година, за да повиши конкурентоспособността си в нискотарифния сегмент, Air Astana основа дъщерната си компания FlyArystan.</p>
      <p>Припомняме, полетите на Boeing 737 MAX през март тази година бяха спрени в САЩ и много други страни, след като два такива самолета катастрофираха. Установени са възможни грешки в работата на системата за корекция на маневрирането. Boeing се занимава с тези недостатъци и актуализира пилотната програма за обучение. Този месец авиокомпанията обяви, че планира през декември да възобнови доставката на моделите пътнически самолети 737 MAX на пазара, след като получи необходимото разрешение от Федералната администрация на гражданската авиация на САЩ (FAA).</p>
      <p>Превозвачът Air Astana е регистриран през 2001 година. Акционерите на авиокомпанията са казахският Фонд за национално благосъстояние "Самрук-Казиына" АД (51%) и британската компания BAE Systems PLC (49%), пише 1prime.ru. В момента флотът на авиокомпанията се състои от Boeing 767-300ER, Boeing 757-200, самолет Airbus A320 , Airbus A320neo, Airbus A321, Airbus A321neo, Embraer 190 и Embraer E190-E2.</p>
    </article>
  </body>
</html>