<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/jest-wyczekiwany-wyrok-tsue-to-sad-najwyzszy-ma-zdecydowac-o-niezaleznosci-izby-dyscyplinarnej/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T11:00:09+00:00"/>
    <meta property="og:title" content="Jest wyczekiwany wyrok TSUE. To Sąd Najwyższy ma zdecydować o niezależności Izby Dyscyplinarnej"/>
    <meta property="og:description" content="To Sąd Najwyższy ma badać niezależność nowej Izby Dyscyplinarnej, by ustalić, czy może ona rozpoznawać spory dotyczące przejścia sędziów Sądu Najwyższego w stan spoczynku – orzekł we wtorek Trybunał sprawiedliwości UE."/>
  </head>
  <body>
    <article>
      <h1>Jest wyczekiwany wyrok TSUE. To Sąd Najwyższy ma zdecydować o niezależności Izby Dyscyplinarnej</h1>
      <address><time datetime="2019-11-19T11:00:09+00:00">19 Nov 2019, 11:00</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>To Sąd Najwyższy ma badać niezależność nowej Izby Dyscyplinarnej, by ustalić, czy może ona rozpoznawać spory dotyczące przejścia sędziów Sądu Najwyższego w stan spoczynku – orzekł we wtorek Trybunał sprawiedliwości UE.</b>
      </p>
      <p>Jeśli Sąd Najwyższy uznałby, że Izbie Dyscyplinarnej brak niezależności i bezstronności, mógłby – zgodnie z wyrokiem TSUE – przestać stosować przepisy, na mocy których to właśnie do Izby Dyscyplinarnej należy rozpoznawanie sporów dotyczących przejścia w stan spoczynku sędziów Sądu Najwyższego.</p>
      <p>Trybunał w składzie wielkiej izby orzekł, że nie może być tak, że spory dotyczące stosowania prawa Unii mogą należeć do wyłącznej kompetencji sądu (organu), który nie jest uznawany za niezawisły i bezstronny.</p>
      <p>Sędziowie w Luksemburgu zaznaczyli, że do tej sytuacji dochodzi, gdy obiektywne okoliczności, w jakich został utworzony dany organ, a także sposób, w jaki zostali powołani jego członkowie, „mogą wzbudzić w przekonaniu jednostek uzasadnione wątpliwości” co jego do niezależności od czynników zewnętrznych, zwłaszcza wpływów władzy ustawodawczej i wykonawczej.</p>
      <p>Elementy te – zaznaczył TSUE – „mogą bowiem prowadzić do braku przejawiania przez ten organ oznak niezawisłości lub bezstronności, co mogłoby podważyć zaufanie, jakie sądownictwo powinno budzić w tych jednostkach w społeczeństwie demokratycznym”. Czy tak jednak rzeczywiście jest w danym przypadku, którego dotyczyły pytania prejudycjalne do TSUE, powinien zdecydować sąd, który te pytania zadał, czyli Sąd Najwyższy.</p>
      <p>Wyrok odczytał sędzia Marek Safjan, jednak nie był on w składzie orzekającym.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/konferencja-sejmowa-z-udzialem-poslow-konfederacji-projekt-wyzszej-kwoty-wolnej-od-podatku-nie-chcemy-przywilejow-dla-poslow-video/"/>
        <a href="https://nczas.com/2019/11/19/prawidziwy-dramat-prezes-nfz-nie-ma-watpliwosci-zabraknie-pieniedzy-na-leczenie-polakow/"/>
        <a href="https://nczas.com/2019/11/19/pierwszy-taki-wynik-konfederacja-wchodzi-na-10-procent-pis-ze-zdecydowana-przewaga-nad-po-ko-sondaz/"/>
        <a href="https://nczas.com/2019/11/19/skok-na-pieniadze-polakow-berkowicz-i-winnicki-ostro-komentuja-expose-morawieckiego-wideo-na-zywo/"/>
        <a href="https://nczas.com/2019/11/19/morawiecki-zwariowal-socjalizm-wchodzi-na-pelnej-niewiarygodne-co-mowi-premier-polski-wideo-na-zywo/"/>
        <a href="https://nczas.com/2019/11/19/pilne-grzegorz-braun-wyrzucony-z-mownicy-sejmowej-marszalek-wylaczyla-mu-mikrofon-video/"/>
        <a href="https://nczas.com/2019/11/19/pilne-expose-premiera-mateusza-morawieckiego-czy-czeka-nas-katastrofa-nczastv-na-zywo/"/>
        <a href="https://nczas.com/2019/11/19/posel-zjednoczonej-prawicy-ostro-o-zniesieniu-30-krotnosci-zwykla-socjalistyczna-kradziez-wideo/"/>
        <a href="https://nczas.com/2019/11/19/lubisz-grac-na-telefonie-uwazaj-mozesz-stracic-wzrok/"/>
      </related>
    </article>
  </body>
</html>