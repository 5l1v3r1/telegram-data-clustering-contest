<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/samsung-galaxy-note-10-plus-star-wars-edition/"/>
    <meta property="og:site_name" content="Webnews"/>
    <meta property="article:published_time" content="2019-11-19T11:37:00+00:00"/>
    <meta property="og:title" content="Samsung Galaxy Note 10+, edizione Star Wars"/>
    <meta property="og:description" content="Samsung ha annunciato la Star Wars Special Edition del Galaxy Note 10+ che celebra l'uscita dell'ultimo film della saga iniziata nel 1977."/>
  </head>
  <body>
    <article>
      <h1>Samsung Galaxy Note 10+, edizione Star Wars</h1>
      <h2>Samsung ha annunciato la Star Wars Special Edition del Galaxy Note 10+ che celebra l'uscita dell'ultimo film della saga iniziata nel 1977.</h2>
      <address><time datetime="2019-11-19T11:37:00+00:00">19 Nov 2019, 11:37</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/samsung/">Samsung</a> ha annunciato una versione particolare del suo smartphone. Il <b>Galaxy Note 10+ Star Wars Special Edition</b> verrà distribuito in alcuni paesi per celebrare l’uscita del film Star Wars: L’ascesa di Skywalker, episodio finale della saga creata da George Lucas e iniziata nel 1977. Lo smartphone viene offerto in una confezione a tema e insieme agli auricolari <a href="https://www.webnews.it/recensioni/samsung-galaxy-buds/">Galaxy Buds</a>.</p>
      <p>L’edizione speciale del <a href="https://www.webnews.it/recensioni/samsung-galaxy-note-10-plus/">Galaxy Note 10+</a> permette di “unire due galassie”, quella di Star Wars e quella di Samsung. Il bundle è chiaramente ispirato a Kylo Ren, quindi verrà sicuramente apprezzato dai fan del <b>Lato Oscuro</b>. Lo smartphone è di colore nero con sfumature rosse. Anche la stilo S Pen è rossa. Nella confezione ci sono anche gli auricolari <b>Galaxy Buds</b> con la custodia di ricarica, un badge in metallo e una cover in pelle. Sul Galaxy Note 10+ sono inoltre installati vari contenuti digitali (sfondi, animazioni, icone e suoni).</p>
      <p>Le specifiche rimangono invece invariate rispetto alla versione normale. Lo smartphone ha uno schermo Dynamic AMOLED da <b>6,8 pollici</b> (3040×1440 pixel), processore Snapdragon 855 o Exynos 9830, 12 GB di RAM, 256/512 GB di storage, quattro fotocamere posteriori, due fotocamere frontali, connettività WiFi 802.11ax, Bluetooth 5.0, GPS, Galileo, NFC, LTE e 5G, batteria da 4.300 mAh. Il prezzo è <b>1.299 dollari</b>.</p>
      <slideshow>
        <figure>
          <img src="https://www.webnews.it/app/uploads/2019/11/samsung-galaxy-note-10-star-wars-special-edition-1.jpg"/>
        </figure>
        <figure>
          <img src="https://www.webnews.it/app/uploads/2019/11/samsung-galaxy-note-10-star-wars-special-edition-2.jpg"/>
        </figure>
      </slideshow>
      <p>Il Galaxy Note 10+ Star Wars Special Edition sarà disponibile dal 10 dicembre in 15 paesi: Australia, Danimarca, Finlandia, Francia, Germania, Hong Kong, Corea, Norvegia, Russia, Spagna, Svezia, Turchia, Emirati Arabi Uniti, Regno Unito e Stati Uniti. Purtroppo i fan italiani di Star Wars non potranno acquistare lo smartphone. L’unica possibilità è recarsi nei paesi suindicati.</p>
      <p>Se vuoi aggiornamenti su <i>Samsung Galaxy Note 10+, edizione Star Wars</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>