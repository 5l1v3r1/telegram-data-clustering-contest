<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/sanremo-amadeus-cancella-dopofestival/657391/"/>
    <meta property="og:site_name" content="DiLei"/>
    <meta property="article:published_time" content="2019-11-19T11:07:52+00:00"/>
    <meta property="og:title" content="Sanremo, Amadeus cancella il DopoFestival"/>
    <meta property="og:description" content="Amadeus rivoluziona Sanremo e annuncia la cancellazione del DopoFestival, che si trasformerà e andrà in onda solo online."/>
  </head>
  <body>
    <article>
      <h1>Sanremo, Amadeus cancella il DopoFestival</h1>
      <h2>Amadeus rivoluziona Sanremo e annuncia la cancellazione del DopoFestival, che si trasformerà</h2>
      <address>
        <time datetime="2019-11-19T11:07:52+00:00">19 Nov 2019, 11:07</time>
      </address>
      <p>Fervono i lavori per la nuova edizione del <b>Festival di Sanremo</b> e<b> Amadeus</b> annuncia la cancellazione del <i><b>DopoFestival,</b></i> programma collegato alla kermesse ormai in onda da diversi anni. Dalle ceneri della trasmissione, di solito in onda su Rai Uno subito <b>dopo la gara canora</b>, il conduttore ha creato <b><i>Altro Festival</i></b>, uno show più in linea con i nuovi linguaggi di comunicazione.</p>
      <p>La trasmissione verrà trasmessa in streaming <b>su RaiPlay</b> la piattaforma che è stata testata in questi giorni da <a href="https://dilei.it/vip/domenica-in-irruzione-fiorello-mara-venier-commuove-massimo-boldi/652050/">Fiorello</a>, che ha conquistato tutti con lo show <b><i>Viva RaiPlay</i></b>. Per molti il DopoFestival è un appuntamento irrinunciabile in cui parlare della gara, a anche delle canzoni e di aneddoti interessanti che riguardano <a href="https://dilei.it/vip/sanremo-2020-svelati-nomi-cantanti-gara/644713/">Sanremo.</a></p>
      <p>Amadeus, direttore artistico del Festival, ha svelato <b>il grande cambiamento</b> nel corso della <i>Milano Music Week.</i> “Sono due mondi che devono coesistere – <b>ha detto</b> -: la tradizione e l’innovazione, in questo caso una delle innovazioni era fare il DopoFestival su Raiplay. Da un lato abbiamo il teatro Ariston e contemporaneamente l’Altro Festival con un linguaggio più vicino al web e ai giovani”.</p>
      <p>Nel frattempo il conduttore continua a lavorare a pieno ritmo per creare il <b>Festival di Sanremo</b>. I big che saliranno sull’Ariston verranno svelati il <b>prossimo 6 gennaio</b> durante una puntata speciale dei <i>Soliti Ignoti.</i> “In una serata già importante – ha detto Amadeus – ho pensato di dare i nomi dei cantanti e anche di averli tutti insieme in studio al Teatro delle Vittorie, sarà una serata di grande festa. Quanti saranno? Non saranno meno di 20 e non più di 24, per motivi televisivi”.</p>
      <p>Top secret gli ospiti, i conduttori e le vallette. Amadeus ha svelato più volte di essere in trattativa con<b> Lady Gaga</b>, visto che da anni sogna di portarla sul palco di una sua trasmissione. In forse anche<b> De Martino</b>, mentre <a href="https://dilei.it/vip/sanremo-2020-al-bano-romina-retroscena-amadeus/652868/">Al Bano e Romina</a> ci starebbero pensando. Non ci saranno invece <a href="https://dilei.it/vip/sanremo-amadeus-esclude-belen-moglie-giovanna-civitillo/651445/">Belen Rodriguez e Giovanna Civitillo</a>. “I partner? Sì, li avrò e saranno residenti: due donne o due donne e un uomo – aveva svelato qualche settimana fa -. Non sarà mia moglie. Lei a Sanremo 2020 non farà niente. Sul palco è la mia partner ideale, ma se scegliessi lei si scatenerebbe il finimondo”.</p>
      <related>
        <h4>Leggi anche</h4>
        <a href="https://dilei.it/vip/sanremo-amadeus-esclude-belen-moglie-giovanna-civitillo/651445/"/>
        <a href="https://dilei.it/vip/sanremo-2020-anticipazioni-amadeus-vuole-al-bano-carrisi/644192/"/>
        <a href="https://dilei.it/vip/sanremo-2020-al-bano-romina-retroscena-amadeus/652868/"/>
        <a href="https://dilei.it/vip/video/belen-rodriguez-stefano-de-martino-condurre-dopofestival/630086/"/>
        <a href="https://dilei.it/vip/sanremo-2020-giovanna-civitillo-amadeus-cosa-fara/643624/"/>
      </related>
    </article>
  </body>
</html>