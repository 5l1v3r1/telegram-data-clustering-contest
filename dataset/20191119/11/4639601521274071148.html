<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/society/elas-synelifthi-speira-diakinisis-narkotikon-me-pano-apo-miso-tono-kannavis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T11:30:12+00:00"/>
    <meta property="og:title" content="ΕΛΑΣ : Συνελήφθη σπείρα διακίνησης ναρκωτικών με πάνω από μισό τόνο κάνναβης"/>
    <meta property="og:description" content="Κατά τη διάρκεια επιχείρησης στην οποία συμμετείχαν στελέχη της ΕΚΑΜ και της Άμεσης Δράσης συνελήφθησαν τέσσερις αλλοδαποί, μεταξύ των οποίων ένας 16χρονος"/>
  </head>
  <body>
    <article>
      <h1>ΕΛΑΣ : Συνελήφθη σπείρα διακίνησης ναρκωτικών με πάνω από μισό τόνο κάνναβης</h1>
      <h2>Κατά τη διάρκεια επιχείρησης στην οποία συμμετείχαν στελέχη της ΕΚΑΜ και της Άμεσης Δράσης συνελήφθησαν τέσσερις αλλοδαποί, μεταξύ των οποίων ένας 16χρονος</h2>
      <address><time datetime="2019-11-19T11:30:12+00:00">19 Nov 2019, 11:30</time> by <a rel="author">ΤοΒΗΜΑ Team</a></address>
      <p>Εξαρθρώθηκε, από την Υποδιεύθυνση Δίωξης Ναρκωτικών της Ασφάλειας Αττικής, εγκληματική οργάνωση διακίνησης ναρκωτικών ουσιών στην Αττική και στην Κόρινθο.</p>
      <p>Κατά τη διάρκεια επιχείρησης στην οποία συμμετείχαν στελέχη της ΕΚΑΜ και της Άμεσης Δράσης συνελήφθησαν σε διάφορες περιοχές της Αττικής και της Κορίνθου τέσσερις αλλοδαποί, ηλικίας 29, 35, 36 και 37 ετών και ένας 16χρονος, μέλη της οργάνωσης.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>Σύμφωνα με σχετική ανακοίνωση, αρχηγικό ρόλο στην οργάνωση είχε ο 36χρονος ο οποίος ήταν επιφορτισμένος με την ανεύρεση των ναρκωτικών ουσιών, την μεταφορά και τη προμήθεια με αυτές των διακινητών της Αττικής και της Κορίνθου.</p>
      <p>Τα υπόλοιπα μέλη ήταν υπεύθυνα για την φύλαξη, την τυποποίηση και τη διακίνηση των ποσοτήτων της ακατέργαστης κάνναβης ενώ ο ανήλικος εκτελούσε χρέη τσιλιαδόρου στις οικίες που αποκρύπτονταν τα ναρκωτικά.</p>
      <p>Μετά από έρευνες σε όχημα που οδηγούσε ο 36χρονος και ακινητοποιήθηκε στο Σταθμό Διοδίων Ελευσίνας και σε οικία στην Αρχαία Κόρινθο, βρέθηκαν συνολικά και κατασχέθηκαν ακατέργαστη κάνναβη βάρους 560 κιλών και 620 γραμμαρίων, 4.610 ευρώ, τρία αυτοκίνητα, και εννέα κινητά τηλέφωνα</p>
      <p>Περαιτέρω, το προσδοκώμενο όφελος από την πώληση των κατασχεμένων ποσοτήτων ναρκωτικών εκτιμάται ότι υπερβαίνει τις 840.000 ευρώ.</p>
      <p>Οι συλληφθέντες, οδηγήθηκαν στον Εισαγγελέα Πρωτοδικών Κορίνθου.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>