<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/chi-era-edoardo-agnelli-eta-lavoro-famiglia-e-morte/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T11:00:33+00:00"/>
    <meta property="og:title" content="Chi era Edoardo Agnelli: età, lavoro, famiglia e morte"/>
    <meta property="og:description" content="Edoardo Agnelli è stato uno dei due figli di Gianni Agnelli e Marella Caracciolo di Castagneto, ufficialmente morto suicida a 46 anni."/>
  </head>
  <body>
    <article>
      <h1>Chi era Edoardo Agnelli: età, lavoro, famiglia e morte</h1>
      <address><time datetime="2019-11-19T11:00:33+00:00">19 Nov 2019, 11:00</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>Edoardo Agnelli è stato uno dei due figli di Gianni Agnelli e Marella Caracciolo di Castagneto, ufficialmente morto suicida a 46 anni.</p>
      <h3>Chi era Edoardo Agnelli: età, lavoro, famiglia e morte</h3>
      <p>Edoardo Agnelli è nato a New York il 9 giugno 1954 e ha studiato al Liceo classico a Torino. Ha frequentato l’Atlantic College nel Regno Unito e l’Università di Princeton negli Stati Uniti d’America, dove ha conseguito una laurea in lettere moderne.</p>
      <p>Designato dal padre come eventuale successore al vertice dell’azienda di famiglia, ben presto rivelerà scarso interesse per il mondo degli affari, dedicando maggior attenzione a temi filosofici e spirituali.</p>
      <p>Compie viaggi in India, dove incontra il Maestro Sathya Sai Baba, e successivamente si reca a Teheran, dove rimane colpito dalla figura mistica dell’ayatollah Khomeini e si avvicina all’Islam sciita.</p>
      <p>In seguito torna molte volte in Iran, così come in Kenya. Il 20 agosto 1990 è arrestato a Malindi, poiché trovato in possesso di eroina, venendo successivamente assolto dalle autorità locali.</p>
      <p>La mattina del 15 novembre 2000 il suo corpo senza vita viene rinvenuto presso la base del trentacinquesimo pilone del viadotto autostradale “Generale Franco Romano” della Torino-Savona, nei pressi di Fossano; la sua automobile.</p>
      <p>La magistratura conclude presto le indagini formulando l’ipotesi del suicidio. È sepolto nella monumentale tomba di famiglia, che sovrasta il cimitero di Villar Perosa.</p>
    </article>
  </body>
</html>