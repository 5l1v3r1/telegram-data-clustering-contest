<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/iohannis-statea-langa-liviu-dragnea-dovezi-ale-pactului-cu-ciuma-roie--acuzaii-nimicitoare-148651.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:10:00+00:00"/>
    <meta property="og:title" content="Iohannis stătea lângă Liviu Dragnea! Dovezi ale pactului cu ciuma roșie. Acuzații nimicitoare"/>
    <meta property="og:description" content="Klaus Iohannis a avut un protocol încheiat cu PSD, partidul pe care azi îl numește ”ciuma roșie”, a dezvăluit luni seară la TVR Viorica Dăncilă. Mai mult decât atât, acuzațiile au mers chiar până la a prezenta o apropiere de Liviu Dragnea."/>
  </head>
  <body>
    <article>
      <h1>Iohannis stătea lângă Liviu Dragnea! Dovezi ale pactului cu ciuma roșie. Acuzații nimicitoare</h1>
      <address>
        <time datetime="2019-11-19T11:10:00+00:00">19 Nov 2019, 11:10</time>
      </address>
      <p>
        <b>Klaus Iohannis a avut un protocol încheiat cu PSD, partidul pe care azi îl numește ”ciuma roșie”, a dezvăluit luni seară la TVR Viorica Dăncilă. Mai mult decât atât, acuzațiile au mers chiar până la a prezenta o apropiere de Liviu Dragnea.</b>
      </p>
      <p>Candidatul PSD în alegerile prezidențiale, Viorica Dăncilă, a participat luni seară la o emisiune cu caracter electoral unde a continuat atacurile la adresa candidatului său, președintele în funcție, Kaus Iohannis.</p>
      <p>În afară de acuzele deja devenite cunoscute, că Iohannis refuză o dezbatere electorală cu ea, Dăncilă s-a legat și de caracterul contra-candidatului său, aducând aminte de o întâmplare din trecutul său.</p>
      <p>În 2009, când Mircea Geoană a candidat din partea PSD pentru funcția supremă în stat, Klaus Iohannis stătea lângă Liviu Dragnea şi îl susţinea pe candidatul social-democrat, sperând să obțină funcția de premier, a acuzat Viorica Dăncilă.</p>
      <p>”Am văzut preşedintele Iohannis care nu ne-a scos din ”ciuma roşie”, că trebuie să fim desfiinţaţi efectiv, exterminaţi, să plecăm din această ţară şi membrii PSD şi primarii PSD. Că nu trebuie să mai existăm. Dar să vedem ce s-a întâmplat între 2002 şi 2004.</p>
      <p>Acelaşi Klaus Iohannis avea protocol cu Partidul Social Democrat. Dacă ne uităm în 2009, când a candidat Mircea Geoană, acelaşi Klaus Iohannis stătea lângă Liviu Dragnea şi îl susţinea pe Mircea Geoană, iar Klaus Iohannis trebuia să devină premier”, a declarat Dăncilă, în direct la TVR.</p>
      <p>”Păi, eu nu înţeleg care este logica: atunci când obţii o funcţie şi ai nevoie de susţinere, vii lângă PSD, nu mai există ciuma roşie, există atunci ciuma galbenă, iar când ai alt interes şi te susţine PNL vine ciuma roşie.</p>
      <p>Eu cred că trebuie să avem mai mult verticalitate în pollitcă. Vedem acelaşi Klaus Iohannis care stătea lângă Liviu Dragnea. Haideţi să facem analiza propriului comportament şi a atitudinii pe care am avut-o fiecare de-a lungul timpului”, a mai spus Viorica Dăncilă.</p>
      <p>https://www.capital.ro</p>
    </article>
  </body>
</html>