<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/euro-2020/article/1416396/episimo-epestrepse-stin-ethniki-ispanias-o-loyis-enrike"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T11:40:00+00:00"/>
    <meta property="og:title" content="Επίσημο: Επέστρεψε στην Εθνική Ισπανίας ο Λουίς Ενρίκε"/>
    <meta property="og:description" content="Η Ισπανική Ποδοσφαιρική Ομοσπονδία ανακοίνωσε την επιστροφή του Λουίς Ενρίκε στην τεχνική ηγεσία της Εθνικής ομάδας."/>
  </head>
  <body>
    <article>
      <h1>Επίσημο: Επέστρεψε στην Εθνική Ισπανίας ο Λουίς Ενρίκε</h1>
      <h2>Η Ισπανική Ποδοσφαιρική Ομοσπονδία ανακοίνωσε την επιστροφή του Λουίς Ενρίκε στην τεχνική ηγεσία της Εθνικής ομάδας.</h2>
      <address><time datetime="2019-11-19T11:40:00+00:00">19 Nov 2019, 11:40</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Στον πάγκο της Εθνικής ομάδας της Ισπανίας επιστρέφει ο Λουίς Ενρίκε, όπως έκανε γνωστό το μεσημέρι της Τρίτης ο Πρόεδρος της Ποδοσφαιρικής Ομοσπονδίας της χώρας, Λουίς Ρουμπιάλες.</p>
      <p>Μετά το χθεσινό 5-0 της Ισπανίας επί της Ρουμανίας, ο Ρόμπερτ Μορένο αποχαιρέτησε με συγκίνηση τους παίκτες της «Ρόχα» έχοντας μάθει πως η συνεργασία του με την Ισπανική Ποδοσφαιρική Ομοσπονδία έφτασε στο τέλος της.</p>
      <p>Ο Μορένο είχε αντικαταστήσει στις 25 Μαρτίου πριν τον αγώνα της Ισπανίας στη Μάλτα τον Λουίς Ενρίκε λόγω του προβλήματος υγείας που αντιμετώπιζε η κόρη του προπονητή της Εθνικής ομάδας.</p>
      <p>Το καλοκαίρι έγινε γνωστό από την Ομοσπονδία ότι ο Μορένο θα συνεχίσει στο τιμόνι της Εθνικής, με τον Λουίς Ενρίκε να βιώνει το προσωπικό του δράμα.</p>
      <p>Πλέον ο Λουίς Ενρίκε επιστρέφει έτσι στο τιμόνι της «Ρόχα» και θα είναι αυτός που θα την οδηγήσει στα τελικά του Euro 2020 το ερχόμενο καλοκαίρι.</p>
      <p>Φωτογραφίες: Getty Images / Ideal Image.</p>
    </article>
  </body>
</html>