<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/dopingsak-ryster-romania-for-handball-vm/71836678"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T11:38:17+00:00"/>
    <meta property="og:title" content="Dopingsak ryster Romania før håndball-VM"/>
    <meta property="og:description" content="Fire rumenske VM-spillere fra samme klubb er under etterforskning for mulig doping, bekrefter Romanias svenske landslagssjef."/>
  </head>
  <body>
    <article>
      <h1>Dopingsak ryster Romania før håndball-VM</h1>
      <h2>Fire rumenske VM-spillere fra samme klubb er under etterforskning for mulig doping, bekrefter Romanias svenske landslagssjef.</h2>
      <address><time datetime="2019-11-19T11:38:17+00:00">19 Nov 2019, 11:38</time> by <a rel="author">NTB I</a></address>
      <p>Tomas Ryde, svensken som trener det rumenske kvinnelaget i håndball, sier til <a href="https://www.aftonbladet.se/sportbladet/a/9veyO9/det-ar-ett-javla-liv">Aftonbladet </a>at fire spillere fra klubben Brasov har gjennomgått et behandlingsopplegg, som kan ha ført til at de blir tatt for doping.</p>
      <p>
        <b>- Dette programmet er tillatt i henhold til internasjonale regler, men ikke nasjonale (rumenske), sier Ryde, som nå regner det som sikkert at de fire spillerne ikke får bli med resten av troppen til Japan.</b>
      </p>
      <p>- Hvis man er under etterforskning, kan man ikke spille, sier han.</p>
      <p>Romania spiller i gruppe C med Kasakhstan, Ungarn, Montenegro, Senegal og Spania. Laget var regnet som en solid kandidat til en semifinaleplass.</p>
    </article>
  </body>
</html>