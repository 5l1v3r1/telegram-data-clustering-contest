<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/tyskland/ryktet-har-blivit-verklighet-mensah-till-flensburg-handewitt/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-19T11:54:50+00:00"/>
    <meta property="og:title" content="Ryktet har blivit verklighet – Mensah till Flensburg-Handewitt"/>
    <meta property="og:description" content="Det har ryktats rejält den senaste tiden – nu är det klart. Nästa säsong flyttar Mads Mensah från Rhein-Neckar Löwen till SG Flensburg-Handewitt, det skriver den regerande tyska mästarklubben på sin hemsida. – Jag kände tidigt att det var hit jag ville, här har flera danska handbollslegendarer spelat. Det är en stora ära för mig […]"/>
  </head>
  <body>
    <article>
      <h1>Ryktet har blivit verklighet – Mensah till Flensburg-Handewitt</h1>
      <address><time datetime="2019-11-19T11:54:50+00:00">19 Nov 2019, 11:54</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Det har ryktats rejält den senaste tiden – nu är det klart. Nästa säsong flyttar Mads Mensah från Rhein-Neckar Löwen till SG Flensburg-Handewitt, det skriver den regerande tyska mästarklubben på sin <a href="https://www.sg-flensburg-handewitt.de/aktuelles/artikel/daenischer-weltmeister-an-die-foerde">hemsida</a>.</b>
      </p>
      <p>– Jag kände tidigt att det var hit jag ville, här har flera danska handbollslegendarer spelat. Det är en stora ära för mig att få spela i klubben. Jag är redo att vinna titlar med det här fantastiska laget, säger Mads Mensah till <a href="https://www.sg-flensburg-handewitt.de/aktuelles/artikel/daenischer-weltmeister-an-die-foerde">hemsidan</a>.</p>
      <p>28-åringen har skrivit på ett tvåårskontrakt med Flensburg, en klubb som jagade honom redan 2014 då han lämnade Aalborg. Den gången föll valet på RNL – sex år senare blir det alltså spel i Flensburg.</p>
      <p>– Mads kan hjälpa vilket lag som helst med sina egenskaper. Han är en komplett spelare som kommer att hjälpa oss mycket. Han har utvecklats mycket de senaste åren och kommer att kunna ta ansvar med sin internationella erfarenhet. Jag ser verkligen fram emot att arbeta med Mads, säger SG Flensburg-Handewitts tränare Maik Machulla till klubbens <a href="https://www.sg-flensburg-handewitt.de/aktuelles/artikel/daenischer-weltmeister-an-die-foerde">hemsida</a>.</p>
      <p>LÄNK: <a href="https://www.sg-flensburg-handewitt.de/aktuelles/artikel/daenischer-weltmeister-an-die-foerde">Dänischer Weltmeister an die Förde</a></p>
    </article>
  </body>
</html>