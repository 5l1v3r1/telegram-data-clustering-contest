<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-pomezia/pomezia-infiltrazioni-al-copernico-lassessore-delvecchio-incontra-una-delegazione-di-studenti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T11:39:31+00:00"/>
    <meta property="og:title" content="Pomezia, infiltrazioni al Copernico: l’Assessore Delvecchio incontra una delegazione di studenti"/>
    <meta property="og:description" content="Si è appena concluso l’incontro tra una delegazione di studenti dell’istituto superiore Copernico e l’Assessore alla Scuola Miriam Delvecchio, alla presenza del vice Sindaco Simona Morcellini e dell’Assessore ai Lavori Pubblici Federica Castagnacci. Oggetto dell’incontro alcuni problemi riscontrati dai ragazzi sulla struttura scolastica, in particolare infiltrazioni in alcune aule, laboratori e in palestra. E’ di […]"/>
  </head>
  <body>
    <article>
      <h1>Pomezia, infiltrazioni al Copernico: l’Assessore Delvecchio incontra una delegazione di studenti</h1>
      <address><time datetime="2019-11-19T11:39:31+00:00">19 Nov 2019, 11:39</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/infiltrazioni-soffitto-copernico.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Si è appena concluso l’incontro tra una delegazione di studenti dell’istituto superiore Copernico e l’Assessore alla Scuola Miriam Delvecchio, alla presenza del vice Sindaco Simona Morcellini e dell’Assessore ai Lavori Pubblici Federica Castagnacci.</p>
      <p>Oggetto dell’incontro alcuni <a href="https://www.ilcorrieredellacitta.com/primo-piano/pomezia-muri-pericolanti-e-perdite-dal-soffitto-i-ragazzi-del-copernico-protestano-davanti-al-comune.html">problemi riscontrati dai ragazzi sulla struttura scolastica</a>, in particolare infiltrazioni in alcune aule, laboratori e in palestra. E’ di ieri il sopralluogo dei tecnici della Città Metropolitana di Roma Capitale inviati dopo la richiesta del Sindaco di verifiche su tutte le scuole di Pomezia a seguito del forte maltempo.</p>
      <p>“Abbiamo spiegato agli studenti – dichiara l’Assessore Delvecchio – che l’Amministrazione comunale è già intervenuta per sollecitare l’Ente competente alle verifiche sulla struttura, che è risultata sotto controllo. L’istituto è stato, come noto, oggetto di interventi importanti di ristrutturazione la scorsa estate ed è all’attenzione della Città Metropolitana per ulteriori opere di rifacimento e miglioramento dell’edificio scolastico. Siamo sempre disponibili al dialogo con i nostri concittadini più giovani e ci siamo messi a disposizione per eventuali assemblee e consigli d’istituto che decideranno di convocare”.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-pomezia/pomezia-infiltrazioni-al-copernico-lassessore-delvecchio-incontra-una-delegazione-di-studenti.html"/>
        <a href="https://www.ilcorrieredellacitta.com/news/superenalotto-centrato-un-5-da-25mila-euro-a-pomezia-la-vincita-a-torvaianica.html"/>
        <a href="https://www.ilcorrieredellacitta.com/ultime-notizie/latina-nuovi-controlli-contro-il-caporalato-in-corso-le-verifiche-in-una-azienda-agricola.html"/>
        <a href="https://www.ilcorrieredellacitta.com/news/viaggiava-a-bordo-di-un-furgone-rubato-e-modificato-denunciato-38enne-romeno.html"/>
        <a href="https://www.ilcorrieredellacitta.com/ultime-notizie/ladispoli-annullati-i-bollettini-di-pagamento-erroneamente-inviati-dalla-ditta-che-gestisce-la-mensa-scolastica.html"/>
        <a href="https://www.ilcorrieredellacitta.com/news/prova-a-rapinare-un-uomo-ma-la-vittima-e-un-poliziotto-in-manette-ladro-sfortunato.html"/>
      </related>
    </article>
  </body>
</html>