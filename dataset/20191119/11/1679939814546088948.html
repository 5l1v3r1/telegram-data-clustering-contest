<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-barbat-sacrifica-vite-si-cai-la-un-abator-ilegal-descoperit-la-falesti-video_3059576.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T11:10:49+00:00"/>
    <meta property="og:title" content="Un bărbat sacrifica vite şi cai la un abator ilegal, descoperit la Făleşti (VIDEO)"/>
    <meta property="og:description" content="Un abator ilegal a fost depistat de poliţişti în satul Mărăndeni, raionul Fălești. Un bărbat în vârstă de 34 de ani este suspectat că a sacrificat acolo o bovină, iar carnea a fost transportată spre comercializare cu un vehicul personal, contrar normelor"/>
  </head>
  <body>
    <article>
      <h1>Un bărbat sacrifica vite şi cai la un abator ilegal, descoperit la Făleşti (VIDEO)</h1>
      <address><time datetime="2019-11-19T11:10:49+00:00">19 Nov 2019, 11:10</time> by <a rel="author">PUBLIKA.MD</a></address>
      <p>
        <b>Un abator ilegal a fost depistat de poliţişti în satul Mărăndeni, raionul Fălești. Un bărbat în vârstă de 34 de ani este suspectat că a sacrificat acolo o bovină, iar carnea a fost transportată spre comercializare cu un vehicul personal, contrar normelor și cerințelor de transportare a produselor din carne.</b>
      </p>
      <p>În urma perchezițiilor efectuate la domiciliul și mijloacele de transport ale proprietarului abatorului, polițiștii au găsit 14 bovine şi trei cai.</p>
      <p>Iar într-o încăpere auxiliară a fost depistat un abator improvizat ilegal, unde, în condiții antisanitare, erau sacrificate animalele. Din abator au fost ridicate 300 kg de carne şi trei carcase de bovină.</p>
      <p>Audiat de polițiști, suspectul nu a putut prezenta documentele, care i-ar permite astfel de gen de activitate.</p>
      <p>Întreaga cantitate de produse, în valoare totală de 110 de mii de lei a fost confiscată, iar bărbatul riscă amendă.</p>
    </article>
  </body>
</html>