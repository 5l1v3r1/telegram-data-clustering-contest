<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/na-bukovini-vidali-252-teplih-krediti-380521"/>
    <meta property="og:site_name" content="Погляд"/>
    <meta property="article:published_time" content="2019-11-19T11:16:00+00:00"/>
    <meta property="og:title" content="На Буковині видали 252 теплих кредити"/>
    <meta property="og:description" content="252 теплих кредити видали на Буковині"/>
  </head>
  <body>
    <article>
      <h1>На Буковині видали 252 теплих кредити</h1>
      <h2>Сума відшкодування з обласного бюджету складає 339020,63 грн</h2>
      <address>
        <time datetime="2019-11-19T11:16:00+00:00">19 Nov 2019, 11:16</time>
      </address>
      <p>Про це інформує управління житлово-комунального господарства обласної державної адміністрації.</p>
      <p>Рішенням XIX сесії Чернівецької обласної ради VII скликання від 21 грудня 2017 року №255-19/17 затверджено Регіональну програму часткового відшкодування відсоткових ставок за залученими кредитами, що надаються фізичним особам, об’єднанням співвласників багатоквартирних будинків та житлово-будівельним кооперативам Чернівецької області на заходи з підвищення енергоефективності, на 2018 -2019 роки. На ці цілі передбачено кошти в  сумі  2780 тис.грн., в т.ч. на 2019- 1640,2 тис.грн. </p>
      <p>Відповідно до рішення обласної ради XXVIII сесії VII скликання від 18 грудня 2018 р. № 210-28/18 "Про обласний бюджет на 2019 рік" передбачено кошти в сумі 500 тис.грн. на впровадження енергоефективних заходів.</p>
      <p>Згідно з реєстром кредитно-фінансових установ станом на 01 листопада 2019 року в області видано 252 кредити. Сума відшкодування з обласного бюджету складає 339020,63 грн., у т.ч. ПАТ «Ощадбанк України» - 229 кредитів ( 276269,80 грн.) та  ПАТ АБ «Укргазбанк» -  23   кредити  (62750,83 грн.).</p>
      <p>Рішенням XXXIV сесії Чернівецької обласної ради VII скликання від  07 листопада 2019 року №207-34/1 затвердили Регіональну програму часткового відшкодування відсоткових ставок за  залученими кредитами, що надаються фізичним особам, об’єднанням співвласників багатоквартирних будинків та житлово-будівельним кооперативам Чернівецької області, на заходи з підвищення  енергоефективності на 2020 - 2022 роки.</p>
      <p>Звертаємо увагу, що зазначена категорія громадян може скористатися такою можливістю та отримати кредит. Для цього необхідно звернутись до  вказаної Кредитно-фінансової установи, де можна оформити  кредит. Розмір відшкодування відсотків за надані кредити становить 10% річних за кредитом на заходи з енергозбереження, що передбачені на виконання заходів  Регіональної програми часткового відшкодування відсоткових ставок за залученими кредитами, що надаються  фізичним особам, об’єднанням співвласників багатоквартирних будинків та житлово-будівельним кооперативам Чернівецької області  на заходи з підвищення  енергоефективності  на 2020 рік.</p>
      <p>Також видали рішення 69 сесії VI скликання Чернівецької міської ради від 25.09.2015 №1754 «Про затвердження  програми часткового відшкодування відсоткових ставок за залученими кредитами, що надаються фізичним особам, ОСББ, ЖБК на  заходи з підвищення енергоефективності на 2015-2020 роки». На реалізацію зазначеної програми передбачено обсяг фінансування в розмірі 1900 тис. грн.</p>
      <p>Відповідно до Реєстру кредитно-фінансових установ  по місту Чернівці станом на 01 листопада 2019 року видали 370 кредитів (сума відшкодування з міського бюджету  -  складає 1089880 грн.). </p>
      <p>Крім того, для населення діє Державна програма енергоефективності, яка  передбачає відшкодування для фізичних осіб 20% тіла кредиту на придбання твердопаливних котлів, а також відшкодування 35% на придбання матеріалів для впровадження енергозберігаючих заходів та 40% для ОСББ, ЖБК (житлово-будівельні кооперативи) для впровадження енергозберігаючих заходів у багатоквартирних будинках. Про це йдеться на офіційному сайті Чернівецької ОДА</p>
      <related>
        <h4>Схожі записи</h4>
        <a href="https://pogliad.ua/news/chernivtsi/agrariyi-bukovini-mozhut-otrimati-ponad-10-mln-grn-na-vidshkoduvannya-za-kreditami-214702"/>
        <a href="https://pogliad.ua/news/bukovina/bukovinec-za-1000-evro-namagavsya-domovitisya-z-prikordonnikom-pro-peremischennya-cigarok-380515"/>
        <a href="https://pogliad.ua/news/bukovina/skilki-bukovinci-zaplatyat-za-gaz-v-listopadi-380253"/>
        <a href="https://pogliad.ua/news/bukovina/na-bukovini-dva-pidpriemstva-vidobuvali-graviy-na-mayzhe-20-milyoniv-griven-380248"/>
      </related>
    </article>
  </body>
</html>