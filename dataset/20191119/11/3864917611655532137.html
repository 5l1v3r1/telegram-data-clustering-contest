<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821146-rosia-vidpracovue-v-ukraini-kiberataki-aki-potim-moze-spramuvati-proti-zahodu-rnbo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T11:55:00+00:00"/>
    <meta property="og:title" content="Росія відпрацьовує в Україні кібератаки, які потім може спрямувати проти Заходу - РНБО"/>
    <meta property="og:description" content="Україна і НАТО мають активізувати співпрацю у сфері кібербезпеки, оскільки кіберзагрози з боку Російської Федерації є вкрай небезпечними як для України, так і для країн-членів Альянсу."/>
  </head>
  <body>
    <article>
      <h1>Росія відпрацьовує в Україні кібератаки, які потім може спрямувати проти Заходу - РНБО</h1>
      <h2>Україна і НАТО мають активізувати співпрацю у сфері кібербезпеки, оскільки кіберзагрози з боку Російської Федерації є вкрай небезпечними як для України, так і для країн-членів Альянсу.</h2>
      <address>
        <time datetime="2019-11-19T11:55:00+00:00">19 Nov 2019, 11:55</time>
      </address>
      <p>Про це заявив секретар РНБО Олексій Данілов під час зустрічі з делегацією Представництва НАТО в Україні на чолі з головою Представництва Александером Вінніковим, повідомляє <a href="http://www.rnbo.gov.ua/news/3411.html">пресслужба РНБО.</a></p>
      <p>«В Україні Росія відпрацьовує кібератаки, які у майбутньому можуть бути спрямовані проти країн-членів НАТО, Європейського Союзу», - наголосив секретар РНБО.</p>
      <figure>
        <img src="https://static.ukrinform.com/photos/2019_11/1574168182-974.jpg"/>
      </figure>
      <figure>
        <img src="https://static.ukrinform.com/photos/2019_11/1574168209-424.jpg"/>
      </figure>
      <p>Як зазначається, сторони детально обговорили практичні аспекти двостороннього співробітництва, зокрема, матеріальну, технічну та консультативно-дорадчу допомогу, що надається Україні в рамках трастових фондів НАТО. Секретар РНБО України запевнив голову Представництва НАТО в готовності до інтенсифікації і посилення такої співпраці з боку РНБО України.</p>
      <figure>
        <img src="https://static.ukrinform.com/photos/2019_11/1574168144-249.jpg"/>
      </figure>
      <p>Своєю чергою Вінніков наголосив, що Альянс підтримує суверенітет і територіальну цілісність України і продовжуватиме «спільну роботу на благо її євроатлантичної інтеграції».</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821078-povernenna-ukrainskih-korabliv-spriatime-progresu-normandskogo-formatu-nato.html">Повернення українських кораблів сприятиме прогресу "нормандського формату" - НАТО</a>
      </blockquote>
      <p>За його словами, НАТО і надалі надаватиме допомогу Україні як у рамках Комплексного пакета допомоги НАТО Україні, так і у питаннях підтримки законодавчого забезпечення реформування сектору безпеки і оборони.</p>
      <p>
        <i>Фото: rnbo.gov.u</i>
      </p>
    </article>
  </body>
</html>