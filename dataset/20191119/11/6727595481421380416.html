<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-notice-in-lok-sabha-over-withdrawal-of-spg-cover-of-gandhi-family657.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T11:50:00+00:00"/>
    <meta property="og:title" content="ഗാന്ധി കുടുംബത്തിന്റെ എസ്.പി.ജി സുരക്ഷ പിന്‍വലിച്ചതിനെതിരെ സഭയില്‍ നോട്ടീസ്"/>
    <meta property="og:description" content="National News SPG Security India ന്യൂദല്‍ഹി: കോണ്‍ഗ്രസ് നേതാക്കളായ സോണിയാഗാന്ധിയുടേയും രാഹുല്‍ഗാന്ധിയുടേയും മന്‍മോഹന്‍ സിംഗിന്റേയും എസ്.പി.ജി.സുരക്ഷ പിന്‍വലിച്ചതിനെതിരെ ല"/>
  </head>
  <body>
    <article>
      <h1>ഗാന്ധി കുടുംബത്തിന്റെ എസ്.പി.ജി സുരക്ഷ പിന്‍വലിച്ചതിനെതിരെ സഭയില്‍ നോട്ടീസ്</h1>
      <address><time datetime="2019-11-19T11:50:00+00:00">19 Nov 2019, 11:50</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: കോണ്‍ഗ്രസ് നേതാക്കളായ സോണിയാഗാന്ധിയുടേയും രാഹുല്‍ഗാന്ധിയുടേയും മന്‍മോഹന്‍ സിംഗിന്റേയും എസ്.പി.ജി.സുരക്ഷ പിന്‍വലിച്ചതിനെതിരെ ലോക്‌സഭയില്‍ നോട്ടീസ് നല്‍കി പാര്‍ട്ടി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേന്ദ്ര ആഭ്യന്തരമന്ത്രാലയം ഗാന്ധികുടുംബത്തിന്റെ എസ്.പി.ജി സുരക്ഷ പിന്‍വലിച്ചതിന് പിന്നാലെ പ്രതിപക്ഷ നേതാവായ അധിര്‍ രഞ്ജന്‍ ചൗധരിയാണ് ലോക്‌സഭയില്‍ നോട്ടീസ് നല്‍കിയത്. നേരത്തെ തന്നെ അദ്ദേഹം ഇതിനെതിരെ രംഗത്തെത്തിയിരുന്നു.</p>
      <related>
        <a href="https://www.doolnews.com/rajasthan-election-results-congress-leading-in-several-wards-bjp-gets-a-jolt-343.html?utm_source=doolnews&amp;utm_medium=related"/>
      </related>
      <p>അവര്‍ ചെയ്ത തെറ്റ് എന്താണെന്നും സര്‍ക്കാര്‍ എന്തിനാണ് പ്രതിപക്ഷത്തെ ഉന്നംവെക്കുന്നതെന്നും അധിര്‍ രഞ്ജന്‍ ചൗധരി ചോദിച്ചു.</p>
      <p>കഴിഞ്ഞ ആഴ്ച്ചയിലായിരുന്നു സോണിയാ ഗാന്ധിയുടേയും രാഹുലിന്റെയും പ്രിയങ്കയും എസ്.പി.ജി സുരക്ഷ കേന്ദ്രം എടുത്തുകളഞ്ഞത്. സി.ആര്‍.പി.എഫിന്റെ സെഡ്പ്ലസ് കാറ്റഗറി സുരക്ഷയാണ് ഇപ്പോള്‍ ഗാന്ധികുടുംബത്തിനുള്ളത്.</p>
      <p>ഇന്നലെ ലോക്‌സഭയിലെ ശീതകാല സമ്മേളനത്തില്‍ സോണിയാ ഗാന്ധി എത്തിയത് എസ്.പി.ജി. സുരക്ഷ ഇല്ലാതെയായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/OGaAQvLNWco" width="500" height="281" data-service="Youtube" scrolling="no"/>
      </figure>
    </article>
  </body>
</html>