<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/ultima-ora-----pe-cine-numete-pavel-voicu-la-igp-in-locul-lui-gheorghe-balan-148647.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:00:00+00:00"/>
    <meta property="og:title" content="ULTIMA ORĂ /// Pe cine numește Pavel Voicu la IGP în locul lui Gheorghe Balan"/>
    <meta property="og:description" content="Pavel Voicu, ministrul Afacerilor Interne, a selectat un candidat pentru șefia IGP și urmează să fie numit astăzi în funcție în cadrul ședinței de Guvern. Decizia vine după ce Gheorghe Balan, cel care a deținut funcția de șef-interimar al IGP din luna iunie până în prezent, și-a prezentat ieri cererea de demisie."/>
  </head>
  <body>
    <article>
      <h1>ULTIMA ORĂ /// Pe cine numește Pavel Voicu la IGP în locul lui Gheorghe Balan</h1>
      <address>
        <time datetime="2019-11-19T11:00:00+00:00">19 Nov 2019, 11:00</time>
      </address>
      <p>
        <b>Pavel Voicu, ministrul Afacerilor Interne, a selectat un candidat pentru șefia IGP și urmează să fie numit astăzi în funcție în cadrul ședinței de Guvern. Decizia vine după ce Gheorghe Balan, cel care a deținut funcția de șef-interimar al IGP din luna iunie până în prezent, și-a prezentat ieri cererea de demisie.</b>
      </p>
      <p>Potrivit reprezentanților MAI, candidatul pentru funcția de șef al IGP, selectat de Voicu, este Vadim Cojocaru, fostul director-adjunct al Centrului Național Anticorupție (CNA).</p>
      <p>Cojocaru este unul dintre puținii ofițeri din R.Moldova care deține gradul de general. Din 1994 până în 2018 a deținut mai multe funcții în cadrul organelor de forță din R.Moldova, cum ar fi: șef al poliției criminale, comisar al sectorului Botanica, dar și șef al Direcției Combaterea Crimei Organizate. În 2009, Vadim Cojocaru a fost director general al Departamentului Instituțiilor Penitenciare.</p>
      <p>Ulterior, în 2012, acesta a ocupat postul de consilier al primarului general al municipiului Chişinău pe probleme de securitate şi ordine publică, iar din 2013 până în 2018 a deținut funcțai de director-adjunct al Centrului Național Anticorupție.</p>
      <figure>
        <img src="https://deschide.md/get_img?ImageWidth=987&amp;ImageHeight=703&amp;ImageId=80838"/>
      </figure>
      <p>
        <a href="https://deschide.md/ro/stiri/social/57099/Cine-este-generalul-care-%C3%AEi-va-lua-locul-lui-Gheorghe-Balan-la-IGP-A-fost-%C8%99ef-la-CNA.htm">
          <b>Sursa: https://deschide.md</b>
        </a>
      </p>
    </article>
  </body>
</html>