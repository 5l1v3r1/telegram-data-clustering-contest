<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/ruska-armada-dostane-prvni-tanky-t-14-noveho-pokoleni-jejich/r~9954ff940ac311ea9b40ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-19T11:56:53+00:00"/>
    <meta property="og:title" content="Ruská armáda dostane první tanky T-14 &quot;nového pokolení&quot;. Jejich výrobu zdržely úpravy"/>
    <meta property="og:description" content="Tank T-14 Armata se poprvé představil v roce 2015 na vojenské přehlídce na moskevském Rudém náměstí."/>
  </head>
  <body>
    <article>
      <h1>Ruská armáda dostane první tanky T-14 "nového pokolení". Jejich výrobu zdržely úpravy</h1>
      <address>
        <time datetime="2019-11-19T11:56:53+00:00">19 Nov 2019, 11:56</time>
      </address>
      <p>"V současné době končí příprava výroby a je hotová průmyslová experimentální skupina (těchto tanků). Ozbrojeným silám bude dodána koncem roku 2019, nebo začátkem roku 2020," řekl agentuře Čemezov v Dubaji, kde se účastní aerosalonu.</p>
      <p>"Armata" je těžká pásová platforma, na níž mohou být postavené tanky, bojová vozidla pěchoty, obrněné transportéry, samohybná děla i další obrněná vozidla. K přednostem tanku T-14 má patřit digitální zařízení, bezosádková věž a také účinná obrana. Tu tvoří speciální složení a konstrukce pancíře a aktivní ochrana schopná odklonit nebo zničit různé střely, včetně řízených. K výzbroji patří dělo ráže 125 milimetrů, kulomet ráže 7,62 milimetru a protiletadlový kulomet ráže 12,7 milimetru.</p>
      <p>Tank T-14 Armata se poprvé představil v roce 2015 na vojenské přehlídce na moskevském Rudém náměstí. Ve výzbroji ruské armády měl být už loni, ale pokračující vývoj a úpravy výrobu zdržely.</p>
      <p>Místopředseda ruské vlády Jurij Borisov, který má v kabinetu premiéra Dmitrije Medveděva na starosti armádní výzbroj, loni podle listu Kommersant vyjádřil vůči tankům T-14 určité výhrady. Podle něj je armáda nemá v úmyslu nakupovat ve velkém množství, neboť jsou příliš drahé a stávající tanky T-72 stačí. Cena jednoho T-14 se má pohybovat kolem 250 milionů rublů (přibližně 91 milionů korun), zatímco tržní cena T-72 je kolem 70 milionů rublů.</p>
    </article>
  </body>
</html>