<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725235"/>
    <meta property="og:site_name" content="De Standaard"/>
    <meta property="article:published_time" content="2019-11-19T11:58:00+00:00"/>
    <meta property="og:title" content="Parijs pakt opnieuw uit met grootste indoor schaatspiste ter wereld"/>
    <meta property="og:description" content="Heel wat Belgische gemeenten en steden hebben er tijdens de kerstperiode eentje, maar in Parijs opent binnenkort de grootste indoor schaatspiste ter wereld..."/>
  </head>
  <body>
    <article>
      <h1>Parijs pakt opnieuw uit met grootste indoor schaatspiste ter wereld</h1>
      <address>
        <time datetime="2019-11-19T11:58:00+00:00">19 Nov 2019, 11:58</time>
      </address>
      <p>Heel wat Belgische gemeenten en steden hebben er tijdens de kerstperiode eentje, maar in Parijs opent binnenkort de grootste indoor schaatspiste ter wereld. En dat in het historisch Grand Palais, waar onder meer ook de modeshows van Chanel plaatsvinden.</p>
      <p>Wie nog een reden nodig had om tijdens de kerstperiode een bezoekje te brengen aan Parijs, krijgt er nu eentje bij. In Grand Palais opent met <a href="https://www.legrandpalaisdesglaces.com/en/acces-hours-price/">Le Grand Palais des Glaces</a> al voor de vijfde keer de grootste indoor schaatsbaan ter wereld de deuren en wel van 13 december tot 8 januari. Op de schaatspiste van 2.700 vierkante meter kun je zowel overdag als ’s avonds terecht. Voor wie voor die laatste optie kiest, werd er ook aan muziek en discolichten gedacht.</p>
      <p>Het Grand Palais is een grote glazen tentoonstellingshal die werd gebouwd voor de wereldtentoonstelling in 1900. Naast nog altijd heel wat expo’s vinden ook de defilés van Chanel er telkens plaats. En dus kan er ook geschaatst worden tegen een indrukwekkend decor. Volwassenen betalen minstens twintig euro voor het huren van schaatsen (25 euro in de namiddag), kinderen twaalf euro. Voor nocturnes kost elk ticket 29 euro per persoon.</p>
    </article>
  </body>
</html>