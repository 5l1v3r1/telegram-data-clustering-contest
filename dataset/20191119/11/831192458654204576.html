<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteytes-paraskiniakes-apokalypseis-apo-ti-stayropoyloy-gia-to-eisai-to-tairi-moy-oi-ysteries-ta-klamata-kai-ta-chastoykia/"/>
    <meta property="og:site_name" content="europost.gr"/>
    <meta property="article:published_time" content="2019-11-19T11:15:35+00:00"/>
    <meta property="og:title" content="Απίστευτες παρασκηνιακές αποκαλύψεις από τη Σταυροπούλου για το «Είσαι το ταίρι μου»: Οι υστερίες, τα κλάματα και τα χαστούκια!"/>
    <meta property="og:description" content="Στο ένθετο «Πρόσωπα» της εφημερίδας «ΤΑ ΝΕΑ» μίλησε η Βίκυ Σταυροπούλου στο αφιέρωμα για τα 30 χρόνια του Mega. «Δεν θα ξεχάσω που είχαμε πάει για γυρίσματα στην Αυστραλία με το «Είσαι το ταίρι μου» και"/>
  </head>
  <body>
    <article>
      <h1>Απίστευτες παρασκηνιακές αποκαλύψεις από τη Σταυροπούλου για το «Είσαι το ταίρι μου»: Οι υστερίες, τα κλάματα και τα χαστούκια!</h1>
      <address>
        <time datetime="2019-11-19T11:15:35+00:00">19 Nov 2019, 11:15</time>
      </address>
      <p>Στο ένθετο «Πρόσωπα» της εφημερίδας «ΤΑ ΝΕΑ» μίλησε η Βίκυ Σταυροπούλου στο αφιέρωμα για τα 30 χρόνια του Mega.<br/>«Δεν θα ξεχάσω που είχαμε πάει για γυρίσματα στην Αυστραλία με το «Είσαι το ταίρι μου» και κλειστήκαμε με τη Σοφία Βογιατζάκη σε ένα ασανσέρ στον 25ο όροφο, αφού είχαμε τελειώσει τη δουλειά μας. Μείναμε εκεί 25 λεπτά γιατί οι υπόλοιποι είχαν κλειστά τα κινητά τους, αφού ήταν πάνω στο γύρισμα. Έφαγα όλη την υστερία και τους φόβους του κόσμου που είχε η Βογιατζάκη μέσα της. Δεν θα ξεχάσω ποτέ τα εφιαλτικά αυτά 25 λεπτά που στην αρχή άρχισε να γελάει υστερικά, μετά να κλαίει υστερικά και μετά αρχίσαμε τα χαστούκια. Στο τέλος εμφανίστηκε ένας Αυστραλός, ο οποίος άκουσε τις φωνές μας, γιατί φωνάζαμε «help». Το ασανσέρ είχε μέσα τηλέφωνο, καλέσαμε την πυροσβεστική, αλλά δεν ξέραμε να τους πούμε που να έρθουν. Οπότε, εμφανίστηκε μέσα στη νύχτα ένας ένοικος του κτιρίου, μας άκουσε που φωνάζαμε «help» και μας άνοιξε. Είδε δύο χοντρές να πέφτουν πάνω του σαν τις τρελές και να ουρλιάζουν ότι τον αγαπούν και είχε μείνει άφωνος. Άλλη μία πολύ χαρακτηριστική στιγμή είναι από την ίδια σειρά, η σκηνή στην παραλία με τον Αλέξη που αναγκάστηκα να φάω 20 βραστά αυγά και στο τέλος τα έκανα εμετό», ανέφερε χαρακτηριστικά.</p>
    </article>
  </body>
</html>