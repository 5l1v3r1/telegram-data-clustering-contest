<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_predstavnik-zelenskogo-rosiyanam-niyakoyi-zemli-yakscho-liztimut-cherez-shemi-konfiskuyemo/938857"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T11:10:00+00:00"/>
    <meta property="og:title" content="Представник Зеленського: росіянам - ніякої землі, якщо лізтимуть через схеми - конфіскуємо"/>
    <meta property="og:description" content="Росіяни взагалі не зможуть купувати українську землю й буде передбачено механізм спецконфіскації на користь держави. Про це сказав уповноважений президента з земельних питань Роман Лещенко в інтерв'ю &quot;Інтерфакс-Україна&quot; &quot;У законі буде чітко прописано, в перехідних положеннях, що ..."/>
  </head>
  <body>
    <article>
      <h1>Представник Зеленського: росіянам - ніякої землі, якщо лізтимуть через схеми - конфіскуємо</h1>
      <address><time datetime="2019-11-19T11:10:00+00:00">19 Nov 2019, 11:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938857_w_300.jpg?v=0"/>
        <figcaption>Росія - агресор, її чекатимуть тільки санкції, кажуть у президента України Володимира Зеленського.</figcaption>
      </figure>
      <p>Росіяни взагалі не зможуть купувати українську землю й буде передбачено механізм спецконфіскації на користь держави.</p>
      <p>Про це сказав уповноважений президента з земельних питань <b>Роман Лещенко</b> в інтерв'ю <a href="https://ua.interfax.com.ua/">"Інтерфакс-Україна"</a></p>
      <p>"У законі буде чітко прописано, в перехідних положеннях, що питання про допуск іноземців (до купівлі с/г землі) лише через всеукраїнський референдум. До цього моменту - жодних іноземців.</p>
      <p>Росіяни в принципі не обговорюються. Це країна-агресор, вони в жодному разі не купуватимуть землю. Якщо за якимись механізмами десь з'являються росіяни, ми здійснюємо спецконфіскацію в дохід держави. У законі цю санкційну норму буде чітко прописано", - сказав він.</p>
      <p>В законі пропишуть, що засновниками українських компаній, котрі мають право купувати землю, можуть бути лише громадяни України, які не мають подвійного громадянства, які проживають на території України і виключно вони є засновниками цих юридичних осіб.</p>
      <p>"У нас будуть прямі корпоративні відносини. Тобто, не офшор на Кіпрі, потім ще один офшор, а потім якась особа буде засновником. Ми це робимо для того, щоб була прозора структура власності юридичних осіб", - сказав Лещенко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_za-kritikoyu-rinku-zemli-kriyetsya-slid-oligarhiv-zhurnalist/938150"/>
      </related>
      <blockquote>Верховна Рада у першому читанні підтримала скасування заборони на продаж землі сільськогосподарського призначення. "За" проголосували 240 депутатів, "проти" — 52.<br/><a href="https://gazeta.ua/articles/politics/_rada-poperedno-pidtrimala-vidkrittya-rinku-zemli/937969">227 голосів дала "Слуга народу"</a>, ще 13 — позафракційні.</blockquote>
    </article>
  </body>
</html>