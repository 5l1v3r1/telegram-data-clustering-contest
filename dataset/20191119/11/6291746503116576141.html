<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/taylor-swift-cantera-vecchie-canzoni-ama/"/>
    <meta property="og:site_name" content="Il Post"/>
    <meta property="article:published_time" content="2019-11-19T11:17:17+00:00"/>
    <meta property="og:title" content="Taylor Swift potrà cantare le sue vecchie canzoni agli American Music Awards, dopo un accordo con i manager che glielo impedivano"/>
    <meta property="og:description" content="La cantante americana Taylor Swift potrà cantare &quot;Shake It Off &quot; e le sue altre vecchie canzoni alla cerimonia degli American Music Awards – un premio dell’industria musicale statunitense – che si terrà la prossima domenica. Fino a qualche giorno fa sembrava che non avrebbe potuto farlo per via di una disputa in"/>
  </head>
  <body>
    <article>
      <h1>Taylor Swift potrà cantare le sue vecchie canzoni agli American Music Awards, dopo un accordo con i manager che glielo impedivano</h1>
      <address>
        <time datetime="2019-11-19T11:17:17+00:00">19 Nov 2019, 11:17</time>
      </address>
      <p>La cantante americana Taylor Swift <a href="https://www.theguardian.com/music/2019/nov/18/taylor-swift-amas-big-machine-record-label">potrà cantare “Shake It Off “</a> e le sue altre vecchie canzoni alla cerimonia degli American Music Awards – un premio dell’industria musicale statunitense – che si terrà la prossima domenica. Fino a qualche giorno fa sembrava che non avrebbe potuto farlo per via di una disputa in corso da circa un anno tra Swift e due manager musicali con cui aveva lavorato in passato: riguardava la proprietà intellettuale delle canzoni e tutta la vicenda <a href="https://www.ilpost.it/2019/11/15/taylor-swift-ama-vecchie-canzoni/">era abbastanza complicata</a>.</p>
      <p>Lunedì Big Machine Records, la vecchia etichetta di Swift, ha annunciato che le due parti sono arrivate a un «accordo di licenza» che permette a Swift di cantare le vecchie canzoni durante l’evento live e di pubblicarle in seguito «su piattaforme concordate». Non è ancora chiaro però se Netflix potrà includerle nel documentario su di lei che ha fatto negli ultimi anni, ipotesi di cui si era discusso nei giorni scorsi: Swift ha detto che per ora glielo hanno impedito.</p>
    </article>
  </body>
</html>