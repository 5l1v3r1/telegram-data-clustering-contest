<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461804/%E0%A6%9A%E0%A7%80%E0%A6%A8%E0%A7%87-%E0%A6%96%E0%A6%A8%E0%A6%BF%E0%A6%A4%E0%A7%87-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87-%E0%A7%A7%E0%A7%AB-%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-19T11:51:00+00:00"/>
    <meta property="og:title" content="চীনে খনিতে বিস্ফোরণে ১৫ জন নিহত"/>
    <meta property="og:description" content="অনলাইন ডেস্ক ॥ চীনের উত্তরাঞ্চলীয় শানজি প্রদেশে এক কয়লা খনিতে বিস্ফোরণে ১৫ জন নিহত হয়েছে। মঙ্গলবার রাষ্ট্রীয় সংবাদমাধ্যম একথা জানায়। খবর এএফপি’র। দেশটির সরকারি বার্তা সংস্থা সিনহুয়া জানায়, সোমবার দুপুরের পর ওই খনিতে ভয়াবহ গ্যাস বিস্ফোরণে আরো নয়জন আহত হয়েছে। শাংজি পিনজিয়াও ফেনজিয়ান কোয়েল অ্যান্ড কোক ..."/>
  </head>
  <body>
    <article>
      <h1>চীনে খনিতে বিস্ফোরণে ১৫ জন নিহত</h1>
      <address>
        <time datetime="2019-11-19T11:51:00+00:00">19 Nov 2019, 11:51</time>
      </address>
      <figure>
        <img src="http://www.dailyjanakantha.com/files/201911/1574167867_07.jpeg"/>
      </figure>
      <p>অনলাইন ডেস্ক ॥ চীনের উত্তরাঞ্চলীয় শানজি প্রদেশে এক কয়লা খনিতে বিস্ফোরণে ১৫ জন নিহত হয়েছে। মঙ্গলবার রাষ্ট্রীয় সংবাদমাধ্যম একথা জানায়। খবর এএফপি’র।</p>
      <p>দেশটির সরকারি বার্তা সংস্থা সিনহুয়া জানায়, সোমবার দুপুরের পর ওই খনিতে ভয়াবহ গ্যাস বিস্ফোরণে আরো নয়জন আহত হয়েছে। শাংজি পিনজিয়াও ফেনজিয়ান কোয়েল অ্যান্ড কোক গ্রুপ কর্পোরেশনের মালিকানাধীন একটি খনিতে এ দুর্ঘটনা ঘটে।</p>
      <p>সিনহুয়ার খবরে বলা হয়, এ বিস্ফোরণের সময় খনির ভূগর্ভে ৩৫ খনি শ্রমিক কাজ করছিল। এদের মধ্যে মাত্র ১১ জন বেরিয়ে আসতে সক্ষম হয়।</p>
      <p>সিনহুয়া জানায়, আহত খনি শ্রমিকদের অবস্থা স্থিতিশীল রয়েছে। কর্তৃপক্ষ এ বিস্ফোরণের কারণ খতিয়ে দেখছে।</p>
      <p>দুর্বল নিরাপত্তা ব্যবস্থাপনার কারণে চীনে প্রায়ই ভয়াবহ খনি দুর্ঘটনা ঘটে থাকে।</p>
      <p>সিনহুয়ার খবরে বলা হয়, গত সপ্তাহে এক বৈঠকে স্টেট কাউন্সিল (চীনের কেবিনেট পরিষদ) কর্মস্থলের নিরাপত্তা ব্যবস্থার আরো উন্নয়নে উৎপাদন সংক্রান্ত নিরাপত্তা বিষয়ে বিশেষ পদক্ষেপ গ্রহণের নির্দেশ দিয়েছে।</p>
    </article>
  </body>
</html>