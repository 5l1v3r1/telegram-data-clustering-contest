<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/eCommerce/246965/2performant-romanii-au-preferat-sa-cumpere-de-pe-mobile-in-mod-special-produse-de-fashion-si-articole-pentru-copii.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T11:54:56+00:00"/>
    <meta property="og:title" content="2Performant: Romanii au preferat sa cumpere de pe mobile in mod special produse de fashion si articole pentru copii"/>
    <meta property="og:description" content="2Performant Network, companie de performance marketing din Romania care detine 2Performant.com, platforma de afiliere si influencer marketing, anunta confirmarea trendului de crestere a cumparaturilor online de pe mobile versus de pe desktop cu ocazia Black Friday 2019. De asemenea, romanii au manifestat o preferinta peste medie pentru produsele de fashion si articole pentru copii, in ceea ce priveste cumparaturile online de pe mobile cu ocazia perioadei de reduceri de anul acesta."/>
  </head>
  <body>
    <article>
      <h1>2Performant: Romanii au preferat sa cumpere de pe mobile in mod special produse de fashion si articole pentru copii</h1>
      <address><time datetime="2019-11-19T11:54:56+00:00">19 Nov 2019, 11:54</time> by <a rel="author">Alex Goaga</a></address>
      <p>
        <b>2Performant Network, companie de performance marketing din Romania care detine 2Performant.com, platforma de afiliere si influencer marketing, anunta confirmarea trendului de crestere a cumparaturilor online de pe mobile versus de pe desktop cu ocazia Black Friday 2019. De asemenea, romanii au manifestat o preferinta peste medie pentru produsele de fashion si articole pentru copii, in ceea ce priveste cumparaturile online de pe mobile cu ocazia perioadei de reduceri de anul acesta.</b>
      </p>
      <hr/>
      <p>Perioada de Black Friday (14-17 noiembrie 2019) a insemnat pentru cele peste 700 magazine online inscrise in platforma de afiliere 2Performant <b>cresteri pe toti indicatorii importanti</b>: <b>41.000 vanzari online </b>(15.3% crestere fata de 2018) in valoare totala de<b> 2.56 milioane EUR</b> (crestere de 20.4% fata de 2018). In urma acestor vanzari, afiliatii au primit <b>comisioane de 158.240 EUR</b>, cu 30.3% mai mult decat anul trecut.</p>
      <h3>Trend confirmat: cumparaturile online de pe mobile le-au surclasat pe cele de pe desktop ca volum</h3>
      <p>Este primul an in care s-a cumparat mai mult de pe mobil, atat ca numar de comenzi, cat si ca procent din valoarea totala a comenzilor.</p>
      <p>Sunt si cateva categorii in care <b>romanii au o preferinta peste medie</b> pentru <b>cumparaturile pe mobil</b>: <b>fashion</b> si <b>articole pentru copii</b>. Aici distributia este aproximativ 75% mobil, 25% desktop.</p>
      <p>Aceasta tendinta poate fi pusa pe seama unei comenzi medii nu foarte ridicate (202 LEI plus TVA la fashion si 256 LEI plus TVA la articole pentru copii), fiind vorba despre achizitii de impuls sau produse cu durata scurta de viata; asadar decizia de cumparare poate fi facuta rapid, in pauze scurte de activitate.</p>
      <h3>Varful de cumparaturi online de Black Friday: vineri intre 09:00 si 11:00 si seara intre 21:00 si 23:00</h3>
      <p>Traficul a inceput sa creasca substantial inca <b>de joi dupa ora 19.00</b>, cand a fost anuntat evenimentul Black Friday la televizor. Au fost 3 <b>varfuri de trafic</b>: joi la ora 00.00 (cand multe magazine online au dat startul promotiilor), vineri dimineata intre 08.00-09.00 si vineri seara intre orele 19.00-21.00.</p>
      <p><b>Cele mai multe vanzari</b> s-au inregistrat <b>vineri dimineata intre 09.00-11.00</b>, respectiv <b>vineri seara, intre 21.00-23.00.</b></p>
      <p>„<i>Observam un comportament de achizitie care functioneaza dupa urmatorul model: multi cumparatori au intrat la miezul noptii sa vada ofertele, foarte probabil si-au pus produsele favorite in cos si s-au intors dimineata pentru a finaliza achizitiile si din nou vineri seara, dupa programul de lucru. </i><i>Sunt magazine online care &lt;</i></p>
      <p>
        <i>&gt; de acest comportament de consum, anuntand extinderea gamei de produse la oferta cu cateva ore inainte ca aceste reduceri sa intre in vigoare, dandu-le astfel cumparatorilor motive sa revina pe site.</i>
      </p>
      <p><i>In orice caz, uitandu-ne la cifre si la cresterea lor de la un an la altul, este foarte clar ca si Black Friday-ul de anul acesta a fost un succes, ca piata atinge un nivel evident de maturizare, iar anumite categorii sunt pe un trend de crestere ce estimam ca se va pastra in continuare, si dupa Black Friday”</i>, a declarat <b>Dorin Boerescu</b>, CEO 2Performant Network.</p>
      <h3>Categoria de beauty: dublare a numarului de comenzi online fata de Black Friday 2018</h3>
      <p>Cele mai multe vanzari s-au inregistrat in categoriile <b>Carti, Filme &amp; Muzica</b>, <b>Fashion</b> si <b>Electro</b> <b>IT&amp;C</b>. Insa, a crescut foarte mult numarul comenzilor din categoriile <b>Beauty</b> (108%), <b>Casa</b> &amp; <b>Gradina</b> (69.5%) si <b>Produse pentru Animale</b> (47%) comparativ cu anul trecut.</p>
      <p><b>Cea mai mare vanzare online, in valoare de 29,198.5 lei,</b> a constat din 4 obiective foto si 3 blitzuri Nikon, comanda plasata pe site-ul <a href="https://shop.yellowstore.ro/">shop.yellowstore.ro</a>. Pe locurile 2 si 3 se situeaza tot cosuri multiple de camere si accesorii foto (21,820.5 LEI plus TVA, respectiv 20,862.3 LEI plus TVA), vanzari generate pentru f64.</p>
      <p><b>Cel mai scump televizor</b> cumparat a fost un QLED Samsung de 208 cm, in valoare de <b>12.176 LEI plus TVA</b>, vandut de Evomag, care a beneficiat de o reducere de 40%.</p>
      <p>S-au cumparat <b>produse foarte diverse</b>, inclusiv <b>cazane de tuica profesionale</b>, <b>bijuterii cu diamante</b>, <b>pachete turistice</b>, <b>haine de blana naturala</b> sau <b>automatizari pentru porti batante</b>.</p>
      <h3>Cosul mediu de cumparaturi al romanilor de Black Friday s-a ridicat la aproximativ 300 de lei</h3>
      <p><b>Comanda medie a fost de 295.4 LEI plus TVA, </b>in crestere cu 4.4% fata de 2018 - 358.3 LEI plus TVA pe desktop si 253.7 LEI plus TVA pe mobil.</p>
      <p>„<i>Observam ca, pe categoriile cu produse cu valori foarte mari, aceasta discrepanta intre desktop si mobil este şi mai mare (Electro IT si Casa &amp; Gradina). Asta ne spune ca in continuare romanii prefera sa vada toate detaliile şi specificatiile unui produs de pe un ecran mare inainte de a face o achizitie de valoare mare.</i></p>
      <p><i>Rata de conversie a crescut si ea cu aproape 13% fata de 2018 (de la 1.95% la 2.22%), semn ca piata de e-commerce, respectiv cea de afiliere, se maturizeaza. Asta inseamna ca reclamele pe care le fac afiliatii pentru magazinele online sunt din ce in ce mai relevante pentru publicul tinta</i>”, a completat <b>Dorin Boerescu</b>.</p>
    </article>
  </body>
</html>