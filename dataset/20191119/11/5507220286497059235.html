<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187041/"/>
    <meta property="og:site_name" content="Janam TV"/>
    <meta property="article:published_time" content="2019-11-19T11:20:05+00:00"/>
    <meta property="og:title" content="വിമുക്ത ഭടന്‍ ബസിടിച്ച് മരിച്ചു ; പ്രതിഷേധവുമായി നാട്ടുകാർ"/>
    <meta property="og:description" content="കൊച്ചി ; എറണാകുളം സൗത്ത് റെയില്‍വേ സ്റ്റേഷന് സമീപം സ്വകാര്യബസ് കയറിയിറങ്ങി വിമുക്ത ഭടന്‍ മരിച്ചു. പത്തനംതിട്ട കടമാന്‍കുളം സ്വദേശി കെ.ജെ.മത്തായി ആണ്"/>
  </head>
  <body>
    <article>
      <h1>വിമുക്ത ഭടന്‍ ബസിടിച്ച് മരിച്ചു ; പ്രതിഷേധവുമായി നാട്ടുകാർ</h1>
      <address><time datetime="2019-11-19T11:20:05+00:00">19 Nov 2019, 11:20</time> by <a rel="author">Janam TV Web Desk</a></address>
      <p>കൊച്ചി ; എറണാകുളം സൗത്ത് റെയില്‍വേ സ്റ്റേഷന് സമീപം സ്വകാര്യബസ് കയറിയിറങ്ങി വിമുക്ത ഭടന്‍ മരിച്ചു. പത്തനംതിട്ട കടമാന്‍കുളം സ്വദേശി കെ.ജെ.മത്തായി ആണ് മരിച്ചത്.</p>
      <p>സൈനിക കാന്‍റീനില്‍ പോകുന്നതിനായി എത്തിയ മത്തായി റോഡ് മുറിച്ചുകടക്കുന്നതിനിടെ അശ്രദ്ധമായി കയറിവന്ന സ്വകാര്യബസ് ഇടിച്ചുവീഴ്ത്തുകയായിരുന്നു. എരൂര്‍– എറണാകുളം സര്‍വീസ് നടത്തുന്ന ഫിര്‍ദോസ് എന്ന ബസാണ് അപകടമുണ്ടാക്കിയത്</p>
      <p>മത്തായി ബസിനടിയില്‍പ്പെട്ടതോടെ ബസ് ജീവനക്കാര്‍ ഇറങ്ങിയോടി. തുടര്‍ന്ന് നാട്ടുകാര്‍ ബസ് തള്ളി നീക്കിയശേഷം മത്തായിയെ പുറത്തെടുത്തെങ്കിലും ജീവന്‍ രക്ഷിക്കാനായില്ല. .</p>
      <p>പ്രദേശത്ത് സ്വകാര്യബസുകളുണ്ടാക്കുന്ന അപകടങ്ങള്‍ കൂടുകയാണെന്ന് പൊലീസും പറഞ്ഞു .സംഭവത്തെ തുടര്‍ന്ന് സ്വകാര്യബസുകളുടെ അശ്രദ്ധമായ ഡ്രൈവിങ്ങിനെതിരെ നടപടി ആവശ്യപ്പെട്ട് നാട്ടുകാര്‍ രംഗത്തെത്തി.</p>
    </article>
  </body>
</html>