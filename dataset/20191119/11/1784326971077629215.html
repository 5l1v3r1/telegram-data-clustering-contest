<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/profi-divatfotokra-csaphatsz-le-amivel-meg-jotekonykodsz-is/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T11:11:00+00:00"/>
    <meta property="og:title" content="Profi divatfotókra csaphatsz le, amivel még jótékonykodsz is"/>
    <meta property="og:description" content="Szupermenő képekre licitálhatsz!"/>
  </head>
  <body>
    <article>
      <h1>Profi divatfotókra csaphatsz le, amivel még jótékonykodsz is</h1>
      <h2>Szupermenő képekre licitálhatsz!</h2>
      <address><time datetime="2019-11-19T11:11:00+00:00">19 Nov 2019, 11:11</time> by <a rel="author">Gasko Bianka</a></address>
      <p>A <b>Random Shooting Day</b> jótékonysági kiállítás harmadik alkalommal nyitja meg kapuit az Anker’t-ben november 21-én. Ez <b>az egyik legjobb projekt a hazai divatszakmában</b>, amit Koczka, divatfodrász indított útjára. A divatvilág szakembereivel, jónéhány stylisttal, sminkessel, fotóssal és modellügynökségnél dolgzó ismerősével összefogott, hogy<b> együtt kiszabaduljanak a napi rutinból és alkossanak valami újat</b> – aminek csak a kreativitásuk szab határt. Csütörtöktől csütörtökig raknak össze olyan anyagot, amivel mások hónapokon keresztül dolgoznak, <b>ráadásul mindezt ingyen</b>. A <a href="https://www.facebook.com/Random-Shooting-Day-1841206869446480/?epa=SEARCH_BOX">Random Shooting Day</a> a <b>126-dik sorozatnál tart</b>. <i>„Innen mindenki úgy megy haza, hogy akar jönni következő héten is”</i> – mondja Koczka, a művészeti vezető. Idén Péterffy Lili, Pálmai Anna, Perjés Zoltán, Bocskor Bíborka, Farkas Franciska, Lakatos Márk, Eke Angéla, Görög Zita, Kemény Zsófi is részt vesznek a projektekben.</p>
      <h3>Itt jössz te a képbe!</h3>
      <p>Az 50. fotósorozat után a szakmabeliek megegyeztek, hogy <b>ne csak „saját örömszerzés” legyen a cél, hanem egy kiállítás, amivel másokon is segíthetnek</b>. 2017-ben a <i>Suhaj! Alapítvány</i> kapta a kiállítás bevételét, 2018-ban a <i>Fábián Juli Emlékalapítvány</i>, <b>idén</b> pedig <b>a TraumaAmbulancia Egyesületet támogatja a Random Shooting Day 190 fős csapata</b>. A <a href="https://traumaambulancia.blog.hu/">TraumaAmbulancia</a> önkéntes szakemberekből áll, akik balesetek áldozatainak, családtagjainak, hozzátartozóinak és az összes érintettjének lelki támaszt nyújt.</p>
      <h3>Hol tudsz licitálni?</h3>
      <p><b>2019. november 21-én 19 órától az Anker’t-ben</b> keresd az 50 kiállított fotót. Az Animal Cannibals a jó hangulatról is gondoskodik. Idén újdonság, hogy egy kutyákkal készült fotósorozat darabjai is megvásárolhatók, amivel az Összefogás az állatokért Alapítványt támogatod. Csekkold az eseményt bővebb infókért <a href="https://www.facebook.com/events/675977609544474/">a Facebookon</a>!</p>
      <h3>Akár ezek a fotók is a tieid lehetnek:</h3>
      <slideshow>
        <figure>
          <img src="https://cosmopolitan.hu/app/uploads/2019/11/random115-k-a-min.jpg"/>
        </figure>
        <figure>
          <img src="https://cosmopolitan.hu/app/uploads/2019/11/random100nagy5-min.jpg"/>
        </figure>
        <figure>
          <img src="https://cosmopolitan.hu/app/uploads/2019/11/fotok-cosmo.jpg"/>
        </figure>
        <figcaption>Profi divatfotókra csaphatsz le, amivel még jótékonykodsz is</figcaption>
      </slideshow>
      <h3>Csekkold a tavalyi esemény képeit:</h3>
      <slideshow>
        <figure>
          <img src="https://cosmopolitan.hu/app/uploads/2019/11/dsc_0595-min.jpg"/>
        </figure>
        <figure>
          <img src="https://cosmopolitan.hu/app/uploads/2019/11/dsc_0590-min.jpg"/>
        </figure>
        <figure>
          <img src="https://cosmopolitan.hu/app/uploads/2019/11/dsc_0247-min-1.jpg"/>
        </figure>
        <figure>
          <img src="https://cosmopolitan.hu/app/uploads/2019/11/dsc_0595-min-1.jpg"/>
        </figure>
        <figure>
          <img src="https://cosmopolitan.hu/app/uploads/2019/11/dsc_0316-min-min-2.jpg"/>
        </figure>
        <figcaption>Profi divatfotókra csaphatsz le, amivel még jótékonykodsz is</figcaption>
      </slideshow>
      <p>Fotók: Bajrami Netta</p>
    </article>
  </body>
</html>