<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/faydali-bilgiler/yirtik-para-nasil-degistirilir-yirtik-para-degistirilir-mi-yirtik-para-degistirme-h528784.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T11:55:24+00:00"/>
    <meta property="og:title" content="Yırtık Para Nasıl Değiştirilir? Yırtık Para Değiştirilir Mi? Yırtık Para Değiştirme"/>
    <meta property="og:description" content="Kamuajans.Com – Türkiye Cumhuriyet'nin ulusal parası olan lira banknot ve metal olarak basılmaktadır.Metal paralar yapıları gereği her ne kadar hasar görmeye karşı dayanıklı olsada banknot yani kağıt paralar ham maddelerinden dolayı her türlü hasar görmeye müsait oluyor."/>
  </head>
  <body>
    <article>
      <h1>Yırtık Para Nasıl Değiştirilir? Yırtık Para Değiştirilir Mi? Yırtık Para Değiştirme</h1>
      <address><time datetime="2019-11-19T11:55:24+00:00">19 Nov 2019, 11:55</time> by <a rel="author">KamuAjans</a></address>
      <p>
        <b>Kamuajans.Com – Türkiye Cumhuriyet'nin ulusal parası olan lira banknot ve metal olarak basılmaktadır.Metal paralar yapıları gereği her ne kadar hasar görmeye karşı dayanıklı olsada banknot yani kağıt paralar ham maddelerinden dolayı her türlü hasar görmeye müsait oluyor.</b>
      </p>
      <p>Bugün medyada çıkan bir haberde yaşlı bir emekli teyzenin hırsızlardan korumak için evinde sakladığı bir miktar kağıt paranın fareler tarafından bir kısımlarının kemirildiği haberine şahit olduk. Merkez bankası tarafından basılan kopyalanması üretilmesi yasal suç kapsamına giren dişimizden tırnağımızdan arttırdığımız paraların başına olaydan da gördüğümüz üzere birşeyler gelebilir. Başkasının hakkımızı gasp etmesini engellerken kendi kendimizi mağdur ettiğimiz durumlar karşısında aslında üzülmemize gerek kalmadan zarar gören paralarımızı değiştirmemiz mümkün.</p>
      <p>Türkiye Cumhuriyeti Merkez Bankasının Türk Lirasını ve İtibarını Koruma ile ilgili resmi olarak yürürlükteki mevzuatına göre hasar görmüş paralarımızı ptt merkezlerinden ve devlet bankalardan değiştirebileceğimiz konusunda bir çok kişi bilgi sahibi olmamaktadır.</p>
      <p><b>Hasarlı Paraları Değiştirmek İçin İzlenecek Yol<br/></b><br/>Paralar Türkiye Cumhuriyeti Merkez Bankası ve Türkiye Cumhuriyeti Ziraat Bankası tarafından değiştirilmektedir. Diğer bankalar değişim işlemi yapmamaktadır. Bu bankaların herhangi bir şubesine gitmeniz ve para değişimi işlemlerinin yapıldığı gişelerden sıra alıp sıranızı beklemeniz gerekiyor. Sıra size geldiğinde kimlik kartınızı görevliye vermeniz ve parayı uzatıp değişim talebinde bulunmanız gerekiyor. Banka görevlisi size paranın neden bu hale geldiği hakkında bazı sorular yöneltecektir. Sizden mantıklı cevaplar alması halinde ise paranın değişim talebini onaylayacaktır.</p>
    </article>
  </body>
</html>