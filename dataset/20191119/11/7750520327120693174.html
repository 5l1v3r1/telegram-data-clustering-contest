<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/nazvano-top-3-nebezpechnyh-produktiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T11:10:47+00:00"/>
    <meta property="og:title" content="Названо топ-3 небезпечних продуктів"/>
    <meta property="og:description" content="Названо топ-3 небезпечних продуктів"/>
  </head>
  <body>
    <article>
      <h1>Названо топ-3 небезпечних продуктів</h1>
      <address>
        <time datetime="2019-11-19T11:10:47+00:00">19 Nov 2019, 11:10</time>
      </address>
      <p>
        <b>Для того, щоб бути здоровим, потрібно звести до мінімуму вживання продуктів, які здатні викликати тривале запалення.</b>
      </p>
      <figure>
        <img src="https://1news.com.ua/wp-content/uploads/2019/11/e6e401265f84d0d28c0790773464aeecce1920x1008x0x185.jpg"/>
      </figure>
      <p>Про це пише <a href="https://1news.com.ua/">1News</a>. Зокрема, це рафіновані вуглеводи, трансжири й ковбаса.</p>
      <p><b>Рафіновані вуглеводи.</b> До них насамперед належать цукор і біле борошно, відповідно, солодкі й борошняні страви треба дозволяти собі дуже дозовано і бажано не щодня. Вони мають високий глікемічний індекс – після їхнього вживання рівень глюкози в крові швидко підвищується.</p>
      <p>Це є одним із факторів запалення, оскільки стимулює зростання запальних кишкових бактерій, разом із яким в організмі зростає концентрація токсинів.</p>
      <p>Рафіновані вуглеводи містяться в солодких напоях, цукерках, шоколаді, хлібі, макаронних виробах, випічці, печиві, тістечках – словом, в усьому, що містить цукор або біле борошно.</p>
      <p><b>Трансжири.</b> У складі продуктів вони можуть маскуватися назвою “гідрогенізована олія”. Медики стверджують, що трансжири призводять до запалень, збільшують ризик судинних запалень і шкодять серцю.</p>
      <p>Харчі з високим вмістом трансжирів – це, насамперед, картопля фрі та інші смажені страви фастфуду, деякі різновиди попкорну, деякі види маргарину, тістечка і випічка тривалого зберігання, а також уся оброблена їжа, на етикетці якої вказана “гідрогенізована рослинна олія”.</p>
      <p><b>Ковбаса.</b> Оброблене м’ясо містить високі концентрації кінцевих продуктів глікації – речовин, що викликають запальний процес у клітинах товстої кишки. Медики запевняють, що вживання ковбаси, бекону, шинки, копчених і в’ялених м’ясних продуктів сприяє розвитку колоректального раку.</p>
      <footer>Джерело: <a href="https://www.medikforum.ru/">Медичний портал</a></footer>
    </article>
  </body>
</html>