<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58448-shtrafi-za-vdsutnst-dityachogo-krsla-v-mashin-vvodyat-vzhe-z-zavtrashnogo-dnya.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T11:10:00+00:00"/>
    <meta property="og:title" content="Штрафи за відсутність дитячого крісла в машині вводять вже з завтрашнього дня"/>
    <meta property="og:description" content="Закон про штрафи за перевезення дітей з порушеннями, у тому числі без автокрісел, № 224-IX опублікували в офіційному парламентському виданні Голос України.Закон вносить в Адмінкодекс норму про штраф 510 грн за порушення правил перевезення дітей, а 850 грн, за повторне порушення протягом року.Автори законопроекту звертали увагу, що в підпунктах &quot;б-г&quot;, пункту 21.11 Правил дорожнього руху визначено, що забороняється перевозити дітей, зріст яких менше 145 см або віком до 12 років – у транспорті без спецзасобів, які дають змогу пристебнути дитину; дітей до 16-річного віку в кузові будь-якого вантажного автомобіля; організовані групи дітей у темну пору доби.Як повідомлялося, водіїв будуть притягати до відповідальності при відсутності автокрісел для дітей. Перший заступник начальника департаменту патрульної поліції України Олексій Білошицький підкреслив, що за 9 місяців поточного року сталося 3552 ДТП з участю дітей, отримали травми 3081 дитина, 127 загинули.Тим часом штраф за відмову у пільговому проїзді зріс до 850…"/>
  </head>
  <body>
    <article>
      <h1>Штрафи за відсутність дитячого крісла в машині вводять вже з завтрашнього дня</h1>
      <address>
        <time datetime="2019-11-19T11:10:00+00:00">19 Nov 2019, 11:10</time>
      </address>
      <p><b>Закон про штрафи за перевезення дітей з порушеннями, у тому числі без автокрісел, № 224-IX опублікували в офіційному парламентському виданні Голос України.</b><br/><br/>Закон вносить в Адмінкодекс норму про штраф 510 грн за порушення правил перевезення дітей, а 850 грн, за повторне порушення протягом року.<br/><br/>Автори законопроекту звертали увагу, що в підпунктах "б-г", пункту 21.11 Правил дорожнього руху визначено, що забороняється перевозити дітей, зріст яких менше 145 см або віком до 12 років – у транспорті без спецзасобів, які дають змогу пристебнути дитину; дітей до 16-річного віку в кузові будь-якого вантажного автомобіля; організовані групи дітей у темну пору доби.<br/><br/>Як повідомлялося, водіїв будуть притягати до відповідальності при відсутності автокрісел для дітей. Перший заступник начальника департаменту патрульної поліції України Олексій Білошицький підкреслив, що за 9 місяців поточного року сталося 3552 ДТП з участю дітей, отримали травми 3081 дитина, 127 загинули.<br/><br/>Тим часом штраф за відмову у пільговому проїзді зріс до 850 гривень.<br/><br/><a href="https://ukranews.com/ua/news/666945-v-ukrayini-zobov-yazaly-perevozyty-ditej-v-avtokrislah-z-20-lystopada">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>