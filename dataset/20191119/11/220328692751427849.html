<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/frenskite-kinodeytsi-otkhvrlikha-polanski-407104.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T11:56:00+00:00"/>
    <meta property="og:title" content="Френските кинодейци отхвърлиха Полански"/>
    <meta property="og:description" content="Въпреки всичко „Офицер и шпионин“ е номер едно във Франция"/>
  </head>
  <body>
    <article>
      <h1>Френските кинодейци отхвърлиха Полански</h1>
      <address><time datetime="2019-11-19T11:56:00+00:00">19 Nov 2019, 11:56</time> by <a rel="author">Агенция Стандарт</a></address>
      <p>Роман Полански ще бъде изключен от Дружеството на френските кинодейци, съобщи Агенция Франс Прес. Председателя на организацията Пиер Жоливе обяви новината и заяви, че предложение за отхвърляне на режисьора ще бъде направено през пролетта. Това, разбира се, е провокирано от новите обвинения към Полански за сексуално посегателство. Административният съвет на дружеството е гласувал за въвеждането на нови процедури за временното отстраняване на членове, изправени пред съдебни дела и за отстраняването на веки осъден член, особено вследствие на сексуални престъпления. Но всичко това не попречи на новия филм на Полански да доминира френския боксофис. „Офицер или шпионин“ бе предпочетен от публиката и надви „Пълно ускорение“ с Мат Деймън и Крисчън бейл. Френската продукция е спечелила 1,5 милиона евро и е продала 386 хиляди билета на фона на 336-те хиляди, които лентата за битката между Форд и Ферари регистрира.</p>
    </article>
  </body>
</html>