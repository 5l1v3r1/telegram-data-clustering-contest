<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zalishili-yiyi-bez-solodenkogo-i-posad-zelenskiy-prokomentuvav-perehid-timoshenko-v-opozitsiyu/"/>
    <meta property="og:site_name" content="Прямий"/>
    <meta property="article:published_time" content="2019-11-19T11:10:00+00:00"/>
    <meta property="og:title" content="Залишили її без &quot;солоденького&quot; і посад: Зеленський прокоментував перехід Тимошенко в опозицію"/>
    <meta property="og:description" content="Лідер партії &quot;Батьківщина&quot; Юлія Тимошенко пропонувала голосувати за усі закони разом з фракцією &quot;Слуга народу&quot; в обмін на призначення її людей на владні"/>
  </head>
  <body>
    <article>
      <h1>Залишили її без "солоденького" і посад: Зеленський прокоментував перехід Тимошенко в опозицію</h1>
      <address>
        <time datetime="2019-11-19T11:10:00+00:00">19 Nov 2019, 11:10</time>
      </address>
      <p>
        <b>Лідер партії "Батьківщина" Юлія Тимошенко пропонувала голосувати за усі закони разом з фракцією "Слуга народу" в обмін на призначення її людей на владні посади.</b>
      </p>
      <p>Про це написав на своїй сторінці у Facebook президент України Володимир Зеленський, коментуючи перехід партії "Батьківщина" в опозицію.</p>
      <p>"Є дуже давня українська традиція. Раз на 5 років Юлія Володимирівна Тимошенко йде в опозицію до чинного Президента, імітуючи турботу про народ.</p>
      <p>Вчора подивився "Свободу слова" на ICTV. Там Юлія Володимирівна розповідала, що пропонувала нам нових людей на різні посади. Людей, які "принесуть інвестиції".</p>
      <p>Хотів би, щоб усі ми були чесними до кінця. Так, Юлія Володимирівна справді пропонувала. Вона принесла список своїх людей для призначення на "солодкі" місця. А натомість обіцяла протягом року голосувати за всі закони разом зі "Слугою Народу" у Верховній Раді. Звісно, ми відмовили. Адже епоха договірняків скінчилася назавжди.</p>
      <p>Але подивіться, який гарний вигляд має зараз "опозиція". Така фігура! А знаєте, чому? Тому що зараз їй просто не дають "солоденького", - написав Зеленський.</p>
      <p>Зазначимо, 13 листопада після схвалення Верховною Радою законопроекту про скасування мораторію на продаж землі Юлія Тимошенко оголосила про перехід "Батьківщини" в опозицію.</p>
      <related>
        <h4>Схожі новини</h4>
        <a href="https://prm.ua/chekayemo-vas-na-korporativah-zi-svoyim-pianino-timoshenko-zhorstko-vidpovila-na-zvinuvachennya-zelenskogo/"/>
        <a href="https://prm.ua/cherez-skandal-z-zelenskim-ukrayinski-diplomati-stali-toksichnimi-u-vashingtoni-yelisyeyev/"/>
        <a href="https://prm.ua/bogdana-azh-perekosilo-kolishniy-sluga-rozpoviv-zelenskomu-pro-prodazh-okrugiv-na-chernigivshhini/"/>
      </related>
    </article>
  </body>
</html>