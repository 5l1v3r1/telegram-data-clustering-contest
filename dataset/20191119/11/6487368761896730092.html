<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/enrique-iglesias-gyerekei/"/>
    <meta property="og:site_name" content="FEMINA"/>
    <meta property="article:published_time" content="2019-11-19T11:50:00+00:00"/>
    <meta property="og:title" content="Íme, Enrique Iglesias ritkán látott ikrei - Lucy és Nicholas már ilyen nagyok"/>
    <meta property="og:description" content="Enrique Iglesias imádja két gyerkőcét."/>
  </head>
  <body>
    <article>
      <h1>Íme, Enrique Iglesias ritkán látott ikrei - Lucy és Nicholas már ilyen nagyok</h1>
      <h2>Enrique Iglesias imádja két gyerkőcét.</h2>
      <address><time datetime="2019-11-19T11:50:00+00:00">19 Nov 2019, 11:50</time> by <a rel="author">Laci Patricia</a></address>
      <p><b>Enrique Iglesias</b> és Anna Kournikova 2001 óta vannak együtt, még az énekes Escape című videoklipjének forgatásán szerettek egymásba. A sztárpár mindig is nagyon privát módon kezelte kapcsolatát, ritkán nyilatkoztak a magánéletükről, még azt is sikerült eltitkolniuk, hogy az egykori teniszezőnő áldott állapotba került. Az egész világot meglepte, amikor 2017 decemberében bejelentették, hogy világra jöttek ikreik, a kislányt Lucynak, a fiút pedig Nicholasnak nevezték el.</p>
      <h3>Friss fotókon Enrique Iglesias gyerekei</h3>
      <p>A 44 éves zenész nem azon sztárok közé tartozik, aki minden második nap megmutatja gyermekeit a rajongóinak. Az ikrek születése óta csak ritkán posztol róluk, de természetesen néha kivételt tesz. Az alábbi felvételen látszik, hogy a hamarosan második születésnapjukat ünneplő gyerekek már milyen nagyok. Talán alig akad ember, aki ne olvadna el a kis Lucy és Nicholas mosolyától.</p>
      <figure>
        <img src="https://kep.cdn.indexvas.hu/1/0/3042/30422/304223/30422355_68603e070aca8764409c8cd17f02fe9b_wm.jpg"/>
        <figcaption>
          <cite>Fotó: Instagram/Enrique Iglesias</cite>
        </figcaption>
      </figure>
      <p>A gyerekek teljesen megváltoztatták a sztárpár életét, Enrique Iglesias 2018-ban az ITV-nek így nyilatkozott az apaságról:</p>
      <p>- Apának lenni a legjobb dolog a világon. Mióta megszülettek a kicsik, sokkal lassabban vezetek, és jóval felelősségteljesebbé váltam. Amikor még nem éltek, sokkal több ostoba dolgot műveltem - magyarázta a sztár, aki hozzátette, nem szeret túl sok időt távol lenni a kicsiktől és Anna Kournikovától sem.</p>
      <figure>
        <img src="https://kep.cdn.indexvas.hu/1/0/3042/30422/304223/30422361_9b8777a604a8366390819957c5c611fc_wm.jpg"/>
        <figcaption>
          <cite>Fotó: Instagram/Enrique Iglesias</cite>
        </figcaption>
      </figure>
      <p>Anna Kournikova is odáig van a gyerekekért, az egykori sztársportoló mindig is szeretett volna anyuka lenni, ezt 2019-ben a The Sunnak mesélte.</p>
      <p>- Imádok anya lenni, mindig is szerettem volna gyerekeket vagy természetes úton vagy úgy, hogy örökbe fogadok. Szeretek másokról gondoskodni - nyilatkozta.</p>
      <h3>Kimi Räikkönen gyerekei irtó cukik</h3>
      <p>Képes összeállításunkban megnézheted, milyen szépek Kimi Räikkönen gyerekei, Robin és Rianna.</p>
      <figure>
        <img src="https://kep.index.hu/1/0/2930/29304/293042/29304219_2249281_138ea80d965d7950d6ce572b49c8cac5_wm.jpg"/>
        <figcaption>
          <a href="https://femina.hu/vilagsztar/kimi-raikkonen-gyerekei/">Nézegess képeket! 5 kép<br/><b>Kimi Räikkönen kisfiát meg kell zabálni - A Forma-1 pilótájának gyönyörűek a gyermekei</b></a>
        </figcaption>
      </figure>
    </article>
  </body>
</html>