<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818446/%D9%BE%D9%85%D9%BE-%D8%A8%D9%86%D8%B2%DB%8C%D9%86-%D9%87%D8%A7%DB%8C-%D8%AE%D8%B3%D8%A7%D8%B1%D8%AA-%D8%AF%DB%8C%D8%AF%D9%87-%D8%AF%D8%B1-%DA%A9%D9%85%D8%AA%D8%B1%DB%8C%D9%86-%D8%B2%D9%85%D8%A7%D9%86-%D8%A8%D9%87-%D9%85%D8%AF%D8%A7%D8%B1-%D8%A8%D8%A7%D8%B2-%D9%85%DB%8C-%DA%AF%D8%B1%D8%AF%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T11:52:03+00:00"/>
    <meta property="og:title" content="پمپ بنزین‌های خسارت دیده در کمترین زمان به مدار باز می‌گردد"/>
    <meta property="og:description" content="ایسنا/البرز معاون هماهنگی امور اقتصادی استاندار البرز بر تسریع در بازگشت جایگاه‌های سوخت خسارت دیده این استان به مدار فعالیت در کوتاه‌ترین زمان ممکن تاکید کرد."/>
  </head>
  <body>
    <article>
      <h6 class="kicker">معاون استاندار البرز:</h6>
      <h1>پمپ بنزین‌های خسارت دیده در کمترین زمان به مدار باز می‌گردد</h1>
      <address><time datetime="2019-11-19T11:52:03+00:00">19 Nov 2019, 11:52</time> by <a rel="author">وحید صالحی</a></address>
      <p>ایسنا/البرز معاون هماهنگی امور اقتصادی استاندار البرز بر تسریع در بازگشت جایگاه‌های سوخت خسارت دیده این استان به مدار فعالیت در کوتاه‌ترین زمان ممکن تاکید کرد.</p>
      <p>جهانگیر شاهمرادی امروز سه شنبه ۲۸ آبان در جمع مدیران البرز و نمایندگان بیمه و بانک های این استان افزود: با توجه به اتفاقات اخیری که در سطح استان شاهد آن بودیم برنامه‌ریزی‌های دقیقی برای جلوگیری از اختلال در خدمات رسانی به مردم صورت گرفته است.</p>
      <p>به گزارش ایسنا، وی ادامه داد: براساس بررسی‌های صورت گرفته از نظر میزان سوخت در استان البرز مشکلی نیست و جایگاه‌های سوخت خسارت دیده در کمترین زمان ممکن به مدار فعالیت باز می‌گردد.</p>
      <p>شاهمرادی خاطرنشان کرد: براساس هماهنگی با نمایندگان بانک‌ها و بیمه لازم است تدابیر جدی برای تامین سوخت مردم انجام شود.</p>
      <p>وی اضافه کرد: نماینده بانک‌ها قول مساعدت نسبت به سرمایه در گردش و سرمایه ثابت دارندگان سوخت داده است.</p>
      <p>معاون استاندار البرز گفت: نماینده بیمه نیز قول مساعدت برای پرداخت حق بیمه در اسرع وقت بدون تشریفات اداری را داشته است.</p>
      <p>در استان البرز ۹۶جایگاه سوخت وجود دارد.</p>
      <p>انتهای پیام</p>
    </article>
  </body>
</html>