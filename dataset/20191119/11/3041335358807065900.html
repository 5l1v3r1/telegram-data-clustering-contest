<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/world/livanos-anavlithike-i-synedriasi-tou-koinovouliou-elleipsei-apartias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T11:09:29+00:00"/>
    <meta property="og:title" content="Λίβανος : Αναβλήθηκε η συνεδρίαση του κοινοβουλίου ελλείψει απαρτίας"/>
    <meta property="og:description" content="Η εξέταση από το κοινοβούλιο του Λιβάνου πολλών αμφιλεγόμενων νομοσχεδίων αναβλήθηκε επ’ αόριστον, ανακοίνωσε σήμερα αξιωματούχος, αφού οργισμένοι διαδηλωτές εμπόδισαν τους βουλευτές να φθάσουν στη βουλή, στο κέντρο της Βηρυτού"/>
  </head>
  <body>
    <article>
      <h6 class="kicker">Για λόγους ασφαλείας</h6>
      <h1>Λίβανος : Αναβλήθηκε η συνεδρίαση του κοινοβουλίου ελλείψει απαρτίας</h1>
      <h2>Η εξέταση από το κοινοβούλιο του Λιβάνου πολλών αμφιλεγόμενων νομοσχεδίων αναβλήθηκε επ’ αόριστον, ανακοίνωσε σήμερα αξιωματούχος, αφού οργισμένοι διαδηλωτές εμπόδισαν τους βουλευτές να φθάσουν στη βουλή, στο κέντρο της Βηρυτού</h2>
      <address><time datetime="2019-11-19T11:09:29+00:00">19 Nov 2019, 11:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η εξέταση από το κοινοβούλιο του Λιβάνου πολλών αμφιλεγόμενων νομοσχεδίων αναβλήθηκε επ’ αόριστον, ανακοίνωσε σήμερα αξιωματούχος, αφού οργισμένοι διαδηλωτές εμπόδισαν τους βουλευτές να φθάσουν στη βουλή, στο κέντρο της Βηρυτού.</p>
      <p>«Η συνεδρίαση αναβλήθηκε για μια ημερομηνία που θα ανακοινωθεί αργότερα» δήλωσε ο Αντνάν Ντάχερ διαβάζοντας την ανακοίνωση στους δημοσιογράφους.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Ο Ντάχερ αναφέρθηκε στην έλλειψη απαρτίας στο κοινοβούλιο και στις «τρέχουσες ιδιαίτερες συνθήκες, κυρίως σε ό,τι αφορά την ασφάλεια».</p>
      <p>Σημειώνεται ότι διαδηλωτές και αστυνομικοί είχαν αντιπαρατεθεί σήμερα στο κέντρο της Βηρυτού, λίγες ώρες πριν από την έναρξη της αναβληθείσης συνεδρίασης του κοινοβουλίου, το οποίο επρόκειτο να εξετάσει πολλά αμφιλεγόμενα νομοσχέδια.</p>
      <p>Οι διαδηλωτές ήθελαν να εμποδίσουν τη συνεδρίαση αυτήν και μικροσυμπλοκές έλαβαν χώρα μεταξύ των δύο πλευρών.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/19/world/livanos-entasi-metaksy-astynomias-diadiloton-sti-viryto/"/>
        <a href="https://www.tanea.gr/2019/11/19/world/germania-ksekinise-i-diadikasia-anadeiksis-neas-igesias-sto-sosialdimokratiko-komma/"/>
        <a href="https://www.tanea.gr/2019/11/19/world/tourkia-diatagi-gia-syllipsi-133-stratiotikon-pou-ferontai-na-einai-gkioulenistes/"/>
      </related>
    </article>
  </body>
</html>