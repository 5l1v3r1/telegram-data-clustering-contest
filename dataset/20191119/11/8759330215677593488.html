<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904331/-preud-homme-gaat-komende-zondag-middenvelder-delmotte-bekijken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T11:00:00+00:00"/>
    <meta property="og:title" content="'Preud'homme gaat komende zondag middenvelder Delmotte bekijken'"/>
    <meta property="og:description" content="Michel Preud'homme wordt zondag een opgemerkte gast bij de wedstrijd tussen Stockay en Rebecq. Rebecq is de volgende tegenstander in de Croky Cup voor Standard, maar volgens"/>
  </head>
  <body>
    <article>
      <h1>'Preud'homme gaat komende zondag middenvelder Delmotte bekijken'</h1>
      <address>
        <time datetime="2019-11-19T11:00:00+00:00">19 Nov 2019, 11:00</time>
      </address>
      <p>
        <b>Michel Preud'homme wordt zondag een opgemerkte gast bij de wedstrijd tussen Stockay en Rebecq. Rebecq is de volgende tegenstander in de Croky Cup voor Standard, maar volgens <i><a href="https://www.lavenir.net/cnt/dmf20191118_01408814/preud-homme-a-stockay-dimanche">L'Avenir</a> </i>komt Preud'homme nog om een andere reden.</b>
      </p>
      <p>Samen met zijn assistenten Mbaye Leye en Alexandre Grosjean komt hij namelijk ook nog Florent Delmotte bekijken, een middenvelder van thuisploeg Stockay. Die is dit seizoen helemaal doorgebroken en is nu één van de beste spelers in Tweede Amateurklasse.</p>
      <p>Daarnaast zou Standard in de toekomst ook nog een samenwerkingsverband willen aangaan met Stockay. Standard zou enkele beloftevolle jongeren willen stallen bij die club, die ook in de provincie Luik speelt.</p>
      <p>Bekertegenstander Rebecq doet het overigens maar matig in Tweede Amateurklasse. Het staat daar op de negende plaats op zestien ploegen en is op papier dus geen partij voor Standard.</p>
      <aside>Lees meer<br/><a href="https://www.voetbalprimeur.be/nieuws/903989/-standard-neemt-duidelijke-beslissing-over-toekomst-van-milinkovic-savic-.html?itm_source=www.voetbalprimeur.be&amp;itm_medium=highlighted-content">'Standard neemt duidelijke beslissing over toekomst van Milinkovic-Savic'</a></aside>
    </article>
  </body>
</html>