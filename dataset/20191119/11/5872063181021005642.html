<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kosmos-nea/1560727/peristeri-eftiaxe-folia-me-klemmenes-paparounes-apo-tafo-tou-agnostou-stratioti/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T11:04:00+00:00"/>
    <meta property="og:title" content="Περιστέρι έφτιαξε φωλιά - αριστούργημα με… κλεμμένες παπαρούνες"/>
    <meta property="og:description" content="Οι παπαρούνες είχαν αρχίσει να εξαφανίζονται από τάφο του Αγνώστου Στρατιώτη"/>
  </head>
  <body>
    <article>
      <h1>Περιστέρι έφτιαξε φωλιά - αριστούργημα με… κλεμμένες παπαρούνες</h1>
      <address>
        <time datetime="2019-11-19T11:04:00+00:00">19 Nov 2019, 11:04</time>
      </address>
      <p>
        <b>Οι παπαρούνες είχαν αρχίσει να εξαφανίζονται από τάφο του Αγνώστου Στρατιώτη</b>
      </p>
      <p>Από τις αρχές Οκτωβρίου, το προσωπικό στο Μνημείο Πολέμου της Αυστραλίας που βρίσκεται στην πρωτεύουσα Καμπέρα είχε παρατηρήσει κάτι περίεργο: οι παπαρούνες από τον τάφο του Αγνώστου Στρατιώτη άρχισαν να εξαφανίζονται μια προς μια.</p>
      <p>Ο λόγος; Ένα περιστέρι, το οποίο έπαιρνε τα λουλούδια από τον τάφο για να χτίσει μια πολύχρωμη φωλιά στην εσοχή ενός βιτρό παραθύρου μέσα στους χώρους του μνημείου, που προετοιμαζόταν για την εθνική επέτειο στις 11 Νοεμβρίου.</p>
      <p>Το βιτρό παράθυρο που τυχαία επέλεξε το πουλί μνημονεύει τον τραυματισμένο στρατιώτη, ο οποίος συμβολίζει την αξία της αντοχής, ενώ οι παπαρούνες συμβολίζουν «τον ισχυρό δεσμό μεταξύ ανθρώπου και θηρίου στο πεδίο της μάχης.»</p>
      <figure>
        <img src="https://www.neakriti.gr/files/2019-11-19/3-25.jpg"/>
      </figure>
      <p>Τα περιστέρια υπήρξαν πολύτιμοι σύμμαχοι στα πεδία των μαχών καθώς η επικοινωνία εκείνη την εποχή ήταν δύσκολη και τα τηλεφωνικά καλώδια καταστρέφονταν συνεχώς κατά τη διάρκεια των εχθροπραξιών. «Τα περιστέρια είναι ιδιαίτερα χρήσιμα στον πόλεμο, ειδικά όταν αποτελούν τον μοναδικό τρόπο μεταφοράς ενός μηνύματος από το ένα μέρος στο άλλο», δήλωσε ο ιστορικός Dr. Meleah Hampton.</p>
      <p>Κατά τη διάρκεια του Β Παγκοσμίου Πολέμου, 32 περιστέρια έλαβαν το μετάλλιο PDSA Dickin το οποίο απονέμεται σε οποιοδήποτε ζώο διακρίνεται για το θάρρος και την αφοσίωση του στο καθήκον.</p>
      <figure>
        <img src="https://www.neakriti.gr/files/2019-11-19/1-26.jpg"/>
      </figure>
      <figure>
        <img src="https://www.neakriti.gr/files/2019-11-19/6-20.jpg"/>
      </figure>
      <p>Πηγή: <a href="https://mikropragmata.lifo.gr/zoi/peristeri-eftiakse-folia-me-paparounes-pou-eklepse-apo-tafo-tou-agnostou-stratioti/?utm_medium=Social&amp;utm_source=Facebook&amp;fbclid=IwAR2T1o4IL04j-MZOG30Y_ueeNT4xW1U7Z8EU3f0Aus0Tp815aS3uiWh6BV8#Echobox=1574108791">lifo.gr</a></p>
    </article>
  </body>
</html>