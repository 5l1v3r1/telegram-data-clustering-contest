<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/world/livanos-oi-diadiloseis-anevalan-ti-synedriasi-tou-koinovouliou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T11:22:08+00:00"/>
    <meta property="og:title" content="Λίβανος: Οι διαδηλώσεις ανέβαλαν τη συνεδρίαση του Κοινοβουλίου"/>
    <meta property="og:description" content="Η εξέταση από το κοινοβούλιο του Λιβάνου πολλών αμφιλεγόμενων νομοσχεδίων αναβλήθηκε επ’ αόριστον, ανακοίνωσε σήμερα αξιωματούχος, αφού οργισμένοι διαδηλωτές εμπόδισαν τους βουλευτές να φθάσουν στη βουλή, στο κέντρο της Βηρυτού"/>
  </head>
  <body>
    <article>
      <h1>Λίβανος: Οι διαδηλώσεις ανέβαλαν τη συνεδρίαση του Κοινοβουλίου</h1>
      <h2>Η εξέταση από το κοινοβούλιο του Λιβάνου πολλών αμφιλεγόμενων νομοσχεδίων αναβλήθηκε επ’ αόριστον, ανακοίνωσε σήμερα αξιωματούχος, αφού οργισμένοι διαδηλωτές εμπόδισαν τους βουλευτές να φθάσουν στη βουλή, στο κέντρο της Βηρυτού</h2>
      <address><time datetime="2019-11-19T11:22:08+00:00">19 Nov 2019, 11:22</time> by <a rel="author">ΤοΒΗΜΑ Team</a></address>
      <p>Η εξέταση από το κοινοβούλιο του Λιβάνου πολλών αμφιλεγόμενων νομοσχεδίων αναβλήθηκε επ’ αόριστον, ανακοίνωσε σήμερα αξιωματούχος, αφού οργισμένοι διαδηλωτές εμπόδισαν τους βουλευτές να φθάσουν στη βουλή, στο κέντρο της Βηρυτού.</p>
      <p>«Η συνεδρίαση αναβλήθηκε για μια ημερομηνία που θα ανακοινωθεί αργότερα» δήλωσε ο Αντνάν Ντάχερ διαβάζοντας την ανακοίνωση στους δημοσιογράφους.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>Ο Ντάχερ αναφέρθηκε στην έλλειψη απαρτίας στο κοινοβούλιο και στις «τρέχουσες ιδιαίτερες συνθήκες, κυρίως σε ό,τι αφορά την ασφάλεια».</p>
      <p>Σημειώνεται ότι διαδηλωτές και αστυνομικοί είχαν αντιπαρατεθεί σήμερα στο κέντρο της Βηρυτού, λίγες ώρες πριν από την έναρξη της αναβληθείσης συνεδρίασης του κοινοβουλίου, το οποίο επρόκειτο να εξετάσει πολλά αμφιλεγόμενα νομοσχέδια.</p>
      <p>Οι διαδηλωτές ήθελαν να εμποδίσουν τη συνεδρίαση αυτήν και μικροσυμπλοκές έλαβαν χώρα μεταξύ των δύο πλευρών.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/19/world/livanos-isxyres-astynomikes-dynameis-kata-diadiloton-sti-viryto/"/>
      </related>
    </article>
  </body>
</html>