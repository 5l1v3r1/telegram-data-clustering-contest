<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2821098-tramp-vlastuvav-u-bilomu-domi-kolektivnij-pereglad-dzokera.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T11:03:00+00:00"/>
    <meta property="og:title" content="Трамп влаштував у Білому домі колективний перегляд “Джокера”"/>
    <meta property="og:description" content="Президент США Дональд Трамп організував у Білому домі показ фільму Джокер з Хоакіном Феніксом в головній ролі."/>
  </head>
  <body>
    <article>
      <h1>Трамп влаштував у Білому домі колективний перегляд “Джокера”</h1>
      <h2>Президент США Дональд Трамп організував у Білому домі показ фільму Джокер з Хоакіном Феніксом в головній ролі.</h2>
      <address>
        <time datetime="2019-11-19T11:03:00+00:00">19 Nov 2019, 11:03</time>
      </address>
      <p>Про це пише журнал <a href="https://people.com/politics/donald-trump-hosted-joker-white-house-screening/">People</a>.</p>
      <p>"<a href="https://www.ukrinform.ua/tag-prezident">Президент</a> організував у Білому домі показ стрічки "Джокер" з Хоакіном Феніксом у головній ролі", - йдеться у повідомленні.</p>
      <p>Колективний перегляд "вигаданої історії про людину, настільки неправильно сприйнятої та ображеної світом, що він божеволіє у спробі мстити", пройшов у суботу.</p>
      <p>73-річний Трамп дивився стрічку разом з родиною, друзями й деякими співробітниками Білого дому. Як зазначається, йому "фільм сподобався".</p>
      <p>Сайт IndieWire називає Трампа фанатом кіно. Один з його улюблених фільмів — "Громадянин Кейн" Орсона Веллса, також йому подобаються "Кривавий спорт" Ньюта Арнольда (1988) і "Хороший, поганий, злий" Серджо Леоне (1966).</p>
      <p>Як повідомлялося, трилер із Хоакіном Феніксом у головній ролі розповідає історію становлення Джокера – головного супротивника супергероя Бетмена з коміксів DC.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2820617-dzoker-stav-persim-filmom-17-so-zarobiv-rekordnij-milard-dolariv.html">"Джокер" став першим фільмом "17+", що заробив рекордний мільярд доларів</a>
      </blockquote>
      <p>"Джокер" став першим у світі фільмом з категорією R, який заробив у прокаті один мільярд доларів.</p>
      <p>Кінокартину вже висунули на премію "Оскар" в 16 номінаціях. Однак, в які саме номінації потрапить стрічка, вирішать члени Американської кіноакадемії до 13 січня 2020 року.</p>
    </article>
  </body>
</html>