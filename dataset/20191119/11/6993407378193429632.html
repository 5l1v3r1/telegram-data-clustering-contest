<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-ukraine-trucam/30280200.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T11:34:26+00:00"/>
    <meta property="og:title" content="З 20 листопада на дорогах України збільшиться кількість ділянок з TruCAM"/>
    <meta property="og:description" content="З 20 листопада на дорогах України додається 57 ділянок, де працюватимуть прилади TruCAM. Про це повідомив заступник начальника Департаменту патрульної поліції Олексій Білошицький. «Усього на дорогах"/>
  </head>
  <body>
    <article>
      <h1>З 20 листопада на дорогах України збільшиться кількість ділянок з TruCAM</h1>
      <address>
        <time datetime="2019-11-19T11:34:26+00:00">19 Nov 2019, 11:34</time>
      </address>
      <p>З 20 листопада на дорогах України додається 57 ділянок, де працюватимуть прилади TruCAM. Про це повідомив заступник начальника Департаменту патрульної поліції Олексій Білошицький.</p>
      <p>«Усього на дорогах України працюватиме 115 приладів TruCAM, а вимірювання здійснюватиметься на 186 ділянках», – заначив Білошицький.</p>
      <p>З картою та переліком місць можна ознайомитися за <a href="http://patrol.police.gov.ua/2019/11/19/karta-i-tablytsi-trucam/?fbclid=IwAR1BAE8f9gM1QdBJh73qtFKUbLQG07D7Gx940avMDT9Hbf36mKwtx8Tg1iU">посиланням</a>.</p>
      <p>Білошицький нагадав, що на ділянках з TruCAM встановлені відповідні знаки, що попереджають про фото- та відеофіксацію.</p>
      <p>«Застерігаю водіїв, що перевищення безпечної швидкості руху – це одна з найперших причин ДТП на дорогах України за 2019 рік. Тому перш ніж щосили тиснути на педаль газу – думайте про наслідки», – додав він.</p>
      <p>У поліції зазначили, що з початку використання TruCAM у жовтні 2018 року патрульні притягнули до відповідальності понад 350 тисяч порушників.</p>
    </article>
  </body>
</html>