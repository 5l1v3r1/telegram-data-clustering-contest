<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/shami-revels-how-he-turn-out-better-bowler-in-past-one-year-143405"/>
    <meta property="og:site_name" content="Wah Cricket"/>
    <meta property="article:published_time" content="2019-11-19T11:02:24+00:00"/>
    <meta property="og:title" content="मोहम्मद शमी इसलिए पहले से बेहतर गेंदबाज बने, खुद खोला है राज"/>
    <meta property="og:description" content="IND Vs BAN: बांग्लादेश के खिलाफ टीम इंडिया को 22 नवंबर से दूसरा टेस्ट खेलना है. यह दोनों टीमों का पहला डे नाइट टेस्ट है."/>
  </head>
  <body>
    <article>
      <h1>मोहम्मद शमी इसलिए पहले से बेहतर गेंदबाज बने, खुद खोला है राज</h1>
      <h2>IND Vs BAN: बांग्लादेश के खिलाफ टीम इंडिया को 22 नवंबर से दूसरा टेस्ट खेलना है. यह दोनों टीमों का पहला डे नाइट टेस्ट है.</h2>
      <address>
        <time datetime="2019-11-19T11:02:24+00:00">19 Nov 2019, 11:02</time>
      </address>
      <p><b>IND Vs BAN:</b> टीम इंडिया को 22 नवंबर से बांग्लादेश के खिलाफ अपना पहला डे नाइट टेस्ट खेलना है. डे नाइट टेस्ट में पारंपरिक लाल गेंद की बजाए पिंक बॉल का इस्तेमाल किया जाता है. ऐसा अनुमान है कि टीम इंडिया के पहले डे नाइट टेस्ट में गेंदबाजों की भूमिका बेहद अहम हो सकती है. पहले टेस्ट में भी गेंदबाजों ने शानदार प्रदर्शन करते हुए टीम इंडिया को पारी और 130 रन से जीत दिलाई.</p>
      <p>बुमराह की अनुपस्थिति में भारतीय गेंदबाजी अटैक की अगुवाई मोहम्मद शमी कर रहे हैं. पहले टेस्ट में सात विकेट लेकर शमी आईसीसी रैकिंग के टॉप 10 गेंदबाजों में भी जगह बनाने में कामयाब हुए हैं. दूसरे टेस्ट से पहले शमी ने बताया है कि किस तरह से वह पिछले एक साल में पहले से बेहतर गेंदबाज बनकर उभरे हैं.</p>
      <p>शमी ने कहा, ''गेंदबाज को सबसे पहले विकेट के बर्ताव पर नज़र रखनी चाहिए. जैसे जैसे पिच स्लो होता जाता है मैं अपने आप को पहले से ज्यादा पुश करने लगता हूं और जैसे ही बल्लेबाज सहज नहीं रहता मैं पूरी तरह से उस पर अटैक करने की कोशिश में लग जाता हूं. इस दौरान गेंदबाजी की लैंथ को बदलते रहना पड़ता है.''</p>
      <p>बांग्लादेश के खिलाफ पहले टेस्ट में शमी के अलावा ईशांत शर्मा और उमेश यादव ने भी अच्छी गेंदबाजी की थी. गेंदबाजों के बेहतरीन प्रदर्शन की वजह से दूसरे टेस्ट में टीम में बदलाव होने की संभावना बेहद कम नज़र आ रही है.</p>
      <p>वहीं दूसरी ओर टीम इंडिया दूसरा टेस्ट मैच जीतकर टेस्ट चैंपियनशिप में अपनी बढ़त को और ज्यादा मजबूत करना चाहेगी. टीम इंडिया इस वक्त 300 प्वाइंट के साथ नंबर वन है और उसने दूसरे नंबर की टीम से 240 प्वाइंट्स की बढ़त बना रखी है.</p>
      <p>
        <a href="https://www.wahcricket.com/news/virat-kohli-ready-for-2nd-test-against-bangladesh-says-no-off-while-practice-143387">
          <b>IND Vs BAN: आराम के मूड में नहीं है टीम इंडिया, विराट ने प्रैक्टिस का वीडियो पोस्ट किया</b>
        </a>
      </p>
    </article>
  </body>
</html>