<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640659/%D8%A7%D8%B9%D9%84%D8%A7%D9%85-%D8%AD%D9%85%D8%A7%DB%8C%D8%AA-%D9%85%D9%82%D8%A7%D9%85%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A7%D8%B2-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%AF%D8%B1%D9%88%D8%BA%DB%8C-%D8%B4%D8%B1%D9%85-%D8%A2%D9%88%D8%B1-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:17:00+00:00"/>
    <meta property="og:title" content="اعلام حمایت مقامات آمریکایی از «مردم ایران» دروغی شرم آور است"/>
    <meta property="og:description" content="وزیر امور خارجه ایران اعلام حمایت مقامات آمریکایی از «مردم ایران» را دروغی شرم آور خواند و گفت: پامپئو نخست باید پاسخگوی اقدامات اعلام شده..."/>
  </head>
  <body>
    <article>
      <h1>
        <a href="https://www.bultannews.com/fa/news/640659/%D8%A7%D8%B9%D9%84%D8%A7%D9%85-%D8%AD%D9%85%D8%A7%DB%8C%D8%AA-%D9%85%D9%82%D8%A7%D9%85%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A7%D8%B2-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%AF%D8%B1%D9%88%D8%BA%DB%8C-%D8%B4%D8%B1%D9%85-%D8%A2%D9%88%D8%B1-%D8%A7%D8%B3%D8%AA">اعلام حمایت مقامات آمریکایی از «مردم ایران» دروغی شرم آور است</a>
      </h1>
      <h2>وزیر امور خارجه ایران اعلام حمایت مقامات آمریکایی از «مردم ایران» را دروغی شرم آور خواند و گفت: پامپئو نخست باید پاسخگوی اقدامات اعلام شده...</h2>
      <address><time datetime="2019-11-19T11:17:00+00:00">19 Nov 2019, 11:17</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمدجواد ظریف وزیر امور خارجه جمهوری اسلامی ایران در واکنش به اظهارات مداخله جویانه و فریبکارانه کاخ سفید و وزیر امور خارجه آمریکا و برخی دولت‌های اروپایی در خصوص ناآرامی‌های اخیر در برخی شهرهای ایران اظهار داشت: اعتراض قانونمند حق مردم است که در قانون اساسی جمهوری اسلامی ایران به رسمیت شناخته شده است و نیازی به یادآوری و حمایت مزورانه رژیم‌هایی که هدف رسمی خود را وادار کردن ایران به اجرای خواسته‌های غیرمشروع و ضد قانونی آنها از طریق تحمیل فشار اقتصادی - حتی در حوزه غذا و دارو - بر شهروندان ایرانی اعلام کرده‌اند، ندارد.  </p>
      <p>وزیر امور خارجه اعلام حمایت مقامات آمریکایی از «مردم ایران» را  دروغی شرم آور خواند و افزود: رژیمی که با اعمال تروریسم اقتصادی مانع رسیدن غذا و دارو به مردم عادی اعم از سالخوردگان و بیماران می‌شود هیچگاه نمی‌تواند ادعای وقیحانه حمایت از مردم ایران داشته باشد. آقای پامپئو نخست باید پاسخگوی اقدامات اعلام شده تروریستی و جنایت علیه بشریت ضد مردم ایران باشد.</p>
      <p>ظریف تصریح کرد: کشورهایی که نتوانسته‌اند از خود هیچ توان و اراده‌ای در برابر تروریسم اقتصادی آمریکا نشان دهند و اکنون برای پنهان کردن ناتوانی خود از آشوب و برهم زدن نظم عمومی حمایت سیاسی و میدانی می‌کنند مسؤولیت کلیه عواقب تحریکات خطرناک خود را بر عهده خواهند داشت.</p>
      <p>به گزارش فارس، «مایک پامپئو» وزیر امور خارجه آمریکا درباره برخی اغتشاشات و ناآرامی‌ها در ایران در توئیتر نوشت: آمریکا صدای مردم ایران را شنیده و از آنها حمایت می‌کند</p>
    </article>
  </body>
</html>