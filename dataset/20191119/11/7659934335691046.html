<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1998781/izmir-merkezli-operasyon-133-g%C3%B6zalt%C4%B1-karar%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-19T11:15:00+00:00"/>
    <meta property="og:title" content="İzmir merkezli operasyon: 133 gözaltı kararı"/>
    <meta property="og:description" content="İzmir’de Gülen Hareketi’nin Türk Silahlı Kuvvetleri (TSK) içerisindeki kripto yapılanmasına yönelik soruşturmada, 82’si muvazzaf 133 şüpheli hakkında gözaltı kararı verildi. Gözaltı kararı verilenler arasında muvazzaf 3 albay, 5 binbaşı 5 yüzbaşı, 12"/>
  </head>
  <body>
    <article>
      <h1>İzmir merkezli operasyon: 133 gözaltı kararı</h1>
      <address>
        <time datetime="2019-11-19T11:15:00+00:00">19 Nov 2019, 11:15</time>
      </address>
      <p>İzmir’de Gülen Hareketi’nin Türk Silahlı Kuvvetleri (TSK) içerisindeki kripto yapılanmasına yönelik soruşturmada, 82’si muvazzaf 133 şüpheli hakkında gözaltı kararı verildi.<br/><br/>Gözaltı kararı verilenler arasında muvazzaf 3 albay, 5 binbaşı 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri okul öğrencisi ve meslekten ihraç edilen, emekli, istifa, sözleşme feshi gibi nedenlerle ilişiği kesilen 2 albay 2 yarbay, 3 yüzbaşının da olduğu belirtildi.<br/><br/>İzmir Cumhuriyet Başsavcılığı’nın TSK’deki Gülen Hareketi yapılanmasına yönelik soruşturmaları devam ediyor. Bu kapsamda Gülen Hareketi’nin TSK yapılanması içerisinde faaliyet gösterdikleri ve ‘mahrem imamlarca’ ankesör ya da büfe telefonlarından arandıkları belirlenen 82’si muvazzaf, 133 şüpheli hakkında yakalama kararı verildi.<br/><br/>İl Emniyet Müdürlüğü ekiplerince İzmir başta olmak üzere 44 ilde eş zamanlı operasyon düzenlendi.</p>
    </article>
  </body>
</html>