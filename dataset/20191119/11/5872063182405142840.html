<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560728/ehete-to-nou-sas-tis-kakotehnies-stous-dromous/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T11:17:23+00:00"/>
    <meta property="og:title" content="«Έχετε το νου σας τις κακοτεχνίες» στους δρόμους"/>
    <meta property="og:description" content="Προ των ευθυνών τους για τα τροχαία, πλέον Δήμοι – Περιφέρειες επισημαίνει ο Σταύρος Πολέντας. Η εφαρμογή του νέου ποινικού κώδικα, η..."/>
  </head>
  <body>
    <article>
      <h1>«Έχετε το νου σας τις κακοτεχνίες» στους δρόμους</h1>
      <address><time datetime="2019-11-19T11:17:23+00:00">19 Nov 2019, 11:17</time> by <a rel="author">Δουλγεράκη Αγγέλα</a></address>
      <p>Προ των ευθυνών τους για τα τροχαία, πλέον Δήμοι – Περιφέρειες επισημαίνει ο Σταύρος Πολέντας.</p>
      <p>Η εφαρμογή του νέου ποινικού κώδικα, η αλλαγή κουλτούρας στο δρόμο, η ένταξη του μαθήματος οδικής ασφάλειας – κυκλοφοριακής αγωγής στα σχολεία, οι κινήσεις προτεραιότητας λένε οι δάσκαλοι οδήγησης.</p>
      <p>Στα υπέρ της αντιμετώπισης των τροχαίων επίσης η αυστηροποίηση του Ποινικού Κώδικα που θέτει προ των ευθυνών τους, Δήμους και Περιφέρειες για τις κακοτεχνίες στο οδικό δίκτυο, <b><i>όπως λέει στον 98.4 ο Σταύρος Πολέντας, από τον Πανελλήνιο Σύλλογο Αρωγής κι Αλληλεγγύης Οικογενειών τροχαίων Δυστυχημάτων.</i></b></p>
      <p>Ο ίδιος μάλιστα, ζητά από τους οδηγούς να είναι προσεχτικοί και να παρεμβαίνουν προς τις υπηρεσίες όταν διαπιστώνουν τα κακώς κείμενα.</p>
      <p>Ο νέος Ποινικός Κώδικας- Ν 4619/2019 (ΦΕΚ Α΄ 95/11.6.2019) που ψηφίσθηκε από τη Βουλή των Ελλήνων στις αρχές του μήνα με έναρξη ισχύος την 1 Ιουλίου, ουσιαστικά καταργεί τον Ποινικό Κώδικα που ίσχυε από την 1 Ιανουαρίου 1951 , προβλέπει μεταξύ άλλων ότι τιμωρείται με φυλάκιση τουλάχιστον ενός έτους ο υπαίτιος, αν από την πράξη του προέκυψε κίνδυνος για άνθρωπο, με κάθειρξη έως δέκα έτη αν η πράξη του είχε ως αποτέλεσμα τη βαριά σωματική βλάβη ανθρώπου, με κάθειρξη τουλάχιστον δέκα ετών αν είχε ως αποτέλεσμα το θάνατο άλλου ανθρώπου. Αν προκλήθηκε θάνατος μεγάλου αριθμού ανθρώπων, το δικαστήριο μπορεί να επιβάλει ισόβια κάθειρξη.<br/>Τέλος, όποιος οδηγεί επικίνδυνα από αμέλεια και από την πράξη του αυτή προέκυψε κοινός κίνδυνος για ξένα πράγματα ή για άνθρωπο, τιμωρείται με φυλάκιση έως δύο έτη ή χρηματική ποινή.</p>
      <p>Στους 58 έφθασαν οι νεκροί στους δρόμους της Κρήτης από την αρχή του χρόνου, ενώ δεκάδες άλλοι δίνουν τη δική τους μάχη για την αποκατάσταση των τραυμάτων τους.</p>
      <figure>
        <iframe src="https://www.youtube.com/embed/cFdC0aaE2Vw" width="640" height="360" data-service="Youtube" scrolling="no"/>
      </figure>
    </article>
  </body>
</html>