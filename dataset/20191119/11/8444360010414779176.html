<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/melas-blogposts/perikopes-kai-allages-ston-alpha/2918885/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T11:20:21+00:00"/>
    <meta property="og:title" content="Περικοπές και αλλαγές στον ALPHA"/>
    <meta property="og:description" content="Σε δύσκολη θέση... ή μάλλον πιο σωστά, σε χαμηλή θέση εξακολουθεί να βρίσκεται το κανάλι της Κάντζας τη φετινή σεζόν."/>
  </head>
  <body>
    <article>
      <h1>Περικοπές και αλλαγές στον ALPHA</h1>
      <h2>Σε δύσκολη θέση... ή μάλλον πιο σωστά, σε χαμηλή θέση εξακολουθεί να βρίσκεται το κανάλι της Κάντζας τη φετινή σεζόν.</h2>
      <address><time datetime="2019-11-19T11:20:21+00:00">19 Nov 2019, 11:20</time> by <a rel="author">Γρηγόρης Μελάς</a></address>
      <p>Η πορεία του σταθμού έχει δημιουργήσει εντάσεις… σε όλα τα επίπεδα και όπως φαίνεται δρομολογούνται εξελίξεις τόσο σε περικοπές αμοιβών, όσο και στη μετοχική του σύνθεση. Κι όλα αυτά όταν ορισμένοι από τους παρουσιαστές είδαν να μπαίνουν στους λογαριασμούς τους κάποια χρήματα από τις αμοιβές τους για τον Σεπτέμβριο.</p>
      <p>Οι επιλογές στο φετινό πρόγραμμα δεν έφεραν τα αναμενόμενα, με κάποιες δικαιολογημένα να μην κέρδισαν τους τηλεθεατές αλλά κάποιες άλλες να πλήττονται άδικα, λόγω του σκληρού ανταγωνισμού.</p>
      <p>Λόγω λοιπόν της πορείας του η διοίκηση αποφάσισε περικοπή ορισμένων αμοιβών ενώ τα πιο… απαισιόδοξα σενάρια κάνουν λόγο ακόμα και για πρόωρους τίτλους τέλους σε προγράμματα. Βέβαια η διοίκηση του ALPHA υποστηρίζει ότι «ολοκληρώνουν τον κύκλο τους» αλλά δεν είναι… μυστικό πως αν είχαν άλλη πορεία στους πίνακες τηλεθέασης θα συνέχιζαν όλη τη σεζόν.</p>
      <p>Τις τελευταίες ημέρες μάλιστα γίνεται εξονυχιστικός έλεγχος σε οικονομικά με τους καλά γνωρίζοντες να υποστηρίζουν πως θα πρέπει σύντομα να γίνει αύξηση μετοχικού κεφαλαίου, κάτι που προβλέπεται να φέρει αλλαγές στη μετοχική σύνθεση του σταθμού.</p>
      <figure>
        <img src="https://www.newsit.gr/wp-content/themes/newsit/common/imgs/melas-sign.png"/>
      </figure>
    </article>
  </body>
</html>