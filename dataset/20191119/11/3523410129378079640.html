<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640675/%D8%A8%DB%8C%D8%B4%D8%AA%D8%B1-%D8%A2%D9%85%D8%B1%DB%8C%DA%A9%D8%A7%DB%8C%DB%8C%E2%80%8C%D9%87%D8%A7-%D9%85%D9%88%D8%A7%D9%81%D9%82-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:51:00+00:00"/>
    <meta property="og:title" content="بیشتر آمریکایی‌ها موافق استیضاح ترامپ"/>
    <meta property="og:description" content="۵۱ درصد از مصاحبه شوندگان معتقدند ترامپ در کنگره آمریکا باید استیضاح، محاکمه و مجرم شناخته شود"/>
  </head>
  <body>
    <article>
      <h1>
        <a href="https://www.bultannews.com/fa/news/640675/%D8%A8%DB%8C%D8%B4%D8%AA%D8%B1-%D8%A2%D9%85%D8%B1%DB%8C%DA%A9%D8%A7%DB%8C%DB%8C%E2%80%8C%D9%87%D8%A7-%D9%85%D9%88%D8%A7%D9%81%D9%82-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE">بیشتر آمریکایی‌ها موافق استیضاح ترامپ</a>
      </h1>
      <h2>۵۱ درصد از مصاحبه شوندگان معتقدند ترامپ در کنگره آمریکا باید استیضاح، محاکمه و مجرم شناخته شود</h2>
      <address><time datetime="2019-11-19T11:51:00+00:00">19 Nov 2019, 11:51</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه از واشنگتن، بر اساس نتایج اولین نظرسنجی پس از برگزاری جلسات استماع عمومی در کنگره، اکثریت مردم آمریکا معتقدند دونالد ترامپ رئیس جمهور این کشور به دلیل اقدامات جنجال برانگیز مربوط به اوکراین باید استیضاح و از مقام خود برکنار شود.<br/>براساس نتایج نظرسنجی‌ ای بی سی نیوز-ایپسوس ABC News-Ipsos، در حالی که ۵۱ درصد از مصاحبه شوندگان معتقدند ترامپ در کنگره آمریکا باید استیضاح، محاکمه و مجرم شناخته شود، ۶ درصد دیگر موافق استیضاح بدون برکناری وی هستند.<br/>بر این اساس، شمار افرادی که خواستار استیضاح رئیس جمهور آمریکا هستند در مقایسه با نظرسنجی‌های پیش از برگزاری نشست‌های استماع در کمیته اطلاعاتی مجلس نمایندگان در چهارشنبه گذشته، افزایش یافته است.<br/>براساس وب سایت ۳۸-۵ میانگین نظرسنجی‌های قبلی حاکی از حمایت ۴۸ درصدی مصاحبه شوندگان از برکناری ترامپ است. این نظرسنجی با اشاره به کاهش ۳۸ درصدی مخالفان استیضاح از میانگین ۴۶ درصدی مخالفان استیضاح در وب سایت ۳۸-۵ خبر داد.<br/>این در حالی است که یک چهارم کسانی که در اینگونه نظرسنجی‌ها شرکت کرده اند معتقدند ترامپ مرتکب اشتباهی نشده است.<br/>براساس نتایج نظرسنجی‌ای بی سی - ایپسوس در حالی که ۵۸ درصد از شهروندان آمریکایی بالای ۱۸ سال روند نشست‌های استماع استیضاح را تقریبا با دقت پیگیری می‌کنند، ۴۲ درصد دیگر موضوعات مربوط به استیضاح دونالد ترامپ را از نزدیک یا هرگز پیگیری نمی‌کنند.</p>
    </article>
  </body>
</html>