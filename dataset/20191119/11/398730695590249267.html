<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/konst-form/aktivisten-nan-goldin-ny-maktfaktor-i-konstvarlden/"/>
    <meta property="og:site_name" content="DN.SE"/>
    <meta property="article:published_time" content="2019-11-19T11:45:15+00:00"/>
    <meta property="og:title" content="Aktivisten Nan Goldin ny maktfaktor i konstvärlden"/>
    <meta property="og:description" content="Aktivismen mot opioidkrisen i USA har gett Nan Goldin en framskjuten plats i konsthierarkin, skriver Birgitta Rubin."/>
  </head>
  <body>
    <article>
      <h1>Aktivisten Nan Goldin ny maktfaktor i konstvärlden</h1>
      <address><time datetime="2019-11-19T11:45:15+00:00">19 Nov 2019, 11:45</time> by <a rel="author" href="https://www.dn.se/av/birgitta-rubin/" target="_blank">Birgitta Rubin</a></address>
      <p>
        <b>Aktivismen mot opioidkrisen i USA har gett Nan Goldin en framskjuten plats i konsthierarkin, skriver Birgitta Rubin.</b>
      </p>
      <p>Amerikanskan Nan Goldin är världens mest inflytelserika konstnär, enligt konsttidskriften Art Reviews prestigefyllda ”Power 100 list”.</p>
      <p>Årets listning av konstvärldens mäktigaste namn inkluderar för första gången flera konstnärer som är aktivister och arbetar emot etablissemanget. Förutom Goldin rankas även gatukonstnären Banksy högt, jämte rörelser som Decolonize this place, metoo och konstnärskollektivet ruangrupa, som ska leda nästa Documenta i Kassel.</p>
      <figure>
        <img src="https://cached-images.bonnier.news/cms30/UploadedImages/2019/11/19/a77b2b07-ab0f-4a2b-aa14-fd3000e2c1de/bigOriginal.jpeg?interpolation=lanczos-none&amp;downsize=1010:*&amp;output-quality=80&amp;output-format=auto"/>
        <figcaption>Nan Goldin självporträtt.<cite>Foto: Nan Goldin.</cite></figcaption>
      </figure>
      <p><b>Nan Goldins aktivistgrupp</b> PAIN demonstrerar mot opioidepidemin och särskilt familjen Sackler, som blivit stenrika på det starkt vanebildande preparatet Oxycontin. En del av dessa ”smutsiga pengar” har donerats till stora museer i både USA och Storbritannien, som nu i flera fall känt sig tvingade att klippa banden med familjen Sackler.</p>
      <p>Goldin är just nu aktuell på Marian Goodman gallery i London, där hon naket visar sin egen kamp mot Oxycontin-missbruket i verket ”Memory lost”.</p>
    </article>
  </body>
</html>