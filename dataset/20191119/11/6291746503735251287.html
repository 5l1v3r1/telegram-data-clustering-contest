<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/luis-enrique-spagna/"/>
    <meta property="og:site_name" content="Il Post"/>
    <meta property="article:published_time" content="2019-11-19T11:56:30+00:00"/>
    <meta property="og:title" content="Luis Enrique tornerà ad allenare la nazionale di calcio spagnola"/>
    <meta property="og:description" content="Luis Enrique ritornerà ad allenare la nazionale di calcio spagnola in vista degli Europei della prossima estate: lo ha confermato martedì in conferenza stampa il presidente della federazione spagnola Luis Rubiales. L'ex allenatore di Roma e Barcellona aveva lasciato l'incarico in nazionale lo scorso 26 marzo a causa"/>
  </head>
  <body>
    <article>
      <h1>Luis Enrique tornerà ad allenare la nazionale di calcio spagnola</h1>
      <address>
        <time datetime="2019-11-19T11:56:30+00:00">19 Nov 2019, 11:56</time>
      </address>
      <p>Luis Enrique ritornerà ad allenare la nazionale di calcio spagnola in vista degli Europei della prossima estate: lo ha confermato martedì in conferenza stampa il presidente della federazione spagnola Luis Rubiales. L’ex allenatore di Roma e Barcellona aveva lasciato l’incarico in nazionale lo scorso 26 marzo a causa della malattia della figlia Xana, <a href="https://www.ilpost.it/2019/08/30/luis-enrique-figlia-morta/">morta ad agosto</a> all’età di nove anni. Il suo posto era stato preso dal suo vice, Robert Moreno, il quale ha concluso ieri le <a href="https://www.ilpost.it/2019/11/18/qualificazioni-europei-2020-classifiche/">Qualificazioni agli Europei</a> con la nazionale, prima nel suo girone e quindi già certa di un posto alla fase finale.</p>
    </article>
  </body>
</html>