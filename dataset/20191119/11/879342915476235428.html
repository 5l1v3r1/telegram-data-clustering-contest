<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/kremli-dopustyly-osobystu-zustrich-zelenskoho-putina-paryzhi"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T11:29:59+00:00"/>
    <meta property="og:title" content="Особиста зустріч Зеленського і Путіна в Парижі можлива – ЗМІ"/>
    <meta property="og:description" content="Зустріч віч-на-віч президентів Володимира Зеленського та Володимира Путіна в Парижі, де 9 грудня пройде саміт нормандської четвірки, поки не планується, але може відбутися."/>
  </head>
  <body>
    <article>
      <h1>Особиста зустріч Зеленського і Путіна в Парижі можлива – ЗМІ</h1>
      <address>
        <time datetime="2019-11-19T11:29:59+00:00">19 Nov 2019, 11:29</time>
      </address>
      <p>
        <b>Зустріч віч-на-віч президентів Володимира Зеленського та Володимира Путіна в Парижі, де <a href="https://www.slovoidilo.ua/2019/11/15/novyna/polityka/nazvana-data-zustrichi-normandskomu-formati">9 грудня пройде саміт «нормандської четвірки»</a>, поки не планується, але може відбутися.</b>
      </p>
      <p>Про це у вівторок, 19 листопада, пише <a href="https://www.kommersant.ru/doc/4163572">Коммерсант </a>з посиланням на джерело.</p>
      <p>«<i>За підсумками саміту буде сухий документ. Він уже готовий</i>», - сказав співрозмовник.</p>
      <p>За його словами, зустріч віч-на-віч президентів Володимира Зеленського та Володимира Путіна не планується і не розглядається Москвою. Однак інформатор не став категорично виключати ймовірність розмови тет-а-тет.</p>
      <p>Водночас інший співрозмовник видання допускає двосторонню зустріч президентів України і Росії.</p>
      <p>«<i>Все залежатиме від загального фону. За три тижні багато що може статися. Але зверніть увагу, що Зеленський не допускає жорстких висловлювань на адресу Москви, намагається висловлюватися нейтрально</i>», - сказав співрозмовник.</p>
      <p>Водночас прессекретар російського лідера Дмитро Пєсков у відповідь на питання, чи може у глави держави цього дня відбутися окрема розмова з президентом України Володимиром Зеленським, заявив, що програма візиту президента Росії Володимира Путіна до Парижа поки опрацьовується.</p>
      <p>«<i>Програма поїздки тільки на стадії опрацювання</i>», - сказав представник Кремля.</p>
      <p>Нагадаємо, <a href="https://www.slovoidilo.ua/2019/11/18/novyna/polityka/putina-pidtverdyly-zustrich-normandskoho-formatu-paryzhi">саміт «нормандської четвірки» відбудеться 9 грудня в Парижі</a>. У ньому, разом з Путіним і Зеленським, візьмуть участь канцлер Німеччини Ангела Меркель і президент Франції Емманюель Макрон.</p>
      <p>12 листопада експрезидент Казахстану Нурсултан Назарбаєв заявив на п'ятому щорічному політичному форумі «Астана Клуб», що <a href="https://www.slovoidilo.ua/2019/11/12/novyna/polityka/nazarbayev-zaproponuvav-orhanizuvaty-zustrich-zelenskoho-ta-putina">запропонував організувати зустріч</a> між президентами Росії та України. У Кремлі, своєю чергою, підкреслили, що говорити про можливість двосторонньої зустрічі Путіна і Зеленського рано і зараз зроблений акцент на підготовці до саміту в Нормандському форматі.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/19/pogljad/polityka/normandska-zustrich-paryzhi-ne-mozhna-pohodzhuvatysya-ta-chomu-zahroza"/>
        <a href="https://www.slovoidilo.ua/2019/11/18/novyna/svit/makron-obhovoryv-putinym-pidhotovku-normandskoho-formatu"/>
        <a href="https://www.slovoidilo.ua/2019/11/18/novyna/polityka/putina-pidtverdyly-zustrich-normandskoho-formatu-paryzhi"/>
        <a href="https://www.slovoidilo.ua/2019/11/17/novyna/polityka/kremli-zayavyly-data-normandskoyi-zustrichi-shhe-obhovoryuyetsya"/>
        <a href="https://www.slovoidilo.ua/2019/11/15/novyna/polityka/nazvana-data-zustrichi-normandskomu-formati"/>
        <a href="https://www.slovoidilo.ua/2019/11/15/novyna/polityka/putin-zaperechuye-zustrich-zelenskym-normandskoho-formatu"/>
        <a href="https://www.slovoidilo.ua/2019/11/14/novyna/polityka/prystajko-zayavyv-vsi-peredumovy-normandskoyi-zustrichi-vykonani"/>
        <a href="https://www.slovoidilo.ua/2019/11/18/novyna/polityka/mzs-kazaxstanu-ne-nadsylalo-oficzijnyx-zaproshen-pro-perehovory-putina-zelenskoho"/>
        <a href="https://www.slovoidilo.ua/2019/11/12/novyna/polityka/kremli-vidreahuvaly-inicziatyvu-nazarbayeva-shhodo-zustrichi-putina-zelenskoho"/>
        <a href="https://www.slovoidilo.ua/2019/11/12/novyna/polityka/sluzi-narodu-prokomentuvaly-propozycziyu-nazarbayeva"/>
        <a href="https://www.slovoidilo.ua/2019/11/12/novyna/polityka/nazarbayev-zaproponuvav-orhanizuvaty-zustrich-zelenskoho-ta-putina"/>
      </related>
    </article>
  </body>
</html>