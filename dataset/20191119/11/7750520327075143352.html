<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/vcheni-vyyavyly-v-aziyi-slidy-isnuvannya-starodavnoyi-snigovoyi-lyudyny.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T11:47:09+00:00"/>
    <meta property="og:title" content="Вчені виявили в Азії сліди існування стародавньої «снігової людини»"/>
    <meta property="og:description" content="Вчені виявили в Азії сліди існування стародавньої «снігової людини»"/>
  </head>
  <body>
    <article>
      <h1>Вчені виявили в Азії сліди існування стародавньої «снігової людини»</h1>
      <address>
        <time datetime="2019-11-19T11:47:09+00:00">19 Nov 2019, 11:47</time>
      </address>
      <p>
        <i>
          <b>Спеціалісти навіть змогли сконструювати модель зовнішності цієї істоти, передає <a href="https://1news.com.ua/">1NEWS</a> з посиланням на <a href="http://ukr.media/">UkrMedia.</a></b>
        </i>
      </p>
      <figure>
        <img src="https://1news.com.ua/wp-content/uploads/2019/11/jety-1.jpg"/>
      </figure>
      <p>Датські вчені з University of Copenhagen провели аналіз білків скам’янілостей, знайдених у Південно-Східній Азії. Фахівцям вдалося реконструювати приблизну зовнішність стародавньої «снігової людини» — гігантопітека.</p>
      <p>Існує безліч легенд і свідчень очевидців, які вважали, що їм вдалося зустрітися зі сніговою людиною, або йеті. Попри це, лише нещодавно датським вченим вдалося виявити фрагменти решток гігантського примата, який помер кілька сотень тисяч років тому. У результаті аналізу скам’янілостей встановлено, що гігантопітек жив у лісах Південно-Східної Азії, мав зріст близько трьох метрів і важив до 270 кілограмів. Автори дослідження кажуть, що стародавня «снігова людина» є підвидом орангутанга, а від основної «гілки» відокремилась приблизно 12 млн років тому.</p>
      <p>Інноваційний аналіз білка зубної емалі показав, що основною їжею для гігантопітека, швидше за все, був бамбук. Такий вид міг існувати у той період, коли на території Південної Азії почали з’являтися представники Homo Erectus. Зараз вчені не можуть назвати точну причину зникнення стародавньої «снігової людини», але за однією з гіпотез, це могло статися через конкуренцію за джерела харчування з людиною прямоходячою.</p>
    </article>
  </body>
</html>