<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379919/2-bin-yillik-lahit-bulundu"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T11:49:00+00:00"/>
    <meta property="og:title" content="2 bin yıllık lahit bulundu"/>
    <meta property="og:description" content="Çorum'da sürdürülen yol yapım çalışması sırasında, Roma dönemine ait içerisinde bir kadın iskeleti cam parçaları ve toprak parfüm şişesi olduğu belirtilen 2 bin yıllık lahit bulundu."/>
  </head>
  <body>
    <article>
      <h1>2 bin yıllık lahit bulundu</h1>
      <h2>Çorum'da sürdürülen yol yapım çalışması sırasında, Roma dönemine ait içerisinde bir kadın iskeleti cam parçaları ve toprak parfüm şişesi olduğu belirtilen 2 bin yıllık lahit bulundu.</h2>
      <address>
        <time datetime="2019-11-19T11:49:00+00:00">19 Nov 2019, 11:49</time>
      </address>
      <p>Çorum belediye işçilerince sürdürülen yol yapım çalışması sırasında, Roma dönemine ait 2 bin yıllık lahit bulundu. Uİçerisinden insan iskeleti parçaları, pişmiş toprak tabak parçasına ait parçalar bulunan lahit, bulunduğu alandan çıkarılıp incelenmek üzere Çorum Müzesi'ne götürüldü.</p>
      <p>Kent merkezindeki bir bölgede belediye ekiplerince yürütülen yol yapım ve onarım çalışmaları sırasında zeminden yaklaşık 70 santimetre derinliğinde lahde rastlayan işçiler, durumu Çorum Müzesi yetkililerine bildirdi.</p>
      <p>Polis ekipleriyle bölgeye gelen müze uzmanları, lahdin bulunduğu alanda inceleme yaptı. Uzmanlarca gerçekleştirilen kurtarma kazısıyla, içerisinden insan iskeleti parçaları, pişmiş toprak tabak parçasına ait parçalar bulunan lahit, bulunduğu alandan çıkarılarak Hitit Üniversitesi Antropoloji Bölümü yetkilerine teslim edildi.</p>
      <p>Müze bahçesinde koruma altına alınan 2 metre 72 santimetre uzunluğundaki lahdin, Roma dönemine ait yaklaşık 2 bin yıllık olduğu belirtildi. İçerisinde bir kadın iskeletine rastlanılan lahit Roma dönemine ait olduğu kaydedildi.</p>
      <p>
        <b>Daha önce de toprak bir mezar bulunan bölgenin sit alanı olarak koruma altına alınması ve detaylı olarak incelenmesi için Müze Müdürlüğü tarafından Kültür ve Turizm Bakanlığı nezdinde çalışma başlatıldı.</b>
      </p>
      <figure>
        <img src="https://www.milligazete.com.tr/sites/71/uploads/2019/11/19/large/lahit1-1574155292.jpg?r=a3faa82db3258cf85ff11b3d9d293255"/>
      </figure>
      <figure>
        <img src="https://www.milligazete.com.tr/sites/71/uploads/2019/11/19/large/lahit-2-1574155314.jpg?r=431d0a4c130fb8c76c5ab03ceca6d042"/>
      </figure>
      <figure>
        <img src="https://www.milligazete.com.tr/sites/71/uploads/2019/11/19/lahit3.jpg?"/>
      </figure>
    </article>
  </body>
</html>