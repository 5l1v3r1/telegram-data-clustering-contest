<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191119-prybyrav-volyery-ta-pratsyuvav-na-budivnytstvi-yak-korogodskyj-vyzhyvav-u-lutsku/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T11:23:32+00:00"/>
    <meta property="og:title" content="Прибирав вольєри та працював на будівництві: як Корогодський виживав у Луцьку"/>
    <meta property="og:description" content="Відомий український бізнесмен Гарік Корогодський взяв участь в реаліті-шоу Багач-Бідняк на ICTV, в межах якого два дні намагався виживати в чужому місті."/>
  </head>
  <body>
    <article>
      <h1>Прибирав вольєри та працював на будівництві: як Корогодський виживав у Луцьку</h1>
      <address>
        <time datetime="2019-11-19T11:23:32+00:00">19 Nov 2019, 11:23</time>
      </address>
      <p>Відомий український бізнесмен Гарік Корогодський взяв участь в реаліті-шоу Багач-Бідняк на ICTV, в межах якого два дні намагався виживати в чужому місті.</p>
      <p>Згідно з правилами проекту, Гарік Корогодський протягом двох днів жив у Луцьку.</p>
      <p>Бізнесмен залишився без грошей, ґаджетів, охорони, помічників та автомобіля. Але він отримав дешевий одяг, простий мобільний телефон, пляшку води та білети на проїзд у громадському транспорті.</p>
      <p>Перше місце роботи Гарік Корогодський знайшов щойно зійшов з потяга. За 250 грн він прибирав скошену траву та обприскував фруктові дерева в місцевого жителя.</p>
      <p>Потім бізнесмен працював на будівельному майданчику різноробочим. Він вивозив цеглу та подавав цементний розчин іншим робітникам. За 2,5 години такої праці Гарік Корогодський отримав 150 грн.</p>
      <p>Ночував бізнесмен у недобудованому приміщенні, де перед тим мусив прибрати.</p>
      <p><b>Читайте:</b> <a href="https://fakty.com.ua/ua/showbiz/20191112-kydayut-telefony-i-krychat-yak-zryvayutsya-zirky/">Кидають телефони і кричать: як зриваються зірки</a></p>
      <p>На другий день експерименту Гарік Корогодський влаштувався на роботу в місцевий зоопарк. Там за 150 грн він чистив ведмежий вольєр, годував левів і тигрів.</p>
      <p>Після цього він пішов роздавати листівки в костюмі шматка піци. За дві години такої роботи він отримав 160 грн.</p>
      <p>На третій день Гарік Корогодський повернувся до звичного життя, після чого віддячив всім, хто йому допомагав.</p>
      <p>Зокрема, він пожертвував Луцькому зоопарку 50 тис. грн, а своєму першому роботодавцю подарував два квитки на матч Ліверпуля.</p>
      <figure>
        <iframe src="https://www.youtube.com/embed/KcFh-i95Oyc" width="560" height="315" data-service="Youtube" scrolling="no"/>
      </figure>
      <p>Раніше Факти ICTV писали, <a href="https://fakty.com.ua/ua/showbiz/20190903-chomu-zirky-mriyut-buty-zvychajnymy-lyudmy-ziznannya-televeduchyh-ta-spivakiv/">чому зірки мріють бути звичайними людьми</a>.</p>
      <p><b>Фото:</b> <a href="https://www.instagram.com/garikkorogodski/?hl=uk">Гарік Корогодський</a></p>
    </article>
  </body>
</html>