<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577632/na-teritorii-ternopilskogo-zapovidnika-zatrimali-nezakonnih-lisorubiv"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T11:27:00+00:00"/>
    <meta property="og:title" content="На території тернопільського заповідника затримали незаконних лісорубів"/>
    <meta property="og:description" content="На місці події поліцейські знайшли бензопилу"/>
  </head>
  <body>
    <article>
      <h1>На території тернопільського заповідника затримали незаконних лісорубів</h1>
      <address><time datetime="2019-11-19T11:27:00+00:00">19 Nov 2019, 11:27</time> by <a rel="author">Антоніна Албул</a></address>
      <p><i>Незаконну порубку чотирьох дерев на базі оздоровчого комплексу в одному із сіл району виявили співробітники Бучацького відділення поліції.<br/></i>На місці події поліцейські знайшли бензопилу, за допомогою якої  зрізали деревину. Територія, де проводилася порубка, належить до природно-заповідного фонду «Дністровський каньйон».<br/>Правоохоронці встановили особу, яка, ймовірно, зрізала дерева і з’ясовують чи мала вона на це відповідні дозвільні документи.  <br/>Відомості за даним фактом внесено до Єдиного реєстру досудових розслідувань  за частиною 3 статті 246 ККУ - незаконна порубка або незаконне перевезення, зберігання, збут лісу, вчинені у заповідниках або на територіях чи об’єктах природно-заповідного фонду, або в інших особливо охоронюваних лісах.</p>
    </article>
  </body>
</html>