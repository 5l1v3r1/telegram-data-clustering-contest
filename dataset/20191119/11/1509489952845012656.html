<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/bet/story/655178/stop-sto-aittito"/>
    <meta property="og:site_name" content="OnSports"/>
    <meta property="article:published_time" content="2019-11-19T11:34:07+00:00"/>
    <meta property="og:title" content="Στοπ στο αήττητο"/>
    <meta property="og:description" content="Η Αναντολού Εφές θα προσπαθήσει να σπάσει το εντός έδρας αήττητο της Βιλερμπάν, η φιναλίστ της περσινής Euroleague είναι σε θέση να το πετύχει. Για μια ακόμα νίκη η Αλμπα Βερολίνου, μετά την έκπληξη στο ΟΑΚΑ."/>
  </head>
  <body>
    <article>
      <h1>Στοπ στο αήττητο</h1>
      <address><time datetime="2019-11-19T11:34:07+00:00">19 Nov 2019, 11:34</time> by <a rel="author">Γιάννης Γιαννούλας</a></address>
      <p>Η Αναντολού Εφές θα προσπαθήσει να σπάσει το εντός έδρας αήττητο της Βιλερμπάν, η φιναλίστ της περσινής Euroleague είναι σε θέση να το πετύχει. Για μια ακόμα νίκη η Αλμπα Βερολίνου, μετά την έκπληξη στο ΟΑΚΑ.</p>
      <p>Η Αλμπα Βερολίνου έκανε τη μεγάλη έκπληξη της περασμένης αγωνιστικής, μετά από έξι σερί ήττες και παρά την απουσία σημαντικών παικτών στην περιφέρεια (Ερικσον, Σίβα, Πένο, Κάβανο) επικράτησε του Παναθηναϊκού ΟΠΑΠ με 106-105, στη δεύτερη παράταση. Το συγκρότημα του Αϊτο Ρενέσες κόντρα στον Ερυθρό Αστέρα θα έχει ξανά τη λύση του εξαιρετικού σουτέρ Μάρκους Ερικσον και είναι το φαβορί με τους Σέρβους, οι οποίοι είναι αδύναμοι μακριά από την έδρα τους και προέρχεται από την ήττα με 74-72 από τη Βιλερμπάν. Ο άσος σε τιμή 1,32 στον ΟΠΑΠ.</p>
      <p>Η Βιλερμπάν έχει το εντός έδρας απόλυτο με 4-0 νίκες, έκανε και «σεφτέ» στα παιχνίδια μακριά από το «Αστρομπάλ», επικρατώντας στην παράταση με 74-72 του Ερυθρού Αστέρα. Το συγκρότημα του Ζβιέζνταν Μίτροβιτς πάντως έχει την πιο δύσκολη αποστολή, υποδέχεται την Αναντολού Εφές του ρεκόρ 6-2, η ομάδα του Εργκίν Αταμάν συνάντησε προβλήματα κόντρα στη Ζενίτ, απώλεσε προβάδισμα 21 πόντων για να επικρατήσει τελικώς στο καλάθι, με 90-88. Ο Αταμάν πάντως αναμένεται να έχει ξανά διαθέσιμο τον Μπράιαν Ντάνστον, που έχασε το ματς με τους Ρώσους, η τουρκική ομάδα έχει εντυπωσιακή πληρότητα στην περιφέρεια, με τους Λάρκιν και Μίτσιτς σε καταπληκτική κατάσταση. Το διπλό σε τιμή 1,37 στον ΟΠΑΠ.<br/><br/><b>ΠΡΟΤΑΣΗ</b></p>
      <p>
        <b>(21:00): ΑΛΜΠΑ – ΕΡ. ΑΣΤΕΡΑΣ: 1 (1,32)</b>
        <br/>
        <b>(21:45): ΒΙΛΕΡΜΠΑΝ – ΑΝ. ΕΦΕΣ: 2 (1,37)</b>
      </p>
    </article>
  </body>
</html>