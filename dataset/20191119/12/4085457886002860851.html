<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/19/harmony-os-strategie-jeho-nasazovani-bude-predstavena-20-listopadu/"/>
    <meta property="og:site_name" content="GizChina.cz"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Harmony OS – strategie jeho nasazování bude představena 20. listopadu"/>
    <meta property="og:description" content="Společnost Huawei zítra zveřejní svou strategii s nasazováním vlastního operačního systému Harmony OS. Jeho vývoj musí být urychlen kvůli 5G sítím."/>
  </head>
  <body>
    <article>
      <h1>Harmony OS – strategie jeho nasazování bude představena 20. listopadu</h1>
      <address><time datetime="2019-11-19T12:00:00+00:00">19 Nov 2019, 12:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Asi není třeba připomínat, že díky americkým sankcím na tom není společnost Huawei zrovna nejlépe. Tedy aspoň co se týče plné podpory systému Android. Ten má nyní stopku na kompletní aplikace a služby společnosti Google. Huawei však již několik let, možná v předtuše těchto patálií, pracuje na svém vlastním operačním systému. Ten byl <a href="https://gizchina.cz/2019/08/10/huawei-uvadi-na-trh-novy-operacni-system-harmonyos/">uveden letos o prázdninách</a> a dostal název Harmony OS. Společnost připustila, že systém je zatím uplatnitelný jen u televizí případně hodinek, ale s rozšířením na telefony počítala až v průběhu zhruba následujících devíti měsíců. Každopádně by to nemělo být do konce letošního roku.</p>
      <p>Situace se i přes další odklady definitivního zákazu spolupráce a obchodování s americkými firmami nezdá být uspokojivou, takže Huawei musí přehodnotit i harmonogram a strategii nasazování systému Harmony OS do svých zařízení. Pro CNBC to uvedl předseda Huawei, pan Liang Hua. Ten se v poměrně rozsáhlém rozhovoru s Geoffem Cutmorem, který se dotýkal i dalších záležitostí kolem Huawei, zmínil, že společnost chce už zítra zveřejnit strategii ohledně vlastního operačního systému. Hlavní motivací pro urychlení nasazování vlastního systému je očekávaný boom komerčního využívání 5G sítí.</p>
      <figure>
        <img src="https://gizchina.cz/wp-content/uploads/2019/11/20190904_224340_11.jpg"/>
      </figure>
      <h3>Liang Hua mluví o Harmony OS</h3>
      <p>Nasazování Harmony OS bude urychleno bez ohledu na výsledky řešení amerického embarga a Huawei se bude pevně držet své nastolené strategie. Liang Hua také dodal, že systém je stále ve vývoji. Společnost vybrala ty nejlepší developery a věří, že se vývoj vlastního operačního systému skutečně podaří výrazně urychlit. Je kladen zásadní důraz na vývoj jádra systému tak, aby všechny aplikace Androidu byly s tímto nadále kompatibilní. Společnost chce také vytvořit své vlastní aplikace a služby a také pracovat na vlastním ekosystému. To vše by mělo být zásadním přínosem pro globální uživatelé zařízení Huawei. Ovšem to vše může trvat 2 až 3 roky, než bude dosaženo uceleného a kompletního ekosystému. Počkejme tedy co přinese zítřek a s jakou strategií v rámci Harmony OS Huawei vyrukuje. Pokud vás zajímá celý rozhovor s předsedou Huawei, jeho přepis naleznete <a href="https://www.cnbc.com/2019/11/18/cnbc-conversation-with-liang-hua-chairman-of-huawei.html">zde</a>.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/19/je-tady-black-friday-na-huawei-cz-s-premiovymi-produkty/"/>
        <a href="https://gizchina.cz/2019/11/17/procesor-kirin-990-v-cine-urval-cenu-za-nejlepsi-5g-cipset/"/>
        <a href="https://gizchina.cz/2019/11/16/novy-patent-ohebneho-huawei-ve-stylu-razr-2019/"/>
      </related>
    </article>
  </body>
</html>