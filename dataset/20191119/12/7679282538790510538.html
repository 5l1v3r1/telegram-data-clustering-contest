<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-people-of-these-two-zodiac-signs-do-not-wear-black-thread-may-cause-trouble-2857989.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T12:57:09+00:00"/>
    <meta property="og:title" content="इन दो राशियों के लोग भूलकर भी न पहनें काला धागा, हो सकती है परेशानी"/>
    <meta property="og:description" content="हममें से बहुत से लोग विभिन्न कारणों से काला धागा बांधते हैं। काला धागा मुख्य रूप से पैर, गला, कलाई और कमर में पहना जाता है। कोई इसे सजावट के रूप में इस्तेमाल करता तै तो कोई बुरी नजर से बचने या..."/>
  </head>
  <body>
    <article>
      <h1>इन दो राशियों के लोग भूलकर भी न पहनें काला धागा, हो सकती है परेशानी</h1>
      <address><time datetime="2019-11-19T12:57:09+00:00">19 Nov 2019, 12:57</time> by <a rel="author">हिन्दुस्तान टीम,नई दिल्ली</a></address>
      <p>हममें से बहुत से लोग विभिन्न कारणों से काला धागा बांधते हैं। काला धागा मुख्य रूप से पैर, गला, कलाई और कमर में पहना जाता है। कोई इसे सजावट के रूप में इस्तेमाल करता तै तो कोई बुरी नजर से बचने या टोने-टोटके लिए बांधता है। ज्योतिषाचार्यों का मानना है कि काला रंग इंसाने को बुरी शक्तियों खासकर बुरी नजर से बचाता है। तक है कि जब कोई किसी को टकटकी लगाकार देखता है तो एक विशेष प्रकार की नकारात्मक ऊर्जा का प्रवाह होता है जिसे लोग नजर लगना भी कहते हैं। इस ऊर्जा के प्रवाह को रोकन के लिए काला टीका, या काले धागे का इंस्तेमाल करते हैं। माना जाता है कि काला धागा नजर लगाने वाले का ध्यान भंग कर देता है और बुरे असर से बचाता है।</p>
      <p>लेकिन यह जानकर हैरानी होगी कि काला धागा हर किसी को नहीं पहनना चाहिए। ज्योतिषशास्त्र के अनुसार दो राशियों मेष और वृश्चिक राशि के जातकों को भूलकर भी काला धागा नहीं पहनना चाहिए। जानें क्या हैं इसके पीछे कारण-</p>
      <p><b>मेष राशि : </b>ज्योतिषशास्त्र के अनुसार मेष राशि का स्वामी मंगल होता है। मंगल देवता को काला रंग पसंद नहीं होता। ऐसे में यदि मेष राशि का व्यक्त काले रंग का टीका लगाता है या काले रंग का धागा बांधता है तो उसके जीवन में परेशानियां आने के आसार रहते हैं। काला धागा मेष राशि के जातकों के जीवन में बेचैनी , दुख और असफलता ला सकता है। इसिलए इस राशि के लोगों को काला धागा नहीं पहनना चाहिए। मेष राशि के जातकों को लाल रंग शुभ माना गया है इसलिए लाल रंग का धागा अच्छा रहेगा। </p>
      <p><b>वृश्चिक राशि: </b>वृश्चिक राशि का भी स्वामी मंगल होता है। ऐसे में इस राशि के जातकों को काला रंग अशुभ माना गया है। काले रंग से मंगल देवता नाराज होकर जीवन में परेशानियां पैदा कर सकते हैं। इसलिए वृश्चिक राशि के जातकों को भी काले रंग से पहरेज करना  चाहिए। काले धागे से मंगल का प्रभाव समाप्त हो सकता है जिससे जीवन में दरिद्रता आ सकती है। ऐसे में वृश्चिक राशि के जातको लाल रंग का धागा पहनना शुभ होता है।</p>
      <figure>
        <img src="https://images1.livehindustan.com/uploadimage/library/2019/11/19/16_9/16_9_1/kala_dhaga_pair_ka_1574168388.jpg"/>
      </figure>
      <p> </p>
      <p><b>इन राशियों के लोग जरूर पहने काला धागा-</b><br/>ज्योतिषाचार्यों के अनुसार<b>, तुला और कुंभ राशि</b> के जातकों को काला धागा पहनना चाहिए। क्योंकि तुला राशि के लोगों पर शनि का प्रभाव अच्छा रहता है ऐसे में काला धागा पहनना इन्हें शुभ फल देने वाला साबित हो सकता है। रोजगार, तरक्की और गरीबी दूर करने में काला धागा सहायक साबित हो सकता है। हमारे शास्त्रों में बताया गया है कि यदि कोई व्यक्ति मंगलवार के दिन अपने दाहिने पैर में काला धागा बांधता है तो उसके घर में लक्ष्मी का आगमन होने लगता है। माता लक्ष्मी की कृपा उस पर बनी रहती है। यदि आपके घर में धन संबंधी कोई समस्या हो रही है तो मंगलवार के दिन अपने दाएं पैर में काला धागा बांध लें। </p>
    </article>
  </body>
</html>