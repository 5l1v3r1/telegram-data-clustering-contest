<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53188/asterix-obelix-xxl3-the-crystal-menhir-launch-trailer"/>
    <meta property="og:site_name" content="PlayDome"/>
    <meta property="article:published_time" content="2019-11-19T12:54:00+00:00"/>
    <meta property="og:title" content="Asterix &amp; Obelix XXL3: the Crystal Menhir launch trailer"/>
    <meta property="og:description" content="A két gall kalandjai holnapután kezdődnek."/>
  </head>
  <body>
    <article>
      <h1>Asterix &amp; Obelix XXL3: the Crystal Menhir launch trailer</h1>
      <h2>A két gall kalandjai holnapután kezdődnek.</h2>
      <address><time datetime="2019-11-19T12:54:00+00:00">19 Nov 2019, 12:54</time> by <a rel="author">GeryG</a></address>
      <p>Mivel már lényegében semmilyen akadály nem tehet keresztbe a holnaputáni premiernek, a <i>Microids</i> a minap közzétette az <b>Asterix &amp; Obelix XXL3: The Crystal Menhir</b> launch trailerét.</p>
      <figure>
        <iframe src="https://www.youtube.com/embed/JcKn9pc1Ako" width="640" height="360" data-service="Youtube" scrolling="no"/>
      </figure>
      <p>A két gall ezúttal távoli földekre utazik, hogy ott újra borsot törjenek a római légiósok orra alá, miközben megpróbálják megfejteni a titokzatos Menhir kristály erejét. Ilyen erőből több is lesz a játékban, ugyanis a kristály több állapotot is fel tud majd venni:</p>
      <ul>
        <li>Stone menhir: ez a kristály alap állapota, ilyenkor Obelix a földhöz vághatja, ezzel földrengést keltve</li>
        <li>Ice menhir: a fagyos állapotban hőseink egy rövid időre képesek megdermeszteni a római légiósokat, akik így sokkal lassabban tudnak csak mozogni</li>
        <li>Fire menhir: nem csak a sötét helyek megvilágítására alkalmas, de harc közben lángra lobbantja a közelben álló légiósok páncélját is</li>
        <li>Magnetic menhir: egyszerre használható a közelben található érmék begyűjtésére, valamint a légiósok összeterelésére a páncéljuknál fogva, hogy így egyetlen ütéssel mindegyiket kicsinálhassuk</li>
      </ul>
      <p>Az Asterix &amp; Obelix XXL3: The Crystal Menhir holnapután, november 21-én fog megjelenni PC-re, PlayStation 4-re, Xbox One-ra és Nintendo Switchre. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7359/asterix-obelix-xxl3-the-crystal-menhir">Asterix &amp; Obelix XXL3: The Crystal Menhir</a>
      </p>
    </article>
  </body>
</html>