<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/32_kg_lososevoi_ikry_lvivski_mytnyky_vyyavyly_kontrabandu_331095.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T12:34:00+00:00"/>
    <meta property="og:title" content="32 кг лососевої ікри: львівські митники виявили контрабанду"/>
    <meta property="og:description" content="Працівники Львівської митниці ДФС не допустили ввезення в Україну понад 30 кілограмів ікри. Про це Гал-інфо повідомили у прес-службі Територіального органу ДФС у Львівській області"/>
  </head>
  <body>
    <article>
      <h1>32 кг лососевої ікри: львівські митники виявили контрабанду</h1>
      <h2>Працівники Львівської митниці ДФС не допустили ввезення в Україну понад 30 кілограмів ікри. Про це Гал-інфо повідомили у прес-службі Територіального органу ДФС у Львівській області</h2>
      <address>
        <time datetime="2019-11-19T12:34:00+00:00">19 Nov 2019, 12:34</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/r/preview1_4e2a8.jpg"/>
        </figure>
        <figure>
          <img src="https://galinfo.com.ua/media/gallery/full/5/d/5dd2b9ebd7584.jpg"/>
        </figure>
      </slideshow>
      <p>Вчора, 17 листопада 2019 року, громадянин України на автомобілі марки «MERCEDES-BENZ», прямував з Республіки Польща в Україну як водій, через МАПП «Шегині». Обрав смугу спрощеного митного контролю – «зелений коридор», чим заявив про відсутність будь-яких товарів, які підлягають обов’язковому декларуванню та оподаткуванню.</p>
      <p>Під час митного контролю транспортного засобу виникла підозра щодо наявності в ньому таких товарів.</p>
      <p>Автомобіль було переведено в місце поглибленого догляду транспортних засобів та товарів. Там в в салоні та багажному відділенні автомобіля виявили Ікру лососеву зернисту торговельної марки «LEMBERG» в індивідуальних упаковках вагою 0,5кг кожна – загалом 32 кг.</p>
      <p>Отже громадянин України порушив встановлений порядок проходження митного контролю в зонах спрощеного митного контролю «зелений коридор», тобто переміщував через митний кордон товар, щодо якого встановлено обмеження відповідно до чинного законодавства України.</p>
      <p>Зазначені дії мають ознаки порушення митних правил, передбаченого статтею 471 Митного кодексу України. Товар вилучено.</p>
      <p>Нагадаємо, на Львівщині <a href="https://galinfo.com.ua/news/na_lvivshchyni_57_mln_grn_znyaly_z_8_obiektiv_ta_skeruvaly_na_14_inshyh_331092.html">5,7 млн грн зняли з 8 об’єктів</a> та скерували на 14 інших.</p>
    </article>
  </body>
</html>