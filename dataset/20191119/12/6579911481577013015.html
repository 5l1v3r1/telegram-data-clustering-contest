<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23500369-presa-iberica-romania-echipa-aflata-deriva.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T12:03:00+00:00"/>
    <meta property="og:title" content="Presa iberică: România, o echipă aflată în derivă"/>
    <meta property="og:description" content="Spania a oferit un adevărat recital ofensiv în ultimul meci din preliminariile pentru Euro 2020, gazdele de pe Wanda Metropolitano trecând cu 5-0 de o națională a României aflată"/>
  </head>
  <body>
    <article>
      <h1>Presa iberică: România, o echipă aflată în derivă</h1>
      <address><time datetime="2019-11-19T12:03:00+00:00">19 Nov 2019, 12:03</time> by <a rel="author">A.I.</a></address>
      <p><b>​Spania a oferit un adevărat recital ofensiv în ultimul meci din preliminariile pentru Euro 2020, gazdele de pe Wanda Metropolitano trecând cu 5-0 de o națională a României aflată "în derivă", după cum a notat o parte a presei iberice. <br/></b><b><br/></b><b>Sport.es: "România, o echipă aflată în derivă"<br/></b><br/>"Spania a decis soarta meciului după o primă repriză fantastică (4-0). Gerard Moreno a strălucit: a reușit o dublă și a contribuit la un autogol. Victoria fără dubii ne permite să fim capi de serie pentru grupele de la Euro, într-o tragere la sorți care va avea loc la București, pe 30 noiembrie. Golul era inevitabil contra unei echipe aflate în derivă". <br/><b><br/></b><b>Mundo Deportivo: "Nicio emoție"<br/></b><br/>"La Roja a câștigat fără nicio emoție o partidă împotriva României, victoria clară făcând din Spania cap de serie pentru tragerea la sorți a grupelor Euro 2020. Am încheiat campania fără să cunoștem gustul înfrângerii, iar în plus &lt;broșa&gt; de aur a venit după o victorie la scor contra românilor". <br/><b><br/></b><b>Marca: "Am doborât România"<br/></b><br/>"A fost un ritm incredibil în prima repriză, cu patru goluri marcate până la pauză. S-a jucat mai mult în jumătatea de teren a românilor, posesia fiind una zdrobitoare. Circulație rapidă a balonului, pressing agresiv, Spania a fost la un nivel mult prea ridicat pentru România".<br/><br/><b>AS: Românii au trecut cu greu de axul Inigo - Sergio Ramos </b><br/><br/>"Dorința mare de a marca s-a văzut din plin pe tabela de pe Wanda. Deschidere de scor în minutul 4, apoi încă patru goluri. Cu toate că au fost dominați categoric, românii nu au vrut să capituleze: Kepa a avut o intervenție în fața lui Pușcaș. Hagi, Coman și Pușcaș, roadele unui parcurs de succes la Euro 2019 Under 21, au trecut cu mare greutate de axul format din Inigo Martinez și Sergio Ramos".</p>
      <ul>
        <li>
          <a href="https://sport.hotnews.ro/stiri-fotbal-23499964-plecat-contra-dar-ramas-problemele-cine-vine-locul-lui.htm">
            <b>A plecat Contra, dar ne-au rămas problemele - Cine vine în locul lui?</b>
          </a>
        </li>
      </ul>
      <ul>
        <li>
          <b>
            <a href="https://sport.hotnews.ro/stiri-fotbal-23499180-livetext-spania-romania-21-45-echipele-start-contra-facut-5-schimbari-fata-meciul-suedia.htm">Spania vs România 5-0 / Adevărata diferență</a>
          </b>
        </li>
      </ul>
      <ul>
        <li>
          <b>
            <a href="https://sport.hotnews.ro/stiri-fotbal-23497265-idee-pentru-barajul-din-liga-natiunilor-vina-radoi-toata-echipa-u21.htm">România are ca ultimă şansă de calificare câştigarea play-off-ului din Liga Naţiunilor, din martie 2020.</a>
          </b>
        </li>
        <li><a href="https://sport.hotnews.ro/stiri-fotbal-23499529-cosmin-contra-confirmat-nu-ramane-selectionerul-romaniei-decizia-fost-luata-dupa-meciul-suedia.htm"><b>Cosmin Contra a anunțat că nu va mai fi selecționerul României</b></a>.</li>
      </ul>
    </article>
  </body>
</html>