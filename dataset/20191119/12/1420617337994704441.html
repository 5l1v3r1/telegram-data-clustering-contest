<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/economia/guida-al-risparmio-mensile-quanto-posso-mettere-da-parte.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T12:51:57+00:00"/>
    <meta property="og:title" content="Guida al risparmio mensile: quanto posso mettere da parte?"/>
    <meta property="og:description" content="Prima si inizia a risparmiare, più si riesce a mettere da parte, in vista dei momenti di difficoltà, della pensione e via discorrendo. È una logica che in apparenza sembra di ferro, ma che in realtà ancora oggi viene spesso ignorata dai giovani. In particolare i Millennials sono davvero poco propensi al risparmio, o almeno […]"/>
  </head>
  <body>
    <article>
      <h1>Guida al risparmio mensile: quanto posso mettere da parte?</h1>
      <address><time datetime="2019-11-19T12:51:57+00:00">19 Nov 2019, 12:51</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/risparmio-mensile-631x420.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Prima si inizia a risparmiare, più si riesce a mettere da parte, in vista dei momenti di difficoltà, della pensione e via discorrendo. È una logica che in apparenza sembra di ferro, ma che in realtà ancora oggi viene spesso ignorata dai giovani. In particolare i Millennials sono davvero poco propensi al risparmio, o almeno questo accade nella maggior parte dei casi. Ed è un vero peccato, perché in fondo non è complicato mettere da parte piccole cifre ogni settimana, per ottenere a fine anno un bel gruzzoletto extra. Ecco perché oggi scopriremo una guida pratica al risparmio mensile, cercando di capire quanti soldi possiamo mettere da parte (e, soprattutto, come farlo).</p>
      <p> </p>
      <p>
        <b>Consigli pratici per risparmiare ogni mese</b>
      </p>
      <p> </p>
      <p>Si comincia da una delle spese in assoluto più impattanti, ovvero quelle relative alle utenze domestiche: una volta scelte tariffe adatte alle proprie esigenze bisogna imparare a gestire meglio i consumi e a <a href="http://www.romatoday.it/casa/utenze-domestiche/risparmiare-bollette-inverno.html">limitare gli sprechi energetici</a>, possiamo arrivare a risparmiare fino a 80 euro al mese. <b>+ 80 €/mese</b></p>
      <p>Occorre dare un bel taglio ai vizi più costosi, come nel caso del fumo. Ovviamente il risparmio dipende dalla quantità di pacchetti acquistati. Scegliendo una sigaretta elettronica ad esempio (<a href="https://www.blu.com/it/IT/sigarette-elettroniche">partono da 19,90 €</a>) si può arrivare mediamente a risparmiare anche 120 € al mese, quasi 1500 € l’anno. <b>+ 120 €/mese</b></p>
      <p> </p>
      <p>Un ulteriore consiglio riguarda una particolare attenzione alle spese fisse, oltre alle classiche bollette. Si può pensare di cominciare a ridurre i costi del digitale terrestre e delle pay TV come Sky, che in fondo possono essere sostituite con i servizi di streaming come Netflix, <a href="https://www.smartworld.it/tag/netflix">decisamente più economici</a>. Si può passare da 50 euro al mese ai 15,99/mese. <b>+ 34 €/mese</b></p>
      <p>In totale, solo seguendo questi 3 consigli, si può dunque risparmiare più di 200 euro al mese, ovvero 2400 € l’anno, senza grosse rinunce. </p>
      <p> </p>
      <p>
        <b>Altri suggerimenti utili per mettere da parte ulteriori entrate</b>
      </p>
      <p> </p>
      <p>Un’altra voce onerosa, sulla quale possiamo provare a intervenire, viene rappresentata dagli spostamenti in auto. È chiaro che l’automobile non può essere abbandonata del tutto, perché a volte fondamentale, però è bene limitarne l’impiego allo stretto indispensabile. Avendone la possibilità, potremmo sostituirla a volte con la bicicletta, ma ovviamente questo dipende dalla qualità delle piste ciclabili. <br/><br/>Non bisogna sottovalutare l’opzione mezzi pubblici, e anche in questo caso le opportunità potrebbero variare da città a città. Infine non bisogna dimenticare il car sharing, economica e intelligente. Difficile quantificare il risparmio/mese in questo caso, troppi i fattori in ballo, ma potrebbe rivelarsi più sostanzioso del previsto.  <br/><br/>Nella lista dei potenziali sistemi per risparmiare troviamo altre opzioni, come nel caso della spesa al supermercato: qui possiamo arrivare a mettere da parte fino a 1.300 euro all’anno, adottando alcune tecniche virtuose, come l’acquisto dei prodotti di marchi non famosi. Inoltre gli alimenti sfusi consentono un risparmio notevole, rispetto a quelli confezionati, e bisogna sempre sfruttare al massimo le promozioni e i prodotti in offerta.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/economia/guida-al-risparmio-mensile-quanto-posso-mettere-da-parte.html"/>
        <a href="https://www.ilcorrieredellacitta.com/ultime-notizie/pomezia-sulla-buona-strada-una-giornata-dedicata-alla-sicurezza-stradale.html"/>
        <a href="https://www.ilcorrieredellacitta.com/news/la-storta-nuovi-controlli-antidroga-in-manette-2-pusher.html"/>
        <a href="https://www.ilcorrieredellacitta.com/news-pomezia/pomezia-infiltrazioni-al-copernico-lassessore-delvecchio-incontra-una-delegazione-di-studenti.html"/>
        <a href="https://www.ilcorrieredellacitta.com/news/superenalotto-centrato-un-5-da-25mila-euro-a-pomezia-la-vincita-a-torvaianica.html"/>
        <a href="https://www.ilcorrieredellacitta.com/ultime-notizie/latina-nuovi-controlli-contro-il-caporalato-in-corso-le-verifiche-in-una-azienda-agricola.html"/>
      </related>
    </article>
  </body>
</html>