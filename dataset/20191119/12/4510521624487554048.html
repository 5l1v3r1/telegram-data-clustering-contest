<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/moldova/politica/cine-insoti-ion-chicu-moscova-agenda-premierului-1_5dd3dc4c5163ec42712e3dad/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T12:16:44+00:00"/>
    <meta property="og:title" content="Cine îl va însoţi pe Ion Chicu la Moscova şi care va fi agenda premierului"/>
    <meta property="og:description" content="Guvernul de la Chişinău anunţă că premierul Ion Chicu va discuta la Moscova, pe 20 noiembrie, un şir de subiecte importante, printre care livrarea gazelor ruseşti, exportul produselor agricole şi eliberarea autorizaţiilor pentru transportatori."/>
  </head>
  <body>
    <article>
      <h1>Cine îl va însoţi pe Ion Chicu la Moscova şi care va fi agenda premierului</h1>
      <address><time datetime="2019-11-19T12:16:44+00:00">19 Nov 2019, 12:16</time> by <a rel="author">Iurii Botnarenco</a></address>
      <h4>Guvernul de la Chişinău anunţă că premierul Ion Chicu va discuta la Moscova, pe 20 noiembrie, un şir de subiecte importante, printre care livrarea gazelor ruseşti, exportul produselor agricole şi eliberarea autorizaţiilor pentru transportatori.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/politica/cand-examina-csp-dosarele-candidatilor-sefia-procuraturii-generale-1_5dd3cf195163ec42712dce9e/index.html"/>
        <a href="https://adevarul.ro/moldova/actualitate/nationala-moldovei-fotbal-sustine-amical-echipa-rusiei-1_5dd3ca065163ec42712da587/index.html"/>
        <a href="https://adevarul.ro/moldova/politica/andrei-nastase-solicita-reluarea-anchetei-privind-finantarea-psrm-rusia-1_5dd3c9185163ec42712d9f59/index.html"/>
      </related>
      <p>La Moscova, premierul Chicu se va întâlni cu prim-ministrul rus, Dmitrii Medvedev. Oficialii vor aborda o serie de subiecte de importanţă naţională, precum livrarea gazelor ruseşti, exportul produselor agricole moldoveneşti pe piaţa rusă, dar şi se va examina posibilitatea de majorare a numărului de autorizaţii pentru transportatorii din Republica Moldova.</p>
      <p>Subiectul livrării gazelor, premierul Chicu îl va discuta cu preşedintele Consiliului de administrare al „Gazprom”, Alexei Miller.</p>
      <p>Din componenţa delegaţiei vor face parte Ministrul Afacerilor Externe şi Integrării Europene, Aureliu Ciocoi; Ministrul Economiei şi Infrastructurii, Anatol Usatâi; Ministrul Agriculturii, Dezvoltării Regionale şi Mediului, Ion Perju; Guvernatorul UTA Găgăuzia, Irina Vlah; dar şi preşedinte al Consiliului de Administraţie al SA „Moldovagaz”, Vadim Ceban.</p>
      <hr/>
    </article>
  </body>
</html>