<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/odvety-jsou-tu-plzen-a-hradec-se-v-lize-mistru-poperou-o-ctvrtfinale/5043960"/>
    <meta property="og:site_name" content="Hokej.cz"/>
    <meta property="article:published_time" content="2019-11-19T12:01:00+00:00"/>
    <meta property="og:title" content="Odvety jsou tu! Plzeň a Hradec se v Lize mistrů poperou o čtvrtfinále"/>
    <meta property="og:description" content="Liga mistrů má na programu osmifinálové odvety, o postup mezi osm nejlepších se porvou také hokejisté Plzně a Hradce Králové. Lepší výchozí pozici má Mountfield, který doma zdolal Mannheim 1:0. To Škoda padla s Lausanne 1:2. V Německu se začne v 19 hodin, ve Švýcarsku o 45 minut později."/>
  </head>
  <body>
    <article>
      <h1>Odvety jsou tu! Plzeň a Hradec se v Lize mistrů poperou o čtvrtfinále</h1>
      <address><time datetime="2019-11-19T12:01:00+00:00">19 Nov 2019, 12:01</time> by <a rel="author" href="https://hokej.cz/archiv-clanku/autor/283" target="_blank">Adam Bagar</a></address>
      <p>
        <b>Liga mistrů má na programu osmifinálové odvety, o postup mezi osm nejlepších se porvou také hokejisté Plzně a Hradce Králové. Lepší výchozí pozici má Mountfield, který doma zdolal Mannheim 1:0. To Škoda padla s Lausanne 1:2. V Německu se začne v 19 hodin, ve Švýcarsku o 45 minut později.</b>
      </p>
      <figure>
        <a href="https://sazkaticket.enigoo.cz/online/#/hokejkaticket/?utm_source=hokejcz&amp;utm_medium=clanek&amp;utm_campaign=2019004czefin">
          <img src="https://hokej.cz/files/images/84/700x100-czexfin.png"/>
        </a>
      </figure>
      <p>
        <b>19:00 ADLER MANNHEIM – MOUNTFIELD HK (0:1)</b>
      </p>
      <p>Vladimír Růžička s Petrem Koukalem se vrátí do míst, kde hráli skupinu zlatého MS 2010. Budou se radovat i tentokrát? Východočeši to mají rozjeté lépe než soupeř, partě okolo českého trenéra Pavla Grosse nedovolili ani gól a trefou Aleše Jergla v závěru rozhodli.</p>
      <figure>
        <iframe src="https://www.youtube.com/embed/xQNEpX22Zrw" width="640" height="360" data-service="Youtube" scrolling="no"/>
      </figure>
      <p>Mountfieldu se v extralize nedaří, o to víc chce uspět. „Věřím, že se tam můžeme nastartovat. Udělat dobrý zápas a přenést si to do domácí soutěže. Bylo by super postoupit do čtvrtfinále, chceme urvat postup,“ pokyvuje odhodlaně hradecký obránce Petr Zámorský.</p>
      <figure>
        <iframe src="https://www.youtube.com/embed/CJymaP4vJOA" width="640" height="360" data-service="Youtube" scrolling="no"/>
      </figure>
      <p>
        <b>19:45 LAUSANNE HC <b>– HC ŠKODA PLZEŇ (2:1)</b></b>
      </p>
      <p>Plzeň zavítá do zbrusu nové Vaudoise arény, v níž Češi odehrají své zápasy následujícího MS, s jednogólovým mankem. Doma sice šla do vedení zásluhou branky Jakuba Poura, ale švýcarský tým dokázal otočit, když rozhodující gól vstřelil 199 sekund před koncem.</p>
      <figure>
        <iframe src="https://www.youtube.com/embed/wO1VvOOvIO0" width="640" height="360" data-service="Youtube" scrolling="no"/>
      </figure>
      <p>„Myslím si, že jsme odehráli slušný první zápas, snažili jsme se hrát hodně s pukem. Měli jsme čas se na odvetu připravit a ve Švýcarsku se o postup porveme," velí plzeňský trenér Ladislav Čihák. „Jsem přesvědčený, že na to máme a sérii vyhrajeme," doplňuje Pour.</p>
      <figure>
        <iframe src="https://www.youtube.com/embed/EWN9jpPJoPA" width="640" height="360" data-service="Youtube" scrolling="no"/>
      </figure>
      <p>Pokud Hradec Králové v Německu těsný náskok uhájí, čeká jej vítěz série mezi Zugem a Tapparou. Úvodní duel ve Finsku skončil nerozhodně 3:3. Plzeň v případě postupu narazí na lepšího z dvojice Lulea – Bern. Švédové první zápas ve Švýcarsku ovládli jasně 3:0. </p>
      <h3>Další dnešní odvety osmifinále CHL</h3>
      <p>18:00 Djurgaardens IF – Skelleftea AIK (3:3)<br/>18:00 Frölunda Indians – Färjestads BK (3:6)<br/>18:00 Lulea Hockey – SC Bern (3:0)<br/>19:45 EHC Biel-Bienne – Augsburger Panther (2:2)<br/>19:45 EV Zug – Tappara Tampere (3:3)</p>
      <h3>Další program play off Ligy mistrů</h3>
      <p><b><b>Středa 20</b>.<b> listopadu – 2. zápas osmifinále:</b><br/></b>20:00 EHC Red Bull Mnichov – Junosť Minsk (3:2)</p>
      <p><b>Čtvrtfinále:</b> 3./4. prosince – 10. prosince 2019<br/><b>Semifinále:</b> 7./8. ledna – 14./15. ledna 2020<br/><b>Finále:</b> 4. února 2020</p>
      <h3>Jak funguje dvojutkání v play off?</h3>
      <figure>
        <iframe src="https://www.youtube.com/embed/zcvWBYldugo" width="640" height="360" data-service="Youtube" scrolling="no"/>
      </figure>
      <related>
        <a href="https://hokej.cz/hradec-bere-v-osmifinale-chl-fotbalovou-vyhru-1-0-mannheim-slozil-jergl/5043799"/>
        <a href="https://hokej.cz/plzen-musi-dohanet-ztratu-padla-golem-199-sekund-pred-koncem/5043768"/>
      </related>
    </article>
  </body>
</html>