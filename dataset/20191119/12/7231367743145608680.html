<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/50-centesimi-mania-tutti-a-caccia-delle-monete-del-2007-che-valgono-una-fortuna/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T12:27:28+00:00"/>
    <meta property="og:title" content="50 centesimi mania, tutti a caccia delle monete del 2007 che valgono una fortuna"/>
    <meta property="og:description" content="Monete da 50 centesimi da collezione: è corsa alla ricerca tra gli italiani ma gli esperti mettono in guardia. Non è così facile piazzarle e occhio alle bufale."/>
  </head>
  <body>
    <article>
      <h1>50 centesimi mania, tutti a caccia delle monete del 2007 che valgono una fortuna</h1>
      <h2>Monete da 50 centesimi da collezione: è corsa alla ricerca tra gli italiani ma gli esperti mettono in guardia. Non è così facile piazzarle e occhio alle bufale.</h2>
      <address><time datetime="2019-11-19T12:27:28+00:00">19 Nov 2019, 12:27</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>Dopo la notizia dei <b>50 centesimi rari</b> che possono valere migliaia di euro è caccia tra curiosi e collezionisti amatoriali. La speranza è quella di trovare in casa la <a href="https://www.investireoggi.it/fisco/monete-50-centesimi-quali-valgono-di-piu-controlla-anno-e-paese-prima-di-spenderle/">moneta da 50 cent del 2007</a> sperando di ricavare un po’ di soldi. Ma se si va a vedere nelle aste ebay viene offerto poco più di due euro (fino ad un massimo di dieci euro): perché? Fabio Gigante, uno dei massimi esperti di numismatica, ha messo in allerta i più ingenui: una moneta “<i>coniata in 5 milioni di esemplari, non può essere introvabile.<br/>I pezzi di pregio sono quelli che i collezionisti pagano tanto già alla loro emissione</i>“. Inoltre, come abbiamo avuto modo di vedere più volte, per valere tanto una moneta deve essere perfettamente conservata. Inutile quindi cercare monete nelle borse o nelle tasche dei pantaloni?<br/>Gigante ha confermato che la diffusione di certe notizie ha scatenato una vera e propria mania: la corsa sfrenata alle monete rare. Nelle sedi dei collezionisti è un via vai di gente e telefonate di persone che chiedono quotazioni per vecchie monete. Il più delle volte il valore a cui vengono scambiati questi 50 centesimi del 2007 online è proprio due euro: dieci può essere il prezzo fatto dal venditore ma bisogna vedere se si trovano collezionisti disposti a pagarli.<br/>Spiega ancora Gigante “<i>E’ vero, ci sono monete da 2 euro che oggi possono valere 2 mila euro. Ma si tratta dei 2 euro coniati nel Principato di Monaco, in pochissimi esemplari, subito immessi in confezioni che ne proteggono la particolare qualità di produzione, il fondo specchio. I collezionisti, già al momento dell’emissione, le hanno pagate dei bei soldi – tipo 800 o 900 euro – nella certezza di un loro apprezzamento nel tempo</i>“.<br/>Insomma, a parte grossi colpi di fortuna, è molto improbabile trovare in casa o nel portafogli <b>monete di questo valore</b>.</p>
    </article>
  </body>
</html>