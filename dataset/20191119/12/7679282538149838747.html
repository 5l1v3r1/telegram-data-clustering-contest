<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-mohan-bhagwat-advice-to-shiv-sena-bjp-pulls-in-maharashtra-says-selfishness-is-a-bad-thing-2857972.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T12:45:45+00:00"/>
    <meta property="og:title" content="महाराष्ट्र में खींचतान के बीच शिवसेना-बीजेपी को भागवत की सलाह, कहा- स्वार्थ बुरी चीज"/>
    <meta property="og:description" content="महाराष्ट्र में सरकार बनाने को लेकर मची खींचतान से अलग अलग हुए बीजेपी और शिवसेना को आरएसएस के प्रमुख मोहन भागवत ने आगाह किा है कि स्वार्थी होना बुरी चीज है। मोहन भागवत ने कहा कि दोनों ही पार्टियां..."/>
  </head>
  <body>
    <article>
      <h1>महाराष्ट्र में खींचतान के बीच शिवसेना-बीजेपी को भागवत की सलाह, कहा- स्वार्थ बुरी चीज</h1>
      <address><time datetime="2019-11-19T12:45:45+00:00">19 Nov 2019, 12:45</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में सरकार बनाने को लेकर मची खींचतान से अलग अलग हुए बीजेपी और शिवसेना को आरएसएस के प्रमुख मोहन भागवत ने आगाह किा है कि स्वार्थी होना बुरी चीज है। मोहन भागवत ने कहा कि दोनों ही पार्टियां जानती हैं कि अगर वे लड़ते रहे तो दोनों को नुकसान होगा। हर कोई जानता है कि स्वार्थी होना कितनी बुरी चीज है। बहुत कम लोग इसे छोड़ पाते हैं। बता दें कि भागवत ने ये टिप्पणी मंगलवार को नागपुर में एक भाषण के दौरान की।</p>
      <p>बता दें कि आज ही शिवसेवा के वरिष्ठ नेता संजय राउत ने कहा था कि एक मजबूत और स्थिर सरकार जल्द बनेगी। ये बयान तब सामने आया है जब एक ही दिन पहले एनसीपी के प्रमुख शरद पवार ने कांग्रेस अध्यक्ष सोनिया गांधी से मुलाकात की है। और इसके बाद उन्होंने कहा कि उनकी सरकार बनाने को लेकर कोई बात नहीं हुई है। पवार ने कहा कि उन्होंने सोनिया से सिर्फ राज्य की राजडनीतिक स्थिति पर चर्चा की। वहीं कांग्रेस ने इस मुलाकात को लेकर चुप्पी साधे रखी।</p>
      <p>गौरतलब है कि राज्य में सरकार बनाने की कोशिश में सभी दल जोड़ तोड़ में लगे हुए हैं। फिलहाल सरकार गठन के लिए लंबे इंतजार के बाद राज्यपाल भगत सिंह कोशियारी ने राज्य में राष्ट्रपति शासन लगा दिया है।</p>
    </article>
  </body>
</html>