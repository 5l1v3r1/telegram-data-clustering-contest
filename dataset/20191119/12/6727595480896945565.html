<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/after-criticism-rajya-sabha-to-revisit-marshals-uniform-change786.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T12:35:00+00:00"/>
    <meta property="og:title" content="രാജ്യസഭാ മാര്‍ഷല്‍മാരുടെ യൂണിഫോം: കരസേന ഉദ്യോഗസ്ഥര്‍ക്ക് അതൃപ്തി; പുനഃപരിശോധിക്കുമെന്ന് വെങ്കയ്യനായിഡു"/>
    <meta property="og:description" content="National News Parliament Session Rajyasabha India ന്യൂദല്‍ഹി: രാജ്യസഭയിലെ മാര്‍ഷല്‍മാരുടെ വസ്ത്രധാരണത്തില്‍ മാറ്റം വരുത്തിയതിനെതിരെ വിവിധ ഭാഗങ്ങളില്‍ നിന്നും പ്രതിഷേധം ഉയ"/>
  </head>
  <body>
    <article>
      <h1>രാജ്യസഭാ മാര്‍ഷല്‍മാരുടെ യൂണിഫോം: കരസേന ഉദ്യോഗസ്ഥര്‍ക്ക് അതൃപ്തി; പുനഃപരിശോധിക്കുമെന്ന് വെങ്കയ്യനായിഡു</h1>
      <address><time datetime="2019-11-19T12:35:00+00:00">19 Nov 2019, 12:35</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: രാജ്യസഭയിലെ മാര്‍ഷല്‍മാരുടെ വസ്ത്രധാരണത്തില്‍ മാറ്റം വരുത്തിയതിനെതിരെ വിവിധ ഭാഗങ്ങളില്‍ നിന്നും പ്രതിഷേധം ഉയര്‍ന്നതോടെ മറുപടിയുമായി രാജ്യസഭാ സ്പീക്കര്‍ എം വെങ്കയ്യ നായിഡു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>‘വിവിധ നിര്‍ദേശങ്ങള്‍ നല്‍കിയ ശേഷമാണ് മാര്‍ഷല്‍മാരുടെ യൂണിഫോം മാറ്റിയത്. എന്നിരുന്നാലും ഇതിനെതിരെ വിവിധ ഭാഗങ്ങളില്‍ നിന്നും വിമര്‍ശനം ഉയരുകയാണ്. ഇത് പുനഃപരിശോധിക്കാന്‍ സെക്രട്ടറിയേറ്റിനോട് ആവശ്യപ്പെടും’ വെങ്കയ്യനായിഡു പറഞ്ഞു.</p>
      <p>പുതിയ യൂണിഫോം സുരക്ഷാ പ്രശ്ങ്ങള്‍ ഉണ്ടാക്കുമെന്ന് മുന്‍ കരസേനമേധാവി വേദ് പ്രകാശ് പറഞ്ഞിരുന്നു. ഉടനെ ഇത് മാറ്റാന്‍ നടപടിയെടുക്കണമെന്നും അദ്ദേഹം ആവശ്യപ്പെട്ടിരുന്നു.</p>
      <related>
        <a href="https://www.doolnews.com/fathima-death-in-iit-madras-stundets-call-off-hunger-strike-after-deen-letter444.html?utm_source=doolnews&amp;utm_medium=related"/>
      </related>
      <p>സൈനിക ഉദ്യോഗസ്ഥരല്ലാത്തവര്‍ സൈനിക യൂണിഫോം ധരിക്കുന്നത് നിയമവിരുദ്ധവും സുരക്ഷാ പ്രശ്‌നവുമാണെന്നായിരുന്നു മാലിക് പറഞ്ഞത്.</p>
      <p>സൈനികരുടെ വേഷത്തില്‍ നിന്നു ചെറിയ വ്യത്യസ്തമായി ഒലിവ് പച്ച നിറത്തിലുള്ള യൂണിഫോമിലായിരുന്നു മാര്‍ഷെല്‍മാര്‍ കഴിഞ്ഞ ദിവസം രാജ്യസഭയില്‍ എത്തിയത്. സൈനികരുടെ വേഷത്തില്‍ കാണുന്നതുപോലെ തന്നെ തോളിലും നെഞ്ചിലുമായി ലോഹം കൊണ്ടുള്ള ചരടുകളും ഉണ്ടായിരുന്നു.</p>
      <related>
        <a href="https://www.doolnews.com/sabarimala-women-entry-supreme-court-review-plea822.html?utm_source=doolnews&amp;utm_medium=related"/>
      </related>
      <p>വേനല്‍ക്കാല സമ്മേളനത്തില്‍ സഫാരി സ്യൂട്ടുകളും ശീതകാല സമ്മേളനത്തില്‍ തലപ്പാവടക്കമുള്ള വസ്ത്രവുമായിരുന്നു കീഴ്വഴക്കം. ഇതാണ് ഇപ്പോള്‍ മാറിയിരിക്കുന്നത്. യഥാര്‍ഥത്തില്‍ ഇത് മാര്‍ഷല്‍മാര്‍ തന്നെയാണോ എന്ന് ഒരംഗം ഇന്നലെ രാജ്യസഭയില്‍ ഉന്നയിച്ചിരുന്നു. എന്നാല്‍ അതെ ഇവര്‍ മാര്‍ഷല്‍മാര്‍ തന്നെയാണ്’ എന്നായിരുന്നു നായിഡുവിന്റെ മറുപടി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/OGaAQvLNWco" width="500" height="281" data-service="Youtube" scrolling="no"/>
      </figure>
    </article>
  </body>
</html>