<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/panathinaikos-diapseydetai-to-senario-gia-prifti/2918939/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T12:45:10+00:00"/>
    <meta property="og:title" content="Παναθηναϊκός: Διαψεύδεται το σενάριο για Πρίφτη!"/>
    <meta property="og:description" content="Ο Παναθηναϊκός έχει μείνει με τον Γιώργο Βόβορα στον πάγκο του μετά την αποχώρηση του Αργύρη Πεδουλάκη και σενάρια τον ήθελαν να ενδιαφέρεται για τον Δημήτρη Πρίφτη της Ούνικς Καζάν, γεγονός που διέψευσε όμως ο πρόεδρος της ρωσικής ομάδας."/>
  </head>
  <body>
    <article>
      <h1>Παναθηναϊκός: Διαψεύδεται το σενάριο για Πρίφτη!</h1>
      <h2>Ο Παναθηναϊκός έχει μείνει με τον Γιώργο Βόβορα στον πάγκο του μετά την αποχώρηση του Αργύρη Πεδουλάκη και σενάρια τον ήθελαν να ενδιαφέρεται για τον Δημήτρη Πρίφτη της Ούνικς Καζάν, γεγονός που διέψευσε όμως ο πρόεδρος της ρωσικής ομάδας.</h2>
      <address><time datetime="2019-11-19T12:45:10+00:00">19 Nov 2019, 12:45</time> by <a rel="author">Newsit Newsroom</a></address>
      <p>Ο πρόεδρος της Ούνικς Καζάν, Εβγκένι Μπογκάτσεφ, έσπευσε να διαψεύσει κατηγορηματικά τα μετεγγραφικά σενάρια που ήθελαν τον Παναθηναϊκό να έχει επαφές για την απόκτηση του Δημήτρη Πρίφτη.</p>
      <p>Οι “πράσινοι” εξετάζουν την αγορά για τους υποψήφιους αντικαταστάτες του Αργύρη Πεδουλάκη, με τον Γιώργο Βόβορα να έχει αναλάβει πάντως προς το παρόν την ομάδα ως πρώτος προπονητής.</p>
      <p>Στο πλαίσιο αυτό, το όνομα του Πρίφτη ήταν από τα πρώτα που γράφτηκε στον Τύπο, αλλά ο Μπογκάτσεφ το διέψευσε τονίζοντας ότι: «Κανείς από τον Παναθηναϊκό δεν έχει έρθει σε επαφή με μας. Επίσης, ούτε ο ατζέντης του Πρίφτη μου έχει πει κάτι. Ο Πρίφτης θα παραμένει στο Καζάν μέχρι το τέλος της σεζόν».</p>
    </article>
  </body>
</html>