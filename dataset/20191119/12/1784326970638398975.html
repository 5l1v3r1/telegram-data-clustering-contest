<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/19/katalin-hercegne-royal-variety-performance-ruha/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T12:11:00+00:00"/>
    <meta property="og:title" content="Katalin hercegné mindenkinél szebb volt ebben a ruhában"/>
    <meta property="og:description" content="Vilmos herceg felesége mindenkitől ellopta a show-t ezen az eseményen."/>
  </head>
  <body>
    <article>
      <h1>Katalin hercegné mindenkinél szebb volt ebben a ruhában</h1>
      <h2>Vilmos herceg felesége mindenkitől ellopta a show-t ezen az eseményen.</h2>
      <address><time datetime="2019-11-19T12:11:00+00:00">19 Nov 2019, 12:11</time> by <a rel="author">Cosmopolitan.hu</a></address>
      <p>Hétfőn tartották az Egyesült Királyság egyik legmenőbb gáláját, <b>a Royal Variety Performance-t</b>, amire <b>Vilmos herceg és Katalin hercegné is hivatalosak voltak</b>. Bár klasszikus értelemben nem számítanak sztároknak, az eseményen kicsit mégis annak tűntek, pláne, hogy <b>a hercegné olyan gyönyörűséges ruciban érkezett, hogy bármelyik hollywoodi színésznő megirigyelte volna</b>.</p>
      <p>A sellőfazonú, testszínű alapon fekete csipkecsoda a hercegné kedvenc tervezőjének szalonjából került ki, <b>Alexander McQueen álmodta meg</b>. A szív alakú dekoltázs csak hab volt a tortán, hihetetlenül jól állt Vilmos herceg feleségének.</p>
      <figure>
        <img src="https://cosmopolitan.hu/app/uploads/2019/11/katalinhercegne-getty-cosmo-belso.jpg"/>
        <figcaption>US Getty Images</figcaption>
      </figure>
      <p>A meseszép estélyihez <b>fekete tűsarkút párosított</b>, valamint <b>egy aprócska fekete retikült</b>. A <a href="https://cosmopolitan.hu/te_te_te/2019/10/10/katalin-hercegne-uj-frizurat-villantott/">haját hullámosra szárították be</a>, illetve a szokásosnál valamivel erősebb sminket kapott, <b>igazi füstös szemeket varázsoltak neki</b>. Nyakéket nem viselt, hosszabb, <b>látványosabb fülbevalót viszont igen</b>. És persze nem hagyta otthon a <a href="https://cosmopolitan.hu/sztarhirek/2019/10/22/harry-es-vilmos-nem-teljesitik-diana-kivansagat/">Diana hercegnőtől</a> megörökölt jegygyűrűjét sem, <b>a hatalmas kék zafír</b> csak úgy ragyogott a kezén a vakuvillanások közepette.</p>
      <p>Tavaly egyébként valamilyen oknál fogva Vilmos és Katalin helyett <b>Harry és Meghan ment el erre a gálára</b>, emiatt most<b> sokan ismét összehasonlítgatták a két hercegné stílusát</b>. A kommentek alapján Katalin hercegné az egyértelmű győztes, Meghan 2018-as rucija nem jött be annyira a fanoknak.</p>
      <figure>
        <img src="https://cosmopolitan.hu/app/uploads/2019/11/meghan-markle-cosmo-getty-belso.jpg"/>
        <figcaption>US Getty Images</figcaption>
      </figure>
      <h3>Szerinted melyikük volt a szebb?</h3>
    </article>
  </body>
</html>