<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936274-paradise-hotel-profilen-carl-aksel-jansen-haktad"/>
    <meta property="og:site_name" content="Nyheter24"/>
    <meta property="article:published_time" content="2019-11-19T12:46:09+00:00"/>
    <meta property="og:title" content="Paradise Hotel-profilen Carl Aksel Jansen häktad"/>
    <meta property="og:description" content="Den norska Paradise Hotel-deltagaren Carl Aksel Jansen greps i sitt hem den 25 september i år. Han sitter nu häktad, misstänkt för grovt bedrägeri."/>
  </head>
  <body>
    <article>
      <h1>Paradise Hotel-profilen Carl Aksel Jansen häktad</h1>
      <address><time datetime="2019-11-19T12:46:09+00:00">19 Nov 2019, 12:46</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Den norska Paradise Hotel-deltagaren Carl Aksel Jansen greps i sitt hem den 25 september i år. Han sitter nu häktad, misstänkt för grovt bedrägeri.</b>
      </p>
      <p><b>Carl Aksel Jansen</b>, 24, slog igenom i norska <a href="https://nyheter24.se/paradise-hotel/">Paradise Hotel</a> där han har varit med i två omgångar. Han har även satsat på en karriär som artist, och han är ena halvan av duon Aksel &amp; Hef som i skrivande stund har 20 miljoner spelningar på Spotify.</p>
      <p>På Instagram hade Jansen fram till nyligen nästan 60 000 följare, och där uppdaterade han sina fans med bilder från vad som på ytan såg ut som ett riktigt lyxliv.</p>
      <p>Men kanske är det så att det är någon som har betalat för kalaset. Flera unga kvinnor och två män har nämligen anmält Jansen för att ha lurat dom på pengar. Det ska handla om totalt fem miljoner kronor.</p>
      <figure>
        <img src="https://cdn03.nyheter24.se/5887f90503d802dc05/2019/11/19/1593588/carl_aksel_jansen.jpeg"/>
        <figcaption>Carl Aksel Jansen sitter nu häktad, misstänkt för grovt bedrägeri.</figcaption>
      </figure>
      <h3>Tidigare dömd </h3>
      <p>Jansen sitter nu häktad, misstänkt för flera fall av grovt bedrägeri, skriver norska tv2.no.</p>
      <p>Polisen tror är att Jansen har fått tag i sina offers bankupplysningar och sedan tagit lån i deras namn. Bedrägerierna ska ha pågått i ett års tid.</p>
      <p>Jansens advokat <b>Petter Bonde</b> berättar att hans klient har erkänt flera omständigheter i anklagelserna och att han nu är redo att ta sitt straff. </p>
      <p>Det här är inte första gången som Jansen har hamnat i klammeri med rättvisan. Han har tidigare dömts för narkotikainnehav, rattylleri och urkundsförfalskning.</p>
      <p>Om Jansen döms för grovt bedrägeri är straffet max sex år i fängelse. Döms han på flera punkter så kan han få upp till 12 års fängelse, skriver <a href="https://www.tv2.no/nyheter/10994407/">tv2.no.</a></p>
      <h3>"Känner sig lurade" </h3>
      <p>Det har varit riktigt tufft för de som har drabbats av bedrägerierna.</p>
      <p>– Det har påverkat dom och deras familjer i hög grad. De är nedbrutna och känner sig lurade. Dessutom är det en tung börda rent ekonomiskt, säger en av kvinnornas ombud Mari Sveen, skriver tv.no.</p>
      <p>
        <a href="https://nyheter24.se/paradise-hotel">Paradise Hotel</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>