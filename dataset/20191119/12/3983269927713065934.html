<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/griezmann-i-lenglet-es-reincorporen-als-entrenaments-del-barca/noticia/2964480/"/>
    <meta property="og:site_name" content="CCMA"/>
    <meta property="article:published_time" content="2019-11-19T12:03:22+00:00"/>
    <meta property="og:title" content="Griezmann es reincorpora als entrenaments del Barça"/>
    <meta property="og:description" content="Clément Lenglet també ha tornat a la disciplina blaugrana però no ha saltat a la gespa"/>
  </head>
  <body>
    <article>
      <h1>Griezmann es reincorpora als entrenaments del Barça</h1>
      <h2>Clément Lenglet també ha tornat a la disciplina blaugrana però no ha saltat a la gespa</h2>
      <address><time datetime="2019-11-19T12:03:22+00:00">19 Nov 2019, 12:03</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/7/9/1574171827197.jpg"/>
        <figcaption>Antoine Griezmann, lluitant per una pilota amb Sergi Roberto durant l'entrenament d'aquest dimarts (@FCBarcelona)</figcaption>
      </figure>
      <p>El retorn d'<b>Antoine Griezmann i Clément Lenglet</b> és la nota destacada de l'entrenament del Barça d'aquest dimarts per continuar preparant el pròxim partit de Lliga, aquest dissabte (13.00) al camp del Leganés. <b>El central, però, no ha sortit a entrenar-se a la gespa</b> i s'ha quedat fent treball específic. </p>
      <p>Al tècnic blaugrana, <b>Ernesto Valverde</b> encara li falten efectius, i per això ha comptat amb sis jugadors del filial -<b>Sergi Puig, Morer, Riqui Puig, Saverio, Marqués i Carles Pérez</b>- per completar l'entrenament.</p>
      <p>Per a la pròxima sessió, la de dimecres al matí, s'espera la reincorporació de<b> Leo Messi, Luis Suárez i Sergio Busquets</b>.    </p>
      <p> </p>
    </article>
  </body>
</html>