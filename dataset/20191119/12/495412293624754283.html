<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-il-prezzo-1a-variabile-ricercata-in-un-acquisto/1950841/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T12:50:49+00:00"/>
    <meta property="og:title" content="Black Friday 2019, sconti e offerte/ Google Home, S10, Echo Dot: i saldi di oggi"/>
    <meta property="og:description" content="Black Friday 2019, sconti e offerte: sono già numerose le promozione attive, a cominciare dai Amazon, Mediaworld e Unieuro"/>
  </head>
  <body>
    <article>
      <h1>Black Friday 2019, sconti e offerte/ Google Home, S10, Echo Dot: i saldi di oggi</h1>
      <h2>Black Friday 2019, sconti e offerte: diamo uno sguardo ai prodotti in offerta quest’oggi, a cominciare da Google Home</h2>
      <address><time datetime="2019-11-19T12:50:49+00:00">19 Nov 2019, 12:50</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Tante offerte e numerosi sconti già attivi, in vista del Black Friday 2019. I grandi siti di e-commerce nonché le catene di elettrodomestici più note, sono infatti pronte per il venerdì nero e stanno già promuovendo in saldo numerosi prodotti. Ad esempio, se foste in cerca di un computer portatile, attenzione alla promozione di ePRICE per un notebook della Lenovo, in vendita a 490 euro anziché 599, con uno sconto netto quindi di 109 euro. Su Amazon, invece, potrete trovare un pc portatile HP Envy 17, a 1099 euro invece che ai soliti 1299. Non possono mancare gli smart speaker, a cominciare dal nuovo Echo Dot 3, venduto su Amazon a 34, mentre per il Google Home Mini basteranno 19 euro su Unieuro e Mediaworld. Infine, se foste alla ricerca di uno smartphone di ultima generazione senza però voler spendere uno stipendio, attenzione al Samsung S10 nero da 128 GB, in vendita a 429 euro da Mediaworld. (aggiornamento di Davide Giancristofaro)</p>
      <h4>BLACK FRIDAY 2019: GLI SCONTI E LE OFFERTE DI XIAOMI</h4>
      <p>Fra i marchi pronti al Black Friday 2019 con sconti e offerte di vario tipo, anche Xiaomi, multinazionale cinese che negli ultimi anni ha preso molto piede anche in Italia, e che produce numerosi prodotti di elettronica fra cui gli smartphone. A riguardo smartworld.it segnala diversi sconti giornalieri sul sito della stessa Xiaomi, con il clou previsto in particolare fra il 22 e il 24 novembre, nonché fra il 25 e il 27, a ridosso appunto del venerdì nero. Ogni offerta dura un tot di ore (dalle due alle 24), di conseguenza bisognerà essere veloci se si vorrà acquistare quel determinato prodotto. Ieri, ad esempio, vi era uno sconto di ben 180 euro sullo Xiamo Mi A2 da 64 Gb, mentre per oggi troviamo uno sconto di 60 euro sul Redmi 6A da 16 GB. Attenzione anche al Xiaomi Mi 9 Lite a 249.90 euro (disponibile dalle 14 alle 16 di oggi), nonché il Mi Air Purifier 2H a 249,99€ (solo dalle 22 alle 24). (aggiornamento di Davide Giancristofaro)</p>
      <h4>BLACK FRIDAY 2019: GLI ITALIANI ATTENTI AL PREZZO</h4>
      <p>Manca sempre meno al <b>Black Friday 2019,</b> il grande venerdì in cui sarà possibile acquistare i prodotti desiderati <b><a href="https://www.ilsussidiario.net/news/black-friday-2019-sconti-e-offerte-occasioni-del-giorno-voli-ryanair-e-libri-ibs/1950526/">approfittando di offerte e sconti</a></b>. Nelle ultime settimane sono state effettuate diverse ricerche di mercato sull’argomento, e nel contempo, anche svariati sondaggi. L’ultima analisi significativa in ordine di tempo è quella dell’Osservatorio eCommerce B2c del Politecnico di Milano, riportata dall’edizione online de Il Sole 24 Ore, che stima che durante l’ultimo venerdì del mese di novembre si spenderanno in tutto il mondo circa 3 miliardi di euro, numeri davvero impressionanti. Emerge poi il fatto che i clienti si documentano prima di effettuare un acquisto, visto che il 94% ammette di tenere controllato il prodotto prima di procedere con il check out. Inoltre, le informazioni più ricercate sono ovviamente il prezzo (l’89%), quindi le opzioni di consegna (il 62%), e infine, i dettagli sul prodotto e le alternative (il 44%). In poche parole, se si nota un prezzo interessante si acquista il determinato prodotto quasi d’impulso.</p>
      <h4>BLACK FRIDAY 2019, I TEMPI DI CONSEGNA</h4>
      <p>Da segnalare come<b><a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"> l’acquisto online sia ormai una consuetudine in Italia</a></b>, e anche nel Belpaese non vi è più lo scetticismo di poco tempo fa, visto che il 98% degli intervistati ha ammesso di aver acquistato su un marketplace, mentre il 42% è intenzionato a fare acquisti nei prossimi 12 mesi sempre sui marketplace. Per quanto riguarda la <b>consegna</b>, invece, i giovani sono quelli più interessati ad avere il prodotto in tempi rapidi, e di conseguenza sono pronti a fare dei “sacrifici” in più, tipo ad esempio l’abbonamento al servizio Amazon Prime che permette di ricevere il prodotto a casa il giorno dopo l’ordine se non addirittura il giorno stesso, pur appunto di avere l’oggetto acquistato in tempi brevi. In generale, comunque, si cerca di evitare l’acquisto di prodotti dove la spedizione è esclusa dal costo, e di conseguenza si cerca di aggiungere più prodotti al carrello, per evitare appunto il pagamento della spedizione, oppure, si accettano tempi di consegne più lunghi, e infine, ci si aiuta con i codici promozionali.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-unieuro-continua-la-promo-addams-xr-a-649-euro/1951325/"/>
        <a href="https://www.ilsussidiario.net/news/football-manager-2020-torna-il-gioco-di-calcio-manageriale-piu-amato-del-mondo/1951131/"/>
        <a href="https://www.ilsussidiario.net/news/onlyfans-cose-e-come-funziona-social-a-pagamento-boom-porn-amatoriale-ed-i-fan/1950352/"/>
        <a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
        <a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
        <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
      </related>
    </article>
  </body>
</html>