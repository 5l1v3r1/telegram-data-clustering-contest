<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/lvivska_oblrada_stvoryla_nove_komunalne_pidpryiemstvo_331108.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T12:38:00+00:00"/>
    <meta property="og:title" content="Львівська облрада створила нове комунальне підприємство"/>
    <meta property="og:description" content="Сьогодні, 19 листопада, під час засідання сесії Львівської обласної ради депутати підтримали створення нового комунального підприємства ЛОР «Агроінвестиції». «За» проголосувало 62 депутатів, передає кореспондент Гал-інфо."/>
  </head>
  <body>
    <article>
      <h1>Львівська облрада створила нове комунальне підприємство</h1>
      <h2>Сьогодні, 19 листопада, під час засідання сесії Львівської обласної ради депутати підтримали створення нового комунального підприємства ЛОР «Агроінвестиції». «За» проголосувало 62 депутатів, передає кореспондент Гал-інфо.</h2>
      <address>
        <time datetime="2019-11-19T12:38:00+00:00">19 Nov 2019, 12:38</time>
      </address>
      <figure>
        <img src="https://galinfo.com.ua/media/gallery/intxt/d/s/dsc_5862_fe31a.jpg"/>
      </figure>
      <p>У рішенні передбачено оголосити та провести конкурс на посаду керівника комунального підприємства.</p>
      <p>Як повідомив в. о. начальника управління майном спільної власності Львівської обласної ради <b>Віктор Кусий</b>, підприємство буде одержувачем коштів програми, яка передбачає два види діяльності.</p>
      <p><i>«Надання коштів по забою тварин, а також послуга у наданні технічних засобів ягідним та молочним кооперативам. Додатково, на період діяльності 16 місяців, виділяється 820 тис грн на утримання КП та на зарплату»</i>, - сказав Кусий.</p>
      <p>Він пояснив, що це грантові кошти і вони позабюджетні. Йдеться про гірські місцевості. Підприємство має займатися переробкою продукції тваринного походження.</p>
      <p>Депутатка <b>Інна Свистун</b> висловила зауваження: <i>«Хто буде фінансувати підприємство, коли воно проїсть грантові кошти з держбюджету».</i></p>
      <p>Віктор Кусий повідомив, що через два роки ефективність роботи підприємства переглянуть і якщо воно буде збитковим, то депутати зможуть його закрити.</p>
      <p>Нагадаємо, як повідомляло <a href="https://galinfo.com.ua/">Гал-інфо</a>, депутати Львівщини <a href="https://galinfo.com.ua/news/deputaty_lvivshchyny_ponovyly_orendu_prymishchen_dlya_lvivskoi_dytyachoi_zaliznytsi_zaliznytsi_331107.html">поновили оренду приміщень для Львівської дитячої залізниці</a>.</p>
    </article>
  </body>
</html>