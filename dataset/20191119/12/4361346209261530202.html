<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kiraboltak-egy-pecsi-penzintezeti-fiokot/186933"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T12:11:00+00:00"/>
    <meta property="og:title" content="Kiraboltak egy pécsi pénzintézeti fiókot"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kiraboltak egy pécsi pénzintézeti fiókot</mark>
      </h1>
      <address><time datetime="2019-11-19T12:11:00+00:00">19 Nov 2019, 12:11</time> by <a rel="author">MTI</a></address>
      <p>Kiraboltak egy pénzintézeti fiókot kedden délelőtt Pécsen - közölte a Baranya Megyei Rendőr-főkapitányság (BMRFK) a police.hu-n. Lövés nem dördült, és nem sérült meg senki.</p>
      <p>A rendőrség azt írta, a feltételezett tettes egy 60-65 év körüli, vélhetően sántító férfi. A gyanúsított kedden negyed tizenkettő után ment be egy pécsi, a megyeszékhely keleti részén lévő, külvárosi pénzintézeti fiókba. Szájmaszkkal az arcán egy papírlapot rakott le az asztalra, amelyen az állt, hogy fegyver van nála és pénzt követel.</p>
      <p>A tettes felkutatása - a rendőrség tájékoztatása szerint - folyamatban van.</p>
      <figure>
        <img src="http://media.borsonline.hu/cikk/20/192536/gallery-picture/645w/2028900_12.jpg"/>
        <figcaption>© Hatlaczki Balázs</figcaption>
      </figure>
      <figure>
        <img src="http://media.borsonline.hu/cikk/20/192536/gallery-picture/645w/2028902_2.jpg"/>
        <figcaption>© Hatlaczki Balázs</figcaption>
      </figure>
      <p>Popovics Dejan, a BMRFK szóvivője az MTI érdeklődésére elmondta: az eset során nem sérült meg senki, lövés nem dördült. További részleteket azonban a nyomozás érdekeire tekintettel nem közölt.</p>
    </article>
  </body>
</html>