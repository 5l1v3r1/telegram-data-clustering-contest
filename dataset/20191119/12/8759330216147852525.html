<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904342/de-witte-kaa-gent-schiet-voorstel-af-ons-voetbal-wordt-misbruikt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T12:15:00+00:00"/>
    <meta property="og:title" content="De Witte (KAA Gent) keert zich tegen voorstel: &quot;Voetbal wordt misbruikt&quot;"/>
    <meta property="og:description" content="Er is de laatste dagen heel wat te doen rond de fiscale voordelen voor profvoetballers. Ook N-VA wil die in navolging van andere partijen nu graag afschaffen, maar dat kan grote gevolgen hebben voor de Belgische clubs. Ivan De Witte is dan ook tegen het resoluut schrappen van de RSZ-korting."/>
  </head>
  <body>
    <article>
      <h1>De Witte (KAA Gent) keert zich tegen voorstel: "Voetbal wordt misbruikt"</h1>
      <address>
        <time datetime="2019-11-19T12:15:00+00:00">19 Nov 2019, 12:15</time>
      </address>
      <p>
        <b>Er is de laatste dagen heel wat te doen rond de fiscale voordelen voor profvoetballers. Ook N-VA wil die in navolging van andere partijen nu graag afschaffen, maar dat kan grote gevolgen hebben voor de Belgische clubs. Ivan De Witte is dan ook tegen het resoluut schrappen van de RSZ-korting.</b>
      </p>
      <p>"Om eerlijk te zijn, vind ik het een beetje ongepast dat N-VA dit in navolging van de andere partijen aan de orde brengt, terwijl er helemaal nog geen regering is", aldus De Witte bij <i><a href="https://www.nieuwsblad.be/cnt/dmf20191119_04725170?utm_source=twitter&amp;utm_medium=dlvr&amp;utm_campaign=twitterfeed">Het Nieuwsblad</a>. </i>"Ik heb het gevoel dat iedereen ons voetbal – onze populairste sport – misbruikt om in de belangstelling te komen."</p>
      <p>"De RSZ-regelgeving in de sport is een materie die moet worden behandeld door een minister in charge, die zich daar met zijn of haar kabinet echt in verdiept. Met deze losse flodders schieten we helemaal niks op."</p>
      <p>De Witte hoopt dat de geplande wijziging er niet komt. "Ik besef heus wel dat er iets moet gebeuren, dat men gebaat zou zijn met een wijziging, maar waarom zo drastisch? Het baart me echt zorgen dat de politieke partijen stilaan eensgezindheid lijken te vinden over zulke drastische maatregelen. Ik hoop dat we die richting niet uitgaan, want dan gaat men achteraf spijt hebben."</p>
      <aside>Lees meer<br/><a href="https://www.voetbalprimeur.be/nieuws/902281/-afschaffing-fiscaal-gunstig-tarief-voor-profvoetballers-zou-de-doodsteek-zijn-.html?itm_source=www.voetbalprimeur.be&amp;itm_medium=highlighted-content">‘Afschaffing fiscaal gunstig tarief voor profvoetballers zou de doodsteek zijn’</a></aside>
    </article>
  </body>
</html>