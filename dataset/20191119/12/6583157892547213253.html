<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/policyjne-kontrole-na-lubelskich-targowiskach-nielegalne-papierosy-nie-trafia-na-rynek/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T12:10:00+00:00"/>
    <meta property="og:title" content="Policyjne kontrole na lubelskich targowiskach. Nielegalne papierosy nie trafią na rynek"/>
    <meta property="og:description" content="Mundurowi z Lublina skontrolowali miejskie targowiska. Efektem działań policjantów było zarekwirowanie 1500 paczek nielegalnych papierosów."/>
  </head>
  <body>
    <article>
      <h1>Policyjne kontrole na lubelskich targowiskach. Nielegalne papierosy nie trafią na rynek</h1>
      <address>
        <time datetime="2019-11-19T12:10:00+00:00">19 Nov 2019, 12:10</time>
      </address>
      <p>
        <b>Mundurowi z Lublina skontrolowali miejskie targowiska. Efektem działań policjantów było zarekwirowanie 1500 paczek nielegalnych papierosów.</b>
      </p>
      <p>Policjanci z Lublina z Wydziału dw. z Przestępczością Gospodarczą KMP w Lublinie kontrolują miejskie targowiska. Mundurowi sprawdzają przede wszystkim, czy dochodzi do handlu nielegalnymi papierosami pochodzącym z przemytu zza wschodniej granicy.</p>
      <p>W ciągu ostatniego tygodnia policjanci w ramach prowadzonych działań zabezpieczyli 1500 paczek papierosów bez polskich znaków akcyzy. Wstępnie oszacowano, że gdyby nielegalne wyroby tytoniowe trafiły na rynek, to straty Skarbu Państwa z tytułu nieopłaconych należności wyniosłyby 35 tys. złotych.</p>
      <p>Policjanci przypominają, że wprowadzanie papierosów bez polskich znaków akcyzy do obrotu stanowi naruszenie przepisów karno-skarbowych i zagrożone jest karą grzywny i przepadkiem nielegalnego towaru. Mundurowi przestrzegają także przed kupowaniem na targowiskach nielegalnych wyrobów akcyzowych.</p>
      <p>(fot. Policja Lublin)</p>
    </article>
  </body>
</html>