<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640704/%D8%A2%D8%AA%D8%B4%E2%80%8C%D9%86%D8%B4%D8%A7%D9%86%D9%87%D8%A7%DB%8C-%D9%81%D8%B1%D8%A7%D9%86%D8%B3%D9%88%DB%8C-%D8%A8%D9%87-%D8%AC%D9%86%D8%A8%D8%B4-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D9%85%DB%8C%E2%80%8C%D9%BE%DB%8C%D9%88%D9%86%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T12:57:00+00:00"/>
    <meta property="og:title" content="آتش‌نشانهای فرانسوی به جنبش جلیقه‌زردها می‌پیوندند"/>
    <meta property="og:description" content="مقام ارشد یک اتحادیه صنفی آتش‌نشان‌های فرانسوی از برنامه این آتش‌نشانها برای پیوستن به اعتراضات جنبش جلیقه‌زرد ها و گسترش برنامه های اعتراضی خود از..."/>
  </head>
  <body>
    <article>
      <h1>
        <a href="https://www.bultannews.com/fa/news/640704/%D8%A2%D8%AA%D8%B4%E2%80%8C%D9%86%D8%B4%D8%A7%D9%86%D9%87%D8%A7%DB%8C-%D9%81%D8%B1%D8%A7%D9%86%D8%B3%D9%88%DB%8C-%D8%A8%D9%87-%D8%AC%D9%86%D8%A8%D8%B4-%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D9%85%DB%8C%E2%80%8C%D9%BE%DB%8C%D9%88%D9%86%D8%AF%D9%86%D8%AF">آتش‌نشانهای فرانسوی به جنبش جلیقه‌زردها می‌پیوندند</a>
      </h1>
      <h2>مقام ارشد یک اتحادیه صنفی آتش‌نشان‌های فرانسوی از برنامه این آتش‌نشانها برای پیوستن به اعتراضات جنبش جلیقه‌زرد ها و گسترش برنامه های اعتراضی خود از...</h2>
      <address><time datetime="2019-11-19T12:57:00+00:00">19 Nov 2019, 12:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رمی شابو، دبیر ملی اتحادیه موسوم به "اتحادیه<b> آتش‌نشان‌های جنوب</b>" در مصاحبه‌ای با خبرگزاری اسپوتنیک توضیح داد که بسیاری از همکاران وی در این شغل می‌خواهند به اعتراضات جنبش جلیقه‌زردها بپیوندند.</p>
      <p>روز شنبه گذشته معترضان جلیقه زرد به مناسبت اولین سالگرد راه‌اندازی جنبششان به خیابانها ریختند و با برخورد نیروهای پلیس با استفاده از گاز اشک‌آور و خودروهای آب‌پاش مواجه شدند. در شهر پاریس 100 تن از معترضان بازداشت شدند و گروه‌هایی از آشوبگران اقدام به شکستن ویترینهای فروشگاه‌ها و حمله به بناهای تاریخی کردند.</p>
      <p>در تاریخ 14 نوامبر آتش‌نشانهای فرانسوی به جمع هزاران تن از کارمندان معترض بخش بهداشت‌ودرمان فرانسه در تظاهراتی در خیابانهای پایتخت و دیگر شهرهای این کشور پیوستند. در ژوئن 2019 هفت اتحادیه صنفی آتش‌نشانهای فرانسوی که نماینده 85 درصد از آتش نشانهای این کشور بودند، به کریستوف کاستانر، وزیر کشور فرانسه در خصوص برنامه‌ریزی خود برای دست زدن به اقدامات اعتراضی به دلیل مشکلاتشان اطلاع دادند.</p>
      <p>رمی شابو گفت، بسیاری از همکاران او خواستار پیوستن به اعتراضات جنبش جلیقه‌زردها با توجه به محدود شدن آزادی عمل اتحادیه های صنفی از سوی قوانین کشور فرانسه هستند.</p>
      <p>او اظهار کرد: ما دیگر خودمان را محدود به اعتراضات مجوزداری که به صورت سنتی و با طرح درخواست و تعیین مسیر تظاهرات خطاب به مقامات برگزار می‌کردیم نخواهیم کرد. ما قصد داریم به سراغ دیگر شیوه های عمل در اوایل ماه دسامبر برویم.</p>
      <p>وی افزود: من از سازماندهندگان این اقدامات هستم. ما می‌خواهیم یک تظاهرات طولانی مدت را برای چندین روز و حتی چند هفته در پاریس داشته باشیم. ما اولین مرحله این برنامه را از 2-6 دسامبر به اجرا در آورده و به دنبال اسکان در یکی از میادین پاریس با برپا کردن چادر هستیم. این شکل جدیدی از مبارزه به هدف گردهم آوردن نمایندگان دیگر مشاغلی که با مشکلاتی مشابه روبرو هستند و همچنین جذب کردن کلیت مردم است.</p>
      <p>شابو عنوان کرد: در حقیقت بخش عمده آتش‌نشانهای فرانسه معتقدند مطالبات اتحادیه‌های تجاری و صنفی همکارانشان دیگر از سوی مقامها در نظر گرفته نمی‌شود.</p>
    </article>
  </body>
</html>