<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/deputaty_reorganizuvaly_tsentr_reabilitatsii_veteraniv_ounupa_goverla_331106.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T12:09:00+00:00"/>
    <meta property="og:title" content="Депутати реорганізували &quot;Центр реабілітації ветеранів ОУН-УПА &quot;Говерла&quot;"/>
    <meta property="og:description" content="Сьогодні, 19 листопада, під час засідання сесії Львівської обласної ради депутати підтримали перетворення КЗ ЛОР «Лікарня відновного лікування №2 «Центр реабілітації ветеранів ОУН-УПА «Говерла» у комунальне некомерційне підприємство. «За» проголосувало 70 депутатів, передає кореспондент Гал-інфо."/>
  </head>
  <body>
    <article>
      <h1>Депутати реорганізували "Центр реабілітації ветеранів ОУН-УПА "Говерла"</h1>
      <h2>Сьогодні, 19 листопада, під час засідання сесії Львівської обласної ради депутати підтримали перетворення КЗ ЛОР «Лікарня відновного лікування №2 «Центр реабілітації ветеранів ОУН-УПА «Говерла» у комунальне некомерційне підприємство. «За» проголосувало 70 депутатів, передає кореспондент Гал-інфо.</h2>
      <address>
        <time datetime="2019-11-19T12:09:00+00:00">19 Nov 2019, 12:09</time>
      </address>
      <figure>
        <img src="https://galinfo.com.ua/media/gallery/intxt/7/5/75_big_a63f7.jpg"/>
      </figure>
      <p>Рішення прийняли з метою покращення якості та доступності медичного обслуговування населення, підвищення ефективності використання бюджетних коштів та кадрового потенціалу.</p>
      <p>Відтак, рішенням депутати припинити комунальний заклад Львівської обласної ради «Лікарня відновного лікування №2 «Центр реабілітації ветеранів ОУН-УПА «Говерла» (вул. І. Франка, 76, місто Моршин, Львівська область, 82482) шляхом перетворення його в комунальне некомерційне підприємство Львівської обласної ради.</p>
      <p>Новостворена установа є правонаступником приміщень, майна, прав та обов’язків комунального закладу Львівської обласної ради «Лікарня відновного лікування №2 «Центр реабілітації ветеранів ОУН-УПА «Говерла».</p>
      <p>Як зазначила керівник департаменту охорони здоров’я Львівської ОДА <b>Ірина Микичак</b>, скорочень персоналу та ліжкомісць не буде.</p>
      <p>Лікарня приймає та обслуговує ветеранів УПА не лише зі Львівщини, але й з інших областей.</p>
      <p>Нагадаємо, як повідомляло <a href="https://galinfo.com.ua/">Гал-інфо</a>, депутати Львівщини <a href="https://galinfo.com.ua/news/deputaty_lvivshchyny_vnesly_zminy_do_program_ta_pokaznykiv_oblasnogo_byudzhetu_331105.html">внесли зміни до програм та показників обласного бюджету</a>.</p>
    </article>
  </body>
</html>