<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/19/per-la-russia-e-una-spia-resta-in-carcere-ex-marine-paul-whelan"/>
    <meta property="og:site_name" content="euronews"/>
    <meta property="article:published_time" content="2019-11-19T12:19:09+00:00"/>
    <meta property="og:title" content="Per la Russia è una spia, resta in carcere l'ex marine Paul Whelan"/>
    <meta property="og:description" content="Resta in carcere a Mosca Paul Whelan, l'ex marine accusato di spionaggio e in galera da 11 mesi in attesa di processo. Un tribunale respinge la richiesta di rilascio. L'uomo si dichiara innocente"/>
  </head>
  <body>
    <article>
      <h1>Per la Russia è una spia, resta in carcere l'ex marine Paul Whelan</h1>
      <address><time datetime="2019-11-19T12:19:09+00:00">19 Nov 2019, 12:19</time> by <a rel="author">Galina Polonskaya </a></address>
      <figure>
        <img src="https://static.euronews.com/articles/stories/04/30/90/00/773x435_cmsv2_7050b010-8c7f-5e52-a746-cf92e300ec32-4309000.jpg"/>
      </figure>
      <p>Paul Whelan, <b>l'ex marine <a href="https://it.euronews.com/2019/01/22/russia-a-processo-per-spionaggio-l-ex-marine-paul-whelan">accusato dalla Russia di essere una spia</a>, resta nel carcere</b> di Lefortovo, a Mosca. <b>Un tribunale</b> della capitale ha respinto la richiesta di rilascio presentata dalla difesa e ha <b>confermato la detenzione fino al 29 dicembre</b>.</p>
      <p>L'uomo, collegato in videoconferenza, è apparso fisicamente provato, dopo 11 mesi di galera.</p>
      <p>Si considera un prigioniero politico, vittima di <b>un braccio di ferro in corso fra Stati Uniti e Russia</b>, come ribadisce il suo avvocato Vladimir Zherebenkov, che dichiara: "Le relazioni tra i due Paesi stanno toccando il punto più basso, e, quelli che subiscono le conseguenze sono i cittadini di entrambi i fronti. Ma speriamo in un processo equo e in una sentenza favorevole, se il tribunale agirà secondo giustizia. Paul deve essere assolto, non ha commesso alcun crimine".</p>
      <p>Secondo la difesa di Whelan il processo dovrebbe avvenire in primavera. Nel frattempo l'obiettivo sarà cercare di ottenere gli arresti domiciliari.</p>
    </article>
  </body>
</html>