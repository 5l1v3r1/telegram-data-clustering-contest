<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/antikapnistikos-nomos-energopoiithike-to-1142-gia-kataggelies-kai-ypostiriksi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T12:40:56+00:00"/>
    <meta property="og:title" content="Αντικαπνιστικός νόμος: Ενεργοποιήθηκε το 1142 για καταγγελίες και υποστήριξη"/>
    <meta property="og:description" content="Εκεί μπορείτε να κάνετε και καταγγελίες"/>
  </head>
  <body>
    <article>
      <h6 class="kicker">Συμμαχία... για την υγεία</h6>
      <h1>Αντικαπνιστικός νόμος: Ενεργοποιήθηκε το 1142 για καταγγελίες και υποστήριξη</h1>
      <h2>Εκεί μπορείτε να κάνετε και καταγγελίες</h2>
      <address><time datetime="2019-11-19T12:40:56+00:00">19 Nov 2019, 12:40</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Λειτουργεί από σήμερα, στο πλαίσιο εφαρμογής του αντικαπνιστικού νόμου η τηλεφωνική γραμμή (1142) ενημέρωσης και υποστήριξης για τους πολίτες. Καλώντας στο 1142, κάποιος μπορεί να ενημερωθεί για το τι προβλέπει η νομοθεσία για την <a href="https://www.tanea.gr/2019/11/19/politics/kikilias-xoris-eksaireseis-i-efarmogi-tou-antikapnistikou-nomou/">απαγόρευση του καπνίσματος</a>, να ζητήσει βοήθεια για τη <a href="https://www.tanea.gr/2019/11/19/world/oi-pneymones-kapnisti-pou-kapnize-ena-paketo-kathimerina-epi-30-xronia/">διακοπή του καπνίσματος</a>, καθώς και να αναφέρει παραβάσεις της σχετικής νομοθεσίας, που υπέπεσαν στην αντίληψή τους.</p>
      <p>Ζητώντας βοήθεια για τη διακοπή του καπνίσματος, τα στοιχεία σας καταγράφονται και εντός 48 ωρών, επαγγελματίας Υγείας αναλαμβάνει να σας ενημερώσει και να σας καθοδηγήσει σε κάποιο Ιατρείο διακοπής καπνίσματος, όπου ειδικοί θα αναλάβουν την υποστήριξη της προσπάθειάς σας.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <h3>Τι θα γίνεται αφού κάνει κάποιος καταγγελία</h3>
      <p>Ταυτόχρονα, στο 1142, μπορεί κάθε πολίτης, δίνοντας το ονοματεπώνυμό του, το τηλέφωνό του και εφόσον διαθέτει, το email του, να αναφέρει παραβάσεις που ο ίδιος διαπιστώνει και αφορούν στην εφαρμογή του αντικαπνιστικού νόμου.</p>
      <p>Οι επώνυμες αναφορές ομαδοποιούνται και προωθούνται απευθείας στις Αρχές Ελέγχου ανά κατηγορία  (Ελληνική Αστυνομία, Δημοτική Αστυνομία, Υγειονομικές Διευθύνσεις Περιφερειών ή Λιμενικό Σώμα) και κατόπιν διενεργούνται έκτακτοι ή τακτικοί στοχευμένοι έλεγχοι, με βάση την καταγγελίες που έχουν καταγραφεί στο σύστημα. Είναι σημαντικό να τονιστεί ότι η γραμμή 1142 απευθύνεται σε όλους τους πολίτες, καπνιστές ή μη, και στοχεύει στην καλύτερη επικοινωνία του κράτους με τον πολίτη.</p>
      <figure>
        <iframe data-src="https://twitter.com/PrimeministerGR/status/1196748098690785280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>