<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/incontro-con-arbitri-rizzoli-il-var-non-e-nato-per-eliminare-gli-errori-415101"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-19T12:30:00+00:00"/>
    <meta property="og:title" content="Incontro con arbitri, Rizzoli: &quot;Il Var non è nato per eliminare gli errori...&quot;"/>
    <meta property="og:description" content="E' cominciato alle 12 di oggi all’hotel Parco dei Principi di Roma l’atteso incontro fra gli arbitri e le squadre di Serie"/>
  </head>
  <body>
    <article>
      <h1>Incontro con arbitri, Rizzoli: "Il Var non è nato per eliminare gli errori..."</h1>
      <h2>E' cominciato alle 12 di oggi all’hotel Parco dei Principi di Roma l’atteso incontro fra gli arbitri e le squadre di Serie</h2>
      <address><time datetime="2019-11-19T12:30:00+00:00">19 Nov 2019, 12:30</time> by <a rel="author">Redazione Tutto Napoli.net</a></address>
      <p>E' cominciato alle 12 di oggi all’hotel Parco dei Principi di Roma l’atteso incontro fra gli arbitri e le squadre di Serie A. Il Var e il suo utilizzo in primo piano. Il designatore di Serie A <b>Nicola Rizzoli </b>parla così: <i>“Questo incontro credo sia indispensabile e l’obiettivo è essere il più chiaro possibile. Tutti insieme debbano avere come obiettivo dare credibilità a uno sport che è il più seguito in Italia. L’agenda di oggi è fatta di diversi punti. Parleremo del fallo di mano e delle linee di intervento del VAR. Parleremo del fuorigioco e parleremo del rispetto reciproco. Quest’anno è stato fatto un cambiamento che va digerito e compreso del tutto. Parleremo del VAR e che viene visto come fosse presente da tanto tempo. L’IFAB lo ha introdotto solo nel 2018 e l’Italia ha deciso di partire solo un anno prima. Indubbiamente ci sono migliorie da fare. La conoscenza del regolamento e del protocollo VAR diventa fondamentale.<b> Il VAR non nasce per eliminare gli errori. Il principio con cui è stato fatto il cambiamento delle regole è per rendere più comprensibile il gioco del calcio. </b>Questo cambiamento non è stato portato solo dagli arbitri, ma da tutte le componenti del calcio. L’obiettivo è migliorare il comportamento e il rispetto in campo e anche fuori, aumentare il tempo effettivo di gioco e questo è successo”</i></p>
    </article>
  </body>
</html>