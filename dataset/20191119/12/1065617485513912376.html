<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/la-mamma-di-zaniolo-spero-vinca-il-pallone-doro-la-patente-non-gli-piace-studiare/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-19T12:29:43+00:00"/>
    <meta property="og:title" content="La mamma di Zaniolo: “Spero vinca il Pallone d’Oro. La patente? Non gli piace studiare…”"/>
    <meta property="og:description" content="Francesca Costa:"/>
  </head>
  <body>
    <article>
      <h1>La mamma di Zaniolo: “Spero vinca il Pallone d’Oro. La patente? Non gli piace studiare…”</h1>
      <h2>Francesca Costa: “Ieri sera ho pianto mentre mio marito urlava. Fa una vita tranquilla, non sembra neanche un ventenne. È molto umile e i compagni lo riconoscono”</h2>
      <address><time datetime="2019-11-19T12:29:43+00:00">19 Nov 2019, 12:29</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>È un martedì speciale in casa Zaniolo. Ieri il primo gol e la prima doppietta in Nazionale che l’hanno reso il romanista più giovane a riuscirci. Ha festeggiato anche mamma Francesca Costa, che ha parlato ai microfoni di Rete Sport. Ecco le sue parole.</p>
      <p><b>La partita di ieri sera. </b><br/>Ero a casa dai miei genitori, il nonno è il suo primo tifoso e abbiamo visto la partita qui a casa. Non ci abituiamo mai a Nicolò, io che piangevo mentre mio marito urlava.</p>
      <p><b>La maturazione. </b><br/>Nicolò è maturato molto, a volte forse prende troppi gialli. Non esce mai fa una vita tranquilla e a volte non sembra nemmeno un ventenne</p>
      <p><b>I sogni.</b><br/>Ha i suoi sogni e per scaramanzia non li dice a nessuno. Io per lui spero che un giorno vinca il Pallone d’Oro, ma per il momento vive alla giornata. Nicolò non ha mai avuto problemi con la Roma, e il baciare la maglia è stato un modo per ringraziare i tifosi. I tatuaggi che ha sono per la sua famiglia e ai suoi affetti. Spero che continui così con la sua umiltà e semplicità.</p>
      <p><b>I compagni più esperti l’hanno preso sotto la loro ala.</b><br/>Sono contenta che continui così, la sua umiltà traspare e lo vedono anche i compagni.</p>
      <p><b>La patente non l’ha ancora presa.</b><br/>Glielo dico da quando ha 18 anni, ha sempre rinviato. Preferirei che avesse la sua indipendenza, non ha tanta voglia di studiare, figuriamoci imparare i segnali… Pensa sia una cosa proibitiva.</p>
      <p><b>Meglio che pensi solo al calcio…</b><br/>Io voglio la sua serenità, se a lui va bene che io lo accompagni sono felice. Se lui è contento e tranquillo io sono felice con lui.</p>
      <p><b>Sui cori contro di te.</b><br/>Io a parte il derby contro la Lazio, non li ho visti personalmente ma me li mandano su Instagram. L’ultima volta è stato il caso del Parma e me l’hanno fatto notare. Non è una questione di sfottò, a quel punto vuoi offendermi perché me li mandi personalmente, non è una cosa legata al calcio. Ci sono tanti ragazzini che mi scrivono cose bruttissime e pesanti. Come se mia figlia scrivesse di tutto al padre di un ragazzo più famoso. Cosa faranno quando saranno grandi se hanno questi esempi da chi canta allo stadio e si sente giustificato a farlo? A me dà fastidio quando mi dicono che voglio mettermi in mostra grazie a mio figlio: prima cosa quei cori non sono un motivo di vanto. Mi dà fastidio che dicono sia una cosa sempre successa, ma altre mamme stavano zitte. Non è giusto che tutto sia giustificato, non è una cosa positiva.</p>
      <p><b>Ora è più facile raggiungere le persone sui social.</b><br/>A me non interessa quello che mi scrivono, rimangono cose fini a se stesse. Non leggo più sul web commenti contro di me o Nicolò, né i positivi né i negativi. Ma arrivano sul mio account.</p>
    </article>
  </body>
</html>