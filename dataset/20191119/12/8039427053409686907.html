<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959061"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T12:57:31+00:00"/>
    <meta property="og:title" content="‘ప్రశాంత్ పాక్ సరిహద్దులకు ఎందుకెళ్లాడో తెలియదు’"/>
    <meta property="og:description" content="ADVT"/>
  </head>
  <body>
    <article>
      <h1>‘ప్రశాంత్ పాక్ సరిహద్దులకు ఎందుకెళ్లాడో తెలియదు’</h1>
      <address>
        <time datetime="2019-11-19T12:57:31+00:00">19 Nov 2019, 12:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>ప్రశాంత్‌ పాకిస్తాన్‌ సరిహద్దులకు ఎందుకు వెళ్లాడో తెలియదని.. అతను చట్ట వ్యతిరేక కార్యకలాపాలకు పాల్పడే వ్యక్తి కాదని అతని తండ్రి బాబురావు మీడియాకు తెలిపారు. ‘‘మా అబ్బాయిది సున్నిత మనస్థత్వం. ఒక అమ్మాయితో ప్రేమలో పడ్డాక ప్రశాంత్‌ డిస్ట్రబ్‌ అయ్యాడు... ప్రేమ విఫలం కావడంతో ప్రశాంత్‌ డిప్రెషన్‌లోకి వెళ్లాడు. డిప్రెషన్‌ కారణంగానే రాజస్థాన్‌ వెళ్లి పొరపాటున పాక్‌లో అడుగుపెట్టాడు. మాదాపూర్‌ పోలీస్‌స్టేషన్‌లో ఫిర్యాదు చేశాం. ప్రశాంత్‌ను క్షేమంగా అప్పగించాలని కోరుతున్నాం’’ అని బాబురావు తెలిపారు.</p>
      <p> </p>
      <p>కాగా.. హైదరాబాద్‌కు చెందిన ప్రశాంత్‌ అనే సాఫ్ట్‌వేర్‌ ఇంజనీరు పాకిస్థాన్‌లో అరెస్టయ్యాడు. అతడితోపాటు మధ్యప్రదేశ్‌కు చెందిన టెకీ దరీలాల్‌ను ఆ దేశ భద్రతా బలగాలు అరెస్టు చేసినట్లు పాకిస్థాన్‌ మీడియా పేర్కొంది. పాక్‌లోని బహావల్‌పూర్‌ వద్ద కొలిస్థాన్‌ ఎడారిలో వీరిని సోమవారం అరెస్టు చేసినట్లు సమాచారం. వీరి వద్ద ఎలాంటి పాస్‌పోర్టు, వీసా లేవని గుర్తించినట్లు పాక్‌ మీడియా పేర్కొంది. హైదరాబాద్‌కు చెందిన ప్రశాంత్‌కు ఆన్‌లైన్‌లో పరిచయం అయిన ఓ యువతి కోసం వెతుక్కుంటూ.. గూగుల్‌ మ్యాప్‌ ఆధారంగా పాకిస్థాన్‌ భూభాగంలోకి ప్రవేశించాడని తెలిసింది. అతడు తెలుగులో మాట్లాడిన ఓ వీడియో సైతం పాక్‌ వెబ్‌సైట్లలో చక్కర్లు కొడుతోంది. వీరిద్దరూ ఆ దేశంలో ఉగ్రదాడులకు కుట్రపన్నారనే అభియోగాలు పాకిస్థాన్‌ మీడియాలో ప్రసారమవుతున్నాయి.</p>
    </article>
  </body>
</html>