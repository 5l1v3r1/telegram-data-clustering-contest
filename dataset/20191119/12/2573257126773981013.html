<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/fastweb-aumenti-in-arrivo-utenti-inferociti-per-i-costi-delle-tariffe-626152"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T12:40:03+00:00"/>
    <meta property="og:title" content="Fastweb: aumenti in arrivo, utenti inferociti per i costi delle tariffe"/>
    <meta property="og:description" content="Fastweb aggiorna il prezzario di alcune offerte con gli utenti increduli di fronte agli aumenti. Ecco quali tariffe costeranno di più dai prossimi giorni."/>
  </head>
  <body>
    <article>
      <h1>Fastweb: aumenti in arrivo, utenti inferociti per i costi delle tariffe</h1>
      <h2>Fastweb aggiorna il prezzario di alcune offerte con gli utenti increduli di fronte agli aumenti. Ecco quali tariffe costeranno di più dai prossimi giorni.</h2>
      <address><time datetime="2019-11-19T12:40:03+00:00">19 Nov 2019, 12:40</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/disdetta-fastweb.png"/>
      </figure>
      <p><b>Fastweb Mobile</b> ha deciso di propendere a favore degli <b>aumenti di prezzo</b> per alcune promo. Gli utenti dovranno fare i conti con una modifica già annunciata dall’operatore tramite un comunicato sul sito ufficiale. Le condizioni contrattuali delle attuali offerte cambiano prevedendo fino a <b>4 euro </b>in più al mese rispetto al costo precedente. Ecco quali sono le promozioni coinvolte e cosa offrono in cambio a fronte delle rimodulazioni.</p>
      <h3>Rimodulazioni Fastweb: fastidi per gli aumenti unilaterali al costo di alcune promo mobile</h3>
      <p>A partire da giorno <b>11 dicembre</b> i clienti con <b>offerta Fastweb</b> potrebbero subire la sorte di aumenti a fronte di più minuti di chiamate e più traffico dati. L’ammontare della rimodulazione si giustifica quindi con l’aggiunta di ulteriori contenuti alle tariffe. Nello specifico, per la <b>Mobile Base</b> da <i>1,95 euro</i> al mese si prevede un incremento che porta tutto a <b>5,95 euro</b> passando da 100 minuti e 100 SMS con 1 Giga a 1.000 minuti e 10 Giga con denominazione Voce&amp;Giga. Il pacchetto base, in pratica, sparirà lasciando il posto alla nuova versione.</p>
      <p>Coloro che, invece, hanno già attiva la versione da 5,95 euro al mese con 1.000 minuti e 20 Giga di traffico dati, vedranno un aumento di <b>2 euro </b>al mese per un totale di <b>7,95 euro</b> che aggiunge 10 Giga mantenendo intatti i minuti di chiamate. Sarà una promo da 30 Giga.</p>
      <p>La società ha inviato una <b>notifica</b> agli utenti per informali delle nuove modifiche contrattuali. Abbiamo tempo fino al 10 dicembre per disdire gratuitamente esercitando il <b>diritto di recesso</b>. Possiamo intervenire attraverso i canali così predisposti:</p>
      <ul>
        <li><b>raccomandata A/R</b> a Fastweb SpA, Casella Postale 126 – 20092 Cinisello Balsamo (MI)</li>
        <li><b>PEC</b> all’indirizzo fwgestionedisattivazioni@pec.fastweb.it &gt; Allegando documento di identità e specificando la causale “modifica delle condizioni contrattuali”</li>
        <li>presso un <b>negozio</b> Flagship Fastweb</li>
        <li>contattando il <b>Servizio Clienti</b></li>
        <li>tramite il <b>form</b> presente su <b>MyFastweb</b> specificando nel campo note la motivazione “modifica delle condizioni contrattuali”.</li>
      </ul>
      <p>In caso di non accettazione delle condizioni si consiglia di fare <b>portabilità del numero</b> e del credito verso altro gestore.</p>
    </article>
  </body>
</html>