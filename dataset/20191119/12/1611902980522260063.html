<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/dzihadysci-znowu-w-akcji-terrorysci-zamordowali-24-zolnierzy/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T12:47:44+00:00"/>
    <meta property="og:title" content="Dżihadyści znowu w akcji. Terroryści zamordowali 24 żołnierzy"/>
    <meta property="og:description" content="We wschodniej części Mali doszło do ataku na patrol wojskowy. Dżihadyści zabili 24 żołnierzy, a ponadto ranili 29 kolejnych. Zniszczeniu uległ również sprzęt, w tym pojazdy wojskowe."/>
  </head>
  <body>
    <article>
      <h1>Dżihadyści znowu w akcji. Terroryści zamordowali 24 żołnierzy</h1>
      <address><time datetime="2019-11-19T12:47:44+00:00">19 Nov 2019, 12:47</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>We wschodniej części Mali doszło do ataku na patrol wojskowy. Dżihadyści zabili 24 żołnierzy, a ponadto ranili 29 kolejnych. Zniszczeniu uległ również sprzęt, w tym pojazdy wojskowe.</b>
      </p>
      <p>Ze strony przedstawicieli terrorystów zginęło 17 osób. Ponadto, jak poinformowało malijskie wojsko, „do niewoli dostała się ponad setka podejrzanych o udział i organizację zamachu”.</p>
      <p>Jak dotąd władze Mali nie podały żadnych informacji na temat tego, kto stoi za atakiem. Nie przyznała się do niego żadna z organizacji terrorystycznych.</p>
      <p>Dżihadyści związani z Al-Kaidą opanowali północną część Mali w marcu i kwietniu 2012 r. Zostali oni wyparci przez interwencję armii francuskiej, która rozpoczęła się w styczniu 2013 r.</p>
      <p>Duże obszary państwa pozostają poza kontrolą sił malijskich, francuskich czy oenzetowskiej misji Minusma. Doprowadziło to do odrodzenia się nastrojów terrorystycznych, co jest szczególnie widoczne po 2015 r.</p>
      <p>Źródło: tvp.info</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/tego-nie-dalo-sie-juz-sluchac-reakcja-janusza-korwin-mikkego-na-expose-premiera-mateusza-morawieckiego-byla-bezcenna-foto/"/>
        <a href="https://alaluna.pl/featured/ile-donald-tusk-zainkasowal-w-brukseli-ta-suma-zwala-z-nog-niektorzy-nie-zarobia-tyle-przez-cale-zycie/"/>
        <a href="https://nczas.com/2019/11/19/pilne-expose-premiera-mateusza-morawieckiego-czy-czeka-nas-katastrofa-nczastv-na-zywo/"/>
        <a href="https://nczas.com/2019/11/19/we-wtorek-sad-najwyzszy-zajmie-sie-kasacja-ws-marka-falenty/"/>
        <a href="https://nczas.com/2019/11/19/dzien-z-nczastv-transmisje-z-sejmu-morawiecki-sadowski-mentzen-wilk-sledz-na-zywo-juz-od-13-wideo-na-zywo/"/>
        <a href="https://nczas.com/2019/11/19/wojna-na-lewicy-rozgorzala-na-dobre-sroda-atakuje-czarzastego-narcystyczny-kapitalista-seksizm-i-hucpa/"/>
        <a href="https://nczas.com/2019/11/19/pazerne-ministerstwo-finansow-nikomu-nie-przepusci-tym-razem-celem-sa-kobiety-w-ciazy/"/>
        <a href="https://nczas.com/2019/11/19/to-wlasnie-zachodni-postep-setki-kobiet-ma-za-soba-kilka-aborcji-wsrod-nich-nastolatki/"/>
        <a href="https://nczas.com/2019/11/19/konferencja-sejmowa-z-udzialem-poslow-konfederacji-projekt-wyzszej-kwoty-wolnej-od-podatku-nie-chcemy-przywilejow-dla-poslow-video/"/>
      </related>
    </article>
  </body>
</html>