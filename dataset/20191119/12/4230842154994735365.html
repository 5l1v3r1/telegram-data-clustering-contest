<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-zelenskyj-na-normandskij-zustrichi-maye-namir-govoryty-pro-terminy-prypynennya-vijny/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T12:13:00+00:00"/>
    <meta property="og:title" content="Зеленський на нормандській зустрічі має намір говорити про терміни припинення війни"/>
    <meta property="og:description" content="Президент України Володимир Зеленський заявив, що сподівається на зустріч нормандської четвірки у найближчі тижні, на якій планує обговорювати конкретні терміни припинення війни на Донбасі."/>
  </head>
  <body>
    <article>
      <h1>Зеленський на нормандській зустрічі має намір говорити про терміни припинення війни</h1>
      <address>
        <time datetime="2019-11-19T12:13:00+00:00">19 Nov 2019, 12:13</time>
      </address>
      <p>Президент України Володимир Зеленський заявив, що сподівається на зустріч нормандської четвірки у найближчі тижні, на якій планує обговорювати конкретні терміни припинення війни на Донбасі.</p>
      <p>Президент України Володимир Зеленський і прем’єр-міністр Чехії Андрій Бабіш провели зустріч у Києві, на якій обговорили ситуацію на Донбасі та підготовку до саміту нормандського формату.</p>
      <blockquote>– Я розповів пану прем’єр-міністру про наші зусилля для припинення війни на Донбасі, повернення всіх українських територій і підготовку до нормандської зустрічі, яка, сподіваюся, відбудеться в найближчі тижні, – заявив Зеленський під час спільної прес-конференції.</blockquote>
      <p>Він додав, що має намір говорити на зустрічі в нормандському форматі (Україна, Німеччина, Франція та РФ. – <b>Ред.</b>) про конкретні терміни припинення війни на Донбасі.</p>
      <p><b>Читайте:</b> <a href="https://fakty.com.ua/ua/ukraine/20191119-zakon-pro-donbas-rozroblyat-za-rezultatamy-normandskoyi-zustrichi-razumkov/">Закон про Донбас розроблять за результатами нормандської зустрічі – Разумков</a></p>
      <p>Зеленський зазначив, що хоче говорити про повернення, деокупацію Донбасу з якимись більш-менш чіткими термінами.</p>
      <p>– Ми про це будемо говорити. Я буду піднімати це питання, – заявив президент України.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2319991801644184%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Нагадаємо, <a href="https://fakty.com.ua/ua/svit/20191118-rosiya-pidtverdyla-uchast-u-zustrichi-normandskoyi-chetvirky-v-paryzhi/">зустріч нормандської четвірки</a> попередньо відбудеться 9 грудня в Парижі, а останнє засідання Верховної Ради відбудеться 20 грудня.</p>
    </article>
  </body>
</html>