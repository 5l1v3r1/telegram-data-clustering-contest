<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/groep-e-ek-kwalificatie-hongarije-wales-slowakije/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T12:51:09+00:00"/>
    <meta property="og:title" content="Superspannende ontknoping EK-kwalificatie: 3 landen strijden om het laatste ticket"/>
    <meta property="og:description" content="De laatste speeldag van de EK-kwalificatie levert vanavond (dinsdag 19 november) een ontknoping van jewelste op. 19 van de 20 landen zijn al zeker van deelname aan het EK, dus is er nog 1 ticket te verdelen. Dat gebeurt vanavond in Groep E. Dit staat er op het spel. Liefst 3 landen vechten om dat…"/>
  </head>
  <body>
    <article>
      <h1>Superspannende ontknoping EK-kwalificatie: 3 landen strijden om het laatste ticket</h1>
      <address>
        <time datetime="2019-11-19T12:51:09+00:00">19 Nov 2019, 12:51</time>
      </address>
      <p>
        <b>De laatste speeldag van de EK-kwalificatie levert vanavond (dinsdag 19 november) een ontknoping van jewelste op. 19 van de 20 landen zijn al zeker van deelname aan het EK, dus is er nog 1 ticket te verdelen. Dat gebeurt vanavond in Groep E. Dit staat er op het spel.</b>
      </p>
      <p>Liefst 3 landen vechten om dat laatste ticket in Groep E. Kroatië is al zeker en komt ook niet meer in actie. Dus gaat het op de laatste speeldag tussen Hongarije, Wales en Slowakije. De ogen zullen vooral op Cardiff gericht zijn, want daar spelen Wales en Hongarije tegen elkaar.<br/><br/><b>Stand Groep E</b><br/><b>1. Kroatië 17 punten</b><br/>2. Hongarije 12 punten (-1)<br/>3. Wales 11 punten (+2)<br/>4. Slowakije 10 punten (0)<br/><i>5. Azerbeidzjan 1 punt</i><br/><br/><b>Wedstrijden dinsdag 19 november:</b><br/>Slowakije - Azerbeidzjan<br/>Wales - Hongarije<br/><br/>Hongarije moet winnen om 100 procent zeker te zijn van dat laatste ticket naar het EK. Wint Wales, dan gaat Wales naar het EK. Wordt het gelijk tussen Wales en Hongarije, dan kan Slowakije de lachende derde worden in de thuiswedstrijd tegen Azerbeidzjan. Als Slowakije namelijk wint en Wales-Hongarije eindigt gelijk, dan is Slowakije op basis van onderling resultaat met Hongarije (2-0 thuis gewonnen en 2-1 gewonnen in Hongarije) geplaatst voor het EK.<br/><br/><b>Scenario's</b><br/>Hongarije wint Wales-Hongarije: Hongarije naar het EK.<br/>Wales wint Wales-Hongarije: Wales naar het EK.<br/>Wales-Hongarije eindigt gelijk: Hongarije naar het EK. TENZIJ Slowakije tegelijkertijd thuis van Azerbeidzjan wint. In dat geval gaat Slowakije naar het EK.<br/><br/><b>Goed nieuws</b><br/>Er mag dus vanavond 1 land groot feest vieren, maar ook de 2 overblijvers hoeven niet te huilen. Zij zijn sowieso geplaatst voor de Nations League play-offs, waarin ze met 14 andere landen moeten strijden om de laatste 4 EK-tickets. Hoe dat precies werkt, <a href="https://sportnieuws.nl/voetbal/buitenland/voor-deze-landen-nations-league-play-offs-laatste-kans-ek-ticket/">lees je hier</a>.</p>
    </article>
  </body>
</html>