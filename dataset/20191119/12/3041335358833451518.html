<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/eksarthrosi-speiras-narkotikon-apo-tin-el-as/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T12:06:47+00:00"/>
    <meta property="og:title" content="Εξάρθρωση σπείρας ναρκωτικών από την ΕΛ.ΑΣ."/>
    <meta property="og:description" content="Κατά τη διάρκεια επιχείρησης στην οποία συμμετείχαν στελέχη της ΕΚΑΜ και της Άμεσης Δράσης συνελήφθησαν τέσσερις αλλοδαποί, μεταξύ των οποίων ένας 16χρονος"/>
  </head>
  <body>
    <article>
      <h6 class="kicker">Κατασχέθηκαν 560 κιλά κάνναβης</h6>
      <h1>Εξάρθρωση σπείρας ναρκωτικών από την ΕΛ.ΑΣ.</h1>
      <h2>Κατά τη διάρκεια επιχείρησης στην οποία συμμετείχαν στελέχη της ΕΚΑΜ και της Άμεσης Δράσης συνελήφθησαν τέσσερις αλλοδαποί, μεταξύ των οποίων ένας 16χρονος</h2>
      <address><time datetime="2019-11-19T12:06:47+00:00">19 Nov 2019, 12:06</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Εξαρθρώθηκε, από την Υποδιεύθυνση Δίωξης Ναρκωτικών της Ασφάλειας Αττικής, εγκληματική οργάνωση<a href="https://www.in.gr/2019/09/21/greece/narkotika-sta-sxoleia-anilikos-dealer-apokalyptei-oti-evgale-1-000-eyro-se-mia-mera/"> διακίνησης ναρκωτικών ουσιών</a> στην Αττική και στην Κόρινθο.</p>
      <p>Κατά τη διάρκεια επιχείρησης στην οποία συμμετείχαν στελέχη της ΕΚΑΜ και της Άμεσης Δράσης συνελήφθησαν σε διάφορες περιοχές της Αττικής και της Κορίνθου τέσσερις αλλοδαποί, ηλικίας 29, 35, 36 και 37 ετών και ένας 16χρονος, μέλη της οργάνωσης.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <figure>
        <iframe src="https://www.youtube.com/embed/R5I_hxIKMPI" width="640" height="360" data-service="Youtube" scrolling="no"/>
      </figure>
      <p>Σύμφωνα με σχετική ανακοίνωση, αρχηγικό ρόλο στην οργάνωση είχε ο 36χρονος ο οποίος ήταν επιφορτισμένος με την ανεύρεση των ναρκωτικών ουσιών, την μεταφορά και τη προμήθεια με αυτές των διακινητών της Αττικής και της Κορίνθου.</p>
      <figure>
        <img src="https://www.in.gr/wp-content/uploads/2019/11/19112019kanabi003-1-450x600.jpg"/>
      </figure>
      <p>Τα υπόλοιπα μέλη ήταν υπεύθυνα για την φύλαξη, την τυποποίηση και τη διακίνηση των ποσοτήτων της ακατέργαστης κάνναβης ενώ ο ανήλικος εκτελούσε χρέη τσιλιαδόρου στις οικίες που αποκρύπτονταν τα ναρκωτικά.</p>
      <p>Μετά από έρευνες σε όχημα που οδηγούσε ο 36χρονος και ακινητοποιήθηκε στο Σταθμό Διοδίων Ελευσίνας και σε οικία στην Αρχαία Κόρινθο, βρέθηκαν συνολικά και κατασχέθηκαν ακατέργαστη κάνναβη βάρους 560 κιλών και 620 γραμμαρίων, 4.610 ευρώ, τρία αυτοκίνητα, και εννέα κινητά τηλέφωνα</p>
      <p>Περαιτέρω, το προσδοκώμενο όφελος από την πώληση των κατασχεμένων ποσοτήτων ναρκωτικών εκτιμάται ότι υπερβαίνει τις 840.000 ευρώ.</p>
      <p>Οι συλληφθέντες, οδηγήθηκαν στον Εισαγγελέα Πρωτοδικών Κορίνθου.</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/19/greece/agrieyei-o-kairos-ragdaia-epideinosi-me-vroxes-kai-kataigides/"/>
        <a href="https://www.tanea.gr/2019/11/19/greece/seismos-simeiothike-notia-tis-kefalonias/"/>
        <a href="https://www.tanea.gr/2019/11/19/greece/prosfygiko-epixeirisi-diasosis-metanaston-anoixta-tis-pylou/"/>
      </related>
    </article>
  </body>
</html>