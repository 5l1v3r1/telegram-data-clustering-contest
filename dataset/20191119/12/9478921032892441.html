<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-i-synantisi-toy-prothypoyrgoy-me-toys-perifereiarches/"/>
    <meta property="og:site_name" content="ert.gr"/>
    <meta property="article:published_time" content="2019-11-19T12:14:46+00:00"/>
    <meta property="og:title" content="Κέρκυρα: Η συνάντηση του Πρωθυπουργού με τους Περιφερειάρχες"/>
    <meta property="og:description" content="Συνάντηση με τους περιφερειάρχες της χώρας είχε χθες το μεσημέρι ο πρωθυπουργός Κυριάκος Μητσοτάκης όπου συζητήθηκαν η μεγαλύτερη απορρόφηση και η ταχύτερη αξιοποίηση τον κονδυλίων του ΕΣΠΑ, το θέμα της ενίσχυσης των αρμοδιοτήτων των Περιφερειών και το μεταναστευτικό/προσφυγικό. Παράλληλα τονίστηκε η ανάγκη ενός νέου θεσμικού πλαισίου που θα ενισχύει τις αρμοδιότητες των περιφερειών και θα ξεκαθαρίζει το πλαίσιο λειτουργίας μεταξύ κεντρικής διοίκησης, αποκεντρωμένης διοίκησης, Περιφέρειας και Δήμου. Αναφορικά με το μεταναστευτικό ο πρωθυπουργός ζήτησε από τους περιφερειάρχες να δείξουν αλληλεγγύη προς τα νησιά υπογραμμίζοντας με έμφαση ότι «δεν γίνεται να δίνω μάχη και να ζητάω αλληλεγγύη από την Ευρώπη όταν δεν υπάρχει αλληλεγγύη μεταξύ μας». Μιλώντας στην ΕΡΤ Κέρκυρας η περιφερειάρχης Ρόδη Κράτσα επεσήμανε ότι επανέλαβε τις επιφυλάξεις της για την φιλοξενία προσφύγων στην Κέρκυρα και τα Ιόνια και επεσήμανε ότι δεν έχει καμιά ενημέρωση ότι γίνονται στα νησιά τέτοιες κινήσεις"/>
  </head>
  <body>
    <article>
      <h1>Κέρκυρα: Η συνάντηση του Πρωθυπουργού με τους Περιφερειάρχες</h1>
      <address><time datetime="2019-11-19T12:14:46+00:00">19 Nov 2019, 12:14</time> by <a rel="author">Μαρία Παγκράτη</a></address>
      <p>Συνάντηση με τους περιφερειάρχες της χώρας είχε χθες το μεσημέρι ο πρωθυπουργός Κυριάκος Μητσοτάκης όπου συζητήθηκαν η μεγαλύτερη απορρόφηση και η ταχύτερη αξιοποίηση τον κονδυλίων του ΕΣΠΑ, το θέμα της ενίσχυσης των αρμοδιοτήτων των Περιφερειών και το μεταναστευτικό/προσφυγικό. Παράλληλα τονίστηκε η ανάγκη ενός νέου θεσμικού πλαισίου που θα ενισχύει τις αρμοδιότητες των περιφερειών και θα ξεκαθαρίζει το πλαίσιο λειτουργίας μεταξύ κεντρικής διοίκησης, αποκεντρωμένης διοίκησης, Περιφέρειας και Δήμου.<br/>Αναφορικά με το μεταναστευτικό ο πρωθυπουργός ζήτησε από τους περιφερειάρχες να δείξουν αλληλεγγύη προς τα νησιά υπογραμμίζοντας με έμφαση ότι «δεν γίνεται να δίνω μάχη και να ζητάω αλληλεγγύη από την Ευρώπη όταν δεν υπάρχει αλληλεγγύη μεταξύ μας». Μιλώντας στην ΕΡΤ Κέρκυρας η περιφερειάρχης Ρόδη Κράτσα επεσήμανε ότι επανέλαβε τις επιφυλάξεις της για την φιλοξενία προσφύγων στην Κέρκυρα και τα Ιόνια και επεσήμανε ότι δεν έχει καμιά ενημέρωση ότι γίνονται στα νησιά τέτοιες κινήσεις</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-se-katastasi-ektaktis-anagkis-perioches-tis-kerkyras/"/>
        <a href="https://www.ert.gr/perifereiakoi-stathmoi/kerkira/kerkyra-oi-paremvaseis-sto-alsos-tis-garitsas/"/>
        <a href="https://www.ert.gr/perifereiakoi-stathmoi/kerkira/kerkyra-erotisi-ayloniti-gia-to-epeisodio-sto-nosokomeio/"/>
        <a href="https://www.ert.gr/perifereiakoi-stathmoi/kerkira/kerkyra-synantisi-m-ydraioy-me-to-syllogo-san-giacomo/"/>
        <a href="https://www.ert.gr/perifereiakoi-stathmoi/kerkira/kerkyra-to-neo-ds-toy-farmakeytikoy-syllogoy/"/>
        <a href="https://www.ert.gr/perifereiakoi-stathmoi/kerkira/kerkyra-kinitopoiiseis-kathigiton/"/>
      </related>
    </article>
  </body>
</html>