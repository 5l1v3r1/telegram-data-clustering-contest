<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/amalfi-trovata-tartaruga-marina-senza-vita-in-zona-porto-foto/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T12:47:28+00:00"/>
    <meta property="og:title" content="Amalfi: trovata tartaruga marina senza vita in zona porto / Foto"/>
    <meta property="og:description" content="E' stato trovato questa mattina ad Amalfi un esemplare senza vita di tartaruga Caretta Caretta, una delle specie che notoriamente abitano nei nostri mari."/>
  </head>
  <body>
    <article>
      <h1>Amalfi: trovata tartaruga marina senza vita in zona porto / Foto</h1>
      <address><time datetime="2019-11-19T12:47:28+00:00">19 Nov 2019, 12:47</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>E’ stato trovato questa mattina ad Amalfi un esemplare senza vita di tartaruga Caretta Caretta, una delle specie che notoriamente abitano nei nostri mari.</p>
      <p>L’esemplare è stato notato nella zona porto di Amalfi da alcuni pescatori e persone che si trovavano lì in quel momento e che l’hanno subito recuperata per portarla sulla banchina.</p>
      <p>Come si può vedere anche dalla foto, la tartaruga è in avanzato stato di decomposizione per cui si immagina che sia morta già da qualche giorno e che le forti correnti dei giorni scorsi ed il mare agitato, l’abbiano trasportata fino ad Amalfi.</p>
      <figure>
        <img src="https://amalfinotizie.it/wp-content/uploads/2019/11/tartaruga-morta-Amalfi.jpg"/>
      </figure>
      <p>Inoltre, al momento del ritrovamento, la tartaruga aveva nella bocca un filo di ferro ma al momento non si sa se sia stata questa la causa della morte.</p>
      <p>Generalmente, come avviene in questi casi di ritrovamento di carcasse di animali, bisogna allertare la Guardia Costiera che a sua volta allerta i veterinari dell’Asl che dovrebbero provvedere a trasferire la carcassa presso l’istituto zooprofilattico di Napoli dove l’animale marino verrà sottoposto ad autopsia necessaria a stabilire la causa del decesso.</p>
    </article>
  </body>
</html>