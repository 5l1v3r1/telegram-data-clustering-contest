<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/tim-open-fiber-oggi-la-deadline-per-le-offerte-dei-fondi/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T12:11:24+00:00"/>
    <meta property="og:title" content="TIM-Open Fiber: oggi la deadline per le offerte dei fondi"/>
    <meta property="og:description" content="Oggi scade il periodo di presentazione delle offerte non vincolanti  per l'acquisizione congiunta di Open Fiber e della rete FTTH; fra i papabili candidati F2i,Brookfield, Ardian, Antin, Macquarie, Psp, The Canada Pension Plan Investment Board, Adia, Gic China Investment Corp."/>
  </head>
  <body>
    <article>
      <h1>TIM-Open Fiber: oggi la deadline per le offerte dei fondi</h1>
      <h2>Oggi scade il periodo di presentazione delle offerte non vincolanti  per l'acquisizione congiunta di Open Fiber e della rete FTTH; fra i papabili candidati F2i,Brookfield, Ardian, Antin, Macquarie, Psp, The Canada Pension Plan Investment Board, Adia, Gic China Investment Corp.</h2>
      <address><time datetime="2019-11-19T12:11:24+00:00">19 Nov 2019, 12:11</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Telecom ben intonata in borsa (+1,43% a 0,5526 euro intorno alle 13:05) nel giorno in cui scade il periodo di presentazione delle offerte non vincolanti  per l’acquisizione congiunta di Open Fiber e della rete FTTH ( Fiber To The Home, cioè la parte della rete che arriva negli appartamenti degli utenti) da parte dei fondi.</p>
      <p>Fra i papabili candidati rientrano F2i (l’unico italiano), Brookfield, Ardian, Antin, Macquarie, fondi pensione come i canadesi Psp e The Canada Pension Plan Investment Board e anche fondi sovrani come Adia (Abu Dhabi), Gic (Singapore) ed il cinese China Investment Corp. F2i potrebbe allearsi con i canadesi di Psp e il gruppo di Singapore Gic che già investono in F2i.</p>
      <p>Gubitosi continua a difendere il modello integrato di Tim, che è in linea con quello degli altri paesi e risponde meglio alle esigenze dei clienti, la cui importanza è stata ribadita anchedall l’Asati, l’associazione dei piccoli azionisti di Tim.</p>
      <p>Circa i target di riduzione dell’indebitamento Gubitosi conferma che l’abbattimento di circa 3 miliardi dovrebbe avvenire in meno di un anno. Nello specifico secondo l’AD “l’accordo con Vodafone su Inwit permetterà di tagliare circa 1 miliardo e mezzo d’indebitamento e altri 500 milioni arriveranno dall’intesa sul credito al consumo con il Santander. Dalla riduzione organica, invece, otterremo nel 2019 1,2 miliardi di miglioramento. Dopo soltanto un anno siamo già a metà strada”; quanto agli oneri finanziari ed alla rinegoziazione dei bond in scadenza prevede di risparmiare 100 milioni quest’anno</p>
    </article>
  </body>
</html>