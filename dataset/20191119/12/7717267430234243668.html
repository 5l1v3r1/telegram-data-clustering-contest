<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/apo-tis-30-noemvriou-o-chartis-ton-gefseon-sti-thessaloniki"/>
    <meta property="og:site_name" content="Voria.gr"/>
    <meta property="article:published_time" content="2019-11-19T12:50:00+00:00"/>
    <meta property="og:title" content="ΑΠΟ ΤΙΣ 30 ΝΟΕΜΒΡΙΟΥ Ο ΧΑΡΤΗΣ ΤΩΝ ΓΕΥΣΕΩΝ ΣΤΗ ΘΕΣΣΑΛΟΝΙΚΗ"/>
    <meta property="og:description" content="Οι πόρτες για την οινική εκδήλωση της Β. Ελλάδας και το καθιερωμένο ραντεβού του αμπελοοινικού κλάδου στη Θεσσαλονίκη, θα ανοίξουν στις 30 Νοεμβρίου"/>
  </head>
  <body>
    <article>
      <h1>ΑΠΟ ΤΙΣ 30 ΝΟΕΜΒΡΙΟΥ Ο ΧΑΡΤΗΣ ΤΩΝ ΓΕΥΣΕΩΝ ΣΤΗ ΘΕΣΣΑΛΟΝΙΚΗ</h1>
      <h2>Οι πόρτες για την οινική εκδήλωση της Β. Ελλάδας και το καθιερωμένο ραντεβού του αμπελοοινικού κλάδου στη Θεσσαλονίκη, θα ανοίξουν στις 30 Νοεμβρίου</h2>
      <address><time datetime="2019-11-19T12:50:00+00:00">19 Nov 2019, 12:50</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Για ακόμη μια χρονιά θα πραγματοποιηθεί ο <b>17ος Χάρτης των Γεύσεων</b>, το Σάββατο 30 Νοεμβρίου και την Κυριακή 1 Δεκεμβρίου 2019 στο Συνεδριακό Κέντρο Ι. Βελλίδης, Helexpo, Θεσσαλονίκη.</p>
      <p>Ο Χάρτης των Γεύσεων υπό την αιγίδα του Δήμου Θεσσαλονίκης και τη Wine Plus εντάσσεται στο ετήσιο πρόγραμμα του Φεστιβάλ Γαστρονομίας Θεσσαλονίκης (Thessaloniki Food Festival), της ΔΕΘ-Helexpo, της Εθνικής Διεπαγγελματικής Οργάνωσης Αμπέλου και Οίνου, του Συνδέσμου Ελληνικού Οίνου και της Πανελλήνιας Ένωσης Οινοχόων.</p>
      <p>Οι πόρτες για τη σημαντικότερη οινική εκδήλωση της Βόρειας Ελλάδας και καθιερωμένο ετήσιο ραντεβού του αμπελοοινικού κλάδου στη Θεσσαλονίκη, θα ανοίξουν το Σάββατο 30 Νοεμβρίου, στις 12.00 το μεσημέρι.<br/><br/>Ο Χάρτης των Γεύσεων θα διαρκέσει ένα Σαββατοκύριακο, από τις 12:00-20:00, στο οποίο οινοπαραγωγοί, αποσταγματοποιοί, εισαγωγείς οίνων, επαγγελματίες του κρασιού, της εστίασης, του τουρισμού και χιλιάδες οινόφιλοι δοκιμάζουν, συζητούν, ανταλλάσσουν απόψεις και εμπειρίες σε ένα καλαίσθητο, ευχάριστο και πολιτισμένο περιβάλλον.<br/><br/>Στη 17η διοργάνωση του Χάρτη των Γεύσεων συμμετέχουν τα γνωστά οινοποιεία της χώρας αλλά και πολλά νεότερα, έως και πρωτοεμφανιζόμενα, εκπροσωπώντας όλες τις αμπελουργικές περιοχές της χώρας. Περισσότεροι από 150 οινοποιοί και αποσταγματοποιοί, καθώς και εισαγωγείς οίνων που εκπροσωπούν οινοποιεία από ακόμη 10 χώρες.<br/><br/>Περισσότερες από 1.000 ετικέτες, ένα καταπληκτικά ευρύ φάσμα κρασιών, ξεκινώντας από τα φρέσκα της εσοδείας 2019, τις νέες ετικέτες και συσκευασίες, αρκετές από τις οποίες θα κάνουν το ντεμπούτο τους στην εκδήλωση και φτάνοντας έως τις αγαπημένες κορυφαίες ελληνικές και τις συναρπαστικές διεθνείς επιλογές. Ο Χάρτης των Γεύσεων είναι το σημείο για να δοκιμάσετε τις τελευταίες οινικές τάσεις.<br/><br/>Κάθε χρονιά, ο Χάρτης των Γεύσεων συνοδεύεται από πλούσιο πρόγραμμα παράλληλων εκδηλώσεων. Ακόμη κάθετες γευστικές δοκιμές, παρουσιάσεις &amp; επιστημονικές εισηγήσεις, απολαυστικές μαγειρικές επιδείξεις από κορυφαίους chef και ζαχαροπλάστες της Θεσσαλονίκης.</p>
      <p>(Δείτε το πρόγραμμα στο <a href="https://mapofflavours.gr/">www.mapofflavours.gr</a>. Με την είσοδο στην έκθεση μπορείτε να παρακολουθήσετε τις παράλληλες εκδηλώσεις χωρίς πρόσθετο κόστος)<br/><br/>Επιπλέον θα υπάρξουν σεμινάρια του Wine School.</p>
      <p>Το τυπωμένο σε μεγάλη διάσταση infographic της Wine Plus «Το ελληνικό κρασί σε αριθμούς» σε συνδυασμό με τα 30λεπτα σεμινάρια, σας δίνουν την ευκαιρία να μάθετε τα βασικά βήματα της γευστικής δοκιμής και να γνωρίσετε τις αμπελουργικές περιοχές της Ελλάδας πριν ξεκινήσετε τις εξερευνήσεις σας.</p>
      <p>Η διοργάνωση των σεμιναρίων και στα αγγλικά δίνει την ευκαιρία και στους ξένους επισκέπτες να έχουν μία αληθινά «Discover Greek Wines» εμπειρία.<br/><br/><b>Το Wine Plus wine notebook</b></p>
      <p>Για την αναβάθμιση της οινικής εμπειρίας, η Wine Plus προσφέρει με την αγορά εισιτηρίου και το WP wine notebook, ένα καλόγουστο έντυπο σημειωματάριο γευστικής δοκιμής για να σας διευκολύνει/ενθαρρύνει να κρατάτε σημειώσεις για τα κρασιά που δοκιμάζετε.<br/><br/>Στους επισκέπτες διατίθεται δωρεάν το flyer που δημιούργησε η Εθνική Διεπαγγελματική Οργάνωση Αμπέλου και Οίνου με τις προτροπές της Wine in Moderation.<br/><br/>Key words 2019: #MapofFlavours19 #Hartis19<br/>Ωράριο λειτουργίας: 12.00 – 20.00<br/>Εισιτήριο: 8€, Εισιτήριο δύο ημερών: 14€</p>
    </article>
  </body>
</html>