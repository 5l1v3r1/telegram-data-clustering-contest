<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109131-GERB%252FSDS-oglavi-pochti-vsichki-komisii-v-SOS"/>
    <meta property="og:site_name" content="Канал 3"/>
    <meta property="article:published_time" content="2019-11-19T12:07:00+00:00"/>
    <meta property="og:title" content="ГЕРБ/СДС оглави почти всички комисии в СОС"/>
    <meta property="og:description" content="Силвия Христова от ГЕРБ продължава да оглавява архитектурната комисия"/>
  </head>
  <body>
    <article>
      <h1>ГЕРБ/СДС оглави почти всички комисии в СОС</h1>
      <h2>Силвия Христова от ГЕРБ продължава да оглавява архитектурната комисия</h2>
      <address>
        <time datetime="2019-11-19T12:07:00+00:00">19 Nov 2019, 12:07</time>
      </address>
      <p>
        <b>11 от общо 13 комисии в Столичния общински съвет са с председатели от ГЕРБ и СДС и две - от ВМРО и “Атака”. Това решиха общинските съветници по времето на своето заседание днес.</b>
      </p>
      <p><b>Силвия Христова от ГЕРБ</b> продължава да оглавява архитектурната комисия.</p>
      <p><b>Лорита Радева</b> беше преизбрана да ръководи екокомисията. Финансовата комисия е с нов ръководител и това е адвокатът и преподавател в Софийския университет <b>Георги Георгиев </b>от ГЕРБ. Здравната комисия също ще бъде с нов председател - това е <b>д-р Антон Койчев</b>. Досегашният й председател <b>д-р Веселин Милев</b> вече ще ръководи тази за връзките с гражданите, а<b> Ботьо Ботев</b> ще ръководи комисията по местно самоуправление.</p>
      <p>Начело на комисията по образование и култура остава председателката на групата на ГЕРБ в СОС<b> Малина Едрева</b>, тази по икономика ще ръководи <b>Николай Стойнев</b> от ГЕРБ, а по инженерна инфраструктура <b>Прошко Прошков</b>.</p>
      <p>Досегашният председател на комисията по транспорт <b>Екатерина Йорданова</b> вече ще отговаря за комисията по европейски програми, а спорта ще ръководи<b> Таня Георгиева</b>.</p>
      <p>Новосформираната група в СОС “Патриоти за София”, в която влизат четирима съветници от ВМРО и един от “Атака” получава ръководството на две комисии.</p>
      <p><b>Карлос Контрера</b> от ВМРО ще ръководи тази по транспорт и туризъм, а <b>Борислав Иванов</b> от “Атака” - комисията по обществен ред.</p>
      <p>По-рано<b> Иванов </b>беше избран и за зам.-председател на СОС. До 31 декември пък работна група трябва да предложи проект за нов правилник за работа на СОС.</p>
      <related>
        <h4>Още по темата</h4>
        <a href="http://kanal3.bg/news/bulgaria/politics/108028-Goranov%253A-Pred-Fandakova-sledva-nelek-mandat-s-shareni-rayonni-kmetove-i-obshtinski-savet"/>
        <a href="http://kanal3.bg/news/bulgaria/politics/107714-Poveche-obshtinski-savetnici-za-GERB-sled-parviya-tur-na-izborite-%2528VIDEO%2529"/>
      </related>
    </article>
  </body>
</html>