<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zlociny-a-soudy/lupic-s-pistoli-a-obuskem-prepadl-neslysici-zenu-ta-svou-kabelku-ubranila-20191119.html"/>
    <meta property="og:site_name" content="Pražský deník"/>
    <meta property="article:published_time" content="2019-11-19T12:27:00+00:00"/>
    <meta property="og:title" content="Lupič s pistolí a obuškem přepadl neslyšící ženu. Ta svou kabelku ubránila"/>
    <meta property="og:description" content="/VIDEO/ Hodně kuráže a odvahy předvedla v pondělí 4. listopadu jedenašedesátiletá neslyšící žena v pražské Křesomyslově ulici. Kolem čtvrt na jedenáct v noci se stala obětí loupežného přepadení, ale nedala se. Naštěstí se jí nic nestalo."/>
  </head>
  <body>
    <article>
      <h1>Lupič s pistolí a obuškem přepadl neslyšící ženu. Ta svou kabelku ubránila</h1>
      <address><time datetime="2019-11-19T12:27:00+00:00">19 Nov 2019, 12:27</time> by <a rel="author">Richard Šedý</a></address>
      <p>Zatím neznámý pachatel ozbrojený pistolí a teleskopickým obuškem a s šátkem přes obličej na ženu z ničeho nic zaútočil zezadu. Začal se s ní přetahovat o její kabelku a snažil se jí zmocnit. To se mu nepovedlo, oběť se ubránila a pachatel z místa utekl.</p>
      <figure>
        <video src="https://v.denik.cz/2019/11/19/063/prepadeni-neslysici-zeny-video.mp4"/>
      </figure>
      <p>Při loupeži tedy nevznikla žádná škoda a nedošlo ani ke zranění. Přesto darebákovi za pokus loupeže hrozí až desetiletý pobyt za mřížemi.</p>
      <p>"Podezřelého muže zachytila kamera, jak poškozenou sledoval a následně po činu, když se zbavoval zbraní, kterými ženu ohrožoval. Jestliže ho na záběrech někdo poznává, ať se ozve na linku 158," požádal veřejnost o spolupráci mluvčí pražské policie Jan Daněk.</p>
      <figure>
        <img src="https://g.denik.cz/63/27/07-zapaleni-vybuch-vozidlo_denik-150-3x2.jpg"/>
      </figure>
      <aside>
        <a href="https://prazsky.denik.cz/zlociny-a-soudy/zharske-akci-padl-za-obet-luxusni-mercedes-ohen-ale-zasahl-i-pachatele-20191116.html">Žhářské akci padl za oběť luxusní Mercedes. Oheň ale zasáhl i pachatele Přečíst článek ›</a>
      </aside>
    </article>
  </body>
</html>