<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sostenibilita/appuntamenti/2019/11/19/forum-sostenibilita-fortune-italia-sviluppo-sostenibile-dell-economia-globale_OW6jAsODs4CoVcqAO24ThK.html"/>
    <meta property="og:site_name" content="Adnkronos"/>
    <meta property="article:published_time" content="2019-11-19T12:37:00+00:00"/>
    <meta property="og:title" content="Forum Sostenibilità di Fortune Italia, lo sviluppo sostenibile dell’economia globale"/>
    <meta property="og:description" content="Una discussione partecipata, autorevole e indipendente sui temi portanti dello sviluppo sostenibile dell’economia globale. E’ l’obiettivo del Forum Sostenibilità̀, organizzato da Fortune Italia, giunto alla seconda edizione. Il confronto fra imprese, istituzioni e corpi intermedi si svolgerà̀ a Roma il 21 e 22 novembre. Una due giorni che vuole far emergere le principali tematiche che stanno influenzando, in maniera radicale, i processi produttivi e distributivi nella maggior parte dei settori economici."/>
  </head>
  <body>
    <article>
      <h1>Forum Sostenibilità di Fortune Italia, lo sviluppo sostenibile dell’economia globale</h1>
      <address>
        <time datetime="2019-11-19T12:37:00+00:00">19 Nov 2019, 12:37</time>
      </address>
      <p>Una discussione partecipata, autorevole e indipendente sui temi portanti dello sviluppo sostenibile dell’economia globale. E’ l’obiettivo del Forum Sostenibilità̀, organizzato da Fortune Italia, giunto alla seconda edizione. Il confronto fra imprese, istituzioni e corpi intermedi si svolgerà̀ a Roma il 21 e 22 novembre. Una due giorni che vuole far emergere le principali tematiche che stanno influenzando, in maniera radicale, i processi produttivi e distributivi nella maggior parte dei settori economici.</p>
      <p>La prima giornata di lavoro, il 21 novembre (Roma Eventi – Fontana di Trevi Piazza della Pilotta, 4 - dalle 9.30) è articolata su sei tavoli tematici: Economia circolare, Energie rinnovabili, Finanza sostenibile, Mobilità e trasporto sostenibile, Packaging e consumo sostenibile, Rinnovamento del patrimonio edilizio. Saranno momenti operativi di incontro tra manager, esperti, rappresentanti delle associazioni e delle istituzioni in cui condividere opinioni, esperienze e competenze e suggerire soluzioni da presentare all’attenzione dei decisori.</p>
      <p>Il 22 novembre la seduta plenaria dell’evento (Maaxi - Museo nazionale delle arti del XXI secolo, Via Guido Reni 4/A), a partire dalle 9,30. Interverrà il direttore di Fortune, Clifton Leaf. Saranno presentati i risultati emersi dal lavoro dei sei tavoli, coordinati da rappresentanti di Enea, Edison, Cdp, Enel X, Pastificio Felicetti e Bureau Veritas.</p>
      <p>Una sessione di interviste affronterà i temi della sostenibilità con interlocutori di primo piano: il dg di Irena Francesco La Camera, l’amministratore delegato di Edison Nicola Monti, il presidente di Avio Aero Sandro De Poli, l’amministratore delegato di Siram Veolia Emanuela Trentin.</p>
      <p>I lavori saranno chiusi dalla tavola rotonda “Lavoro, competenze e innovazione sostenibile”, moderata dalla giornalista Adnkronos Stefania Marignetti. Ne discutono: Silvia Ciucciovino, Prorettore con delega per i rapporti con il mondo del lavoro Università degli Studi di Roma Tre; Livio de Santoli, Prorettore alle politiche energetiche Sapienza Università di Roma; Gennaro Iasevoli, Prorettore alla ricerca e all’internazionalizzazione Università Lumsa; Luigi Paganetto, Professore emerito e presidente Fondazione Economia Università di Roma “Tor Vergata”.</p>
    </article>
  </body>
</html>