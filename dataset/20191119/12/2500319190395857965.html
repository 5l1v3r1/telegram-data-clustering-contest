<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574224/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T12:09:04+00:00"/>
    <meta property="og:title" content="נתניהו בגוש עציון על הצהרת טראמפ: &quot;הישג שיעמוד לדורות&quot;"/>
    <meta property="og:description" content="בדברים שנשא היום ראש הממשלה במהלך סיור בגוש עציון, התייחס נתניהו להצהרת טראמפ: &quot;ממשל טראמפ תיקן כאן עוול היסטורי והתייצב עם האמת והצדק, אני מודה לנשיא טראמפ ולמזכיר המדינה פומפאו&quot;"/>
  </head>
  <body>
    <article>
      <h1>נתניהו בגוש עציון על הצהרת טראמפ: "הישג שיעמוד לדורות"</h1>
      <address><time datetime="2019-11-19T12:09:04+00:00">19 Nov 2019, 12:09</time> by <a rel="author">איתי גדסי</a></address>
      <p>
        <b>בדברים שנשא היום ראש הממשלה במהלך סיור בגוש עציון, התייחס נתניהו להצהרת טראמפ: "ממשל טראמפ תיקן כאן עוול היסטורי והתייצב עם האמת והצדק, אני מודה לנשיא טראמפ ולמזכיר המדינה פומפאו"</b>
      </p>
      <figure>
        <img src="http://www.93fm.co.il/wp-content/uploads/2019/11/WhatsApp-Image-2019-11-19-at-13.48.16.jpeg"/>
        <figcaption>
          <cite>צילום: קובי גדעון, לע"מ</cite>
        </figcaption>
      </figure>
      <p>ראש הממשלה בנימין נתניהו סייר היום בגוש עציון ונפגש עם ראשי מועצות ביהודה ושומרון.</p>
      <p>בדברים שנשא במקום התייחס ראש הממשלה נתניהו להצהרה ההיסטורית של ממשל טראמפ לפיה ההתיישבות היהודית ביהודה ושומרון הינה חוקית: "אני מודה שאני נרגש מאוד. אנחנו פה, בגוש עציון, מקום שגורשנו ממנו במלחמת העצמאות, והנה אנחנו ביום היסטורי עם עוד הישג עצום למדינת ישראל, שעבדנו עליו לא מעט, ממשל טראמפ תיקן כאן עוול היסטורי והתייצב עם האמת והצדק. אני מודה לנשיא טראמפ ולמזכיר המדינה פומפאו. זהו יום גדול מאוד למדינת ישראל והישג שיעמוד לדורות".</p>
      <p>ראש המועצה האזורית גוש עציון שלמה נאמן ברך גם הוא את הצהרת ממשל טראמפ בנוכחות ראש הממשלה נתניהו: "צעד גדול לריבונות ביהודה ובשומרון. ממשלת ארה"ב בהובלתו של הנשיא טראמפ מוכיחה פעם אחר פעם שהם הידידים הטובים ביותר של מדינת ישראל'.</p>
      <p>כמו כן אמר נאמן כי מדובר בצעד חשוב בדרך לשליטה ישראלית מלאה בכל ארץ ישראל: "זהו צעד חשוב בכך שמדינת ישראל לא רק תשלוט ביהודה ושומרון, אלא גם תהיה הבעלים היחידים של ארץ ישראל על ידי החלת הריבונות המלאה. אני רוצה להודות לך ראש הממשלה נתניהו שאתה נלחם ולא מרפה, למען ארץ ישראל ולמען היסטוריה והמורשת. אנחנו כאן ביהודה ובשומרון נהיה לצדך".</p>
      <p>עוד אמר ראש המועצה האזורית גוש עציון: "הממשלה בראשותך ממשיכה לעבוד ולעשות היסטוריה יומיום, שעה שעה. בזמן שבשמאל נכנסים להיסטוריה הממשלה בראשות בנימין נתניהו עושה היסטוריה והופכת חזון למציאות. אלו ימים טובים להתיישבות היהודית בארץ ישראל ובעז"ה נראה זאת גם בשטח, עם בניה והרחבת מפעל ההתיישבות".</p>
      <related>
        <a href="http://www.93fm.co.il/radio/574335/"/>
        <a href="http://www.93fm.co.il/radio/574285/"/>
        <a href="http://www.93fm.co.il/radio/574149/"/>
      </related>
    </article>
  </body>
</html>