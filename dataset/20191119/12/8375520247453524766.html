<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajina-i-chehiya-domovilisya-pro-rozshirennya-viyskovo-tehnichnogo-spivrobitnictva-640936.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T12:50:31+00:00"/>
    <meta property="og:title" content="Україна і Чехія домовилися про розширення військово-технічного співробітництва"/>
    <meta property="og:description" content="Дві країни впровадили виробничу кооперацію в окремих високотехнологічних сферах"/>
  </head>
  <body>
    <article>
      <h1>Україна і Чехія домовилися про розширення військово-технічного співробітництва</h1>
      <address>
        <time datetime="2019-11-19T12:50:31+00:00">19 Nov 2019, 12:50</time>
      </address>
      <h4>Дві країни впровадили виробничу кооперацію в окремих високотехнологічних сферах</h4>
      <p>Україна і Чехія домовилися про розширення військово-технічного співробітництва, в тому числі про виробничу кооперацію в окремих високотехнологічних сферах. Про це повідомив президент Володимир Зеленський на спільній з прем'єр-міністром Чехії Андрієм Бабішем пресконференції в Києві.</p>
      <p>«Ми домовилися розширити двосторонню військово-технічне співробітництво. Зокрема, впровадили виробничу кооперацію в окремих високотехнологічних сферах. Дякуємо уряд Чехії за зняття всіх бар'єрів торгівлі з Україною військово-промисловою продукцією», - сказав він.</p>
      <p>Візит Бабіша - перші відвідини прем'єром Чехії України за 11 років.</p>
      <p>«Я приїхав з однозначним повідомленням про підтримку України і її народу. Ми не сприймаємо і засуджуємо російську агресію на сході країни і нелегальну анексію Криму. Ми підтримуємо територіальну цілісність і суверенітет України в міжнародно визнаних кордонах, і ми не бачимо іншого вирішення конфлікту, крім як шляхом повного відновлення суверенітету України мирним політичним шляхом. Відповідно, у нас великі очікування від зустрічі в «нормандському форматі», - сказав він.</p>
      <p>Бабіш нагадав, що з 2014 року Чехія надала Україні 15 млн євро і запевнив, що надання гуманітарної допомоги триватиме.</p>
      <p>Як повідомлялось, Зеленський відвідає Прагу (Чехія) в травні 2020 року для участі у зустрічі «Вишеградської четвірки» (Польща, Чехія, Угорщина і Словаччина).</p>
      <related>
        <a href="https://glavcom.ua/news/zelenskiy-ozvuchiv-temi-normandskoji-zustrichi-640925.html"/>
        <a href="https://glavcom.ua/news/zelenskiy-sogodni-zustrinetsya-z-premjerom-chehiji-640842.html"/>
        <a href="https://glavcom.ua/news/do-ukrajini-sogodni-prijide-glava-uryadu-chehiji-babish-640588.html"/>
      </related>
    </article>
  </body>
</html>