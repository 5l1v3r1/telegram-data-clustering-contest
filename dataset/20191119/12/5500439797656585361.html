<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22790/zupanja-sprejela-clane-komornega-zbora-orfej.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-19T12:24:00+00:00"/>
    <meta property="og:title" content="Županja sprejela člane Komornega zbora Orfej"/>
    <meta property="og:description" content="Županja Občine Ljutomer, mag. Olga Karba, je skupaj s podžupanoma Nikom Miholičem in Jankom Špindlerjem, v soboto, 16. novembra, pripravila sprejem za člane Komornega zbora Orfej. Zbor že vrsto let dosega izjemne uspehe tako na domačih, kot tudi mednarodnih tekmovanjih, tokratni sprejem pa sovpada tudi z jubilejem ..."/>
  </head>
  <body>
    <article>
      <h1>Županja sprejela člane Komornega zbora Orfej</h1>
      <h2>Slavnostno akademijo bodo pripravili v soboto, 30. novembra, v Domu kulture Ljutomer</h2>
      <address><time datetime="2019-11-19T12:24:00+00:00">19 Nov 2019, 12:24</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/zupanja-sprejela-clane-komornega-zbora-orfej_15741626340.jpg"/>
        <figcaption>Sprejem za člane Komornega zbora Orfej</figcaption>
      </figure>
      <p>Županja Občine Ljutomer, <b>mag. Olga Karba</b>, je skupaj s podžupanoma <b>Nikom Miholičem</b> in <b>Jankom Špindlerjem</b>, v soboto, 16. novembra, pripravila sprejem za člane Komornega zbora Orfej. Zbor že vrsto let dosega izjemne uspehe tako na domačih, kot tudi mednarodnih tekmovanjih, tokratni sprejem pa sovpada tudi z jubilejem Orfeja. Letos namreč mineva natanko 30 let delovanja te pevske zasedbe, ki od leta 2017 deluje pod umetniškim vodstvom <b>Andraža Hauptmana</b> in njegovega asistenta <b>Vita Žerdina</b>.</p>
      <p><a href="https://www.prlekija-on.net/dogodki/3916/svecana-akademija-ob-30-obletnici-delovanja-komornega-zbora-orfej.html">Svečano akademijo</a> bodo pripravili v soboto, 30. novembra, v Domu kulture Ljutomer. Županja je ob tem povedala, da je ponosna na vse pevce, ki so v teh treh desetletjih peli v Komornem zboru Orfej in s svojo strokovnostjo prepričali marsikatero strogo žirijo.</p>
      <p>Na akademiji, ki je že razprodana, bodo sodelovali tudi <b>Miloš Mlejnik</b> na violončelu, <b>Vasilij Meljnikov</b> z violino in <b>Adriana Magdovski</b> na klavirju, bodo pevci in pevke izvedli skladbo <b>Steve-a Dobrogosza</b> Maša za zbor, klavir in godala, zapeli bodo slovenske ljudske iz različnih pokrajin, izvedli pa bodo tudi krstno izvedbo prleške narodne Prelepo ravno je polje v priredbi <b>Tilna Slakana</b>. Slavnostni govornik bo prof. <b>Marko Vatovec</b>.</p>
    </article>
  </body>
</html>