<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/oneplus-3-3t-ultimo-aggiornamento-683038/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T12:05:02+00:00"/>
    <meta property="og:title" content="OnePlus 3 e 3T dicono addio al supporto ufficiale con l’ultimo aggiornamento: ecco le patch di ottobre"/>
    <meta property="og:description" content="I gloriosi OnePlus 3 e 3T, smartphone top di gamma del produttore cinese per l’anno 2016, stanno per concludere definitivamente..."/>
  </head>
  <body>
    <article>
      <h1>OnePlus 3 e 3T dicono addio al supporto ufficiale con l’ultimo aggiornamento: ecco le patch di ottobre</h1>
      <h2>E ora spazio al modding?</h2>
      <address><time datetime="2019-11-19T12:05:02+00:00">19 Nov 2019, 12:05</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>I gloriosi <b>OnePlus 3 e 3T</b>, smartphone top di gamma del produttore cinese per l’anno 2016, stanno per concludere definitivamente il loro ciclo vitale, almeno per quanto riguarda il supporto software ufficiale. Dopo 3 anni dal lancio, OnePlus ha infatti iniziato a rilasciare <b>l’ultimo aggiornamento di sicurezza</b>.</p>
      <p>Tra il mese di maggio e quello di giugno di quest’anno, OnePlus 3 e 3T si erano <a href="https://www.androidworld.it/2019/06/13/oneplus-3-3t-si-aggiornano-alla-versione-stabile-android-9-0-pie-632906/">aggiornati nel ramo stabile ad Android 9 Pie</a>, rimanendo dunque al passo con gli smartphone usciti nei tre anni successivi. Ad agosto invece erano arrivate le ultime <b>patch di sicurezza</b>, ora superate da quelle rilasciate in questi giorni, <b>datate ottobre 2019</b>.</p>
      <p>La fine del supporto era noto a tutti i possessori dei due smartphone, così come il mancato aggiornamento ad Android 10, più che naturale per dispositivi <b>lanciati sul mercato con Android 6 Marshmallow</b>. Da ora quindi, chi possiede un OnePlus 3 o 3T dovrà rassegnarsi a non ricevere ulteriori aggiornamenti di sicurezza, in alternativa potrà sempre rivolgersi al <i><b>modding</b></i>, scoprendo un mondo di possibilità – e di divertimento, per i più <i>geek</i>.</p>
      <p>Via: <a href="https://www.xda-developers.com/oneplus-3-3t-receive-final-security-update-october-2019-security-patch/">XDA Developers</a></p>
    </article>
  </body>
</html>