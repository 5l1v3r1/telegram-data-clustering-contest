<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/hancescu-despre-salariile-profesorilor-se-fac-calcule-referitor-la-ce-se-va-intampla-cu-1-septembrie-2020-cand-este-prevazuta-majorarea-salariala.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T12:44:14+00:00"/>
    <meta property="og:title" content="Hăncescu, despre salariile profesorilor: Se fac calcule referitor la ce se va întâmpla cu 1 septembrie 2020, când este prevăzută majorarea salarială"/>
    <meta property="og:description" content="Liderii celor trei mari federații sindicale din învățământ s-au întâlnit astăzi, la Guvern, cu premierul Ludovic Orban și ministrul Educației, Monica"/>
  </head>
  <body>
    <article>
      <h1> Hăncescu, despre salariile profesorilor: Se fac calcule referitor la ce se va întâmpla cu 1 septembrie 2020, când este prevăzută majorarea salarială </h1>
      <address><time datetime="2019-11-19T12:44:14+00:00">19 Nov 2019, 12:44</time> by <a rel="author">Raluca Pantazi</a></address>
      <p>
        <b>Liderii celor trei mari federații sindicale din învățământ s-au întâlnit astăzi, la Guvern, cu premierul Ludovic Orban și ministrul Educației, Monica Anisie. La ieșirea de la discuții, liderul FSLI, Simion Hăncescu, a declarat presei că Executivul va face “în următoarele zile niște calcule referitor la ce se va întâmpla” cu majorarea salarială pentru profesori prevăzută să se aplice de la 1 septembrie 2020. “Dar de la 1 ianuarie 2020 nu se pune problema de a nu se acorda măriri”, a precizat Hăncescu.</b>
      </p>
      <p>“Se fac calcule, nu a spus nimeni că nu se va acorda această mărire [prevăzută de la 1 septembrie – n.red.], dar peste 2 săptămâni o să discutăm din nou această speță“, a anunțat președintele Federației Sindicatelor Libere din Învățământ (FSLI).</p>
      <p>Liderul federației sindicale din universitar Alma Mater, Anton Hadăr, a declarat în urma discuțiilor de la Palatul Victoria că, la întâlnirea de peste 2 săptămâni “va veni și dl ministru al Finanțelor, Cîțu. (…) Însă premierul l-a sunat de față cu noi și i-a spus, printre altele, să încorporeze în rectificare banii necesari pentru plata sentințelor și a legii 85 din învățământul superior și preuniversitar și alte lucruri“.</p>
      <ul>
        <li>
          <h4>
            <a href="https://www.edupedu.ro/hancescu-despre-salariile-profesorilor-se-fac-calcule-referitor-la-ce-se-va-intampla-cu-1-septembrie-2020-cand-este-prevazuta-majorarea/">Citește articolul integral pe Edupedu.ro</a>
          </h4>
        </li>
      </ul>
    </article>
  </body>
</html>