<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53186/keszul-a-west-of-dead-mar-el-is-rajtolt-a-nyilt-beta"/>
    <meta property="og:site_name" content="PlayDome"/>
    <meta property="article:published_time" content="2019-11-19T12:10:00+00:00"/>
    <meta property="og:title" content="Készül a West of Dead, már el is rajtolt a nyílt béta"/>
    <meta property="og:description" content="Újabb felülnézetes vadnyugati játék, ismét természetfelettivel meghintve."/>
  </head>
  <body>
    <article>
      <h1>Készül a West of Dead, már el is rajtolt a nyílt béta</h1>
      <h2>Újabb felülnézetes vadnyugati játék, ismét természetfelettivel meghintve.</h2>
      <address><time datetime="2019-11-19T12:10:00+00:00">19 Nov 2019, 12:10</time> by <a rel="author">GeryG</a></address>
      <p>Néhány nappal ezelőtt számoltunk be róla, hogy egy vadnyugaton játszódó, misztikummal átitatott, felülnézetes twin-stick shooter érkezett <a href="https://www.playdome.hu/jatek/7447/ritual-crown-of-horns">Ritual: Crown of Hornes</a> címmel. De úgy tűnik, hogy ez a leírás egy másik játékra is igaz lehet, bár az X019-en bejelentett <b>West of Dead</b> egyelőre még nem jelent meg.</p>
      <p>Ezt leszámítva viszont a fentiek éppúgy érvényesek rá is. Hősünk ezúttal William Mason (akit egyébként Ron Perlman szólaltat meg), aki történetesen a halálból tér vissza. Emlékei nincsenek, csak egy sötét alak képe dereng előtte. Útra is kel, hogy kiderítse, ki vagy mi okozta a halálát, de ezzel egy sor természetfeletti jelenséget is útjára enged.</p>
      <figure>
        <iframe src="https://www.youtube.com/embed/asBRKYTqG5g" width="640" height="360" data-service="Youtube" scrolling="no"/>
      </figure>
      <p>A szokásos twin-stick shooter játékmenetet ezúttal fedezékhasználattal spékelik meg, de lesznek feloldható képességek is. A pályákat pedig véletlenszerűen generálja majd a játék.</p>
      <p>A West of Dead valamikor 2020-ban fog megjelenni PC-re, PlayStation 4-re, Xbox One-ra és Nintendo Switchre. Aki viszont nem akar addig várni, az Xbox One-on <a href="https://westofdead.com/">most belekóstolhat a nyílt bétába</a>, amely november 25-ig tart. ■</p>
      <figure>
        <img src="https://www.pcdome.hu/gallery/7454/image1.jpg"/>
      </figure>
      <figure>
        <img src="https://www.pcdome.hu/gallery/7454/image2.jpg"/>
      </figure>
      <figure>
        <img src="https://www.pcdome.hu/gallery/7454/image3.jpg"/>
      </figure>
      <figure>
        <img src="https://www.pcdome.hu/gallery/7454/image4.jpg"/>
      </figure>
      <figure>
        <img src="https://www.pcdome.hu/gallery/7454/image5.jpg"/>
      </figure>
      <figure>
        <img src="https://www.pcdome.hu/gallery/7454/image6.jpg"/>
      </figure>
      <figure>
        <img src="https://www.pcdome.hu/gallery/7454/image7.jpg"/>
      </figure>
      <figure>
        <img src="https://www.pcdome.hu/gallery/7454/image8.jpg"/>
      </figure>
      <figure>
        <img src="https://www.pcdome.hu/gallery/7454/image9.jpg"/>
      </figure>
    </article>
  </body>
</html>