<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/z-20-listopada-gpu-ne-zdiysnyuvatime-dosudovi-rozsliduvannya-330159_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T12:55:00+00:00"/>
    <meta property="og:title" content="З 20 листопада ГПУ не здійснюватиме досудові розслідування"/>
    <meta property="og:description" content="Однак, Генпрокуратура й надалі здійснюватиме процесуальне керівництво у розслідуваннях."/>
  </head>
  <body>
    <article>
      <h1>З 20 листопада ГПУ не здійснюватиме досудові розслідування</h1>
      <h2>Однак, Генпрокуратура й надалі здійснюватиме процесуальне керівництво у розслідуваннях.</h2>
      <address>
        <time datetime="2019-11-19T12:55:00+00:00">19 Nov 2019, 12:55</time>
      </address>
      <p><b><a href="https://dt.ua/UKRAINE/genprokuratura-pereviryaye-mozhlive-zniknennya-materialiv-sprav-maydanu-328716_.html">Генеральна прокуратура </a></b>України з 20 листопада припинить здійснювати досудові розслідування, повідомила пресслужба ГПУ. Усі незавершені розслідування передадуть до Державного бюро розслідувань, НАБУ та інших правоохоронних органів.</p>
      <p>"20 листопада 2019 року прокуратура припиняє функцію досудового розслідування, однак продовжує здійснювати процесуальне керівництво у розслідуванні, тобто організацію і координацію досудового слідства. Усі незавершені розслідування передаються відповідно до кваліфікації до Державного бюро розслідувань, Національного антикорупційного бюро України, Служби безпеки України і т. д.", - йдеться у повідомленні.</p>
      <p>Однак, прокурори мають і надалі забезпечувати безперервність розслідувань, завдяки повноваженням виконувати процесуальні дії. З утворенням у ДБР спеціалізованого управління та переходу до нього слідчих, матеріали проваджень будуть направлені їм для подальшої роботи над розслідуваннями.</p>
      <p>Нагадаємо, 17 жовтня Верховна Рада ухвалила у першому читанні президентський законопроект<b> <a href="https://dt.ua/POLITICS/rada-priynyala-v-pershomu-chitanni-prezidentskiy-zakonoproyekt-pro-dbr-326565_.html">про перезапуск Державного бюро розслідувань</a></b>. Після прийняття законопроекту у другому читанні Державне бюро розслідувань стане не центральним органом виконавчої влади, який здійснює правоохоронну діяльність, а державним правоохоронним органом.</p>
      <p>Зазначимо, що ДБР отримало у спадок всю підслідність Генпрокуратури, включно зі злочинами чиновників, суддів, прокурорів, правоохоронців, а також військовослужбовців. Надпотужний правоохоронний "монстр" може переслідувати навіть керівництво НАБУ і САП. Інакше кажучи, контроль над ДБР в недоброчесних політичних руках може значно ускладнити життя як політикам, так і антикорупційних органів. Проте поки не ускладнив, переважно із-за неефективного керівництва цією установою. Плацдарм його неефективності закладений ще в ході прийняття профільного Закону про ДБР.</p>
      <p>Детальніше <b><a href="https://dt.ua/internal/sim-falshivih-not-trubi-315730_.html">читайте в матеріалі Олександра Леменова "Сім фальшивих нот Труби"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>