<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742530"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="โผ11ช้างศึก'นฤบดินทร์'ลงแบ๊กขวาบู๊ญวน-แนวรุกชุดเดิม"/>
    <meta property="og:description" content="มาแล้ว 11 ตัวจริงช้างศึก พบ เวียดนาม 'นฤบดินทร์' เบียดลงแบ๊กขวา, 'ธนบูรณ์' เซ็นเตอร์, 'กวินทร์' เฝ้าเสา ส่วนแผงกลาง-หน้า เหมือนเดิม"/>
  </head>
  <body>
    <article>
      <h1>โผ11ช้างศึก'นฤบดินทร์'ลงแบ๊กขวาบู๊ญวน-แนวรุกชุดเดิม</h1>
      <address>
        <time datetime="2019-11-19T12:00:00+00:00">19 Nov 2019, 12:00</time>
      </address>
      <p>
        <b>มาแล้ว 11 ตัวจริงช้างศึก พบ เวียดนาม "นฤบดินทร์" เบียดลงแบ๊กขวา, "ธนบูรณ์" เซ็นเตอร์, "กวินทร์" เฝ้าเสา ส่วนแผงกลาง-หน้า เหมือนเดิม</b>
      </p>
      <p>อากิระ นิชิโนะ โค้ชทีมชาติไทย จัดผู้เล่น 11 คนแรกทีมชาติไทย แบ๊กขวา นฤบดินทร์ วีรวัฒโนดม ลงแทน ทริสตอง โด, แบ๊กซ้าย ธีราทร บุญมาทัน พ้นโทษแบน ประจำการ ขณะที่เซ็นเตอร์ ธนบูรณ์ เกษารัตน์ แทน เอเลียส ดอเลาะ และ นายทวาร กวินทร์ ธรรมสัจจานันท์ แทน ศิวรักษ์ เทศสูงเนิน ที่มีข่าวว่าเจ็บ ส่วนตำแหน่งอื่น เหมือนเดิม<br/><br/><b>สำหรับ 11 ตัวจริง มีดังนี้<br/>ผู้รักษาประตู : กวินทร์ ธรรมสัจจานันท์<br/>เซ็นเตอร์ : มานูเอล ทอม เบียรห์, ธนบูรณ์ เกษารัตน์<br/>แบ๊กซ้าย-ขวา : ธีราทร บุญมาทัน-นฤบดินทร์ วีรวัฒโนดม<br/>คู่กลาง : พิธิวัตต์ สุขจิตธรรมกุล-สารัช อยู่เย็น<br/>ริมเส้นซ้าย-ขวา : สุภโชค สารชาติ-เอกนิษฐ์ ปัญญา<br/>ตัวรุก : ชนาธิป สรงกระสินธ์<br/>กองหน้า : ธีรศิลป์ แดงดา</b><br/>    <br/>"ช้างศึก" ทีมฟุตบอลชาติไทย จะบุกเยือน "ดาวทอง" เวียดนาม ที่มีดิงห์ สเตเดียม ประเทศเวียดนาม ในฟุตบอลโลก 2022 รอบคัดเลือก โซนเอเชีย รอบ 2 กลุ่ม G นัดที่ 5 วันที่ 19 พ.ย.นี้เวลาไทย 20.00 น. นัดนี้ทีมผู้ตัดสินมาจากโอมาน โดยผลงานล่าสุด ไทยบุกแพ้ มาเลเซีย 1-2 และ ดาวทอง เปิดบ้านชนะ สหรัฐอาหรับเอมิเรตส์(ยูเออี) 1-0<br/><br/>สถานการณ์ในกลุ่มนี้ ผ่าน 4 นัด เวียดนาม นำจ่าฝูง 10 แต้ม ยังไม่แพ้ใคร ตามด้วยไทย 7 แต้ม, ยูเออี กับ มาเลเซีย 6 แต้ม และ อินโดนีเซีย ไม่มีแต้ม เกมนี้สำคัญกับไทยมาก หากชนะ จะกลับไปครองจ่าฝูง แต่หากแพ้ โอกาสเข้ารอบริบหรี่ทันที เพราะจะตาม เวียดนาม ถึง 6 แต้ม ขณะเหลือแค่ 3 เกม อีกคู่กลุ่มนี้ เตะวันเดียวกัน เวลาไทย 19.45 น. มาเลเซีย พบ อินโดนีเซีย  </p>
      <figure>
        <img src="https://www.dailynews.co.th/admin/upload/20191119/news_XVODbKtPPX185321_533.jpg?v=20191120061?v=6208"/>
      </figure>
      <p><b><i>(รูปจากเพจช้างศึก)<br/></i></b><br/> </p>
    </article>
  </body>
</html>