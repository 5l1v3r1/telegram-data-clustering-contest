<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152540-na-scho-luckyj-zoopark-vytratyv-50-tysiach-gryven-podarovani-multymiljonerom"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T12:29:00+00:00"/>
    <meta property="og:title" content="На що луцький зоопарк витратив 50 тисяч гривень, подаровані мультимільйонером"/>
    <meta property="og:description" content="Директорка КП «Луцький зоопарк» Людмила Денисенко розповіла про зйомки та спілкування з найепатажнішим бізнесменом України Гариком Корогодським."/>
  </head>
  <body>
    <article>
      <h1>На що луцький зоопарк витратив 50 тисяч гривень, подаровані мультимільйонером</h1>
      <address>
        <time datetime="2019-11-19T12:29:00+00:00">19 Nov 2019, 12:29</time>
      </address>
      <p>Директорка КП «Луцький зоопарк» <b>Людмила Денисенко</b> розповіла про зйомки та спілкування з найепатажнішим бізнесменом України <b>Гариком Корогодським.</b><br/><br/>Про те, як відбувалися зйомки і на що витратили гроші <a href="https://lutsk.rayon.in.ua/news/196501-na-shcho-lutskii-zoopark-vitrativ-50-tisiach-podarovanih-vidomim-multimilionerom">Район.Луцьк</a> розповіла Людмила Денисенко.<br/><br/>Нагадаємо,<b><a href="http://www.volynpost.com/news/152489-dolarovyj-multymiljoner-prybyrav-zoopark-ta-rozdavav-lystivky-u-lucku-video"> мультимільйонер підробляв у луцькому зоопарку в рамках телешоу «Багатій-бідняк»</a></b>. Там Гарик Корогодський прибирав у вольєрі ведмедів, а також годував хижаків, зокрема відому тигрицю Трішу. <br/>Людмила Денисенко зізнається: спершу, коли побачила камери, трохи здивувалася.<br/><br/>«Мені сказали, що це якийсь новий проект, де двоє друзів змагаються, щоб заробити більше грошей», – розповідає жінка.<br/><br/>Людмила Денисенко каже, що замаскованого мільйонера не впізнала, хоча одразу звернула увагу на голівудську посмішку.<br/><br/>Усю роботу Корогодський виконував згідно з правил безпеки: ознайомився з інструктажем, працював під наглядом працівника зоопарку. Загадкового заробітчанина запам'ятали як приємну, дружелюбну людину.<br/><br/>«Вже на другий день до мене дзвонять з телеканалу і кажуть, що забули в зоопарку якусь табличку. Я ще подумала собі: яку табличку, у нас же кожних півгодини все прибирають, все бачать. Але забули то забули, сказали, що приїдуть забрати», – згадує Денисенко.<br/><br/>Також зізнається, що знову побачити операторів та Корогодського було неабиякою несподіванкою.<br/><br/>«Я вийшла на зустріч, побачила оператора, і зразу зрозуміла, що щось не так», – сміється Людмила.<br/><br/>Отримати від відомого українського міліонера подарунок в розмірі 50 тисяч гривень було приєммно, несподівано і дуже корисно. Гроші, за словами Людмили Денисенко, витратили на святкування 40 дня народження зоопарку.<br/><br/>До слова, Гарика Корогодського приємно здивувало те, що на підприємстві ведеться «біла» бухгалтерія.</p>
    </article>
  </body>
</html>