<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39773/%D8%AA%D8%A7%D8%A8%D9%84%D9%88-%DA%A9%D9%86%D8%AA%D8%B1%D9%84-%D8%AF%DB%8C%D8%B2%D9%84-%DA%98%D9%86%D8%B1%D8%A7%D8%AA%D9%88%D8%B1-%D9%88-%D9%86%D8%AD%D9%88%D9%87-%D8%B7%D8%B1%D8%A7%D8%AD%DB%8C"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-19T12:11:00+00:00"/>
    <meta property="og:title" content="تابلو کنترل دیزل ژنراتور و نحوه طراحی"/>
    <meta property="og:description" content="تابلو کنترل دیزل ژنراتور مورد استفاده و نحوه طراحی آن به صورتی است که ایستاده باشد و درب آن از قسمت جلو باز شود و همچنین از باکس تابلویی با رنگ آمیزی الکترو استاتیک کوره‌ای با سیستم تهویه باشد. با توجه به قدرت ژنراتور و نحوه کنترل با ابعاد مختلف به صورت تک سلولی یا دو سلولی و…. ساخته می‌شود."/>
  </head>
  <body>
    <article>
      <h1>تابلو کنترل دیزل ژنراتور و نحوه طراحی</h1>
      <address><time datetime="2019-11-19T12:11:00+00:00">19 Nov 2019, 12:11</time> by <a rel="author">پایگاه خبری صنعت برق - برق نیوز BarghNews</a></address>
      <p><i>تابلو کنترل دیزل ژنراتور مورد استفاده و نحوه طراحی آن به صورتی است که ایستاده باشد و درب آن از قسمت جلو باز شود و همچنین از باکس تابلویی با رنگ آمیزی الکترو استاتیک کوره‌ای با سیستم تهویه باشد. با توجه به قدرت ژنراتور و نحوه کنترل با ابعاد مختلف به صورت تک سلولی یا دو سلولی و…. ساخته می‌شود. </i><b>سرویس آمورش و آزمون <a href="https://barghnews.com/">برق نیوز</a></b>، تابلو کنترل دیزل ژنراتور مورد استفاده و نحوه طراحی آن به صورتی است که ایستاده باشد و درب آن از قسمت جلو باز شود و همچنین از باکس تابلویی با رنگ آمیزی الکترو استاتیک کوره‌ای با سیستم تهویه باشد. با توجه به قدرت ژنراتور و نحوه کنترل با ابعاد مختلف به صورت تک سلولی یا دو سلولی و…. ساخته می‌شود.<br/>کار تابلو کنترل (Control panel) دیزل ژنراتور نظارت بر تغذیه بار مصرفی توسط شبکه برق شهری یا ژنراتور است. به این صورت که به محض بروز اختلال یا قطعی در شبکه برق شهری ۳ مرحله اصلی که در زیر آمده، توسط این تابلو انجام می‌شود:<br/><br/>۱ـ قطع فیدر اصلی برق شهر<br/><br/>۲ـ انجام عمل استارت دیزل ژنراتور به صورت اتوماتیک و با تاخیر از پیش تعیین شده.<br/><br/>البته در صورتی که دیزل روشن نشود، این مرحله سه بار تکرار می‌شود. پس از روشن شدن موتور تابلو وظیفه کنترل مقادیری از جمله آب، روغن، دینام، شارژر، ولتاژ خروجی ژنراتور را دارد. پس از اینکه ولتاژ و فرکانس دیزل ژنراتور از طرف تابلو تایید شد، فیدر اصلی ژنراتور وصل می‌شود.<br/><br/>۳ـ مرحله آخر نیز زمانی است که دیزل ژنراتور در حال کار باشد (نبودن برق شهر) که در این زمان پس از وصل مجدد شبکه برق شهر فیدر ژنراتور قطع شده و فیدر شهر وصل می‌شود. در این لحظه دیزل تا زمان از پیش تایین شده روشن می‌ماند. این عمل که حالت کاری بدون بار ژنراتور می‌باشد باعث خنک شدن موتور شده و همچنین در قطعی‌های لحظه‌ای نیاز به استارت موتور می‌شود.<br/><br/>این سه عمل انجام شده توسط تابلو را چنج اوریا امرجنسی می‌گویند. در این تابلو‌ها از انواع برد‌های الکترونیکی با برند‌های مختلف استفاده می‌شود.<br/>لوازم و قطعاتی که در تابلو‌های امرجنسی استفاده می‌شود عبارت است از:<br/>فیدر‌های اصلی که می‌تواند کنتاکتور یا کلید‌های اتوماتیک موتوردار باشد.<br/>رله‌های صنعتی که در مدار فرمان چنج استفاده می‌شود.<br/>برد الکترونیکی که چنج و استارت و کنترل دیزل را انجام می‌دهد.<br/>شارژر که در لحظه خاموش بودن موتور عمل شارژ باطری را انجام می‌دهد.</p>
      <figure>
        <img src="https://barghnews.com/files/fa/news/1398/8/28/84007_426.jpg"/>
      </figure>
      <p><b>تابلو کنترل اتوماتیک دیزل ژنراتور (ATS):</b><br/><br/>تابلو کنترل دیزل ژنراتور وظیفه مدیریت و کنترل کارکرد دیزل ژنراتور را به عهده دارد. در این نوع تابلو ها، تابلو اتوماتیک یا همان تابلو Change Over (چنج آور) یکی از پر کاربردترین‌ها باشد. <b>عملکرد تابلو کنترل اتوماتیک (Change Over):</b><br/><br/>این نوع تابلو بر روی ژنراتور‌هایی که به صورت اضطراری استفاده می‌گردد نصب میگردد. در این موارد با قطع برق شهر تابلو کنترل دیزل ژنراتور به طور اتوماتیک دیزل ژنراتور را روشن نموده و پس از رسیدن به فرکانس لازم آن را وارد مدار می‌نماید. پس از برقراری جریان برق شهر تابلو کنترل اتوماتیک به طور خودکار برق شهر را وصل می‌نماید. همچنین پس از برقراری جریان برق شهر تابلو کنترل اتوماتیک به طور خودکار به دیزل ژنراتور فرمان خاموش شدن را ارسال می‌نماید. <b>برنامه پذیر بودن تابلو کنترل اتوماتیک</b><br/><br/>در صورت استفاده از تابلو کنترل اتوماتیک مجهز به برد‌های کنترلی دیجیتال امکان دادن برنامه هفتگی جهت روشن و خاموش شدن دیزل ژنراتور به طور اتوماتیک نیز وجود دارد. همچنین برد‌های کنترلی دیجیتال استفاده شده در تابلو کنترل اتوماتیک قابلیت نمایش کلیه پارامتر‌های کارکردی دیزل ژنراتور و هرگونه هشدار در مورد نقص و خرابی دیزل ژنراتور را نیز دارند. در مدل‌های پیشرفته‌تر اینگونه تابلو‌ها در صورت وجود زیر ساخت لازم امکان مطلع نمودن کارفرما از طریق E-mail و یا SMS و یا روشن و خاموش نمودن دیزل ژنراتور از راه دور نیز وجود دارد. در ساخت تابلو کنترل دیزل ژنراتور اعم از دستی، اتوماتیک، پارالل آنچه بیش از همه دارای اهمیت می‌باشد، نوع و برند قطعات قدرت و فرمان و سایر قطعات الکتریکی مورد استفاده می‌باشد. استفاده از قطعات اصلی و کلید‌های قدرت برند‌های مطرح اروپای غربی نسبت به سایر موارد دارای اولویت هستند. استفاده از قطعات با کیفیت و اصلی در ساخت تابلو کنترل اتوماتیک تفاوت بسیاری در کیفیت و قیمت دیزل ژنراتور ایفا می‌نماید. تابلو‌های اتوماتیک  مجهز به کنترلر‌های میکروپروسسوری، قطعات قدرت و فرمان اروپایی می‌باشند که در توان‌های ۶۳ آمپر تا ۳۲۰۰ آمپر ارائه می‌گردند.</p>
    </article>
  </body>
</html>