<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187071/"/>
    <meta property="og:site_name" content="Janam TV"/>
    <meta property="article:published_time" content="2019-11-19T12:38:12+00:00"/>
    <meta property="og:title" content="പ്രതിഷേധം ഫലം കണ്ടു , ക്ഷേമ പെൻഷൻ വാങ്ങുന്നവര്‍ക്ക് മസ്റ്ററിംഗിനുളള സമയപരിധി ഡിസംബര്‍ 15 വരെ നീട്ടി"/>
    <meta property="og:description" content="കോഴിക്കോട് : സംസ്ഥാനത്ത് സാമൂഹ്യക്ഷേമ പെൻഷൻ വാങ്ങുന്നവര്‍ക്ക് മസ്റ്ററിംഗിനുളള സമയപരിധി ഡിസംബര്‍ 15 വരെ നീട്ടി. അക്ഷയകേന്ദ്രങ്ങളിലെ തിരക്ക് കണക്കിലെടുത്ത്"/>
  </head>
  <body>
    <article>
      <h1>പ്രതിഷേധം ഫലം കണ്ടു , ക്ഷേമ പെൻഷൻ വാങ്ങുന്നവര്‍ക്ക് മസ്റ്ററിംഗിനുളള സമയപരിധി ഡിസംബര്‍ 15 വരെ നീട്ടി</h1>
      <address><time datetime="2019-11-19T12:38:12+00:00">19 Nov 2019, 12:38</time> by <a rel="author">Janam TV Web Desk</a></address>
      <p>കോഴിക്കോട് : സംസ്ഥാനത്ത് സാമൂഹ്യക്ഷേമ പെൻഷൻ വാങ്ങുന്നവര്‍ക്ക് മസ്റ്ററിംഗിനുളള സമയപരിധി ഡിസംബര്‍ 15 വരെ നീട്ടി. അക്ഷയകേന്ദ്രങ്ങളിലെ തിരക്ക് കണക്കിലെടുത്ത് ജില്ലകളെ രണ്ട് ക്ലസ്റ്ററുകളായി തിരിക്കാനും തീരുമാനിച്ചിട്ടുണ്ട്. നവംബര്‍ 30നകം മസ്റ്ററിംഗ് പൂർത്തിയാക്കാനാണ് സര്‍ക്കാർ ആദ്യം നിർദേശം നൽകിയിരുന്നത് .</p>
      <p>വയോധികരെയും,ഭിന്നശേഷിക്കാരെയും ഇത്തരത്തിൽ ബുദ്ധിമുട്ടിക്കുന്നതിനെതിരെ ശക്തമായ പ്രതിഷേധം ഉയർന്നിരുന്നു .സോഫ്റ്റ്‍വെയറിലെ തകരാര്‍ പരിഹരിക്കാനായി നാളെ മസ്റ്ററിംഗ് നിര്‍ത്തിവയ്ക്കുമെന്നും ധനവകുപ്പ് അറിയിച്ചു.</p>
      <p>അക്ഷയകേന്ദ്രങ്ങളില്‍ നേരിട്ടെത്തി വിരലടയാളം പതിച്ച് കണ്ണ് കൂടി പരിശോധിച്ച് മസ്റ്ററിങ് നടത്തിയാലെ ജീവിച്ചിരിപ്പുണ്ടെന്ന് സര്‍ക്കാരിന് ബോദ്ധ്യമാകൂ ഈ നാട്ടിൽ ഇവരും ജീവിച്ചിരിക്കുന്നുണ്ടെന്ന് . അതിനാണ് പെന്‍ഷന്‍കാര്‍ അക്ഷയകേന്ദ്രം വഴി തിരിച്ചറിയല്‍ നടത്തണമെന്ന സര്‍ക്കാര്‍ തീരുമാനം .</p>
      <p>ഇതിൽ വലയുകയാണ് പലരും . പലരെയും കൊണ്ടു വരാൻ പോലും ആരുമില്ലാത്ത അവസ്ഥ . ഈ പ്രയാസം പരിഗണിച്ചാണ് മസ്റ്ററിംഗിനുളള തീയതി ഡിസംബര്‍ 15വരെ നീട്ടാനുളള ധനവകുപ്പ് തീരുമാനം. പെന്‍ഷന്‍കാരുടെ എണ്ണത്തിന്‍റെ അടിസ്ഥാനത്തില്‍ ജില്ലകളെ രണ്ട് ക്ലസ്റ്ററുകളായി തിരിക്കും.</p>
      <p>എന്നാല്‍ 25 ശതമാനത്തോളം വരുന്ന പെന്‍ഷന്‍കാര്‍ വീട്ടില്‍നിന്ന് പുറത്തിറങ്ങാന്‍ പോലും കഴിയാത്തവരാണ്. ഇവരുടെ കാര്യത്തില്‍ പ്രതിസന്ധിയുണ്ട്. ഈ പ്രശ്നം പരിഹരിക്കാന്‍ വാര്‍ഡുകള്‍ തിരിച്ച് മസ്റ്ററിംഗ് നടത്താന്‍ തദ്ദേശഭരണ സ്ഥാപനങ്ങള്‍ക്കുളള നിർദേശവും നൽകിയിട്ടുണ്ട്</p>
    </article>
  </body>
</html>