<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/roman-anglia-distrus-masini-curte-dealer-auto-326257.html"/>
    <meta property="og:site_name" content="Observator"/>
    <meta property="article:published_time" content="2019-11-19T12:17:00+00:00"/>
    <meta property="og:title" content="Un român care nu şi-a primit salariul a distrus maşini de 500.000£ cu un Ford de 200£, în Anglia"/>
    <meta property="og:description" content="Un român în vârstă de 36 de ani a distrus maşini în valoare de 500.000 de lire sterline, aflate în curtea unui dealer auto, după ce s-a îmbătat cu apă de gură, pentru că nu şi-a primit salariul."/>
  </head>
  <body>
    <article>
      <h1>Un român care nu şi-a primit salariul a distrus maşini de 500.000£ cu un Ford de 200£, în Anglia</h1>
      <address><time datetime="2019-11-19T12:17:00+00:00">19 Nov 2019, 12:17</time> by <a rel="author">Alin Tarnovschi</a></address>
      <p>
        <b>
          <b>Un român în vârstă de 36 de ani a distrus maşini în valoare de 500.000 de lire sterline, aflate în curtea unui dealer auto, după ce s-a îmbătat cu apă de gură, pentru că nu şi-a primit salariul.</b>
        </b>
      </p>
      <p>Vasile Turcan a fost condamnat la un an de închisoare cu executare pentru atacul pe care l-a executat în luna iulie a acestui an.</p>
      <p>Românul a povestit în instanţă tot ce s-a întâmplat în acea zi, motivând că s-a îmbătat cu apă de gură şi s-a răzbunat pentru că nu şi-a primit salariul.</p>
      <p>Înainte de a se răzbuna, românul şi-a cumpărat un Ford Mondeo cu numai 200 de lire.</p>
      <p>În ziua în care urma să primească salariul, Vasile Turcan a mers la un bancomat şi a descoperit că banii i-au fost opriţi de un dealer auto, notează <a href="https://www.dailymail.co.uk/news/article-7684907/Romanian-lout-36-jailed-got-drunk-mouthwash-smashed-12-luxury-cars-worth-500-000.html">DailyMail</a>.</p>
      <p>Astfel, Vasile Turcan s-a îmbătat după ce a băut mai multe sticle de apă de gură, s-a urcat la volanul Ford-ului său şi a mers la dealer-ul auto din Warwickshire.</p>
      <p>Acolo, românul a intrat cu maşina în curte şi a lovit 12 maşini de lux în valoare de 500.000 de lire.</p>
      <p>Judecat pentru fapta sa, românul a recunoscut acuzaţiile ce i-au fost aduse de procurori şi a fost condamnat la un an de închisoare cu executare.</p>
    </article>
  </body>
</html>