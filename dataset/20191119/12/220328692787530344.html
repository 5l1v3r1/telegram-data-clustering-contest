<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/teylr-suift-zhena-na-desetiletieto-407109.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T12:32:27+00:00"/>
    <meta property="og:title" content="Тейлър Суифт – Жена на десетилетието"/>
    <meta property="og:description" content="Певицата ще получи приза на церемонията „Жените в музиката“"/>
  </head>
  <body>
    <article>
      <h1>Тейлър Суифт – Жена на десетилетието</h1>
      <address><time datetime="2019-11-19T12:32:27+00:00">19 Nov 2019, 12:32</time> by <a rel="author">Агенция Стандарт</a></address>
      <p>Тейлър Суифт ще бъде първата носителка на приза „Жена на десетилетието“ на „Billboard“. Певицата ще получи наградата на събитието „Жените в музиката“ на 12 декември. Галавечерята отбелязва постиженията на най-изявените дами от бизнеса. Суифт ще бъде почетена, благодарение на звездната си 12-годишна кариера. Тя е имала пет албума номер 1, пет номер 1 сингли и три световни стадионни турнета. Носителката на „Грами“ се хвали и с няколко исторически постижения. Тя държи рекорда за най-касовия тур в САЩ и е единствената изпълнителка на всички времена, която е била награждавана с титлата „Жена на годината“ два пъти. Аланис Морисет, Бренди Карлил и Ники Минаж са сред колежките на Тейлър, които също ще бъдат почетени на грандиозното събитие. Междувременно стана ясно, че певицата има правото да изпълни повечето си класически хитове на „Американските музикални награди“. От компанията „Big Machine Records“ й позволиха да изпее песни като „Shake It Off“ на церемонията. От фирмата поясниха, че изпълнителите, които вече не работят с нея, не се нуждаят от официално разрешение да пеят песните си на живо или по телевизията. Така Тейлър няма да плаща и допълнителни такси за авторските права на парчетата. Суифт напусна „Big Machine Records“ още преди да запише новия си албум „Lover“.</p>
    </article>
  </body>
</html>