<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/volker-zaperechuvatime-scho-vin-znav-pro-tisk-trampa-na-ukrayinu-new-york-times-330148_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T12:07:00+00:00"/>
    <meta property="og:title" content="Волкер заперечуватиме, що він знав про тиск Трампа на Україну – New York Times"/>
    <meta property="og:description" content="Він спробує узгодити свої свідчення з суперечливими версіями, запропонованими згодом іншими свідками."/>
  </head>
  <body>
    <article>
      <h1>Волкер заперечуватиме, що він знав про тиск Трампа на Україну – New York Times</h1>
      <h2>Він спробує узгодити свої свідчення з суперечливими версіями, запропонованими згодом іншими свідками.</h2>
      <address>
        <time datetime="2019-11-19T12:07:00+00:00">19 Nov 2019, 12:07</time>
      </address>
      <p>Колишній спецпредставник Держдепартаменту США по Україні Курт Волкер планує сказати на слуханнях у Палаті представників про те, що він був не в курсі ключових моментів під час кампанії президента США Дональда Трампа щодо тиску на Україну з метою інформації про демократів. Напередодні повідомлялося, що <b><a href="https://zn.ua/POLITICS/kurt-volker-mog-solgat-kongressu-o-prichastnosti-k-davleniyu-trampa-na-ukrainu-336469_.html">В</a><a href="https://dt.ua/POLITICS/kurt-volker-mig-zbrehati-kongresu-pro-prichetnist-do-tisku-trampa-na-ukrayinu-330065_.html">олкер міг збрехати Конгресу про причетність до тиску Трампа на Україну</a>.</b></p>
      <p>Наголошується, що оскільки Комітет з розвідки Палати представників починає свій другий тиждень публічних слухань щодо імпічменту, Волкер скаже, що він не розумів, що інші працівники Адміністрації пов'язують американську допомогу в області безпеки з зобов'язанням розслідувати справи проти демократів, пише газета <a href="https://www.nytimes.com/2019/11/18/us/politics/trump-impeachment.html">The New York Times</a> з посиланням на джерела.</p>
      <p>Джерело також сказало, що свої свідчення Волкер спробує узгодити свої свідчення з суперечливими версіями, запропонованими згодом іншими свідками.</p>
      <p>Нагадаємо, в п'ятницю, 15 листопада, публічні свідчення давали<b><a href="https://zn.ua/WORLD/shokirovana-i-opustoshena-yovanovich-pochuvstvovala-ugrozu-v-slovah-trampa-v-ee-adres-336282_.html"> </a><a href="https://dt.ua/WORLD/shokovana-i-spustoshena-yovanovich-vidchula-zagrozu-v-slovah-trampa-v-yiyi-adresu-329877_.html">колишній посол США в Україні Марі Йованович</a></b>, а наступного тижня повинні виступити наступні свідки: помічник віце-президента Майка Пенси Дженніфер Вільямс; підполковник Олександр Віндман, який очолює департамент у справах Європи у Раді національної безпеки; колишній спецпредставник Держдепартаменту Курт Волкер; співробітник Ради національної безпеки Тім Моррісон; посол США в Євросоюзі Гордон Сондланд; заступник помічника міністра оборони у справах Росії, України та Євразії Лора Купер; заступник держсекретаря з політичних питань Девід Гейл і старший директор Ради національної безпеки у справах Європи і Росії Фіона Хілл.</p>
      <p>Лідер більшості в Сенаті республіканець Мітч Макконнелл запропонував у середу, 13 листопада, що <b><a href="https://dt.ua/POLITICS/senat-ne-pripinit-rozglyad-spravi-schodo-impichmentu-trampa-politico-329611_.html">Верхня палата Конгресу США не припинить судовий процес щодо імпічменту</a></b> президента Сполучених Штатів Дональда Трампа.</p>
      <p>"Правила імпічменту дуже зрозумілі, коли справа доходить до суду. Я вважаю, що ми повинні дати людям можливість порушити справу, у Палати представників будуть доповідачі, а президента, без сумніву, також будуть представляти юристи", - сказав Макконнелл.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>