<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187073/"/>
    <meta property="og:site_name" content="Janam TV"/>
    <meta property="article:published_time" content="2019-11-19T12:45:05+00:00"/>
    <meta property="og:title" content="അര്‍ദ്ധരാത്രിയില്‍ മദ്യപിക്കാന്‍ മോഹം; ഓണ്‍ലൈനായി മദ്യം ഓര്‍ഡര്‍ ചെയ്തു; നഷ്ടമായത് 26,652 രൂപ"/>
    <meta property="og:description" content="പൂനൈ: മദ്യം വാങ്ങാനായി ഓണ്‍ലൈനെ ആശ്രയിച്ച ഡോക്ടര്‍ക്ക് നഷ്ടമായത് 26,662 രൂപ. പൂനെയിലാണ് സംഭവം. അര്‍ദ്ധ രാത്രിയില്‍ വിസ്‌കി വാങ്ങണമെന്ന് ആഗ്രഹം"/>
  </head>
  <body>
    <article>
      <h1>അര്‍ദ്ധരാത്രിയില്‍ മദ്യപിക്കാന്‍ മോഹം; ഓണ്‍ലൈനായി മദ്യം ഓര്‍ഡര്‍ ചെയ്തു; നഷ്ടമായത് 26,652 രൂപ</h1>
      <address><time datetime="2019-11-19T12:45:05+00:00">19 Nov 2019, 12:45</time> by <a rel="author">Janam TV Web Desk</a></address>
      <p>പൂനൈ: മദ്യം വാങ്ങാനായി ഓണ്‍ലൈനെ ആശ്രയിച്ച ഡോക്ടര്‍ക്ക് നഷ്ടമായത് 26,662 രൂപ. പൂനെയിലാണ് സംഭവം. അര്‍ദ്ധ രാത്രിയില്‍ വിസ്‌കി വാങ്ങണമെന്ന് ആഗ്രഹം തോന്നിയപ്പോള്‍ രാത്രി വൈകിയും തുറന്നിരിക്കുന്ന കട തേടി ഇന്റര്‍നെറ്റിനെ ആശ്രയിച്ചതായിരുന്നു ഡോക്ടര്‍. എന്നാല്‍ ഓണ്‍ലൈനെ ആശ്രയിച്ച അദ്ദേഹം തന്റെ ഡെബിറ്റ് കാര്‍ഡ് ഒടിപി വിവരങ്ങള്‍ കൈമാറി. ഇതാണ് പണം നഷ്ടപ്പെടാന്‍ കാരണമെന്നാണ് പൊലീസ് പറയുന്നത്.</p>
      <p>കട ഉടന്‍ അടയ്ക്കുമെന്നും നേരിട്ടെത്തി മദ്യം വാങ്ങുന്നതിനേക്കാള്‍ എളുപ്പം ഓണ്‍ലൈന്‍ വഴി വാങ്ങുന്നതെന്നും കടയിലെ ജീവനക്കാരന്‍ എന്ന് സ്വയം പരിചയപ്പെടുത്തിയ ഒരാള്‍ ഡോക്ടറോട് പറഞ്ഞു. ഇത് വിശ്വസിച്ച ഡോക്ടര്‍ 1850 രൂപയുടെ ഒരു വിസ്‌ക്കി കുപ്പി ഓര്‍ഡര്‍ ചെയ്തു. ഓര്‍ഡര്‍ സിസ്റ്റത്തില്‍ രജിസ്റ്റര്‍ ചെയ്യാന്‍ ഡെബിറ്റ് കാര്‍ഡ് വിവരങ്ങള്‍ കൈമാറാന്‍ ഇയാള്‍ ഡോക്ടറോട് ആവശ്യപ്പെട്ടു.</p>
      <p>ഇതനുസരിച്ച് ഡോക്ടര്‍ വിവരങ്ങള്‍ ഇയാള്‍ക്ക് കൈമാറി. എന്നാല്‍ കുറച്ച് നിമിഷങ്ങള്‍ കഴിഞ്ഞപ്പോള്‍ ഡെലിവറി ബോയി ഇല്ലെന്നും അതിനാല്‍ വിസ്‌കി കൊണ്ടെത്തിക്കാന്‍ സാധിക്കില്ലെന്നും ഇയാള്‍ ഡോക്ടറെ വിളിച്ചു പറഞ്ഞു. പണം റീഫണ്ട് ചെയ്യാമെന്നും അതിനായി ഒടിപി നല്‍കണമെന്നും ആവശ്യപ്പെട്ടു. ആദ്യമൊന്നും ഇയാള്‍ ഒടിപി കൈമാറാന്‍ തയ്യാറായില്ല. എന്നാല്‍ മറ്റൊരാള്‍ കൂടി വിളിച്ച് സംസാരിച്ചതോടെ ഒടിപി കൈമാറി. പിന്നീട് തന്റെ അക്കൗണ്ടില്‍ നിന്നും 26,652 രൂപ നഷ്ടപ്പെട്ടതായാണ് ഡോക്ടര്‍ പറയുന്നത്.</p>
    </article>
  </body>
</html>