<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259798/antikapnistikos-nomos-poy-tha-apagoreyetai-entelos-to-kapnisma-analytika-ta-prostima"/>
    <meta property="og:site_name" content="LiFO"/>
    <meta property="article:published_time" content="2019-11-19T12:13:00+00:00"/>
    <meta property="og:title" content="Αντικαπνιστικός νόμος: Πού θα απαγορεύεται εντελώς το κάπνισμα - Αναλυτικά τα πρόστιμα"/>
    <meta property="og:description" content="Παρουσιάστηκε το Εθνικό Σχέδιο Δράσης για την αντιμετώπιση του καπνίσματος: Πού θα απαγορεύεται εντελώς το κάπνισμα - Αναλυτικά τα πρόστιμα"/>
  </head>
  <body>
    <article>
      <h1>Αντικαπνιστικός νόμος: Πού θα απαγορεύεται εντελώς το κάπνισμα - Αναλυτικά τα πρόστιμα</h1>
      <h2>Παρουσιάστηκε το Εθνικό Σχέδιο Δράσης για την αντιμετώπιση του καπνίσματος: Πού θα απαγορεύεται εντελώς το κάπνισμα - Αναλυτικά τα πρόστιμα</h2>
      <address><time datetime="2019-11-19T12:13:00+00:00">19 Nov 2019, 12:13</time> by <a rel="author">NEWSROOM</a></address>
      <p>
        <b>Ο πρωθυπουργός Κυριάκος Μητσοτάκης παρουσιάζει αυτή την ώρα το Εθνικό Σχέδιο Δράσης για την αντιμετώπιση του καπνίσματος, σε ειδική εκδήλωση στο Ίδρυμα Σταύρος Νιάρχος.</b>
      </p>
      <p>Από κοινού με τον υπουργό Υγείας, Βασίλη Κικίλια, ο κ Μητσοτάκης αναλύει το σχέδιο, μετά και τις πρόσφατες αλλαγές στον <a href="https://www.lifo.gr/tags/%CE%91%CE%BD%CF%84%CE%B9%CE%BA%CE%B1%CF%80%CE%BD%CE%B9%CF%83%CF%84%CE%B9%CE%BA%CF%8C%CF%82+%CE%BD%CF%8C%CE%BC%CE%BF%CF%82">αντικαπνιστικό νόμο</a>. Όπως επισημαίνεται, με τις διατάξεις του νόμου που ψηφίστηκε στις 16 Οκτωβρίου απαλείφονται οι εξαιρέσεις και τα «παραθυράκια», με απλοποίηση των κανόνων για τον αποτελεσματικό έλεγχο των παραβάσεων.</p>
      <p>Αναλυτικά, οι τέσσερις «άξονες» του σχεδίου είναι:</p>
      <p>-η πρόληψη και η αποτροπή των νέων 15 ετών και άνω από το να ξεκινήσουν το κάπνισμα με εκστρατεία ενημέρωσης, η δημιουργία εκπαιδευτικού υλικού για τους κινδύνους του καπνίσματος και η ένταξή του στα εκπαιδευτικά προγράμματα του Δημοτικού και του Γυμνασίου</p>
      <p>-η προστασία των μη καπνιστών από το παθητικό κάπνισμα και η καθιέρωση μιας κουλτούρας σεβασμού προς τους μη καπνιστές</p>
      <p>-η υποστήριξη στην προσπάθεια διακοπής του καπνίσματος με δημιουργία Χάρτη Ιατρείων Διακοπής Καπνίσματος, πιστοποίηση και δημιουργία πλατφόρμας και γραμμής επικοινωνίας</p>
      <p>- ο έλεγχος και ρύθμιση θεμάτων που αφορούν νέα προϊόντα καπνού</p>
      <p>
        <b>Πού δεν επιτρέπεται το κάπνισμα:</b>
      </p>
      <p>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε κλειστό δημόσιο ή ιδιωτικό χώρο, στον οποίο παρέχεται εργασία.<br/>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) στο εσωτερικό όλων των Καταστημάτων Υγειονομικού Ενδιαφέροντος. Επιτρέπεται μόνο στους εξωτερικούς χώρους. Ως εξωτερικοί χώροι θεωρούνται όσοι είναι περιμετρικά ανοικτοί σε δύο πλευρές τουλάχιστον και δεν είναι στεγασμένοι.<br/>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε ΟΛΑ τα Μέσα Μαζικής Μεταφοράς.<br/>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) στα ΙΧ και ΔΧ οχήματα, που επιβαίνουν ανήλικοι κάτω των 12 ετών.<br/>• Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε Νυκτερινά Κέντρα, Κέντρα Διασκέδασης, Καζίνο, Καταστήματα Τυχερών Παιγνίων (καταργήσαμε τις αντισυνταγματικές εξαιρέσεις που υπήρχαν).<br/>• Τέλος, δεν επιτρέπεται το κάπνισμα σε παιδικούς και βρεφονηπιακούς σταθμούς, ιδρύματα Α' βάθμιας, Β' βάθμιας και Γ' βάθμιας εκπαίδευσης, σε κλειστούς και υπαίθριους χώρους άθλησης και διασκέδασης ανηλίκων, αθλοπαιδιών, παιδότοπους, παιδικές χαρές, θεματικά πάρκα κλπ , καθώς και σε οποιοδήποτε άλλο ανοικτό χώρο όταν υπάρχουν ανήλικοι (θεσπίσαμε τη διάταξη με το Ν4633/2019)</p>
      <p>
        <b>Αρχές και οι Ελεγκτικοί Μηχανισμοί:</b>
      </p>
      <p>• Εποπτεία : Υπουργείο Υγείας, Γενική Γραμματεία Δημόσιας Υγείας</p>
      <p>• Όργανα Ελέγχου θα είναι η ελληνική αστυνομία, η δημοτική αστυνομία, το λιμενικό, ελεγκτές του ΕΟΤ, καθώς και επόπτες Δημόσιας Υγείας Περιφερειών, η Εθνική Αρχή Διαφάνειας (ΕΑΔ), το σώμα Επιθεώρησης Εργασίας (Σ.ΕΠ.Ε.)</p>
      <p>
        <b>Οι νέες κυρώσεις και τα πρόστιμα, που προβλέπονται από τη νέα ΚΥΑ:</b>
      </p>
      <p><b>Για φυσικά πρόσωπα:</b><br/>-200€ για όσους καπνίζουν σε υπαίθριους χώρους διεξαγωγής αθλοπαιδιών, ψυχαγωγίας και συγκέντρωσης ανηλίκων<br/>-200€ για όσους καπνίζουν σε κλειστούς χώρους νοσηλευτικών ιδρυμάτων &amp; φορέων παροχής υπηρεσιών υγείας<br/>-200€ για όσους καπνίζουν σε χώρους παιδικών και βρεφονηπιακών σταθμών, παιδότοπων κλειστών &amp; υπαίθριων και όλων των ιδρυμάτων Πρωτοβάθμιας &amp; Δευτεροβάθμιας εκπαίδευσης, δημόσιων &amp; ιδιωτικών,<br/>-100€ για όσους καπνίζουν στους λοιπούς κλειστούς ή στεγασμένους χώρους δημόσιους και ιδιωτικούς χώρους παροχής εργασίας, Μέσα Μαζικής Μεταφοράς,<br/>-1500€ για όσους καπνίζουν μέσα σε οχήματα που επιβαίνουν ανήλικοι κάτω των 12 ετών (3000€ για τον οδηγό)</p>
      <p>
        <b>Για καταστήματα Υγειονομικού Ενδιαφέροντος (Εστιατόρια, Μπαρ, Κέντρα Διασκέδασης κα):</b>
      </p>
      <p>Για εμβαδόν έως 100 τ.μ.:</p>
      <p>-500€ την 1η φορά<br/>-1.000€ τη 2η φορά<br/>-2.000€ την 3η φορά<br/>-4.000€ την 4η φορά και προσωρινή σφράγισης / αναστολή της λειτουργίας για 10 ημέρες<br/>-8.000€ την 5η φορά και οριστική ανάκληση της άδειας λειτουργίας</p>
      <p>Για εμβαδόν άνω των 100 τ.μ.:<br/>-2.000€ την 1η φορά<br/>-4.000€ τη 2η φορά<br/>-6.000€ την 3η φορά<br/>-8.000€ την 4η φορά και προσωρινή σφράγισης / αναστολή της λειτουργίας για 10 ημέρες</p>
      <p>-10.000€ την 5η φορά και οριστική αφαίρεση της άδειας λειτουργίας</p>
      <p>Για εμβαδόν άνω των 300 τ.μ.:<br/>-6.000€ την 1η φορά<br/>-7.000€ τη 2η φορά<br/>-8.000€ την 3η φορά</p>
      <p>-9.000€ την 4η φορά και προσωρινή σφράγισης / αναστολή της λειτουργίας για 10 ημέρες<br/>-10.000€ την 5η φορά και οριστική αφαίρεση της άδειας λειτουργίας</p>
      <p><b>Για επιχειρήσεις χωρητικότητας 1.001 ατόμων και άνω:</b><br/>-10.000€ την 1η φορά<br/>-10.000€ την 2η φορά και προσωρινή σφράγιση / αναστολή της λειτουργίας για 10 ημέρες<br/>-10.000€ την 3η φορά και οριστική αφαίρεση της άδειας λειτουργίας</p>
      <p>
        <b>Για υπεύθυνους Διαχείρισης και Λειτουργίας Οργανισμών Δημοσίου, Υπηρεσιών Δημοσίου, ΔΕΚΟ κλπ</b>
      </p>
      <p><b>Πρόστιμο 500€ για :</b><br/>• Μη Κατάρτιση Σχεδίου Αποτροπής Καπνίσματος και ορισμό υπευθύνων<br/>• Μη Ανάρτηση σήμανσης και λοιπών μέτρων αποτροπής (απομάκρυνση σταχτοδοχείων)<br/>• Μη ανταπόκριση του υπευθύνου σε διαμαρτυρία για την πραγματοποίηση της παράβασης<br/>• Μη κλήση των αρμοδίων οργάνων<br/>• Μη συνεργασία με τους ελεγκτές</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259736/antikapnistikos-posoi-kai-poy-ekopsan-to-tsigaro-ta-apotelesmata-ton-elegxon"/>
      </related>
    </article>
  </body>
</html>