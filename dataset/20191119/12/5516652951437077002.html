<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426102/katoikoi-exwterikoy-kai-ellhnes-omogeneis-me-epixeirhmatikh-drasthriothta-sthn-ellada"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T12:05:01+00:00"/>
    <meta property="og:title" content="Κάτοικοι εξωτερικού και Έλληνες ομογενείς με επιχειρηματική δραστηριότητα στην Ελλάδα"/>
    <meta property="og:description" content="Ιωάννης Εκτ. Ηρακλείδης"/>
  </head>
  <body>
    <article>
      <h1>Κάτοικοι εξωτερικού και Έλληνες ομογενείς με επιχειρηματική δραστηριότητα στην Ελλάδα</h1>
      <h2>Πρόταση στο νέο φορολογικό νομοσχέδιο</h2>
      <address>
        <time datetime="2019-11-19T12:05:01+00:00">19 Nov 2019, 12:05</time>
      </address>
      <p>Γράφει ο</p>
      <p>
        <b>Ιωάννης Εκτ. Ηρακλείδης</b>
      </p>
      <p>
        <b>Οικονομολόγος – Λογιστής Φοροτεχνικός Α’ Τάξης</b>
      </p>
      <p>
        <b>Μέλος Ο.Ε.Ε</b>
      </p>
      <p>
        <b>Πρώην Πρόεδρος Ε.Λ.Φ.Ε.Ε Ρόδου</b>
      </p>
      <p>
        <b>Ο πρωθυπουργός δεσμεύτηκεστην Διεθνή Έκθεση Θεσσαλονίκης πως, «θα αποσαφηνίσει την έννοια της φορολογικής κατοικίας για την προσέλκυση αλλοδαπών και αγορά κατοικίαςκαι θα δημιουργηθεί ένα διεθνώς ανταγωνιστικό πλαίσιο φορολογικής κατοικίας».</b>
      </p>
      <p>Αυτό που τελικά ανακοινώθηκε στα πλαίσια της διαβούλευσης ήταν ηυπό προϋποθέσεις μεταφορά της φορολογικής κατοικίας ξένων επενδυτών στην χώρα μας.</p>
      <p>Δεν έγινε αναφορά όμως στους αλλοδαπούς επενδυτές, αλλά και στους ομογενείς και στους Έλληνες πολίτες μονίμους κατοίκους εξωτερικούπου δραστηριοποιούνται ήδη ή αποφασίζουν να δραστηριοποιηθούν επιχειρηματικά στην Ελλάδα, ώστε να μην βρίσκονται αντιμέτωποι με την φορολογική Διοίκηση, που απαιτεί να δηλώσουν το παγκόσμιο εισόδημα τους, όταν αποδεδειγμένα η φορολογική τους κατοικία, εξακολουθεί να παραμένει στην αλλοδαπή.</p>
      <p>Η μόνη υποχρέωση που προκύπτει γιααυτούς, με βάση το σύνολο σχεδόν των διακρατικών Συμβάσεων Αποφυγής Διπλής Φορολογίας ( Σ.Α.Δ.Φ.), είναι να δηλώσουν το εισόδημα που αποκτούν στην χώρα μας και να φορολογηθούν σε αυτό (και μόνο).</p>
      <p>Ήδη από το έτος 2014 το σύνολο σχεδόν των νησιωτικών συλλόγων Λογιστών Φοροτεχνικών της χώρας, με πρωτοβουλία της Ένωσης Λογιστών Φοροτεχνικών Ελευθέρων Επαγγελματιών ΡΟΔΟΥ, αλλά και η Πανελλήνια Ομοσπονδία Φοροτεχνικών Ελευθέρων Επαγγελματιών, με διαβήματα προς την εκάστοτε ηγεσία του Υπουργείου Οικονομικών, αλλά και την Ανεξάρτητη Αρχή Δημοσίων Εσόδων, ανέδειξε το θέμα και ζήτησε την άμεση αντιμετώπιση του, για να μην δημιουργούνται προστριβές με τις τοπικές Δ.Ο.Υ και να μην αποθαρρύνονται οι επενδύσεις, στη χώρα μας που τόσο πολύ τις έχει ανάγκη.</p>
      <p>Εκτοτε και μέχρι σήμερα, εν έτει2019,</p>
      <p>πολλοί κάτοικοι εξωτερικού αλλά και Έλληνες ομογενείς, έχουν προσφύγει στην Διεύθυνση Επίλυσης Διαφορών (Δ.Ε.Δ), αλλά και στα Διοικητικά Δικαστήρια και δικαιώθηκαν και πολλές Δ.Ο.Υ αναγκάστηκαν να επαναφέρουν τους φορολογούμενους αυτούς σε καθεστώς φορολογικών κατοίκων αλλοδαπής, με ταυτόχρονη εξακολούθηση άσκησης επιχειρηματικής δραστηριότητας στην Ελλάδα, αλλά και την συμμετοχή τους στην Διοίκηση Νομικών οντοτήτων με έδρα την Ελλάδα.</p>
      <p>Οι σχετικές αποφάσεις της Δ.Ε.Δ, μέχρι σήμερα είναι :</p>
      <p>ΔΕΔ 2792/2017</p>
      <p>ΔΕΔ 1170/2017<br/>ΔΕΔ 1445/2018</p>
      <p>ΔΕΔ 3297/2018</p>
      <p>ΔΕΔ 3285/2018</p>
      <p>ΔΕΔ 3257/2018</p>
      <p>ΔΕΔ 1099/2019</p>
      <p>ΔΕΔ 1232/2019</p>
      <p>ΔΕΔ 1232Α/2019</p>
      <p>ΔΕΔ Α 2272/2019</p>
      <p>Κρίσιμες επίσης αποτέλεσαν και οι αποφάσεις του Σ.τ.Ε :</p>
      <p>ΣτΕ 1445/2016, ΣτΕ 1215/2017, ΣτΕ 5686/2017, ΣτΕ 2105/2018</p>
      <p>Αλλά και οι διαταγές της φορολογικής διοίκησης, που όμως δεν αντιμετωπίζουν ξεκάθαρα το θέμα :</p>
      <p>ΠΟΛ 1142/2012, ΠΟΛ. 1136/2013 ΠΟΛ. 1177/2014, ΠΟΛ. 1260/2014, ΠΟΛ. 1058/2015, ΠΟΛ. 1169/2015 και η ΠΟΛ. 1201/2017.</p>
      <p>Ζητείται,</p>
      <p>για λόγους δημοσίου συμφέροντος και για την θεραπεία των όποιων εστιών στρέβλωσης, που καθιστούν αντιαναπτυξιακό και αντιεπενδυτικό το φορολογικό μας σύστημα, για να εμπεδωθεί έτσι ένα καθεστώς εμπιστοσύνης των ξένων επενδυτών, που βρίσκοντας ξεκάθαρες τις διαδικασίες και υποχρεώσεις τους στη χώρα μας, χωρίς να αμφισβητείται η φορολογική τους κατοικία στο εξωτερικό, η αποδοχή των αποφάσεων της Δ.Ε.Δ, με την πρόβλεψη της συγκεκριμένης περίπτωσης στις διατάξεις του υπό συζήτηση νέου φορολογικού νομοσχεδίου, (στο νέο άρθρο 5 , παρ.α ή προσθήκη σχετικής διάταξης στο άρθ.4 του ΚΦΕ – Ν.4172/2013), ώστε να αποσαφηνιστεί η έννοια της φορολογικής κατοικίας,</p>
      <p>στις περιπτώσεις:</p>
      <p>(της άσκησης δηλαδή επιχειρηματικής δραστηριότητας από αλλοδαπούς ή ομογενείς ή Έλληνεςπολίτες μονίμους κατοίκους εξωτερικού, ή την συμμετοχή τους στην διοίκηση νομικών προσώπων στην Ελλάδα),</p>
      <p>σύμφωνα με το άρθρο 4 της πρότυπης σύμβασης του ΟργανισμούΟικονομικής Συνεργασίας Ανάπτυξης (Ο.Ο.Σ.Α), όπως ισχύει με τον Ν.4549/2018 και εφόσον οι αλλοδαποί ή ομογενείς ή Έλληνες πολίτες κάτοικοι εξωτερικού,προσκομίσουν πιστοποιητικό φορολογικής κατοικίας της χώρας που διαμένουν μόνιμα, αλλά και πιστοποιητικό κοινωνικής ασφάλισης (Α1) από χώρες της Ευρωπαϊκής Ένωσης, ή οποιαδήποτε δικαιολογητικό καθοριστεί, προκειμένου για κατοίκους τρίτων χωρών, να μπορέσουν να επενδύσουν στην χώρα μας, απρόσκοπτα, χωρίς τα γραφειοκρατικά εμπόδια και την απαίτηση να δηλωθεί το παγκόσμιο εισόδημα τους, σε αντίθεση με αυτά που προβλέπουν οι ισχύουσες διακρατικές Σ.Α.Δ.Φ, που υπερβαίνουν την Εθνική νομοθεσία.</p>
      <p>Ι</p>
    </article>
  </body>
</html>