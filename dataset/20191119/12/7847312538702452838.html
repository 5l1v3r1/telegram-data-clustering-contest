<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473635-tylko-u-nas-lichocka-to-expose-przejdzie-do-historii"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T12:51:28+00:00"/>
    <meta property="og:title" content="TYLKO U NAS. Joanna Lichocka: Wystąpienie premiera Morawieckiego przejdzie do historii. Czas budować wielką przyszłość"/>
    <meta property="og:description" content="&quot;Zwróciłam uwagę na dążenie do tego, by Polska była państwem normalnym, silnym i wspólnotowym&quot;."/>
  </head>
  <body>
    <article>
      <h1>TYLKO U NAS. Joanna Lichocka: Wystąpienie premiera Morawieckiego przejdzie do historii. Czas budować wielką przyszłość</h1>
      <address><time datetime="2019-11-19T12:51:28+00:00">19 Nov 2019, 12:51</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Musimy sobie przypomnieć, że jesteśmy narodem o wielkiej przeszłości, a teraz czas budować wielką przyszłość</b>
      </blockquote>
      <p>— powiedziała posłanka Joanna Lichocka w rozmowie z portalem wPolityce.pl.</p>
      <p>
        <a href="https://wpolityce.pl/tag/exposepmm">
          <b>WSZYSTKO O EXPOSE premiera Mateusza Morawieckiego</b>
        </a>
      </p>
      <p>
        <a href="https://wpolityce.pl/polityka/473593-relacja-expose-premiera-mateusza-morawieckiego">RELACJA. Expose premiera Mateusza Morawieckiego: „Oto najważniejsze zadanie. Otwórzmy Polsce drzwi do nowoczesności”</a>
      </p>
      <p>
        <a href="https://wpolityce.pl/polityka/473600-rzad-wygra-kolejna-kadencje-jesli-zrealizuje-calosc-expose">Jacek Karnowski: Rząd wygra kolejną kadencję, jeśli z taką samą pasją zrealizuje całe przesłanie z exposé, także to cywilizacyjne. To ma być droga środka, ale bliżej prawej krawędzi</a>
      </p>
      <p>
        <a href="https://wpolityce.pl/polityka/473622-burza-w-sieci-po-expose-premiera-politycy-komentuja">Burza w sieci po expose premiera! Politycy z różnych stron barykady komentują wystąpienie Mateusza Morawieckiego. KOMENTARZE</a>
      </p>
      <p>Lichocka komentowała expose premiera Mateusza Morawieckiego.</p>
      <blockquote>To wystąpienie przejdzie do historii. Zazwyczaj wystąpienia prezesów Rady Ministrów w dzień expose, to słowa do których się wraca. To jedne z najważniejszych wystąpień politycznych, które możemy usłyszeć w Sejmie. To wystąpienie pokazuje priorytety naszego rządu, w których podkreśla się wspólnotowość, solidarność, ale też dążenie do tego, by Polska była wielka</blockquote>
      <p>— stwierdziła posłanka Prawa i Sprawiedliwości.</p>
      <blockquote>Musimy sobie przypomnieć, że jesteśmy narodem o wielkiej przeszłości, a teraz czas budować wielką przyszłość, a polskość to wolność, solidarność i normalność. Polska może być najlepszym miejscem do życia w Europie. To właśnie założył sobie premier Morawiecki</blockquote>
      <p>— dodała.</p>
      <p>
        <b>Joanna Lichocka mówiła o tym, na co szczególnie zwróciła uwagę w wystąpieniu premiera.</b>
      </p>
      <blockquote>Zwróciłam uwagę na dążenie do tego, by Polska była państwem normalnym, silnym i wspólnotowym. Rządzący zadeklarowali wyraźnie, że najważniejsze będzie myślenie o całej wspólnocie, by była ona silna, by wszyscy mieli szanse i równe możliwości. Przez 30 lat dominowała zasada: śmierć frajerom. Najważniejsze było bogacenie się i dbanie o uprzywilejowaną pozycję dla nielicznych. Tutaj mamy odwrócenie sposobu myślenia. Chodzi nam o polską rodzinę i każdym Polaku</blockquote>
      <p>— powiedziała.</p>
      <p>Komentowała też poruszoną przez premiera kwestię potrzeby stworzenia polskim emigrantom warunków do powrotu.</p>
      <blockquote>Szczególnie ważny jest program wielkiego powrotu. Modernizacja technologiczna, cyfrowa, przekop Mierzei Wiślanej, CPK, Via Karpathia, Via Baltica to ambitne cele. Program demograficzny już działa, ale musimy doprowadzić do tego, by działał jeszcze sprawniej. Dlatego musimy też wdrożyć ten plan wielkiego powrotu, by Polacy, którzy musieli wyemigrować, mogli wrócić i żyć tu szczęśliwie. Jeżeli nam się to uda, to kolejne pokolenia będą mogły ten dzień zapisać złoty zgłoskami w podręcznikach do historii</blockquote>
      <p>— mówiła Joanna Lichocka.</p>
      <p>not. TK</p>
    </article>
  </body>
</html>