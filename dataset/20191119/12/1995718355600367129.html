<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152524-iz-luckogo-klubu-cholovik-vykrav-dorogovartisnu-aparaturu"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T12:41:00+00:00"/>
    <meta property="og:title" content="Із луцького клубу чоловік викрав дороговартісну апаратуру"/>
    <meta property="og:description" content="У Луцьку із клубу «ХХІ століття» чоловік викрав підсилювач звуку, вартістю 70 тисяч гривень"/>
  </head>
  <body>
    <article>
      <h1>Із луцького клубу чоловік викрав дороговартісну апаратуру</h1>
      <address>
        <time datetime="2019-11-19T12:41:00+00:00">19 Nov 2019, 12:41</time>
      </address>
      <p>17 жовтня в обідню пору із клубу «ХХІ століття» чоловік викрав підсилювач звуку, вартістю 70 тисяч гривень, та колонку, вартістю 5 500 грн. Цим спричинив майнову шкоду на загальну суму 75 500 грн.<br/><br/>Про це йдеться у вироку Луцького міськрайонного суду Волинської області, - пише <a href="https://konkurent.in.ua/publication/48959/iz-lutskogo-klubu-vden-vikrali-muzichnu-aparaturu/">Конкурент</a>.<br/><br/>Допитаний в судовому засіданні обвинувачений свою вину в таємному викраденні чужого майна, поєднаного з проникненням у приміщення, повністю визнав та відшкодував збитки.<br/><br/>Тож суд ухвалив визнати чоловіка винуватим у обвинуваченні за ст.185 ч.3 КК України (Крадіжка), та призначити покарання строком на 3 роки позбавлення волі.<br/><br/>А на підставі ст.ст. 75, 76 КК України звільнити обвинуваченого від відбування призначеного покарання, якщо він протягом 1 року не вчинить нового злочину і виконає покладені на нього обов’язки.<br/><br/>Також суд стягнув із обвинуваченого в дохід держави 942 грн 06 коп. судових витрат у справі за проведення дактилоскопічної експертизи.</p>
    </article>
  </body>
</html>