<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%a4%d7%aa%d7%99%d7%97%d7%94-%d7%97%d7%92%d7%99%d7%92%d7%99%d7%aa-%d7%a9%d7%9c-%d7%9e%d7%95%d7%a2%d7%93%d7%95%d7%9f-%d7%94%d7%a0%d7%95%d7%a2%d7%a8-%d7%94%d7%92%d7%90%d7%94-%d7%91%d7%90%d7%9e%d7%a6%d7%a2-%d7%91%d7%90%d7%a9%d7%93%d7%95%d7%93-418708/3"/>
    <meta property="og:site_name" content="אשדוד נט"/>
    <meta property="article:published_time" content="2019-11-19T12:26:00+00:00"/>
    <meta property="og:title" content="פתיחה חגיגית של מועדון הנוער הגאה &quot;באמצע&quot; באשדוד"/>
    <meta property="og:description" content="בסוף החודש (28.11) יפתח באשדוד מועדון הנוער הגאה &quot;באמצע&quot; של ארגון איגי (ארגון הנוער הגאה). המועדון נועד לשמש כתובת עבור בני הנוער הלהטב&quot;ים בעיר במסגרתה יוכלו לפגוש חברים בני גילם, לחגוג את מי שהם, ללמוד, להתפתח ולהתעצם וכן להרחיב את המעגל החברתי שלהם"/>
  </head>
  <body>
    <article>
      <h1>פתיחה חגיגית של מועדון הנוער הגאה "באמצע" באשדוד</h1>
      <address><time datetime="2019-11-19T12:26:00+00:00">19 Nov 2019, 12:26</time> by <a rel="author">שמואל סרדינס</a></address>
      <h3>בסוף החודש (28.11) יפתח באשדוד מועדון הנוער הגאה "באמצע" של ארגון איגי (ארגון הנוער הגאה). המועדון נועד לשמש כתובת עבור בני הנוער הלהטב"ים בעיר במסגרתה יוכלו לפגוש חברים בני גילם, לחגוג את מי שהם, ללמוד, להתפתח ולהתעצם וכן להרחיב את המעגל החברתי שלהם</h3>
      <figure>
        <img src="https://www.ashdodnet.com/dyncontent/2019/11/19/ca949916-fa6f-4e35-8b45-3636e3ebd9fe.jpeg"/>
        <figcaption>קרדיט צילום: אלי אליהו</figcaption>
      </figure>
      <p>מועדון הנוער החדש של ארגון איגי באשדוד יתארח מידי יום חמישי בשעות הערב ב"הפוך על הפוך" בקניון לב אשדוד, ובמסגרתו מדריכים מתנדבים ומתנדבות מהקהילה ייצרו עבור בני הנוער הלהט"בים בעיר מרחב בטוח שבו לזהות המינית והמגדרית שלהם יש מקום להיות נוכחת ולהתפתח.</p>
      <p>הפעילות החברתית- חינוכית נועדה לתת כתובת אליה הנוער יכול לפנות על מנת לברר, להפריך או לאשר שאלות שעולות בקרבם בנוגע לזהות, מגדר, נטייה מינית, קהילה, תרבות וכד'. במרחב הזה יוכלו בני נוער לפגוש חברים בני גילם מאזור המגורים שלהם, לחגוג את מי שהם, ללמוד, להרחיב את המעגל החברתי שלהם/ן ולהתפתח כבני אדם מועצמים שמרגישים חלק מקהילה.</p>
      <figure>
        <img src="https://www.ashdodnet.com/dyncontent/2019/11/19/fda8fcd0-d194-4a22-9ee3-e2b796dd072c.jpeg"/>
        <figcaption>מועדון הנוער הגאה באשדוד</figcaption>
      </figure>
      <p>"לי בתור מתבגר אשדודי לא הייתה הפלטפורמה הזו של איגי" – מספר אלי אליהו, חבר בתנועת איגי הנמנה בין מובילי פעילות הארגון באשדוד. "בטח שלא בעיר שלי. ואם הייתה קיימת בתל אביב של אז, לא הייתה לי האפשרות לצרוך או להיחשף אליה".</p>
      <p>"בתור אשדודי להט"ב" – הוא מוסיף, "אני חושב שהאחריות נמצאת קודם כל אצלי ואצל חבריי לקהילה בעיר ומחוצה לה, אך נדרשת גם הבנה שלהיות הומו או לסבית זו אינה קללה ואינה מחלה. כל תושב אשדודי שמאמין בערכים של קבלת השונה, סובלנות, אי אלימות בקרב בני נוער ובכלל, מוזמן להפנות נערים ונערות רלוונטיים לפעילות ולשתף אותם במידע הזה".</p>
      <p>"צוות המועדון ואני בתוכם, עושים זו בהתנדבות ג<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%9E%D7%95%D7%A8%D7%99%D7%9D-%D7%A4%D7%A8%D7%98%D7%99%D7%99%D7%9D">מורה</a> עבור הנוער בעיר שלנו כדי שהמחר שלנו ושלהם יהיה מואר וטוב יותר!"</p>
      <p>
        <b>פתיחה חגיגית למועדון הנוער "באמצע" של ארגון איגי – 28.11 בין השעות 18:00-21:00. מועדון הנוער הגאה מתארח ב"הפוך על הפוך" בקניון לב אשדוד מידי יום חמישי בשעות 18:00-21:00</b>
      </p>
      <figure>
        <img src="https://www.ashdodnet.com/dyncontent/2019/11/19/06d52cb9-7d4a-4c26-9baf-8d5d01dcf7c2.jpeg"/>
        <figcaption>צילום: אלי אליהו</figcaption>
      </figure>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>