<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/peda-exelegi-dimarxos-lykobrysis-peykis-a-113544.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-19T12:03:00+00:00"/>
    <meta property="og:title" content="Γ.Γ. της ΠΕΔΑ εξελέγη o Δήμαρχος Λυκόβρυσης - Πεύκης Τάσος Μαυρίδης"/>
    <meta property="og:description" content="Γενικός Γραμματέας της Περιφερειακής Ένωσης Δήμων Αττικής (ΠΕΔΑ) εξελέγη ο Δήμαρχος Λυκόβρυσης – Πεύκης Τάσος Μαυρίδης στη συνεδρίαση του νέου Διοικητικού Συμβουλίου της Ένωσης, που πραγματοποιήθηκε τη Δευτέρα 18/11. "/>
  </head>
  <body>
    <article>
      <h1>Γ.Γ. της ΠΕΔΑ εξελέγη o Δήμαρχος Λυκόβρυσης - Πεύκης Τάσος Μαυρίδης</h1>
      <address>
        <time datetime="2019-11-19T12:03:00+00:00">19 Nov 2019, 12:03</time>
      </address>
      <p>Γενικός Γραμματέας της Περιφερειακής Ένωσης Δήμων Αττικής (ΠΕΔΑ) εξελέγη ο Δήμαρχος Λυκόβρυσης – Πεύκης Τάσος Μαυρίδης στη συνεδρίαση του νέου Διοικητικού Συμβουλίου της Ένωσης, που πραγματοποιήθηκε τη Δευτέρα 18/11. </p>
      <p>Ο κ. Μαυρίδης δήλωσε σχετικά με την εκλογή του: <i>«Είναι μεγάλη τιμή και ευθύνη για μένα η εκλογή μου στη θέση του Γενικού Γραμματέα της μεγαλύτερης Περιφερειακής Ένωσης Δήμων της χώρας. Ευχαριστώ τους συναδέλφους στο Διοικητικό Συμβούλιο για την εμπιστοσύνη στο πρόσωπό μου. Μαζί με τον Πρόεδρο Γιώργο Μαρκόπουλο, τον Αντιπρόεδρο Βασίλη Αξιώτη και με τα άλλα μέλη του Διοικητικού Συμβουλίου και της Εκτελεστικής Επιτροπής θα εργαστούμε σκληρά, ώστε η ΠΕΔΑ να λειτουργήσει αποτελεσματικά για την αυτοδιοίκηση, για τους Δήμους μας και πάνω από όλα για τους πολίτες της Αττικής.»</i></p>
    </article>
  </body>
</html>