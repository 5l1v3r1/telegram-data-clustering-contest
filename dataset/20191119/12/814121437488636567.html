<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10271245/wzruszajacy-list-7-latki-do-sw-mikolaja-opisala-nietypowa-prosbe.html"/>
    <meta property="og:site_name" content="Wprost"/>
    <meta property="article:published_time" content="2019-11-19T12:58:00+00:00"/>
    <meta property="og:title" content="Wzruszający list 7-latki do św. Mikołaja. Opisała nietypową prośbę"/>
    <meta property="og:description" content="Święta Bożego Narodzenia zbliżają się wielkimi krokami, o czym przypominają nam kolorowe ozdoby i czekoladowe Mikołaje w sklepach. To także czas wysyłania listów, w których najmłodsi piszą o tym, co chcieliby znaleźć pod choinką. Jedna z takich wiadomości wzruszyła pracowników domu kultury."/>
  </head>
  <body>
    <article>
      <h1>Wzruszający list 7-latki do św. Mikołaja. Opisała nietypową prośbę</h1>
      <address>
        <time datetime="2019-11-19T12:58:00+00:00">19 Nov 2019, 12:58</time>
      </address>
      <p>
        <b>Święta Bożego Narodzenia zbliżają się wielkimi krokami, o czym przypominają nam kolorowe ozdoby i czekoladowe Mikołaje w sklepach. To także czas wysyłania listów, w których najmłodsi piszą o tym, co chcieliby znaleźć pod choinką. Jedna z takich wiadomości wzruszyła pracowników domu kultury.</b>
      </p>
      <p>Sprawa dotyczy 7-latki z Liverpoolu, która przyniosła list do jednego z domów kultury. Pracownicy ośrodka przygotowali specjalną skrzynkę przeznaczoną na wiadomości do św. Mikołaja, a do której list wrzuciła wspomniana dziewczynka. „Drogi święty Mikołaju. Czy możesz mi pomóc?” – rozpoczęła 7-latka. „Czy moglibyśmy dostać dom na Boże Narodzenie? Mama chce, byśmy byli wszyscy razem. Czy możesz dać nam też coś do jedzenia i czy mogę dostać ładną lalkę?” – dodała.</p>
      <h3>„Będzie tylko gorzej”</h3>
      <p>Lokalny radny Gerard Woodhouse powiedział w rozmowie z BBC, że zna 7-latkę. Dziewczynka ma siostry w wieku 5 i 10 lat, które obecnie mieszkają z innym krewnym. Woodhouse dodał, że nie jest zaskoczony treścią listu, ponieważ „tutaj nie ma nikogo, kto mógłby wesprzeć te dzieci”. – Będzie tylko gorzej. Kilka tygodni temu siedzieliśmy z kilkoma dziećmi w domu kultury. Jedno z nich powiedziało, że jedyne czego chce na Święta Narodzenia, to żeby było mu ciepło – dodał wyjaśniając, że ci najmłodsi mają świadomość, iż ich rodzice nie mają pieniędzy na prezenty.</p>
      <p>Pracownicy domu kultury starają się teraz pomóc rodzinie 7-latki. Dziewczynka oraz jej najbliżsi prawdopodobnie spędzą święta Bożego Narodzenia w opłaconym przez ośrodek hotelu.</p>
      <related>
        <h4>Czytaj także:</h4>
        <a href="https://www.wprost.pl/swiat/10270975/6-latek-pedzil-autostrada-130-kmh-pier-sie-odpowiedziala-matka-dziecka-wscieklym-internautom.html"/>
      </related>
      <footer>Źródło: <a href="http://www.bbc.com/">BBC</a></footer>
    </article>
  </body>
</html>