<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ukrajincyam-dozvolyat-minyati-po-batkovi-podrobici-novini-ukrajini-50054392.html"/>
    <meta property="og:site_name" content="НВ"/>
    <meta property="article:published_time" content="2019-11-19T12:14:00+00:00"/>
    <meta property="og:title" content="У Слузі народу пропонують дозволити громадянам міняти по батькові"/>
    <meta property="og:description" content="У Верховній Раді зареєстрований законопроект № 2450 Про внесення змін до деяких законодавчих актів про право фізичної особи на зміну по батькові."/>
  </head>
  <body>
    <article>
      <h1>У Слузі народу пропонують дозволити громадянам міняти по батькові</h1>
      <h2>У Верховній Раді зареєстрований законопроект № 2450 Про внесення змін до деяких законодавчих актів про право фізичної особи на зміну по батькові.</h2>
      <address>
        <time datetime="2019-11-19T12:14:00+00:00">19 Nov 2019, 12:14</time>
      </address>
      <p>Авторами <a href="http://w1.c1.rada.gov.ua/pls/zweb2/webproc4_1?pf3511=67410">документа</a> виступили депутати з фракції Слуга народу.</p>
      <p>У документі пропонується закріпити норму, відповідно до якої фізична особа, яка досягла шістнадцяти років, має право на власний розсуд змінити не тільки свої прізвище та ім'я, а й по батькові.</p>
      <p>Особи, які досягли чотирнадцяти років, мають право змінити по батькові за згодою батьків.</p>
      <p>Згідно з пояснювальною запискою, законопроект розроблено з метою виконання рішення Європейського суду з прав людини у справі Гарнага проти України.</p>
      <p>Рішення Європейського суду з прав людини є обов’язковими до виконання відповідно до статті 2 Закону України Про виконання рішень та застосування практики Європейського суду з прав людини і статті 46 Конвенції про захист прав людини і основних свобод, яка вступила в силу для України від 11 вересня 1997 року.</p>
      <p>Невиконання рішень Європейського суду з прав людини може привести до міжнародно-політичної відповідальності.</p>
      <p>Згідно з чинним законодавством, громадяни України можуть змінити тільки прізвище та ім'я.</p>
    </article>
  </body>
</html>