<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/galatasaraydan-flas-sakatlik-aciklamasi/haber-1023260"/>
    <meta property="og:site_name" content="Akşam"/>
    <meta property="article:published_time" content="2019-11-19T12:42:00+00:00"/>
    <meta property="og:title" content="Galatasaray'dan flaş sakatlık açıklaması!"/>
    <meta property="og:description" content="Galatasaray, Babel, Lemina, Luyindama ve Muslera ile ilgili resmi açıklama yaptı."/>
  </head>
  <body>
    <article>
      <h1>Galatasaray'dan flaş sakatlık açıklaması!</h1>
      <h2>Galatasaray, Babel, Lemina, Luyindama ve Muslera ile ilgili resmi açıklama yaptı.</h2>
      <address>
        <time datetime="2019-11-19T12:42:00+00:00">19 Nov 2019, 12:42</time>
      </address>
      <p>Galatasaray, Babel, Lemina, Luyindama ve Muslera ile ilgili resmi açıklama yaptı.</p>
      <p>
        <b>Galatasaray'ın açıklaması şu şekilde</b>
      </p>
      <p>Galatasaray Futbol Takımı, 2019-2020 Süper Lig Cemil Usta Sezonu 12. haftasında Başakşehir FK ile oynayacağı maçın hazırlıklarına bugün yaptığı antrenmanla devam etti.</p>
      <p>Florya Metin Oktay Tesislerinde gerçekleştirilen antrenmana dinamik ısınmayla başlandı.</p>
      <p>Daha sonraki bölümde koordinasyon, çabukluk, yön değiştirme, sürat ve rampada kuvvet çalışması yapıldı.</p>
      <p>İdmanın devam eden kısmında ilk olarak 5x5x5 pas ve destek oyunları, ardından 10a beş sınırlı alanda dayanıklılığa yönelik pas oyunları ve 5x5x5 dar alanda dayanıklılığa yönelik hedefli oyun oynandı.</p>
      <p>Antrenman, yenilenme koşusu ve soğuma hareketlerinin ardından tamamlandı.</p>
      <p>Milli takım kamplarında yaşadıkları sakatlıkların ardından İstanbula dönen Fernando Muslera bel ağrısı, Ryan Babel sol dizindeki efüzyon (sıvı birikimi) ve Mario Lemina ise sağ diz iç yan bağındaki zorlanma nedeniyle günü tedaviyle geçirdi.</p>
      <p>Demokratik Kongo Cumhuriyetinin Gambiya ile oynadığı maçta sakatlanarak oyuna devam edemeyen Christian Luyindamanın sağlık durumu hakkındaki açıklama, oyuncumuzun İstanbula döndükten sonra gerçekleştirilecek tetkiklerin ardından yapılacak.</p>
      <p>Takımdan ayrı özel program uygulanan oyuncularımızdan Şener Özbayraklı salonda, Younes Belhanda ise sahada çalışma yaptı.</p>
      <p>Tedavisinin planlanan programı dâhilinde İspanyaya giden Radamel Falcao, buradaki tedavi süreci sonrası İstanbula dönerek tedavisinin sonraki bölümünü kulübümüzde gerçekleştirecek.</p>
      <p>Florin Andone, günü özel bir tedavi programı dâhilinde geçirdi.</p>
      <p>Türkiye Milli Takımı kampından dönen Ömer Bayram, günü takımdan ayrı yenilenme çalışması yaparak tamamladı.</p>
      <p>Cezayir Milli Takımı ile dün akşam Botsvanaya karşı forma giyen Sofiane Feghouli, idmanda yer almadı.</p>
      <p>Galatasaray Futbol Takımı, Başakşehir FK karşılaşmasının hazırlıklarına yarın sabah saat 11.00de Florya Metin Oktay Tesislerinde yapacağı antrenmanla devam edecek.</p>
    </article>
  </body>
</html>