<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/bivanje/clanek/kateri-bo-slovenski-avto-leta-2020-250143"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T12:13:00+00:00"/>
    <meta property="og:title" content="Kateri bo slovenski avto leta 2020?"/>
    <meta property="og:description" content="Ste že glasovali za 28. izbor slovenskega avta leta? Za naslov se potegujejo vsi novi modeli avtomobilov, ki so letos prišli na slovenski trg in jih je bilo registriranih vsaj 25. Najprej imate gl..."/>
  </head>
  <body>
    <article>
      <h1>Kateri bo slovenski avto leta 2020?</h1>
      <h2>Bralke in bralci Slovenskih novic lahko izbirate med številnimi novimi modeli na slovenskem trgu; glasujete lahko tudi na naši spletni strani.</h2>
      <address><time datetime="2019-11-19T12:13:00+00:00">19 Nov 2019, 12:13</time> by <a rel="author">S. I.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/18/1680921.jpg"/>
          <figcaption>Lani je zmagal ford focus, kdo pa bo letos? Ford zagotovo ne, saj na seznamu sodelujočih avtomobilov letos ni nobenega njegovega modela. FOTO: Uroš Modlic, SAL</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1680931.jpg"/>
          <figcaption>Štetje točk na lanskem izboru. FOTO: Uroš Modlic, SAL</figcaption>
        </figure>
      </slideshow>
      <p><b><a href="https://www.slovenskenovice.si/stil/bivanje/clanek/slovenski-avto-leta-2020-240472">Ste že glasovali za 28. izbor slovenskega avta leta? </a></b><br/><br/>Za naslov se potegujejo vsi novi modeli avtomobilov, ki so letos prišli na slovenski trg in jih je bilo registriranih vsaj 25. Najprej imate <a href="https://www.slovenskenovice.si/stil/bivanje/clanek/slovenski-avto-leta-2020-240472">glavno besedo bralci in bralke</a>, ki boste izbrali finaliste in jim zagotovili točke za končni izbor, v katerem bomo odločali avtomobilski novinarji Slovenskih novic in Dela, Motorevije AMZS, Dnevnika in Nedeljskega dnevnika, Večera, Avto magazina, Eva, Vala 202 in Avtomobilnosti, spletnega portala Planet Siol.net in avtomobilskega vloga Komotar Minuta.</p>
      <h3>Pester izbor</h3>
      <figure>
        <img src="https://www.slovenskenovice.si/images/slike/2019/11/18/1680921.jpg"/>
        <figcaption>Lani je zmagal ford focus, kdo pa bo letos? Ford zagotovo ne, saj na seznamu sodelujočih avtomobilov letos ni nobenega njegovega modela. FOTO: Uroš Modlic, SAL</figcaption>
      </figure>
      <p>Avtomobilska izbira za slovenski avto leta 2020 je zelo pestra. Na seznamu so zelo različni avtomobili: od najbolj množičnega oziroma najbolj prodajanega pri nas, Renaultovega clia, do dveh večjih in premijskih električnih novosti – audija e-trona quattra in jaguarja I-pacea. Cliu bo po velikosti tekmec novi rod Oplove corse. V družbi so tudi trije predstavniki nižjega srednjega razreda – mazda3, škoda scala in toyota corolla – pa njihov premijski tekmec BMW 1 in njegov večji brat BMW 3. Tukaj so tudi mali audi A1 in kupelimuzina mercedes-benz CLA ter edini pravi enoprostorec mercedes-benz B. Na seznamu je tudi klasični porsche 911. Vsi preostali modeli spadajo med križance ali mestne terence, modne avtomobile, ki ustrezajo prevladujoči smernici v avtomobilski ponudbi.<br/><br/>Glasovnico bomo na straneh Obratov objavili še naslednjo soboto, 23. novembra 2019, <a href="https://www.slovenskenovice.si/stil/bivanje/clanek/slovenski-avto-leta-2020-240472">na spletu pa je na voljo ves čas.</a> Finalisti bodo znani 2. decembra.</p>
    </article>
  </body>
</html>