<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/politics/cherez-biyku-zi-slugoyu-narodu-lyashku-zagrozhue-do-7-rokiv-vyaznici-380528"/>
    <meta property="og:site_name" content="Погляд"/>
    <meta property="article:published_time" content="2019-11-19T12:59:00+00:00"/>
    <meta property="og:title" content="Через бійку зі слугою народу Ляшку загрожує до 7 років в'язниці"/>
    <meta property="og:description" content="Олегові Ляшко інкримінують погрози й насильство щодо державного діяча"/>
  </head>
  <body>
    <article>
      <h1>Через бійку зі слугою народу Ляшку загрожує до 7 років в'язниці</h1>
      <h2>Справу порушили через бійку, яку Ляшко вчинив з нардепом Андрієм Герусом</h2>
      <address>
        <time datetime="2019-11-19T12:59:00+00:00">19 Nov 2019, 12:59</time>
      </address>
      <p>На відміну від Петра Порошенка, Олег Ляшко свою підозру вже реально отримав. "Радикалу" інкримінують погрози й насильство щодо державного діяча, йдеться в сюжеті програми "Гроші".</p>
      <p>Так, 2 тижні тому Ляшко кидався з кулаками на нардепа від "Слуги народу" Андрія Геруса.</p>
      <p>Ляшку інкримінують погрози й насильство щодо державного діяча. Тепер колишньому нардепу загрожує ув'язнення - від 3 до 7 років.</p>
      <p>Як повідомляв УНІАН, 6 листопада в аеропорту "Бориспіль" побилися голова Комітету ВР з питань енергетики та житлово-комунальних послуг Герус (фракція «Слуга народу») і лідер Радикальної партії Ляшко.</p>
      <p>Герус написав у Facebook: "Відомий захисник бізнесу Ахметова, забутий всіма Ляшко мене очікував в аеропорту "Бориспіль", щоб влаштувати "шоу-провокацію". Знижена на 15% ціна електроенергії та повна готовність до зими ніяк не влаштовує "немонополіста", і вони вдаються до все більш витончених способів, як вести свій бізнес".</p>
      <p>За його словами, "претензія Ляшка - це імпорт електроенергії". "Хоча три роки імпорту вугілля з Росіі за формулою "Роттердам+", що супроводжувалися зростанням тарифів для українських споживачів, його повністю влаштовувало. Бо на цьому добре заробляв його любий "немонополіст", - заявив Герус і додав, що "постраждала" тільки його сорочка.</p>
      <p>У свою чергу Ляшко написав у Facebook, що "випадково побачив в аеропорту "Слугу народа" Геруса, який відкрив імпорт російської електроенергії з Росії". "Коли у російського лобіста закінчилися аргументи, він почав махати руками. Однак проблема від того нікуди не поділася - через зраду Геруса Україна сьогодні потрапляє в повну енергетичну залежність від країни-агресора. Ця зрада має бути розслідувана і покарана", - наголосив Ляшко.</p>
      <footer>Джерело: <a href="https://www.unian.ua/">УНІАН</a></footer>
      <related>
        <h4>Схожі записи</h4>
        <a href="https://pogliad.ua/news/politics/v-aeroportu-borispil-lyashko-napav-na-gerusa-video-379934"/>
        <a href="https://pogliad.ua/news/politics/u-policiyi-prokomentuvali-biyku-lyashka-i-gerusa-379956"/>
        <a href="https://pogliad.ua/news/crime/policiya-vidrila-kriminalnu-spravu-za-faktom-biyki-nardepiv-boyka-i-lyashka-317194"/>
        <a href="https://pogliad.ua/news/politics/u-radi-stalasya-chergova-sutichka-pobilisya-boyko-z-lyashkom-317120"/>
      </related>
    </article>
  </body>
</html>