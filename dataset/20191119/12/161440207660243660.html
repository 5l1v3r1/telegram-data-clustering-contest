<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/gallura/2019/11/19/sorpresi-con-la-marijuana-due-denunce-a-olbia-136-954436.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T12:25:39+00:00"/>
    <meta property="og:title" content="Sorpresi con la marijuana, due denunce a Olbia"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">i controlli</h6>
      <h1>Sorpresi con la marijuana, due denunce a Olbia</h1>
      <h2>Servizi straordinari di controlli del territorio da parte dei carabinieri</h2>
      <address>
        <time datetime="2019-11-19T12:25:39+00:00">19 Nov 2019, 12:25</time>
      </address>
      <p>Due persone sono state denunciate dai carabinieri del reparto territoriale di Olbia nella giornata di ieri.</p>
      <p>Nel corso dei servizi straordinari di controllo del territorio, i militari hanno fermato un giovane residente in città. Con sé aveva 8 involucri preconfezionati pronti allo smercio contenenti marijuana, e un coltello a serramanico, che è stato sequestrato.</p>
      <p>Raggiunta la sua abitazione, all'interno è stato trovato un sacchettino con altra sostanza dello stesso tipo. L’ammontare totale del sequestro è stato di 30 grammi di marijuana circa.</p>
      <p>Il pusher, che ha precedenti specifici, è stato denunciato.</p>
      <p>In altri due ulteriori controlli effettuati nella notte, è stata fermata un'auto con alla guida un pregiudicato. Il passeggero, un minore residente a Olbia, aveva circa 5 grammi di marijuana. Anche per lui è scattata la denuncia al tribunale dei minori.</p>
      <p>(Unioneonline/s.s.)</p>
    </article>
  </body>
</html>