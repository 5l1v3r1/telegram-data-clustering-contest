<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/rajyasaba-left-mps/835446"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-19T12:36:00+00:00"/>
    <meta property="og:title" content="ഇടത്‌ എംപിമാരുടെ പ്രതിഷേധം; രാജ്യസഭ 2 മണിവരെ പിരിഞ്ഞു"/>
    <meta property="og:description" content="ഇടതു എംപിമാരുടെ അടിയന്തിര പ്രമേയ നോട്ടീസിന് അനുമതി നിഷേധിച്ചതിനെത്തുടർന്നുണ്ടായ ..."/>
  </head>
  <body>
    <article>
      <h1>ഇടത്‌ എംപിമാരുടെ പ്രതിഷേധം; രാജ്യസഭ 2 മണിവരെ പിരിഞ്ഞു</h1>
      <address><time datetime="2019-11-19T12:36:00+00:00">19 Nov 2019, 12:36</time> by <a rel="author">വെബ് ഡെസ്‌ക്‌</a></address>
      <p>ന്യൂഡൽഹി &gt; ഇടതു എംപിമാരുടെ അടിയന്തിര പ്രമേയ നോട്ടീസിന് അനുമതി നിഷേധിച്ചതിനെത്തുടർന്നുണ്ടായ പ്രതിഷേധം കാരണം രാജ്യസഭ രണ്ട്‌ മണിവരെ നിർത്തിവച്ചു. കശ്മീരിൽ നടക്കുന്ന സംഭവ വികാസങ്ങളെക്കുറിച്ചു എളമരം കരീമും ജെഎൻയു വിഷയം കെ കെ രാഗേഷ്, ബിനോയ്‌ വിശ്വം എന്നിവരും സഭ നിർത്തിവച്ചു ചർച്ചചെയ്യണമെന്ന് ആവശ്യപ്പെട്ട്‌ അടിയന്തിര പ്രമേയ നോട്ടീസ് നൽകിയിരുന്നു. <br/><br/>സഭ ആരംഭിച്ചപ്പോൾ തന്നെ മൂന്ന്‌ അടിയന്തിരപ്രമേയ നോട്ടീസുകൾ ലഭിച്ചിട്ടുണ്ടെന്ന് അറിയിച്ച അധ്യക്ഷൻ വെങ്കയ്യ നായിഡു അവയ്ക്കുള്ള അവതരണാനുമതി നിഷേധിക്കുന്നതായി പറഞ്ഞ്‌ മറ്റ് അജൻഡകളിലേക്കു കടന്നു. ഇതേതുടർന്ന് ഉണ്ടായ പ്രതിഷേധം കാരണമാണ് സഭ രണ്ട്‌ മണിവരെ നിർത്തിവച്ചത്. പ്രധാന വിഷയങ്ങളിൽ ചർച്ച പോലും അനുവദിക്കാതെയുള്ള ഇത്തരം നടപടികൾ പ്രതിഷേധാത്മകമാണെന്ന് ഇടതു എംപിമാർ അറിയിച്ചു</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/rajyasabha/835276"/>
        <a href="https://www.deshabhimani.com/news/national/jnusu-protest-march-to-parliament/835244"/>
        <a href="https://www.deshabhimani.com/news/national/jnusu-protest-march-to-parliament/835040"/>
        <a href="https://www.deshabhimani.com/news/national/jnu-police-violence/835464"/>
        <a href="https://www.deshabhimani.com/news/national/tremors-in-delhi-parts-of-north-india-after-earthquake-in-nepal/835458"/>
        <a href="https://www.deshabhimani.com/news/national/mumbai-girl-killed/835449"/>
        <a href="https://www.deshabhimani.com/news/national/iit-madras-hunger-strike-called-off/835448"/>
        <a href="https://www.deshabhimani.com/news/national/jnu-protest-23rd-day/835439"/>
        <a href="https://www.deshabhimani.com/news/national/jawans-strucks-under-snow/835431"/>
      </related>
    </article>
  </body>
</html>