<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/ekonomi/135131/kredi-karti-kullananlar-dikkat-taksit-uygulamasi-askiya-alindi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T12:11:00+00:00"/>
    <meta property="og:title" content="Kredi kartı kullananlar dikkat! Taksit uygulaması askıya alındı"/>
    <meta property="og:description" content="Merkez Bankası’nın kredi kartı komisyon oranlarına tavan getirmesinin ardından bankalar da ek taksit uygulamasını askıya aldı."/>
  </head>
  <body>
    <article>
      <h1>Kredi kartı kullananlar dikkat! Taksit uygulaması askıya alındı</h1>
      <h2>Merkez Bankası’nın kredi kartı komisyon oranlarına tavan getirmesinin ardından bankalar da ek taksit uygulamasını askıya aldı.</h2>
      <address>
        <time datetime="2019-11-19T12:11:00+00:00">19 Nov 2019, 12:11</time>
      </address>
      <p>Merkez Bankası’nın kredi kartı komisyon oranlarına tavan getirmesinin ardından bankalar da ek taksit uygulamasını askıya aldı.</p>
      <p>Artık kendi imkânlarıyla uzun taksit yapan mağazalar dışında bankaların alışverişlerde verdiği ek taksitler olmayacak.</p>
      <p><i>Sabah gazetesinde yer alan habere göre</i>, Birleşmiş Markalar Derneği (BMD) Başkanı Sinan Öncel, bankaların Merkez Bankası'nın komisyon oranlarına tavan getirmesinin ardından harekete geçerek, işletmelere verdikleri ekstra taksitleri kaldırdıklarını söyledi.</p>
      <p>Bazı bankaların ise hâlâ yüzde 3'lere varan komisyon almaya devam ettiğini belirten Öncel, bazı bankaların da ertesi gün yapılması gereken ödemelerin sürelerini uzattığını, bu şekilde tavan uygulamasından yaşadıkları kaybı geç ödemelerle telafi etmeye çalıştıklarını dile getirdi.</p>
      <p>Öncel, "Ancak bu durumun fazla uzun süreceğini düşünmüyoruz" dedi.</p>
    </article>
  </body>
</html>