<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-ujabb-fejlemeny-a-quaestor-ugyben-megallapitottak-tarsoly-csaba-felelosseget/"/>
    <meta property="og:site_name" content="lokál"/>
    <meta property="article:published_time" content="2019-11-19T12:44:45+00:00"/>
    <meta property="og:title" content="Újabb fejlemény a Quaestor-ügyben! Megállapították Tarsoly Csaba felelősségét"/>
    <meta property="og:description" content="Első fokon 11,2 milliárd forint megfizetésére kötelezte Tarsoly Csabát, a Quaestor Pénzügyi Tanácsadó Zrt. egykori cégvezetőjét a Fővárosi Törvényszék - közölte a felszámolás alatt álló Quaestor Zrt. az MTI-vel kedden."/>
  </head>
  <body>
    <article>
      <h1>Újabb fejlemény a Quaestor-ügyben! Megállapították Tarsoly Csaba felelősségét</h1>
      <address><time datetime="2019-11-19T12:44:45+00:00">19 Nov 2019, 12:44</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2015/08/DSZZS20150415101-1280x853.jpg"/>
      </figure>
      <p>
        <b>Első fokon 11,2 milliárd forint megfizetésére kötelezte Tarsoly Csabát, a Quaestor Pénzügyi Tanácsadó Zrt. egykori cégvezetőjét a Fővárosi Törvényszék – közölte a felszámolás alatt álló Quaestor Zrt. az MTI-vel kedden.</b>
      </p>
      <p>Kiemelték, hogy ezzel megszületett az első olyan ítélet a Quaestor-ügyben, amely első fokon kimondta Tarsoly Csaba cégvezetői felelősségét a Quaestor Pénzügyi Tanácsadó Zrt. (QPT) vagyonvesztésében.</p>
      <p>A Fővárosi Törvényszék indoklása szerint Tarsoly Csaba nem a hitelezők érdekeinek figyelembevételével látta el ügyvezetési feladatait, a követelések kielégítését legalább 11,2 milliárd forinttal meghiúsította, ezért a bíróság kötelezte az összeg megfizetésére. A pert a QPT felszámolója, a Kvantál Kft. indította, mely a hitelezők érdekeit képviselve arra törekszik, hogy a peres eljárások során a károk a lehető legnagyobb mértékben megtérüljenek.</p>
      <p>A jegybank 2015. március 10-én részlegesen felfüggesztette a Quaestor Értékpapír Zrt. tevékenységi engedélyét és felügyeleti biztost rendelt ki céghez a társaságnál észlelt szabálytalanságok miatt. Előző este a Quaestor-csoport kötvénykibocsátó cége, a Quaestor Financial Hrurira Kft. öncsődöt jelentett. A jegybank vizsgálata szerint a Quaestor Hruria Kft. 210 milliárd forint vállalati kötvényt bocsátott ki, ebből 150 milliárd forint fiktív kötvénykibocsátás lehet. A kötvényeket a csoport értékpapír-kereskedő cége forgalmazta.</p>
      <p>A Quaestor-ügyben a nyomozás 2015. március 11-én indult el, a Nemzeti Nyomozó Iroda március 26-án három embert gyanúsítottként hallgatott ki, majd őrizetbe vette őket üzletszerűen elkövetett, különösen nagy kárt okozó csalás bűntette és más bűncselekmény megalapozott gyanúja miatt.</p>
      <h3>További cikkek:</h3>
      <ul>
        <li>
          <a href="https://www.lokal.hu/2017-11-brokerbotrany-ot-gyanusitottat-hallgattak-ki-a-quaestor-ugyben/">Brókerbotrány: Öt gyanúsítottat hallgattak ki a Quaestor-ügyben</a>
        </li>
        <li>
          <a href="https://www.lokal.hu/2017-10-ujabb-vademelesek-jonnek-a-quaestor-ugyben/">Újabb vádemelések jönnek a Quaestor-ügyben</a>
        </li>
        <li>
          <a href="https://www.lokal.hu/2017-10-ujabb-bunugyben-emeltek-vadat-a-quaestor-os-tarsoly-csaba-ellen/">Újabb bűnügyben emeltek vádat a Quaestor-os Tarsoly Csaba ellen</a>
        </li>
        <li>
          <a href="https://www.lokal.hu/2017-04-luxusvillaban-piheni-ki-a-bortont-tarsoly-fotok/">Luxusvillában piheni ki a börtönt Tarsoly – Fotók!</a>
        </li>
        <li>
          <a href="https://www.lokal.hu/2017-04-tarsoly-csaba-otthon-vacsorazik/">Tarsoly Csaba otthon vacsorázik</a>
        </li>
      </ul>
    </article>
  </body>
</html>