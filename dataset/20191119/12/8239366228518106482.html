<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/kapitalne_budivnytstvo_deputaty_pererozpodilyly_finansovyy_resurs_331118.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T12:58:00+00:00"/>
    <meta property="og:title" content="Капітальне будівництво: депутати перерозподілили фінансовий ресурс"/>
    <meta property="og:description" content="Львівська обласна рада сьогодні, 19 листопада, внесла зміни до Програми соціально-економічного та культурного розвитку Львівської області на 2019 рік у частині Капітального будівництва. Про це інформує прес-служба Львівської облради."/>
  </head>
  <body>
    <article>
      <h1>Капітальне будівництво: депутати перерозподілили фінансовий ресурс</h1>
      <h2>Львівська обласна рада сьогодні, 19 листопада, внесла зміни до Програми соціально-економічного та культурного розвитку Львівської області на 2019 рік у частині Капітального будівництва. Про це інформує прес-служба Львівської облради.</h2>
      <address>
        <time datetime="2019-11-19T12:58:00+00:00">19 Nov 2019, 12:58</time>
      </address>
      <p>Йдеться про перерозподіл коштів програми, виділених на деякі об’єкти, які з об’єктивних причин не будуть використані в 2019 році.</p>
      <p>Так, перерозподілили фінансовий ресурс у сумі майже 6 млн грн.</p>
      <p>Зокрема, додаткові 255 тис грн скерували на реконструкцію каналізаційної насосної станції по пр. Шевченка, 3-5 в м. Червоноград; 803 тис грн – на завершення будівництва дитячого будинку сімейного типу в м. Золочів; 1491 тис грн – на реконструкцію частини приміщення 1-го поверху КНП ЛОР «Західноукраїнський спеціалізований дитячий медичний центр» під влаштування Центру психічного здоров’я по вул. Дністерська, 27.</p>
      <p>Також змінами передбачено збільшення відсотку будівельної готовності ще чотирьох об’єктів та співфінансування трьох об’єктів, які фінансуються за кошти ДФРР.</p>
      <p>Варто зауважити, що загалом у межах програми Капітального будівництва реалізуються проекти на загальну суму 177,3 млн грн.</p>
      <p>Нагадаємо, як повідомляло Гал-інфо, <a href="https://galinfo.com.ua/news/lvivska_oblrada_stvoryla_nove_komunalne_pidpryiemstvo_331108.html">Львівська облрада створила нове комунальне підприємство</a>.</p>
    </article>
  </body>
</html>