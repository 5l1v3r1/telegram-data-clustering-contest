<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232416/"/>
    <meta property="og:site_name" content="Українська правда"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Зеленський розповів, чого очікує від зустрічі в &quot;нормандському форматі&quot;"/>
    <meta property="og:description" content="Президент Володимир Зеленський очікує, що саміт “нормандського формату” допоможе у питанні звільнення українських полонених."/>
  </head>
  <body>
    <article>
      <h1>Зеленський розповів, чого очікує від зустрічі в "нормандському форматі"</h1>
      <address>
        <time datetime="2019-11-19T12:00:00+00:00">19 Nov 2019, 12:00</time>
      </address>
      <p>Президент Володимир Зеленський очікує, що саміт "нормандського формату" допоможе у питанні звільнення українських полонених.</p>
      <p><b>Джерело:</b><a href="https://www.facebook.com/president.gov.ua/videos/2319991801644184/?notif_id=1574161907293138&amp;notif_t=live_video_explicit"> Брифінг</a> після зустрічі Зеленського з прем'єр-міністром Чехії Андреєм Бабішем</p>
      <p><b>Пряма мова Зеленського:</b> "По перше, зустріч у нормандському форматі після того, як цей формат був заблокований у 2016 року це вже успіх. Що стосується результатів нормандського формату, ми з вами повинні вирішити питання війни на Донбасі виключно дипломатичним шляхом. Цей шлях починається з перемовин. Нормандський формат – це перемовини на вищому рівні".</p>
      <p>"Тому очікуємоємо цієї зустрічі і зараз серйозно до неї готується. Я хотів би реальних результатів, ви знаєте щодня ми можемо говорити про припинення війни на Донбасі, повернення наших територій. Але ми не можемо просто про це говорити - треба домовлятися про повернення наших територій. Я говорю про спочатку зрозумілі якісь терміни".</p>
      <p>"Якщо ми говоримо про звільнення наших хлопців або про обмін полоненими, тобто таке словосполучення "обмін всіх на всіх", і для нас усіх, для мене особисто, для суспільства також має бути більше конкретики. Ми хочемо всіх наших людей повернути додому, до їх сімей, до батьків. Я теж хочу говорити коли. Якщо всіх, то коли? Для мене відповідь на запитання "коли?" Це конкретні терміни. Я хочу і в цьому питанні зрозуміти відповідь".</p>
      <p>"Є серйозні питання, пов'язані з безпекою, гуманітарні питання. Є питання, пов'язані з місцевими виборами. Тобто ми повинні говорити про можливості проведення місцевих виборів після того, як там не буде ніяких військових незаконних формувань. Початок цієї розмови ми повинні зробити. Що там буде обговорюватися, яким чином, сухе воно або не сухе, мені здається, не має значення. Важливо - це конкретні речі"</p>
      <p>
        <b>Нагадаємо:</b>
      </p>
      <ul>
        <li>Зустріч лідерів країн "нормандської четвірки" запланована на <a href="https://www.pravda.com.ua/news/2019/11/15/7232102/">9 грудня 2019 року </a>у Парижі.</li>
        <li>За інформацією джерел, ініціатива щодо дати була французька, проте остаточне затвердження очікувалось з боку РФ.</li>
      </ul>
      <footer>Микола Донєв, УП</footer>
      <related>
        <a href="https://www.pravda.com.ua/news/2019/11/19/7232418/"/>
        <a href="https://www.pravda.com.ua/news/2019/11/19/7232411/"/>
        <a href="https://www.pravda.com.ua/news/2019/11/19/7232410/"/>
      </related>
    </article>
  </body>
</html>