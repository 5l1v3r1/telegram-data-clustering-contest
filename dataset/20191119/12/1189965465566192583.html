<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259779/ektakto-deltio-gia-kakokairia-xalazi-stin-attiki-kai-kataigides"/>
    <meta property="og:site_name" content="LiFO"/>
    <meta property="article:published_time" content="2019-11-19T12:35:00+00:00"/>
    <meta property="og:title" content="Έκτακτο δελτίο για κακοκαιρία - Χαλάζι στην Αττική και καταιγίδες"/>
    <meta property="og:description" content="Έκτακτο δελτίο επιδείνωσης του καιρού από την ΕΜΥ"/>
  </head>
  <body>
    <article>
      <h1>Έκτακτο δελτίο για κακοκαιρία - Χαλάζι στην Αττική και καταιγίδες</h1>
      <h2>Έκτακτο δελτίο επιδείνωσης του καιρού από την ΕΜΥ</h2>
      <address><time datetime="2019-11-19T12:35:00+00:00">19 Nov 2019, 12:35</time> by <a rel="author">NEWSROOM</a></address>
      <p>
        <b>Ε<a href="https://www.lifo.gr/tags/%CE%88%CE%BA%CF%84%CE%B1%CE%BA%CF%84%CE%BF+%CE%B4%CE%B5%CE%BB%CF%84%CE%AF%CE%BF+%CE%BA%CE%B1%CE%BA%CE%BF%CE%BA%CE%B1%CE%B9%CF%81%CE%AF%CE%B1%CF%82+%CE%95%CE%9C%CE%A5">πιδείνωση του καιρού</a> προβλέπεται σήμερα Τρίτη 19 Νοεμβρίου από τις βραδινές ώρες και από τα δυτικά, με ισχυρές βροχές και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους.</b>
      </p>
      <p>Πιο αναλυτικά θα επηρεαστούν:</p>
      <p>1. Την <b>Τρίτη 19 Νοεμβρίου</b></p>
      <p>Από τις βραδινές ώρες τα νησιά του Ιονίου, η Ήπειρος και η δυτική Στερεά.</p>
      <p>2. Την <b>Τετάρτη 20 Νοεμβρίου</b></p>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία.</p>
      <p>3. Την <b>Πέμπτη 21 Νοεμβρίου</b></p>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
    </article>
  </body>
</html>