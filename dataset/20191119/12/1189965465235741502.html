<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259822/ispania-seksoyaliki-kakopoiisi-71xronis-se-oiko-frontidas-ypoptoi-dyo-ilikiomenoi"/>
    <meta property="og:site_name" content="LiFO"/>
    <meta property="article:published_time" content="2019-11-19T12:30:00+00:00"/>
    <meta property="og:title" content="Ισπανία: Σεξουαλική κακοποίηση 71χρονης σε οίκο φροντίδας - Ύποπτοι δυο ηλικιωμένοι"/>
    <meta property="og:description" content="Δύο ηλικιωμένοι ερευνώνται ως πιθανοί δράστες σεξουαλικής κακοποίησης γυναίκας 71 ετών μέσα σε οίκο φροντίδας στην Ισπανία"/>
  </head>
  <body>
    <article>
      <h1>Ισπανία: Σεξουαλική κακοποίηση 71χρονης σε οίκο φροντίδας - Ύποπτοι δυο ηλικιωμένοι</h1>
      <h2>Δύο ηλικιωμένοι ερευνώνται ως πιθανοί δράστες σεξουαλικής κακοποίησης γυναίκας 71 ετών μέσα σε οίκο φροντίδας στην Ισπανία</h2>
      <address><time datetime="2019-11-19T12:30:00+00:00">19 Nov 2019, 12:30</time> by <a rel="author">NEWSROOM</a></address>
      <p>
        <b>Δύο άνδρες 75 και 81 ετών ελέγχονται από τις αστυνομικές Αρχές ως πιθανοί δράστες <a href="https://www.lifo.gr/tags/%CE%A3%CE%B5%CE%BE%CE%BF%CF%85%CE%B1%CE%BB%CE%B9%CE%BA%CE%AE+%CE%BA%CE%B1%CE%BA%CE%BF%CF%80%CE%BF%CE%AF%CE%B7%CF%83%CE%B7">σεξουαλικής κακοποίησης</a> και εκμετάλλευσης μίας 71χρονης γυναίκας σε οίκο φροντίδας ηλικιωμένων στο Μπαρακάλδο της Βισκαϊκής (<a href="https://www.lifo.gr/tags/%CE%99%CF%83%CF%80%CE%B1%CE%BD%CE%AF%CE%B1">βόρεια Ισπανία</a>).</b>
      </p>
      <p>Στις 13 Νοεμβρίου κατατέθηκε αγωγή κατά των δύο υπόπτων για σεξουαλική εκμετάλλευση, όμως η βασκική αστυνομία (Ερτθάινθα) μεταβίβασε τον φάκελο των ερευνών στη Δικαιοσύνη, όπως ανακοινώθηκε από το βασκικό γραφείο Ασφαλείας.</p>
      <p>Από την πλευρά της η δημαρχία του Μπαρακάλδο καταδίκασε «κατηγορηματικά» το συμβάν και δήλωσε πως θέτει στη διάθεση του θύματος «όλες τις δυνατότητες του δήμου, που τυχόν χρειασθεί».</p>
      <p>Επίσης το δημοτικό συμβούλιο με ομόφωνη απόφασή του καταδίκασε το γεγονός αυτό και συγκάλεσε συγκέντρωση διαμαρτυρίας στην πλατεία Ερίκο Πλάθα στις 18.00 (19.00 ώρα Ελλάδος).</p>
      <p>Με ανακοίνωσή της η δήμαρχος Αμάια ντελ Κάμπο δηλώνει πως το συμβάν «μας συγκλόνισε» και «μας άφησε άφωνους», προσθέτοντας πως θεωρεί «απίστευτο και μάλιστα σε βαθμό διαστροφής, το γεγονός πως όπως φαίνεται δεν γίνεται σεβαστή μία μεγάλη γυναίκα και με ειδικές ανάγκες».</p>
      <p>Με πληροφορίες από ΑΠΕ-ΜΠΕ, EFE, El Publico</p>
    </article>
  </body>
</html>