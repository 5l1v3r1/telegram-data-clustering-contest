<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/19/ozymi-prystosuvantsi-kultury-shho-najbilsh-adaptovani-do-tehnologiyi-nou-till/"/>
    <meta property="og:site_name" content="AgroDay"/>
    <meta property="article:published_time" content="2019-11-19T12:30:18+00:00"/>
    <meta property="og:title" content="Озимі пристосуванці: культури, що найбільш адаптовані до технології ноу-тілл"/>
    <meta property="og:description" content="Озимі зернові та озимий ріпак, пізні ярі культури, а також ранні зернові і зернобобові є найбільш продуктивними за вирощування на базі технології ноу-тілл. До такого висновку дійшли вчені ДУ Інститут зернових культур НААН України на підставі проведених польових експериментів. За словами доктора сільськогосподарських наук Михайла Шевченка, найкраще адаптовані до системи ноу-тілл озимі зернові та озимий ріпак – за сприятливого зволоження, коли в період сівби гідротермічна ситуація спрямована на накопичення ґрунтової вологи та гідрофізичне розущільнення ґрунту. Пізні ярі культури — кукурудза на зерно, соняшник та соя здатні подолати негативні наслідки ущільнення ґрунту за прямої сівби завдяки тривалій вегетації, глибокому заляганню кореневої системи та поліпшенню вологозабезпеченості рослин. Круп'яні культури та сорго є найчутливішими до зміни агрофізичного стану ґрунтів через поверхневе розташування кореневої системи в зоні ущільнення ґрунту й короткий вегетаційний період, який ставить"/>
  </head>
  <body>
    <article>
      <h1>Озимі пристосуванці: культури, що найбільш адаптовані до технології ноу-тілл</h1>
      <address>
        <time datetime="2019-11-19T12:30:18+00:00">19 Nov 2019, 12:30</time>
      </address>
      <p>Озимі зернові та озимий ріпак, пізні ярі культури, а також ранні зернові і зернобобові є найбільш продуктивними за вирощування на базі технології ноу-тілл. До такого висновку дійшли вчені ДУ Інститут зернових культур НААН України на підставі проведених польових експериментів.</p>
      <p>За словами доктора сільськогосподарських наук Михайла Шевченка, найкраще адаптовані до системи ноу-тілл озимі зернові та озимий ріпак – за сприятливого зволоження, коли в період сівби гідротермічна ситуація спрямована на накопичення ґрунтової вологи та гідрофізичне розущільнення ґрунту.</p>
      <p>Пізні ярі культури — кукурудза на зерно, соняшник та соя здатні подолати негативні наслідки ущільнення ґрунту за прямої сівби завдяки тривалій вегетації, глибокому заляганню кореневої системи та поліпшенню вологозабезпеченості рослин.</p>
      <p>Круп’яні культури та сорго є найчутливішими до зміни агрофізичного стану ґрунтів через поверхневе розташування кореневої системи в зоні ущільнення ґрунту й короткий вегетаційний період, який ставить врожай у значну залежність від опадів.</p>
      <p>«Кожна з цих груп культур на тлі технологій ноу-тілл втрачає відповідно 3–7%, 6–12%, 9–15% врожаю порівняно з глибоким обробітком», — зазначив Михайло Шевченко.</p>
      <related>
        <h4>Статті по темі</h4>
        <a href="https://agroday.com.ua/2019/11/15/cherkashhyna-vyjshla-na-pershe-mistse-v-ukrayini-z-urozhajnosti-zernovyh-ta-zernobobovyh-kultur/"/>
        <a href="https://agroday.com.ua/2019/11/08/diagnoz-vstanovleno-volynski-vcheni-vdoskonalyly-ekspres-metod-kompleksnoyi-funktsionalnoyi-diagnostyky/"/>
        <a href="https://agroday.com.ua/2019/11/08/pidvodyachy-pidsumky-rezultaty-zbyralnoyi-kampaniyi-2019-roku-ta-perspektyvy-sezonu-2020-roku/"/>
        <a href="https://agroday.com.ua/2019/11/06/obsyagy-silgospvyrobnytstva-luganskij-oblasti-zrosly-na-9-vidsotkiv-za-rik/"/>
        <a href="https://agroday.com.ua/2019/11/05/pochervonily-sonyachne-svitlo-posylyuye-syntez-chervonyh-pigmentiv-v-shkirtsi-grush/"/>
        <a href="https://agroday.com.ua/2019/10/28/chomu-yevropejtsi-kupuyut-kombajny-claas-sekrety-uspishnosti-brendu/"/>
      </related>
    </article>
  </body>
</html>