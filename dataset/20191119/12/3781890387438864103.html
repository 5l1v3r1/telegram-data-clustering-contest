<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742526"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T12:52:00+00:00"/>
    <meta property="og:title" content="เมียจยย.เผยนาทีผัวถูกพ.ต.อ.ไล่ยิงเจ้าตัวอ้างแค่ระงับเหตุ"/>
    <meta property="og:description" content="พ.ต.อ.แจง เหตุจยย.ต่อยกับเก๋งคู่กรณี แค่ยิงระงับเหตุ ฉกกล้องกู้ภัยเพื่อไม่ให้เข้าใจผิด เมียจยย.เผยนาทีผัวถูกไล่ยิงต้องหนีตาย"/>
  </head>
  <body>
    <article>
      <h1>เมียจยย.เผยนาทีผัวถูกพ.ต.อ.ไล่ยิงเจ้าตัวอ้างแค่ระงับเหตุ</h1>
      <address>
        <time datetime="2019-11-19T12:52:00+00:00">19 Nov 2019, 12:52</time>
      </address>
      <p>
        <b>พ.ต.อ.แจง เหตุจยย.ต่อยกับเก๋งคู่กรณี แค่ยิงระงับเหตุ ฉกกล้องกู้ภัยเพื่อไม่ให้เข้าใจผิด เมียจยย.เผยนาทีผัวถูกไล่ยิงต้องหนีตาย</b>
      </p>
      <p>จากกรณี มีรถเบนซ์ อี200 สีดำ ทะเบียน พน6211 กรุงเทพมหานคร หลังจอดบนสะพานไทย-ญี่ปุ่น แล้วหนุ่มขี่รถจยย.ต้องหลบทำให้ถูก รถเก๋งนิสสัน อัลเมร่า สีดำ ทะเบียน 7กข 5693 กรุงเทพมหานคร ชนบาดเจ็บ ด้านผู้ขับขี่รถเบนซ์มีสภาพคล้ายมึนเมา อ้างตัวเป็นนายตำรวจใหญ่ใช้อาวุธปืนยิงขู่ขึ้นฟ้า ขณะเจ้าหน้าที่กู้ภัยเข้าช่วยเหลือหนุ่มจยย. แล้วชิงเอากล้องหน้ารถกู้ภัยก่อนหลบหนีไป.<br/><br/>เมื่อวันที่ 19พ.ย.  พ.ย.พ.ต.ท.ณรงค์ ยิ้มปั่น รองผกก.(สอบสวน)สน.ทุ่งมหาเมฆ เปิดเผยว่าเมื่อช่วงเช้าที่ผ่​านมา​เจ้าของรถเบนซ์ได้เข้าพบพนั​กงานสอบสวนเพื่อแสดงความบริสุ​ทธิใจแล้วเดินทางกลับทันที โดยยังไม่มีการสอบสวนแต่อย่​างใด​ ซึ่งจะต้องตรวจสอบพยานหลั​กฐานและข้อเท็จจริงอีกครั้งว่​าตำรวจคนนี้เป็นคนขับจริงหรื​อไม่ แต่เบื้องต้นจากการตรวจสอบที่​เกิดเหตุพบปลอกกระสุน 4 ปลอก หลังจากนี้ก็จะเรียกผู้ที่เกี่​ยวข้องทั้งหมดมาสอบปากคำอีกครั้​ง รวมถึงให้ชุดสืบสวนไล่​ตรวจสอบกล้องวงจรปิดบริเวณรอบที่​เกิดเหตุทั้งหมด ส่วนกล้องติดหน้ารถกู้ภัยที่มี​รายงานว่าตำรวจนายดังกล่​าวเอาไปนั้น ก็ยังไม่มีการนำมอบให้พนั​กงานสอบสวนแต่อย่างใด<br/><br/>ด้านน.ส.ศิริกานดา จูหมื่นไวย์ อายุ 23 ปี แฟนของนายชนะชล เปราะแดง อายุ 26 ปี ผู้ขับขี่จักรยานยนต์ เดินทางมาที่สน.ทุ่งมหาเมฆ เพื่อขอสำเนาบันทึกประจำวั​นไปเป็นหลักฐาน เพื่อทำเรื่องให้​แฟนออกจากโรงพยาบาลกล้วยน้ำไท1 โดยเบื้องต้นนายชนะชล มีบาดแผลถลอกตามร่างกายหลายแห่ง และต้องใส่เฝือกที่ขา รอแพทย์ดูอาการอีกครั้ง ขณะนี้ยังอยู่โรงพยาบาลกล้วยน้ำ​ไท1 น.ส.ศิริกานดา เปิดเผยว่าเรื่องเหตุการณ์เมื่​อคืนนั้น ตนไม่ได้อยู่ในเหตุ​การณ์ด้วย แต่หลังจากที่สามีถูกรถชนนั้น ได้โทรมาหาตนแล้วเล่าให้ฟังว่​าถูกรถชนและมีการทำร้ายร่​างกายกับคู่กรณี เพราะตอนนั้นสามีกำลังโมโห แต่ระหว่างนั้นตำรวจที่เป็นเจ้​าของรถเบนซ์ ก็เข้ามาแสดงตัวเป็​นตำรวจพร้อมยิงปืนขึ้นฟ้า ลักษณะคล้ายคนเมา ทำให้แฟนตกใจกลัวและพยายามโทรศั​พท์หาตนเองแต่ก็ถูกตำรวจแย่​งโทรศัพท์ไป​<br/><br/>สักพักสามีก็โทรกลับมาด้​วยอาการด้วยน้ำเสียงที่เหนื่​อยและหวาดกลัว​ ว่า​ "มันจะไล่ยิงกู" ตนเลยถามกลับไปว่า​ "อยู่ที่ไหน" ​ ซึ่งแฟนตอบว่า "วิ่งหนีลงมาข้างล่าง​ มันจะยิงฉัน" จากนั้นก็ไม่ได้คุยอะไรกันอีก​ ตอนนั้นตนตกใจมาก อยากจะไปหาสามีแต่ไม่มีรถ และตนก็กำลังอยู่กับลูกวัย3ขวบ ตอนนี้สามีกำลังรักษาตัวต้องเข้​าเฝือกที่ขา ส่วนแม่สามีบริเวณเบ้าตาขวามีร่​องรอยเขียวช้ำ<br/><br/>ผู้สื่อข่าวรายงานข่าวแจ้งว่า ทางพนักงานสอบสวนสน.ทุ่งมหาเมฆ ได้รับการยืนยันจากข้อมูลจากที่​เกิดเหตุทราบว่า พ.ต.อ.เกียรติศักดิ์ สระทองออย รองผบก.ภ.จว.นครสวรรค์ ช่วยราชการ บก.สส.บช.ภ.2 ได้รายงานข้อเท็จจริงกับผู้บั​งคับบัญชาต้นสังกัดแล้ว ยืนยันว่​าเป็นผู้ใช้อาวุธปืนยิ​งออกไปเพื่อระงับเหตุ หลังขับรถเบนซ์ ของตนเองเฉี่ยวชนขอบสะพานทำให้ยางล้อหน้าซ้ายรั่ว ติดอยู่กลางสะพาน ซึ่งระหว่างนั้นเกิดอุบัติเหตุ​รถจักรยานยนต์ ถูกรถยนต์​เก๋งนิสสัน สีดำ ชนก่อนที่คู่กรณีจะมีปากเสียงกัน ทางผู้ขับขี่รถยนต์ได้เข้​าไปทำร้ายผู้ขับขี่รถจั​กรยานยนต์ พ.ต.อ.เกียรติศักดิ์ จึงได้เข้าไประงับเหตุ แต่คู่กรณีทั้ง 2 ฝ่ายไม่ยอมเชื่อว่าเป็นตำรวจ และยังพยายามมีเรื่องกันต่อ จึงเป็นเหตุให้จำเป็นต้องใช้​อาวุธปืนยิงขึ้นฟ้าและยิ​งออกไปเพื่อระงับเหตุดังกล่าว ส่วนกรณีอาสาสมัครกู้ภัยมูลนิธิ​ร่วมกตัญญูแจ้งว่า ให้มีการนำกล้​องวงจรปิดหน้ารถออกไปนั้น ทางพ.ต.อ.เกียรติศักดิ์ ได้ยืนยันกับผู้บังคับบัญชาว่า เพียงต้องการขอความร่วมมือไม่​ให้เกิดความเข้าใจผิดที่เกิดขึ้​นฐานะที่เป็นตำรวจที่เข้าไประงั​บเหตุเท่านั้น ไม่ได้มีการทำร้ายเจ้าหน้าที่กู้​ภัยแต่อย่างใด อย่างไรก็ตามทางพ.ต.อ.เกียรติศั​กดิ์ จะไม่มีการให้สัมภาษณ์แต่อย่​างใด แต่ทาง พ.ต.อ.กฤษณะ พัฒนเจริญ รองโฆษกตร. เป็นผู้ชี้แจงความคืบหน้ากรณีดั​งกล่าวที่เกิดขึ้นต่อไป<br/> <br/> </p>
    </article>
  </body>
</html>