<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/na-odeshchini-grupa-pidlitkiv-zdiysnila-pograbuvannya-640942.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T12:59:24+00:00"/>
    <meta property="og:title" content="На Одещині група підлітків здійснила пограбування"/>
    <meta property="og:description" content="Подільські поліцейські викрили хлопців у скоєні пограбувань"/>
  </head>
  <body>
    <article>
      <h1>На Одещині група підлітків здійснила пограбування</h1>
      <address>
        <time datetime="2019-11-19T12:59:24+00:00">19 Nov 2019, 12:59</time>
      </address>
      <h4>Подільські поліцейські викрили хлопців у скоєні пограбувань</h4>
      <p>Неповнолітнім правопорушникам вже повідомлено про підозру, обвинувальний акт і матеріали кримінального провадження найближчим часом будуть скеровані до суду.</p>
      <p>Про це <a href="https://od.npu.gov.ua/news/grabizh/podilski-policzejski-vikrili-grupu-pidlitkiv-u-skojenni-pograbuvan/">інформує</a> пресслужба ГУ НП в Одеській області, повідомляє «<a href="https://glavcom.ua/">Главком</a>».</p>
      <p>У жовтні до поліції звернувся житель Кіровоградської області з повідомленням про пограбування. За словами заявника, до нього раптово підбігли двоє невідомих хлопців, почали бити по голові, а тоді вирвали з рук сумку з документами і втекли. Наступного дня поліцейські дізналися про подібний інцидент, що стався з пасажиром на пероні залізничного вокзалу ст. Подільськ. Невідомий ззаду збив потерпілого з ніг, зірвав поясну сумку, в якій знаходився мобільний телефон та незначна сума грошей, і втік.</p>
      <p>1 з 3<br/><a href="https://glavcom.ua/odesa/news/na-odeshchini-grupa-pidlitkiv-zdiysnila-pograbuvannya-640942.html#">на весь екран згорнути</a></p>
      <figure>
        <img src="https://glavcom.ua/img/gallery/6409/42/672962_big.jpg"/>
      </figure>
      <figure>
        <img src="https://glavcom.ua/img/gallery/6409/42/672963_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>За обома фактами поліцейські розпочали провадження за ст. 186 (грабіж) Кримінального кодексу України, в рамках яких провели заходи щодо встановлення осіб правопорушників. Під підозру потрапив агресивний молодик, якого зафіксували камери відеоспостереження біля залізничного вокзалу.</p>
      <p>«Хлопець виявився жителем сусіднього райцентру, студентом місцевого ліцею. Саме він пограбував чоловіка на пероні, саме він разом зі своїм товаришем вирвав з рук сумку у приїжджого з Кіровоградської області, - розповів начальник Подільського відділу поліції Олександр Ноздратенко. - Обом правопорушникам по 17 років. Під час допиту юнаки розповіли, що з одним із потерпілих вони разом відпочивали у кафе, але це не завадило пограбувати його. Зараз речові докази вилучені, проведені експертизи, допити, інші слідчі дії. Неповнолітнім правопорушникам повідомлено про підозру, їм загрожує до шести років ув’язнення».</p>
      <related>
        <a href="https://glavcom.ua/kyiv/news/prokuratura-vikrila-zemelnih-shahrajiv-yaki-vkrali-dilyanku-vartistyu-14-mln-grn-640924.html"/>
        <a href="https://glavcom.ua/kyiv/news/na-kijivshchini-pyana-zhinka-zhburnula-kamin-u-policeyske-avto-640913.html"/>
        <a href="https://glavcom.ua/kyiv/news/v-irpeni-narkoman-za-godinu-vchiniv-dva-rozbiyni-napadi-na-zhinok-foto-640896.html"/>
      </related>
    </article>
  </body>
</html>