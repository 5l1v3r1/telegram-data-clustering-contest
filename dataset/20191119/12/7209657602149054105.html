<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/politica/sardine-1.4895349"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-19T12:29:44+00:00"/>
    <meta property="og:title" content="Sardine, chi sono. Il movimento cresce e si allarga"/>
    <meta property="og:description" content="Dopo l'exploit di Bologna e l'ottimo bis di Modena, già annunciati Rimini, Reggio, Firenze e Sorrento. Un movimento che fa gola a tanti"/>
  </head>
  <body>
    <article>
      <h1>Sardine, chi sono. Il movimento cresce e si allarga</h1>
      <h2>Dopo l'exploit di Bologna e l'ottimo bis di Modena, già annunciati Rimini, Reggio, Firenze e Sorrento. Un movimento che fa gola a tanti</h2>
      <address><time datetime="2019-11-19T12:29:44+00:00">19 Nov 2019, 12:29</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/4a60e044-fe9c-4e1e-8660-71f10c1e9396.mp4"/>
        <figcaption>Sardine Modena, il video del flash mob in piazza Grande&amp;pub_custom_params=department=nazionale</figcaption>
      </figure>
      <p>Bologna, 19 novembre 2019 – Non c'è due senza tre. Ma il tre rischia di <b>trasformarsi in una valanga </b>che, in vista delle <a href="https://www.ilrestodelcarlino.it/politica/regionali-emilia-romagna-2020-m5s-1.4894844">elezioni regionali di gennaio 2020</a>, continua a crescere e fa gola a tutti. Eppure, almeno per ora, quello delle <a href="https://www.quotidiano.net/politica/sardine-bologna-chi-sono-1.4889001">sardine</a> è un movimento non violento che scende in piazza rigorosamente senza simboli. Il punto è: riuscirà a farlo ancora a lungo?</p>
      <p>
        <b>Leggi anche <a href="https://www.ilrestodelcarlino.it/modena/politica/sardine-zaytsev-1.4896384"> Zaytsev si schiera con le sardine: "Siamo una marea, qui c'è intelligenza"</a></b>
      </p>
      <p>Certamente sì. almeno nelle intenzioni dei quattro amici bolognesi che dato il via, colmando – come loro stessi analizzano – un enorme vuoto. In tanti - insomma - sentivano l'esigenza di scendere in piazza, pur non riconoscendosi nei cortei sempre ad alta tensione dei centri sociali che giovedì scorso, a <a href="https://www.ilrestodelcarlino.it/bologna/cronaca/sardine-piazza-maggiore-1.4887826">Bologna</a>, hanno riunito 3mila persone, contro le 12-15mila sardine in piazza Maggiore (<a href="https://www.ilrestodelcarlino.it/bologna/cronaca/foto/salvini-proteste-1.4886009">foto</a>). Molto più di un 1-0. Qui si parla di vittoria per cappotto. “La gente aveva bisogno di <b>tornare in strada</b>. Molta gente non lo faceva da anni, c’era voglia di dare un segnale”, ha spiegato al nostro giornale una delle menti del movimento bolognese, <b><a href="https://www.ilrestodelcarlino.it/bologna/cronaca/sardine-chi-sono-1.4889181">Mattia Santori</a></b>.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887179.1573809982%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=448&amp;fmt=jpg"/>
          <figcaption>La protesta delle sardine in piazza Maggiore (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887182.1573811842%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=448&amp;fmt=jpg"/>
          <figcaption>Le sardine in piazza Maggiore (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887193.1573809989%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887194.1573810031%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886485.1573760258%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il momento in cui è partito il getto (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886486.1573760257%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886487.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il getto colpisce il corteo (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886488.1573760257%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Il momento in cui è partito il getto (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886489.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Via Riva Reno teatro degli scontri con i manifestanti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886490.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il getto dei camion-idranti hanno fermato l'avanzata dei manifestanti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886491.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>La polizia schierata a protezione della zona rossa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886492.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il getto dei camion-idranti hanno fermato l'avanzata dei manifestanti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886493.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Gli idranti in azione in via Riva Reno (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886494.1573760257%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886495.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886496.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886497.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886498.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886499.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886500.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886501.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886502.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Gli striscioni (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886503.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Gli striscioni (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886504.1573760258%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Le sardine in piazza Maggiore (foto Sale)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886505.1573760258%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Il flash mob è nato sui social (foto Sale)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886506.1573760259%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>La protesta anti- Salvini sul crescentone (foto Sale)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886507.1573760259%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Le sardine in piazza Maggiore (foto Sale)</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/salvini-proteste-1.4886009">Salvini a Bologna, le foto degli scontri e delle 'sardine' in piazza</a>
        </figcaption>
      </slideshow>
      <p>Ora il movimento cresce e si allarga a macchia d'olio: lunedì sera, sotto una pioggia battente (<a href="https://www.ilrestodelcarlino.it/modena/cronaca/video/sardine-1.4894385">video</a>), ha raccolto <a href="https://www.ilrestodelcarlino.it/modena/cronaca/foto/sarine-1.4894558">7mila persone (foto)</a> in piazza Grande a <a href="https://www.ilrestodelcarlino.it/modena/cronaca/sardine-salvini-1.4893695">Modena</a>. All'orizzonte si affacciano già gli appuntamenti di Rimini e Reggio Emilia, dove la visita di Salvini non è nemmeno prevista. A <a href="https://www.ilrestodelcarlino.it/ravenna/politica/sardine-1.4895532">Ravenna</a>, il neonato gruppo Facebook delle sardine ha raggiunto 4mila like in poche ore.</p>
      <h3>La provocazione</h3>
      <p>Quasi quasi – aggiunge il leader della Lega -, “<b>in piazza con loro ci vado anche io</b>”. “A Modena – incalza - ho preferito le aziende alle sardine: con tutto il rispetto delle sardine ci sono più problemi in aziende in difficoltà, che in piazza. Sardine a Rimini? - ha aggiunto - La prossima volta ci vado anche io in piazza con loro”. Senza scontri. “Io vado a proporre perché queste <b>sono piazze contro</b>, io vengo a Rimini per, vado a Firenze per, sono stato a Modena per. Le piazze contro - ha concluso Salvini - sono rispettabili e sono curioso di sapere <b>qual è la proposta</b>”.</p>
      <h3>
        <a href="https://www.quotidiano.net/politica/salvini-sardine-rimini-1.4895150">La replica</a>
      </h3>
      <p>A Rimini scende in piazza anche il pesce palla. L'appuntamento è per domenica alle 17 alla Vecchia Pescheria. L'evento sarà in contemporanea con la visita in città del leader della Lega che - si legge nella convocazione su Facebook - “insieme alla sua candidata ombra inaugurerà la nuova sede della Lega a Rimini, facendo passare il messaggio che la Romagna è ormai presa”. Il titolo dell'evento è '<a href="https://www.ilrestodelcarlino.it/rimini/politica/sardine-salvini-1.4895266">Rimini non abbocca (Pesce palla in arrivo)</a>'. “Salvini e la sua macchina del marketing hanno già dichiarato che il capitan Pesce Palla verrà in piazza a 'conoscere' le sardine. Quindi - si spiega ancora - oltre alla vostra sardina, preparate un bel pesce palla da regalargli. E poi <b>giù di selfie </b>così è contento. Tutto rigorosamente in silenzio”. Anche in questo caso l'invito è a “nessuna bandiera, nessun insulto, nessuna violenza”, perché “fa più rumore un mare in silenzio che un pirata che urla”. E ancora: "Immaginiamo che non venga, ma se dovesse venire in pace, noi <b>non aggrediamo nessuno</b>".</p>
      <p>"Salvini prima diceva 'rispetto la piazza di Bologna', ora ha paura e <b>ha attivato la macchina del fango </b>per intimorirci, il nostro messaggio ha dato fastidio alla destra populista", è la replica di Santori ospite nella trasmissione televisiva Omnibus, su La7. Il leader leghista con un video li ha accusati di <b>essere filo-pd</b>, -"gratta la sardina, compare un piddino"- e di non avere proposte. Santori sottolinea che proprio questo è il punto: "Non vogliamo una campagna elettorale con toni e temi estremi, che parlano alla pancia, scendiamo in piazza perché vogliamo <b>offrire una narrazione diversa </b>da quella dominante nei social".</p>
      <figure>
        <iframe data-src="https://twitter.com/matteosalvinimi/status/1196505485320605696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>
        <a href="https://www.ilrestodelcarlino.it/reggio-emilia/politica/sardine-salvini-1.4895176">Reggio</a>
      </h3>
      <p>La voglia di scendere in piazza non attende nemmeno la prossima visita di Salvini: a Reggio l’appuntamento è per questo sabato alle 18,30 in Piazza Prampolini, davanti al municipio, nel cuore della città. “Ci troveremo con la pioggia o con il vento per ricordare a tutti che l'Emilia non è quella che racconta Matteo Salvini, che l'Emilia non è una terra di odio e di razzismo ma una <b>terra di pace, fratellanza, tradizioni e valori della Resistenza </b>che non abbiamo dimenticato. Noi giovani reggiani scendiamo in piazza per dire no a questa destra estrema in nome di quello in cui crediamo”, si legge sui social dove viene anche chiesto di “non portare bandiere o simboli di partito”.</p>
      <h3>Sorrento</h3>
      <p>Le sardine vanno in trasferta anche molto lontano. Ed è proprio questo 'effetto-valanga' a preoccupare e ingolosire, a seconda dei punti di vista. #SorrentoNonSiLega è il grido di battaglia: e si definiscono fravagli, ossia i pesciolini giovani di sarde, triglie, alici e altre specie. "Siamo i 'Fravagli' - scrivono su Facebook - figli delle sardine bolognesi, appena nati, croccanti e napoletani". Giovedì 21 novembre alle 10.30 a Sorrento scenderanno in piazza Andrea Veniero in concomitanza con l'arrivo di Matteo Salvini.</p>
      <h3>Firenze</h3>
      <p>Altra terra rossa, <b>altra regione al voto nel 2020</b>. Sabato 30 novembre il leader della Lega Matteo Salvini sarà a Firenze per una cena con mille militanti del Carroccio per dare il via ufficiale alla campagna elettorale. Dalle 18.30 alle 19,30 è l'orario indicato: il luogo è ancora incerto, anche si ipotizza piazza della Repubblica, nel centro storico. L'iniziativa delle 'sardine' fiorentine è stata lanciata su Facebook da Bernard Dika, 21 anni, ex millennials della <b>direzione Pd </b>quando il segretario del partito era Matteo Renzi. "Senza bandiere e fumogeni, insieme da semplici cittadini per una Toscana che non si lega! Un'idea però per realizzarsi ha bisogno di tutti, chi si unisce?", è la chiamata.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/rimini/politica/sardine-salvini-1.4895266"/>
        <a href="https://www.ilrestodelcarlino.it/bologna/cronaca/sardine-chi-sono-1.4889181"/>
        <a href="https://www.ilrestodelcarlino.it/modena/cronaca/foto/sarine-1.4894558"/>
        <a href="https://www.quotidiano.net/cronaca/video/le-sardine-a-modena-contro-salvini-oltre-6mila-in-piazza-1.4895133"/>
        <a href="https://www.ilrestodelcarlino.it/reggio-emilia/politica/sardine-salvini-1.4895176"/>
        <a href="https://www.ilrestodelcarlino.it/modena/cronaca/sardine-salvini-1.4893695"/>
      </related>
    </article>
  </body>
</html>