<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/povernennya-ukrajini-zahoplenih-viyskovih-korabliv-reakciya-nato-novini-ukrajini-50054389.html"/>
    <meta property="og:site_name" content="НВ"/>
    <meta property="article:published_time" content="2019-11-19T12:08:00+00:00"/>
    <meta property="og:title" content="Столтенберг відреагував на повернення Україні захоплених військових кораблів"/>
    <meta property="og:description" content="Повернення Україні військових кораблів може мати позитивний вплив на імплементацію Мінських угод, заявив генсек НАТО Йенс Столтенберг."/>
  </head>
  <body>
    <article>
      <h1>Столтенберг відреагував на повернення Україні захоплених військових кораблів</h1>
      <h2>Повернення Україні військових кораблів може мати позитивний вплив на імплементацію Мінських угод, заявив генсек НАТО Йенс Столтенберг.</h2>
      <address>
        <time datetime="2019-11-19T12:08:00+00:00">19 Nov 2019, 12:08</time>
      </address>
      <p>"Повернення захоплених українських кораблів - це те, що Росія повинна зробити вже давно, адже вони не мали права захоплювати ці кораблі. Я вітаю той факт, що ці кораблі, нарешті, були повернуті. Це також відповідає міжнародним зобов'язанням Росії. Я думаю, що це хороша новина», - сказав він в Брюсселі, пише <a href="https://www.ukrinform.ua/rubric-polytics/2821078-povernenna-ukrainskih-korabliv-spriatime-progresu-normandskogo-formatu-nato.html">Укрінформ</a>.</p>
      <p>Столтенберг також висловив надію на досягнення прогресу під час зустрічі в нормандському форматі.</p>
      <p>18 листопада Росія повернула захоплені <a href="https://nv.ua/ukr/ukraine/politics/rosiya-povernula-zahopleni-v-kerchenskiy-protoci-korabli-novini-ukrajini-50054153.html">українські кораблі Нікополь, Бердянськ і Яни Капу.</a></p>
      <p>Кораблі були захоплені в районі Керченської протоки 25 листопада 2018 року під час їх переходу з Одеси до Маріуполя. На борту кораблів було 22 військових моряків і двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія повинна звільнити українських моряків і передати Україні захоплені українські судна.</p>
      <p>7 вересня 2019 року українські моряки і працівники СБУ повернулися в Україну в рамках взаємного звільнення утримуваних осіб.</p>
    </article>
  </body>
</html>