<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/vinnichani-prosyat-zaprovaditi-shkilniy-avtobus-z-medmistechka-640940.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T12:57:41+00:00"/>
    <meta property="og:title" content="Вінничани просять запровадити шкільний автобус з Медмістечка"/>
    <meta property="og:description" content="Відповідна петиція зареєстрована сьогодні, 19 листопада"/>
  </head>
  <body>
    <article>
      <h1>Вінничани просять запровадити шкільний автобус з Медмістечка</h1>
      <address>
        <time datetime="2019-11-19T12:57:41+00:00">19 Nov 2019, 12:57</time>
      </address>
      <h4>Відповідна петиція зареєстрована сьогодні, 19 листопада</h4>
      <p>Вінничанка Антоніна Балабан звертається до Вінницької міської ради з проханням  ініціювати автобусний маршрут від Медмістечка до шкіл № 34 та № 35. На її думку, це зробить поїздки для школярів зручними і безпечними.</p>
      <p>«Райони Барський масив, Медмістечко та Березина активно розбудовуються, відповідно зростає кількість мешканців, в тому числі школярів. Діти, які там проживають, вимушені користуватися загальноміськими маршрутками. Щоб дістатися зупинки, потрібно переходити дорогу по нерегульованому пішохідному переходу.</p>
      <p>Через це не раз траплялися дорожньо-транспортні пригоди», - йдеться, зокрема, у петиції. </p>
      <p>Вінничанка пропонує запровадити шкільний автобус, який возитиме дітей по маршруту до школи, і назад - до встановлених зупинок. На її думку, це зробить поїздки для школярів зручними і безпечними.</p>
      <p>Авторка петиції просить влаштувати декілька зупинок автобуса в районі Медмістечка, на масиві Науковий, по вулицях Садова, Калітка, Стежка та Зоряна (входять до території міста Вінниця). Жінка пропонує зменшити оплату за проїзд у шкільному автобусі до 3 гривень. </p>
      <p>Запровадження нового маршруту дозволить розвантажити загальноміський транспорт в години пік. </p>
      <related>
        <a href="https://glavcom.ua/vinnytsia/news/pidprijemciv-vinnici-zaproshuyut-na-bezkoshtovniy-trening-640822.html"/>
        <a href="https://glavcom.ua/news/v-ukrajini-hochut-sprostiti-rejestraciyu-taksi-640681.html"/>
        <a href="https://glavcom.ua/vinnytsia/news/vinnicki-ryatuvalniki-zvilnili-sobaku-yaka-zastryagla-u-parkani-640623.html"/>
      </related>
    </article>
  </body>
</html>