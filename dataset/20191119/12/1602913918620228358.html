<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/p-rezultatele-campaniei-de-csr-profi-te-costa-zero-lei-sa-ajuti-18594819"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T12:46:17+00:00"/>
    <meta property="og:title" content="(P) Rezultatele campaniei de CSR - PROFI: &quot; Te costa zero lei sa ajuti&quot;!"/>
    <meta property="og:description" content="Ştim că, odată cu anii care trec, lumea se schimbă. Oamenii au nevoie permanent de alte provocări, de proiecte care să îi bucure, de lucruri în care să creadă şi pe care să le susţină.  PROFI oferă, de nouă ani încoace, această şansă clienţilor săi, implicându-i în campania de responsabilitate socială “Te costă zero lei să ajuţi¨. Şi în  2019, cei peste un milion de clienţi PROFI sunt cei care au decis proporţia finală în care s-a distribuit suma de 1.500.000 de lei donată de PROFI."/>
  </head>
  <body>
    <article>
      <h1>(P) Rezultatele campaniei de CSR - PROFI: " Te costa zero lei sa ajuti"!</h1>
      <address><time datetime="2019-11-19T12:46:17+00:00">19 Nov 2019, 12:46</time> by <a rel="author" href="https://www.zf.ro/autor/publicitate" target="_blank">Publicitate</a></address>
      <p>Ştim că, odată cu anii care trec, lumea se schimbă. Oamenii au nevoie permanent de alte provocări, de proiecte care să îi bucure, de lucruri în care să creadă şi pe care să le susţină.  PROFI oferă, de nouă ani încoace, această şansă clienţilor săi, implicându-i în campania de responsabilitate socială “Te costă zero lei să ajuţi¨. Şi în  2019, cei peste un milion de clienţi PROFI sunt cei care au decis proporţia finală în care s-a distribuit suma de 1.500.000 de lei donată de PROFI.</p>
      <p>Clasamentul campaniei, secţiunea la care au participat, numele ONG-urilor participante şi detalii despre proiectelor lor precum şi sumele câştigate de fiecare, le găsiţi mai jos:</p>
      <p>            •           Secţiunea -  Educaţie </p>
      <p>
        <b>Nume ONG - Fundaţia United Way România </b>
      </p>
      <p>
        <b>Suma câştigată - 663,278 lei</b>
      </p>
      <p>
        <b>Proiect - STOP Sărăcie, START Educatie</b>
      </p>
      <p>Anul acesta, cel mai aproape de sufletul oamenilor s-a dovedit a fi un proiect de educaţie care tocmai de aceea a ajuns şi să fie recompensat cu suma cea mai mare. Proiectul Fundaţiei United Way România a mişcat inimi datorită felului în care, prin educaţie, abordează probleme reale, cum ar fi inechităţile din societate.</p>
      <p>De 15 ani, Fundaţia United Way România oferă persoanelor defavorizate şanse sporite la servicii educaţionale, de sănătate şi de integrare social-economică. Proiectul ”STOP sărăcie, START educaţie” se concretizează prin programe de after-school pentru copii, ajutoare materiale, activităţi cu profesori, tutori şi mentori voluntari, dar şi prin implicarea mai activă a părinţilor copiilor, cu ajutorul psihologilor şi al asistenţilor sociali. Momentan, în acest program sunt înscrişi 6500 de copii. Şansele lor de a învinge sărăcia, de a deveni adulţi independenţi şi responsabili şi de a avea un impact pozitiv în comunitate sunt în creştere. La aceste şanse vor contribui şi banii câştigaţi în urma actualei campanii.</p>
      <p>            •           Secţiunea - Protecţia mediului</p>
      <p>
        <b>Nume ONG - Asociaţia Ecostuff</b>
      </p>
      <p>
        <b>Suma câştigată -238.366 lei</b>
      </p>
      <p>
        <b>Proiect - Pădurea mea</b>
      </p>
      <p>Asociaţia EcoStuff - a participat cu proiectul ¨Pădurea mea¨ prin care doreşte să implice copiii şi voluntarii în acţiuni de protecţie a mediului prin plantare de copaci. Beneficiarii direcţi ai proiectului sunt copiii implicaţi. Acum ei vor avea ocazia să se plimbe prin pădure, să culeagă seminţe, să le sădească şi să le îngrijească, iar ulterior să se bucure de roadele muncii lor, plantând puieţii care vor da naştere unor noi păduri. Pe termen lung, beneficiari suntem noi, sunt toate fiinţele care au nevoie de oxigen pentru a supravieţui. În plus, putem da ocazia unei generaţii în formare să înveţe şi să ne înveţe o lecţie preţioasă: niciodată nu e prea devreme sau prea târziu să deprinzi lucruri noi, iar cu sumele câştigate din campania PROFI, Asociaţia Ecostuff poate face exact acest lucru.</p>
      <p><b>            •           </b>Secţiunea- Incluziune - Servicii sociale</p>
      <p>
        <b>Nume ONG - Touched România</b>
      </p>
      <p>
        <b>Suma câştigată: 194,589 lei</b>
      </p>
      <p>
        <b>Nume proiect - Fii un erou. Ajută-i să rămână în braţele mamei lor!</b>
      </p>
      <p>Primul program demarat de Asociaţie, în 2005, a fost cel de voluntariat în spitale, prin care copiii abandonaţi erau îngrijiţi de voluntari. De atunci au trecut 14 ani, timp în care Touched România a înfiinţat alte şase proiecte sociale, inclusiv cel intitulat ¨Fii un erou! Ajută-i să rămână în braţele mamei lor!¨, a diversificat şi dezvoltat serviciile sociale oferite, ajutând peste 450 de mame şi copii să nu fie separaţi.</p>
      <p>Premiul cîştigat va ajuta asociaţia să găzduiască în continuare mame şi copii aflaţi în dificultate, victime ale violenţei domestice, traficului de persoane, sărăciei şi excluziunii sociale, să ofere alocaţii lunare de hrană, programe educaţionale pentru copii şi grup de suport pentru asistentele maternale, consiliere psihologică şi juridică femeilor şi copiilor victime ale violenţei domestice, dar şi orientare socială şi profesională. Credem că acesta este cel mai mare dar - pentru că mamele sunt principalele fiinţe din viaţa fiecărui om.</p>
      <p>            •           Secţiunea- Sănătate </p>
      <p>
        <b>Nume ONG - Federaţia Filantropia</b>
      </p>
      <p>
        <b>Suma câştigată -  174,336 lei</b>
      </p>
      <p>
        <b>Nume proiect - Sănătate la un click distanţă!</b>
      </p>
      <p>Prin proiectul ¨Sănătate la un click distanţă¨, 3 asociaţii membre ale Federaţiei Filantropia (Fundaţia Filantropia Timişoara - judeţul Timiş, Asociaţia Filantropia Oradea - Judeţul Bihor, şi  Asociaţia „Sfântul Voievod Ştefan cel Mare – Hârja” - Judeţul Bacău) vor utiliza fondurile primite pentru a implementa un proiect de telemedicină oferind, cu ajutorul tehnologiei, servicii medicale de specialitate pentru persoane aflate în localităţi lipsite de acces la servicii medicale.</p>
      <p>Federaţia Filantropia este o organizaţie non-profit care cuprinde 22 de asociaţii şi organizaţii neguvernamentale de pe teritoriul României, ce desfăşoară activităţi, programe şi proiecte în domeniul protecţiei copilului, persoanelor cu dizabilităţi, familiilor aflate în dificultate, sănătate, educaţie nonformală pentru tineri, formare vocaţională, protecţia vârstnicilor, servicii de consiliere pentru cetăţeni străini, burse pentru elevi şi studenţi, etc.</p>
      <p>            •           Secţiunea - Apărarea drepturilor copiilor</p>
      <p>
        <b>Nume ONG - Fundaţia Inocenţi</b>
      </p>
      <p>
        <b>Suma câştigată -116,778 lei</b>
      </p>
      <p>
        <b>Nume proiect -  Şi eu am dreptul sa mă joc!</b>
      </p>
      <p>Cu ajutorul premiului câştigat în această campanie, Fundaţia Inocenţi va demara proiectul „Şi eu am dreptul să mă joc”, prin care susţine copiii din spitale, sperând la ziua în care, pentru a-şi atinge potenţialul maxim, viitorul niciunui copil nu va mai fi limitat de mediul din care provine ori de dizabilitatea pe care o are. Părinţi, specialişti în îngrijirea copilului mic, animatori socio-educativi, psihologi, psihoterapeuţi, psiho-pedagogi, kinetoterapeuţi, pedagogi sociali, educatori, consilieri de tineri sau asistenţi sociali îi implică pe copiii în activităţi terapeutice şi recreaţionale, terapie prin joc şi joacă şi în activităţi educaţionale (citesc, povestesc, scriu, învaţă, colorează etc.), activităţi prin care le stimulează dezvoltarea echilibrată.</p>
      <p>            •           Secţiunea -Sport</p>
      <p>
        <b>Nume ONG - Fundaţia Nadia Comăneci</b>
      </p>
      <p>
        <b>Suma câştigată -  63,300 lei</b>
      </p>
      <p>
        <b>Nume proiect - 10 pentru gimnastică</b>
      </p>
      <p>În România există o adevărată tradiţie în gimnastică. Premiul câştigat în actuala campanie contribuie la continuarea acestei tradiţii, permiţând fundaţiei să lanseze bursele „10 pentru gimnastică” - prin care oferă sprijin tinerelor gimnaste cu rezultate bune atât în competiţiile de profil, cât şi la şcoală, dar care din cauza situaţiei financiare precare a familiei riscă să abandoneze activitatea sportivă. Proiectul se desfăşoară la nivel naţional, toate cluburile de gimnastică din ţară fiind încurajate să îşi susţină tinerele gimnaste să aplice la o bursă „10 pentru gimnastică”.</p>
      <p>Fundaţia Nadia Comăneci are ca principal obiectiv încurajarea, susţinerea şi promovarea performanţei în orice domeniu, pornind de la rezultatele sportive, dezvoltarea educaţională şi profesională şi până la calitatea vieţii şi a familiei, militând pentru ”o viaţă de nota 10”.</p>
      <p>            •           Secţiunea - Cultură</p>
      <p>
        <b>Nume ONG - Asociaţia Monumentelor</b>
      </p>
      <p>
        <b>Suma câştigată - 49,352 lei</b>
      </p>
      <p>
        <b>Nume proiect - Ambulanţa pentru monumente</b>
      </p>
      <p>¨Ambulanţa pentru Monumente¨  se ocupă de salvarea monumentelor istorice din România aflate în stare de pre-colaps sau colaps şi este un proiect al Asociaţiei Monumentum, al cărei susţinător declarat este Alteţa Sa Regală Charles Prinţul de Wales. În decursul a trei ani de existenţă, membrii săi au desfăşurat 22 de intervenţii de punere în siguranţă a unor monumente în mai multe judeţe, de la biserici la turnuri de apărare, de la mori de apă la halte CFR, de la conace şi până la simple porţi. Pe lângă restaurarea monumentelor, cei care au iarăşi de câştigat din proiect sunt chiar voluntarii implicaţi, tinerii dornici să înveţe tehnici de intervenţie pe monumente prin reactivarea meşteşugurilor. Abia aşteptăm să vedem obiectivele salvate, o parte dintre ele cu contribuţia campaniei PROFI.</p>
      <p>Ce rămâne cu adevărat în urmă sunt efectele acestor proiecte, răsplata pentru devotamentul oamenilor implicaţi, fiorii de fericire pe care îi au beneficiarii finali ai acestor proiecte. Dincolo de investiţia financiară, implicarea în aceste proiecte contribuie la o lume mai empatică, mai solidară, mai echitabilă.</p>
      <p><b>“Toate proiectele, indiferent din ce domenii provin, ne aduc pe noi toţi pe un teritoriu afectiv şi reflexiv de implicare în dezbaterea lor, şi într-un un spaţiu în care cei vizaţi (copii, adolescenţi, alte categorii sociale) se pot simţi mai bine reprezentaţi. Astfel, poveştile lor devin mai puternice prin vocea PROFI, iar în ce ne priveşte, acest proiect probează generozitatea comunităţii în care trăim, PROFI aflându-se în relaţie directă cu oamenii din fiecare comunitate în care suntem prezenţi”</b> declară Daniel Cîrstea - Director General PROFI.</p>
      <p>Acum, la sfârşit de campanie, ne îndreptăm mulţumirile către voi, toţi cei care aţi votat scanându-va bonurile fiscale în magazinele PROFI din dorinţa de a întinde o mână de ajutor celor mai puţin norocoşi. Campania de anul acesta s-a încheiat dar vom continua să susţinem proiectele noastre de suflet, pentru un mâine mai bun.</p>
      <p>Urmăriţi-ne în continuare pe platforma <b>www.unmainemaibun.ro;</b></p>
    </article>
  </body>
</html>