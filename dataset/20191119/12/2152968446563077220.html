<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T12:10:00+00:00"/>
    <meta property="og:title" content="Радев подписва за Гешев в &quot;обозрим срок&quot;, не приема ултиматуми"/>
    <meta property="og:description" content="Според президента отговорът на всички въпроси е в Конституцията | Dnes.bg"/>
  </head>
  <body>
    <article>
      <h1>Радев подписва за Гешев в "обозрим срок", не приема ултиматуми</h1>
      <h2>Според президента отговорът на всички въпроси е в Конституцията</h2>
      <address><time datetime="2019-11-19T12:10:00+00:00">19 Nov 2019, 12:10</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252153-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image2#photo">2</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image3#photo">3</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image4#photo">4</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image5#photo">5</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image6#photo">6</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image7#photo">7</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image8#photo">8</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image9#photo">9</a><a href="https://www.dnes.bg/obshtestvo/2019/11/19/radev-podpisva-za-geshev-v-obozrim-srok-ne-priema-ultimatumi.430091,image10#photo">10<br/></a>Президентът Румен Радев заяви, че ще се произнесе "в обозрим срок" по процедурата за избор на нов главен прокурор.</p>
        <related>
          <a href="https://www.dnes.bg/obshtestvo/2019/11/14/za-vtori-pyt-vss-izbra-ivan-geshev-za-glaven-prokuror.429647"/>
        </related>
        <p>След като той върна на Висшия съдебен съвет избора на Иван Гешев за обвинител №1, магистратите отново избраха заместника на Сотир Цацаров за негов наследник.</p>
        <p>По Конституция президентът не може да откаже назначаването на главен прокурор при повторно направено предложение.</p>
        <p>Ултиматуми не приемам от никого, заяви обаче днес Радев. Той допълни, че не е човек, който протака и използва "различни машинации", но отговорът на всички въпроси бил в Конституцията, която трябвало да се чете внимателно.</p>
        <p>Радев каза още, че в тази процедура и той се обърнал с настояване към ВСС, "което те не изпълниха по най-добрия начин".</p>
        <p>Президентът и върховен главнокомандващ на Въоръжените сили присъства на празника на Сухопътните войски, който беше отбелязан тържествено във Военната академия.</p>
        <p>Той заяви, че е оптимист за най-многочисления вид въоръжени сили, защото там има истински лидери и командири, прекрасни специалисти и отдаден личен състав.</p>
        <p>Президентът изрази убеждението си, че изоставането в процеса на модернизация на Сухопътните войски ще бъде преодоляно и напомни, че винаги е настоявал модернизацията на трите вида въоръжени сили да тече едновременно като най-добър и балансиран подход. </p>
        <p>Той посочи, че тя означава преди всичко трансформация на подготовката, въвеждането на по-малки системи и технологии, въоръжение, но с ключово значение в една операция.</p>
        <p>Според него основният проблем е неокомплектоваността с личен състав и трябва да се възстановят привлекателността и достойнството на военната професия.</p>
      </anchor>
    </article>
  </body>
</html>