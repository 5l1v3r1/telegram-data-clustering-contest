<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/prysmian-consegnate-3-interconnessioni-hvdc-da-e1-mld-in-10-giorni/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T12:59:56+00:00"/>
    <meta property="og:title" content="Prysmian: consegnate 3 interconnessioni HVDC da €1 mld in 10 giorni"/>
    <meta property="og:description" content="Prysmian Group comunica di aver completato con successo e consegnato negli ultimi dieci giorni tre importanti progetti ad alta tensione in corrente continua (HVDC): l'interconnessione COBRAcable, il collegamento offshore DolWin3 e l’interconnessione MON.ITA"/>
  </head>
  <body>
    <article>
      <h1>Prysmian: consegnate 3 interconnessioni HVDC da €1 mld in 10 giorni</h1>
      <h2>Prysmian Group comunica di aver completato con successo e consegnato negli ultimi dieci giorni tre importanti progetti ad alta tensione in corrente continua (HVDC): l'interconnessione COBRAcable, il collegamento offshore DolWin3 e l’interconnessione MON.ITA</h2>
      <address><time datetime="2019-11-19T12:59:56+00:00">19 Nov 2019, 12:59</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Prysmian Group comunica di aver completato con successo e consegnato negli ultimi dieci giorni tre importanti progetti ad alta tensione in corrente continua (HVDC) per un valore totale di oltre €1 miliardo, a testimonianza delle proprie capacità di esecuzione dei progetti.</p>
      <p>L’interconnessione COBRAcable, assegnata a febbraio 2016 da TenneT TSO B.</p>
      <p>V. ed Energinet SOV, rispettivamente operatori della rete di trasmissione olandese e danese, collega Olanda e Danimarca (sistema in cavo HVDC ± 320 kV per una rotta totale di 350 km).</p>
      <p>Il collegamento offshore DolWin3, assegnato a febbraio 2013 da Alstom Grid (ora GE Grid GmbH) per conto dell’operatore di rete tedesco-olandese TenneT, collega la piattaforma di conversione offshore DolWin Gamma alla rete elettrica dell’entroterra tedesco (sistema in cavo HVDC ± 320 kV per una rotta totale di 160 km).</p>
      <p>L’interconnessione MON.ITA, assegnata a ottobre 2012 da Terna Rete Italia S.p.A., collega il Montenegro alla penisola italiana (sistema in cavo HVDC ± 500 kV per una rotta totale di circa 440 km).</p>
      <p>“Negli ultimi anni Prysmian ha fatto ingenti investimenti, e continuerà a farli, per supportare la massiccia espansione della rete di trasmissione necessaria per un futuro a zero emissioni. Siamo orgogliosi di contribuire allo sviluppo di infrastrutture di una tale portata strategica. Prysmian svolge un ruolo chiave nello sviluppo di reti di trasmissione elettrica efficienti e sostenibili.” ha sottolineato Raul Gil, Submarine Business Unit Vice-President di Prysmian.</p>
      <p>“Grazie alle nostre competenze e all’ampia gamma di asset, che includono anche le navi posacavi all’avanguardia e i mezzi di interro ad alta tecnologia, siamo ora in grado di garantire una perfetta esecuzione dei nostri progetti” ha aggiunto Alberto Boffelli, Head of Project Operations, Projects BU, Prysmian Group.</p>
    </article>
  </body>
</html>