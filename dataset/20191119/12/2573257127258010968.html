<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/tim-10-giga-plus-promozione-rivolta-ad-alcuni-gia-clienti-626489"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T12:00:06+00:00"/>
    <meta property="og:title" content="Tim 10 Giga Plus: promozione rivolta ad alcuni già clienti"/>
    <meta property="og:description" content="L'operatore Tim Italia sta al momento proponendo ad alcuni già clienti selezionati la promozione 10 Giga Plus ad un prezzo molto conveniente."/>
  </head>
  <body>
    <article>
      <h1>Tim 10 Giga Plus: promozione rivolta ad alcuni già clienti</h1>
      <h2>L'operatore Tim Italia sta al momento proponendo ad alcuni già clienti selezionati la promozione 10 Giga Plus ad un prezzo molto conveniente.</h2>
      <address><time datetime="2019-11-19T12:00:06+00:00">19 Nov 2019, 12:00</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/TIMTrioOffer_720-4.jpg"/>
      </figure>
      <p>Da qualche giorno l’operatore <b>Tim Italia</b> sta proponendo ad alcuni suoi già clienti selezionati, la possibilità di attivare una promozione dati chiamata <b>10 Giga Plus </b>che, come avrete sicuramente intuito, prevede 10 GB mensili.</p>
      <p>Come molto spesso accade, si tratta di un’offerta <b>ad personam</b>, non attivabile da tutti i clienti. Queste possono essere proposte dall’operatore tramite un SMS, applicazione MyTim Mobile o all’interno dell’area Fai Da Te sul sito ufficiale dell’operatore. Scopriamo insieme tutti i dettagli della nuova promozione.</p>
      <h3>Tim 10 Giga Plus per alcuni già clienti</h3>
      <p>La promozione ad personam 10 Giga Plus prevede <b>10 GB di traffico internet al mese</b> al costo di <b>1.99 euro</b> per 12 mesi. Al termine di questi 12 mesi la promo si disattiverà automaticamente. Per poter usufruire della promozione, la vostra SIM Card dovrà avere un credito maggiore di zero. Non è previsto<b> alcun costo di attivazione</b> ma solamente il costo del primo rinnovo anticipato. L’utente avrà la possibilità di disattivarla quando vuole, anche prima della scadenza prevista.</p>
      <p>Come riportato sul sito ufficiale dell’operatore, la promozione in questione prevede l’utilizzo di 1 dei 10 GB nei paesi dell’Unione Europea. All’interno della navigazione non è incluso il traffico dati dovuto alla visualizzazione di link esterni al portale come video e altro. I Giga compresi nel bundle non utilizzati al termine del mese andranno persi e non saranno quindi cumulabili con quelli del mese successivo.</p>
      <p>Al contrario, una volta <b>superati i Giga</b> previsti dall’offerta e in assenza di altre promozioni attive come 1 Giga di scorta, la navigazione sarà bloccata fino al rinnovo successivo. Non vi resta che attendere e scoprire se questa promozione sarà attivabile anche per la vostra SIM Card, nel frattempo potete dare un’occhiata a <a href="https://www.tecnoandroid.it/2019/11/15/tim-minuti-illimitati-ad-un-prezzo-imbattibile-ecco-le-nuove-offerte-624526">tutte le offerte</a> sul sito ufficiale di<a href="http://www.tim.it/"> Tim.it</a>.</p>
    </article>
  </body>
</html>