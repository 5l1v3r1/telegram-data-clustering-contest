<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725266"/>
    <meta property="og:site_name" content="De Standaard"/>
    <meta property="article:published_time" content="2019-11-19T12:53:00+00:00"/>
    <meta property="og:title" content="Ann Wauters vindt nieuwe club in Turkije in functie van Olympische Spelen"/>
    <meta property="og:description" content="Ann Wauters gaat spelen voor het Turkse Kayseri, het team waarvoor ze reeds in 2016-2017 uitkwam. De 39-jarige basketvedette is volledig hersteld en wil me..."/>
  </head>
  <body>
    <article>
      <h1>Ann Wauters vindt nieuwe club in Turkije in functie van Olympische Spelen</h1>
      <address>
        <time datetime="2019-11-19T12:53:00+00:00">19 Nov 2019, 12:53</time>
      </address>
      <p>
        <b>Ann Wauters gaat spelen voor het Turkse Kayseri, het team waarvoor ze reeds in 2016-2017 uitkwam. De 39-jarige basketvedette is volledig hersteld en wil met het oog op het olympisch kwalificatietoernooi en (hopelijk) de Spelen zelf in Tokio ritme opdoen.</b>
      </p>
      <p>“De volgende stap richting onze olympische droom. Blij dat ik kan aankondigen dat ik zal terugkeren naar Bellona Kayseri”, aldus Wauters op Instagram. Recent trainde ze mee bij Namen, waar bondscoach Philip Mestdagh de T1 is.</p>
      <p>Bij Kayseri wil Wauters speelminuten vergaren met het oog op een eventuele deelname met de Belgian Cats aan de Olympische Spelen van volgend jaar in Tokio. Begin februari werken de Belgische basketbalvrouwen het belangrijke olympisch kwalificatietoernooi in Oostende af.</p>
      <p>De vijfvoudige Europese Speelster van het Jaar was in het seizoen 2016-2017 al bij Kayseri aan de slag. Ze speelde ook bij Galatasaray Istanbul en Yakin Dogu Istanbul in Turkije. Sinds 2017 kwam ze wegens knieproblemen en twee operaties enkel nog bij de Belgian Cats uit. “Ik heb een goede periode bij de Belgian Cats achter de rug. Topniveau zit er niet meer in, maar ik voel me veel beter en wil me verder klaarstomen voor mijn laatste grote droom. Dat is via het preolympisch tornooi in Oostende met de Belgian Cats van de partij zijn op de Spelen van 2020 in Tokio,” zei Ann Wauters.</p>
      <p><b>LEES OOK</b>. <a href="https://www.nieuwsblad.be/cnt/dmf20191118_04723229">Belgian Cats kennen potentiële tegenstanders op olympisch kwalificatietoernooi</a></p>
      <figure>
        <embed-post data-src="https://www.instagram.com/p/B5DAPe8JH2_" data-service="Instagram"/>
      </figure>
      <p>.</p>
    </article>
  </body>
</html>