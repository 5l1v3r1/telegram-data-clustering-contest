<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/motor/verstapen-iska-da-se-bori-za-titlata-prez-2020-ta-1407658.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T12:25:00+00:00"/>
    <meta property="og:title" content="Верстапен иска да се бори за титлата през 2020-та"/>
    <meta property="og:description" content="Макс Верстапен завършва сезона във Формула 1 по доста обещаващ начин Холандският пилот финишира 3-ти в Гран При на САЩ на много малка дистанция от съотборниците в Мерцедес Валтери Ботас и Люис Хамилтън, а две седмици по-късно спечели безапелационно състезанието в Бразилия"/>
  </head>
  <body>
    <article>
      <h1>Верстапен иска да се бори за титлата през 2020-та</h1>
      <address><time datetime="2019-11-19T12:25:00+00:00">19 Nov 2019, 12:25</time> by <a rel="author">Sportlive.bg</a></address>
      <p><a href="https://www.sportlive.bg/tags/50553">Макс Верстапен</a> завършва сезона във <a href="https://www.sportlive.bg/tags/2467">Формула 1</a> по доста обещаващ начин. Холандският пилот финишира 3-ти в Гран При на САЩ на много малка дистанция от съотборниците в Мерцедес Валтери Ботас и Люис Хамилтън, а две седмици по-късно спечели безапелационно състезанието в Бразилия. Верстапен беше един от най-силно представилите се състезатели през 2019-та, като доминацията му в Бразилия както в квалификациите, така и в състезанието показва, че той се превръща в много сериозен фактор в следващия сезон на Ф1.</p>
      <p>Холандецът е на цели 127 точки зад 6-кратния световен шампион <a href="https://www.sportlive.bg/tags/3628">Люис Хамилтън</a> в класирането, което подсказва, че за момента Ред Бул не успяват да се справят с догонването на Мерцедес. Но фактът, че Верстапен завършва на първо място в квалификациите на две от последните три състезания може би е знак, че Ред Бул отново се превръщат във фактор.</p>
      <p>Самият пилот коментира случилото се през последния сезон след състезанието в Бразилия. „Последните няколко състезания са добри, много се радвам с прогреса, който правим. Имам добро усещане за следващата година, мисля, че научихме много полезни неща през последните състезания и това е знак, че ще започнем добре новия сезон. Мисля, че мога да се боря с Хамилтън за титлата през 2020-та“ заяви Верстапен.</p>
      <p>Ред Бул не са печелили шампионатна титла след доминацията им между 2010-та и 2013-та година, когато Себастиан Фетел стана шампион 4 поредни пъти, а отборът доминираше при конструкторите.<i><a href="https://www.sportlive.bg/sport/motor/Verstapen-Gasli-i-Sajnc-Naj-mladiqt-podium-v-istoriqta-na-Formula-1-1407210.html"> А вижте какъв рекорд постави тройката на подиума в Бразилия.</a></i></p>
      <related>
        <h4>Още по темата</h4>
        <a href="https://www.sportlive.bg/sport/motor/VIDEO-Mik-Shumaher-podkara-shampionski-bolid-na-bashta-si-predi-da-byde-prodaden-1406696.html"/>
        <a href="https://www.sportlive.bg/sport/motor/Fernando-Alonso-Verstapen-e-naj-dobriqt-pilot-vyv-Formula-1-1406330.html"/>
        <a href="https://www.sportlive.bg/sport/motor/Hamiltyn-sled-finala-Ot-6-godishen-bashta-mi-me-e-nauchil-nikoga-da-ne-se-predavam-1391508.html"/>
        <a href="https://www.sportlive.bg/sport/motor/Verstapen-be-nakazan-shesti-posledovatelen-polpozishyn-za-Ferari-1388842.html"/>
        <a href="https://www.sportlive.bg/sport/motor/Verstapen-shte-startira-pyrvi-v-Braziliq-1406931.html"/>
      </related>
    </article>
  </body>
</html>