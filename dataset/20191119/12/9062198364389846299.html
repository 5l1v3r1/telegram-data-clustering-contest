<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380058/ceza-indirimi-olacak-mi-adalet-bakani-gulden-onemli-aciklama"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T12:59:00+00:00"/>
    <meta property="og:title" content="Ceza indirimi olacak mı? Adalet Bakanı Gül'den önemli açıklama"/>
    <meta property="og:description" content="Son dakika haberleri - Adalet Bakanı Abdulhamit Gül, milyonlarca kişinin merak ettiği af yasası ceza indirimi konusu ile ilgili Meclis'te gazetecilerin sorularını cevapladı."/>
  </head>
  <body>
    <article>
      <h1>Ceza indirimi olacak mı? Adalet Bakanı Gül'den önemli açıklama</h1>
      <h2>Son dakika haberleri - Adalet Bakanı Abdulhamit Gül, milyonlarca kişinin merak ettiği af yasası ceza indirimi konusu ile ilgili Meclis'te gazetecilerin sorularını cevapladı.</h2>
      <address>
        <time datetime="2019-11-19T12:59:00+00:00">19 Nov 2019, 12:59</time>
      </address>
      <p><b>Son dakika haberleri</b> - Adalet Bakanı Abdulhamit Gül, Ak Parti TBMM Grup Toplantısı için geldiği Meclis'te gazetecilerin sorularını cevapladı. Bakan Gül, yeni yargı paketinde <b>af yasası</b> <b>ceza indirimi</b> çalışması olup olmadığına dair soruya cevap verdi.  </p>
      <p>Hukuk mahkemelerinde 4 milyonun üzerinde dosya bulunduğunu ifade eden Gül, bu davaları hızlandıracak ve daha rasyonel hale getirecek birtakım düzenlemeler düşünüldüğünü, pakette daha çok usul hükümlerine ilişkin düzenlemeler olacağını söyledi.</p>
      <h3>YARGILAMALARI HIZLANDIRAN DÜZENLEMELER DÜŞÜNÜLÜYOR</h3>
      <p>İkinci yargı paketinin cezaya ilişkin bir düzenlemeyi öngörmediğini dile getiren Gül,<b> "Cezaya ilişkin, ileriki paketlerde yargı reformu çerçevesinde gündemde olan konular gelebilir. Ama hukuk yargılamalarıyla ilgili, noterlik, icralara yönelik borçlunun kendi malını satabilmesi gibi birtakım vatandaş lehine olan, yargılamaları hızlandıran düzenlemeler düşünülüyor."</b> açıklamasında bulundu.</p>
      <h3>CEZA İNDİRİMİ OLACAK MI?</h3>
      <p>Af yasası ceza indirimi ile ilgili düzenlemenin, Meclisteki siyasi parti gruplarının belirleyeceği bir konu olduğunu belirten Gül, <b>"Yargı paketi çerçevesinde öyle bir çalışma yok. O konular ayrıca siyaseten tartışılıyor. Yargı paketi kendi içerisinde devam edecek. Meclis kendi gündemine hakim."</b> diye konuştu.</p>
      <p>MHP'nin ceza indirimine ilişkin teklifinin bulunduğunun hatırlatılması üzerine Gül, bu konuların siyasi partilerin iradesiyle oluşacağını, kendilerinin bir şey söyleme imkanlarının bulunmadığını söyledi.</p>
      <related>
        <h4># AF YASASI İLE İLİŞKİLİ:</h4>
        <a href="https://www.milligazete.com.tr/haber/3376673/af-bekleyenlere-onemli-haber-once-butce-sonra-af"/>
        <a href="https://www.milligazete.com.tr/haber/3285855/af-duzenlemesi-erdoganin-itirazi-var-129-bin-kisi-tahliye"/>
        <a href="https://www.milligazete.com.tr/haber/3282252/afta-son-gelisme-akp-ile-mhp-93-bin-kisinin-tahliyesini-gorusuyor"/>
        <a href="https://www.milligazete.com.tr/haber/3226713/129-bin-kisinin-tahliyesi-gundemde"/>
        <a href="https://www.milligazete.com.tr/haber/3220954/af-yasasinda-kapsam-genisliyor-mu"/>
        <a href="https://www.milligazete.com.tr/haber/3220088/af-paketi-geliyor-ikinci-yargi-paketinin-tarihi-belli-oldu"/>
        <a href="https://www.milligazete.com.tr/haber/3216431/af-duzenlemesi-yolda-kac-kisi-tahliye-olacak-kimleri-kapsayacak"/>
        <a href="https://www.milligazete.com.tr/haber/3171833/son-dakika-af-yasasi-nasil-olacak-ve-ne-zaman-cikacak"/>
        <a href="https://www.milligazete.com.tr/haber/3166109/ortulu-af-geliyor-binlerce-hukumlu-tahliye-olabilir"/>
        <a href="https://www.milligazete.com.tr/haber/3155901/af-yasasindan-kimler-yararlanacak-khklilar-ise-donecek-mi"/>
      </related>
    </article>
  </body>
</html>