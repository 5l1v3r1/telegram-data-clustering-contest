<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/aktualijos/35233-savivaldybiu-ugniagesiai-protestuos-prie-vyriausybes"/>
    <meta property="og:site_name" content="budas.lt"/>
    <meta property="article:published_time" content="2019-11-19T05:32:58+00:00"/>
    <meta property="og:title" content="Savivaldybių ugniagesiai protestuos prie Vyriausybės"/>
    <meta property="og:description" content="Savivaldybių ugniagesiai antradienį protestuos prie Vyriausybės ir reikalaus skirti jiems daugiau pinigų bei tinkamai komplektuoti komandas."/>
  </head>
  <body>
    <article>
      <h1>Savivaldybių ugniagesiai protestuos prie Vyriausybės</h1>
      <address>
        <time datetime="2019-11-19T05:32:58+00:00">19 Nov 2019, 05:32</time>
      </address>
      <figure>
        <img src="http://budas.lt/images/lapkritis/protest.jpg"/>
      </figure>
      <p>Savivaldybių ugniagesiai antradienį protestuos prie Vyriausybės ir reikalaus skirti jiems daugiau pinigų bei tinkamai komplektuoti komandas.</p>
      <p>Protestą rengiančios profsąjungos pabrėžia, kad šiemet savivaldybių ugniagesiams gelbėtojams buvo numatyta beveik 24,8 mln. eurų, nors finansavimo poreikis buvo 27 mln. eurų.</p>
      <p>Anot jų, kitąmet savivaldybių ugniagesiams reikėtų 32 mln. eurų, nors biudžete planuojami 27 mln. eurų.</p>
      <p>Savivaldybių ugniagesiai taip pat reikalauja laikytis Vyriausybės patvirtintų taisyklių, kad kiekvienoje savivaldybių ugniagesių komandoje prie automobilinės cisternos būtų priskirti ne mažiau kaip du žmonės, dirbantys keturiomis pamainomis.</p>
      <p>Anot jų, pagal dabar suteiktą etatų skaičių yra užprogramuojami ugniagesių viršvalandžiai, kuriems apmokėti lėšų neskiriama.</p>
      <p>Savivaldybių ugniagesiai nėra statutiniai pareigūnai, jie atlieka pirminius žmonių ir turto gelbėjimo darbus.</p>
      <footer>Vilnius, lapkričio 19 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>