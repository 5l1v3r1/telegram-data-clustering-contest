<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/eski-yeni-safak-yazari-kemal-ozturk-butun-gun-kari-kizla/927241"/>
    <meta property="og:site_name" content="medya faresi"/>
    <meta property="article:published_time" content="2019-11-19T05:45:00+00:00"/>
    <meta property="og:title" content="Eski Yeni Şafak yazarı: Kemal Öztürk bütün gün karı kızla..."/>
    <meta property="og:description" content="Erdoğan'ın eski danışmanı ve AA'nın eski Genel Müdürü Kemal Öztürk’ün tartışma yaratan açıklamalarına Yeni Şafak’ın eski yazarı Ali Murat Güven sosyal medya hesabından tepki gösterdi."/>
  </head>
  <body>
    <article>
      <h1>Eski Yeni Şafak yazarı: Kemal Öztürk bütün gün karı kızla...</h1>
      <h2>Erdoğan'ın eski danışmanı ve AA'nın eski Genel Müdürü Kemal Öztürk’ün tartışma yaratan açıklamalarına Yeni Şafak’ın eski yazarı Ali Murat Güven sosyal medya hesabından tepki gösterdi.</h2>
      <address>
        <time datetime="2019-11-19T05:45:00+00:00">19 Nov 2019, 05:45</time>
      </address>
      <p>Anadolu Ajansı’nın eski Genel Müdürü Kemal Öztürk, Cumhurbaşkanı Tayyip Erdoğan'ın basın danışmanı olduğu yıllara ait çarpıcı bilgiler paylaşmıştı.</p>
      <p>Kemal Öztürk muhalif bilinen bazı gazetecilerin, o dönemlerde yöneticisi oldukları gazetenin ertesi günkü manşetini kendisine talep etmeden gönderdiklerini söylemişti.</p>
      <p>Kemal Öztürk, "Bugün çok bağımsız ve çok özgür gazetecilik yaptığını söyleyen arkadaşlarımız, ben istemeden ertesi günün gazete manşetini bana gönderiyordu, uygun mudur diye soruyordu öyle yayınlıyordu. Bugün meydan okuyanların şerecesini iyi biliyorum ama bende kalacak" demişti.</p>
      <p>Kemal Öztürk’ün tartışma yaratan açıklamalarına Yeni Şafak’ın eski yazarı Ali Murat Güven’den dikkat çeken bir karşılık geldi.</p>
      <p>İsim vermeden Öztürk’ü eleştiren Güven, Öztürk’ü “yavaş yavaş muhalif mücahit pozlarına bürünen adam” olarak nitelendirdi.</p>
      <p>Öztürk’e “hedonist ve düşük ahlaklı” diyen Güven, paylaşımında Öztürk’ün Yeni Şafak’ta çalıştığı dönemde  haberleri beğenmediği belirterek, “Hiçbir şey üretmeden, bütün gün oturup karı kızla telefonda muhabbet ederek en yüksek maaşı o alıyor. Gönderdiğim haberlere ‘O haber küçük ben ona gitmem, beni daha büyük habere gönder’ diyerek itiraz ediyor”  ifadelerini kullandı.</p>
      <figure>
        <img src="http://i.medyafaresi.com/uploads/content/eski-yeni-safak-yazari-kemal-ozturk-butun-gun-kari-kizla-19112019-1jpeg.jpeg?v=1574142532"/>
      </figure>
      <figure>
        <img src="http://i.medyafaresi.com/uploads/content/eski-yeni-safak-yazari-kemal-ozturk-butun-gun-kari-kizla-19112019-2jpeg.jpeg?v=1574142544"/>
      </figure>
      <figure>
        <img src="http://i.medyafaresi.com/uploads/content/eski-yeni-safak-yazari-kemal-ozturk-butun-gun-kari-kizla-19112019-3jpeg.jpeg?v=1574142558"/>
      </figure>
      <figure>
        <img src="http://i.medyafaresi.com/uploads/content/eski-yeni-safak-yazari-kemal-ozturk-butun-gun-kari-kizla-19112019-4jpeg.jpeg?v=1574142574"/>
      </figure>
      <figure>
        <img src="http://i.medyafaresi.com/uploads/content/eski-yeni-safak-yazari-kemal-ozturk-butun-gun-kari-kizla-19112019-5jpeg.jpeg?v=1574142591"/>
      </figure>
    </article>
  </body>
</html>