<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/age-of-wonders-planetfall-%d0%bd%d0%be%d1%81%d0%b8-%d1%84%d0%b8%d0%bd%d0%b0%d0%bd%d1%81%d0%be%d0%b2%d0%b8-%d1%83%d1%81%d0%bf%d0%b5%d1%85%d0%b8-%d0%bd%d0%b0-paradox-323034.html"/>
    <meta property="og:site_name" content="kaldata.com"/>
    <meta property="article:published_time" content="2019-11-19T05:55:07+00:00"/>
    <meta property="og:title" content="Age of Wonders: Planetfall носи финансови успехи на Paradox - kaldata.com"/>
    <meta property="og:description" content="Paradox Interactive публикуваха тази седмица редовния си финансов отчет за изминалия тримесечен период, приключил в края на септември. Издателят отчита"/>
  </head>
  <body>
    <article>
      <h1>Age of Wonders: Planetfall носи финансови успехи на Paradox - kaldata.com</h1>
      <address><time datetime="2019-11-19T05:55:07+00:00">19 Nov 2019, 05:55</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>Paradox Interactive публикуваха тази седмица редовния си финансов отчет за изминалия тримесечен период, приключил в края на септември. Издателят отчита годишен ръст в приходите от 26% – от 225 милиона шведски крони на 282.6 милиона шведски крони. Оперативният доход бележи също увеличение – с 36%.</p>
      <p>Доброто представяне за конкретния период Paradox отдават най-вече на приходите от продажбите на Age of Wonders: Planetfall, както и на преди излезли игри на студиото: Cities: Skylines, Stellaris, Hearts of Iron IV и Surviving Mars. Лятната разпродажба в Steam също бива отчетена като сериозен успех. Както Cities: Skylines, така и Stellaris получиха през този период конзолни портове на експанжъните, издадени за тях за PC. Именно конзолната сцена е един от акцентите в доклада, като изпълнителният директор на компанията Ебба Люнгеруд заявява, че конзолните игри са важни за Paradox, допълвайки, че 16% от отчетените приходи идват именно от този сегмент.</p>
      <p>Люнгерунд посочва също така и че резултатите от последното тримесечие са доказателство, че изпробваната с времето стратегия на компанията – да доставят още и още допълнения за отдавна излезли игри на Paradox, грижейки се за тях години наред – работи.</p>
      <p>Освен отчет за последните три месеца, Paradox разкриват, че за първите девет месеца на годината, приходите на компанията са нараснали с 15% на годишна база – от 790.8 шведски крони на 908 шведски крони.</p>
    </article>
  </body>
</html>