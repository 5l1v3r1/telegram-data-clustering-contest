<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/juvenalni-policejski-u-zaporizhzhi-proveli-lekciju-dlja-shkoljariv-z-bezpeki-dorozhnogo-ruhu/"/>
    <meta property="og:site_name" content="МИГ"/>
    <meta property="article:published_time" content="2019-11-19T05:47:23+00:00"/>
    <meta property="og:title" content="Ювенальні поліцейські у Запоріжжі провели лекцію для школярів з безпеки дорожнього руху"/>
    <meta property="og:description" content="Для попередження скоєння аварій за участі дітей запорізькі поліцейські постійно проводять лекції з правової тематики серед учнів шкіл. 15 листопада в рамках проведення всеукраїнських профілактичних заходів &quot;Безпека дорожнього руху - це життя&quot; працівники ювенальної превенції провели відкритий урок"/>
  </head>
  <body>
    <article>
      <h1>Ювенальні поліцейські у Запоріжжі провели лекцію для школярів з безпеки дорожнього руху</h1>
      <address><time datetime="2019-11-19T05:47:23+00:00">19 Nov 2019, 05:47</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>Для попередження скоєння аварій за участі дітей запорізькі поліцейські постійно проводять лекції з правової тематики серед учнів шкіл.</p>
      <p>15 листопада в рамках проведення всеукраїнських профілактичних заходів «Безпека дорожнього руху — це життя» працівники ювенальної превенції провели відкритий урок із школярами 3-го класу Запорізької спеціалізованої школи з поглибленим вивченням іноземної мови.</p>
      <p>Під час зустрічі правоохоронці  роз’яснили маленьким школярам правила дорожнього руху для пішоходів, велосипедистів та пасажирів. Повторили також правила переходу вулиць на регульованих та нерегульованих перехрестях.</p>
      <p>Напередодні зимової пори року особливу увагу правоохоронці приділили дотриманню безпеки під час участі в розвагах, приближених до проїзної частини, як-то катання на санчатах і ковзанах.  Поліцейські наголосили, що такі ігри можна влаштовувати лише в спеціальних місцях, подалі від дорожнього руху.</p>
      <p>Начальник ювенальної превенції Ольга Зінченко зазначає: «Профілактична робота з учнями молодшої школи дуже важлива. Дітей потрібно вчити правилам безпечної поведінки на дорозі. Крім того, рекомендуємо батькам придбати аксесуари зі светловідбиваючими елементами, які зроблять вашу дитину помітною у вечірній, нічний час та в умовах недостатньої видимості».</p>
      <p>(<i>Відділ комунікації поліції Запорізької області</i>)</p>
    </article>
  </body>
</html>