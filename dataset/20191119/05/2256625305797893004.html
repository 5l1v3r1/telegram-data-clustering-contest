<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158811_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-19T05:36:00+00:00"/>
    <meta property="og:title" content="В Испания искат Луис Енрике да се завърне начело на тима"/>
    <meta property="og:description" content="Ако той реши да го направи, аз веднага ще се оттегля, заяви Морено"/>
  </head>
  <body>
    <article>
      <h1>В Испания искат Луис Енрике да се завърне начело на тима</h1>
      <address>
        <time datetime="2019-11-19T05:36:00+00:00">19 Nov 2019, 05:36</time>
      </address>
      <p>Луик Енрике е пред завръщане начело на националния отбор на Испания. Поне това твърдят медиите в страната. В момента начело на Испания е Роберто Морено, който пое поста след оттеглянето на Енрике през юни.<br/> <br/>Бившият треньор на Барселона напусна, за да бъде близо до болната си от рак на костите дъщеря Ксана. За съжаление обаче 9-годишното момиченце почина.<br/> <br/>Морено беше в щаба на Лучо и го замести в тежкия момент, а след това изведе Испания до триумф в квалификациите, като отборът спечели групата си без да допусне загуба.<br/> <br/>Шефовете на испанската федерация оценяват стореното от Морено, но желанието им е Енрике да се завърне за европейското първенство. Сега се очаква реакцията на самия специалист.<br/> <br/>От страна на Морено няма никакъв проблем да влезе отново в щаба му.<br/> <br/>“Ако един ден Луис пожелае да се завърне, то аз веднага ще се оттегля”, обеща Морено още през септември.</p>
      <p> </p>
    </article>
  </body>
</html>