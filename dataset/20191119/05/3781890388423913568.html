<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742427"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T05:34:00+00:00"/>
    <meta property="og:title" content="'ชีฟส์' เชือด 'ชาร์จเจอร์ส' เกมคนชนคนที่เม็กซิโก"/>
    <meta property="og:description" content="แดเนียล โซเรนเซน เซฟตีของ แคนซัส ซิตี ชีฟส์ ทำอินเตอร์เซ็ปต์บนเส้นเอ็นด์โซนในช่วง 18 วินาทีสุดท้าย ช่วยให้ทีมยันสกอร์เอาขนะ ลอส แอนเจลิส ชาร์จเจอร์ส 24-17 คะแนน ในเกมคนชนคน เอ็นเอฟแอล นัดมันเดย์ไนต์ ที่ประเทศเม็กซิโก"/>
  </head>
  <body>
    <article>
      <h1>'ชีฟส์' เชือด 'ชาร์จเจอร์ส' เกมคนชนคนที่เม็กซิโก</h1>
      <address>
        <time datetime="2019-11-19T05:34:00+00:00">19 Nov 2019, 05:34</time>
      </address>
      <p>
        <b>แดเนียล โซเรนเซน เซฟตีของ แคนซัส ซิตี ชีฟส์ ทำอินเตอร์เซ็ปต์บนเส้นเอ็นด์โซนในช่วง 18 วินาทีสุดท้าย ช่วยให้ทีมยันสกอร์เอาขนะ ลอส แอนเจลิส ชาร์จเจอร์ส 24-17 คะแนน ในเกมคนชนคน เอ็นเอฟแอล นัดมันเดย์ไนต์ ที่ประเทศเม็กซิโก</b>
      </p>
      <p>ศึกอเมริกันฟุตบอล เอ็นเอฟแอล ช่วงฤดูกาลปกติ นัดมันเดย์ไนต์ เมื่อวันจันทร์ที่ 18 พ.ย. ที่ผ่านมา หรือตรงกับช่วงเช้าวันอังคารตามเวลาประเทศไทย เป็นการพบกันระหว่าง แคนซัส ซิตี ชีฟส์ กับ ลอส แอนเจลิส ชาร์จเจอร์ส โดยคู่นี้แข่งขันกันที่สนามเอสตาดิโอ อัซเตกา ในกรุงเม็กซิโก ซิตี ประเทศเม็กซิโก ผลปรากฏว่า ชีฟส์ ได้ แดเนียล โซเรนเซน เซฟตีของทีม อินเตอร์เซ็ปต์ลูกขว้างของ ฟิลิป ริเวอร์ส ควอเตอร์แบ๊ก ชาร์จเจอร์ส บนเส้นเอนด์โซนในช่วง 18 วินาทีสุดท้ายของเกม เป็นจังหวะชี้ขาดช่วยให้ทีมเอาชนะไป 24-17 คะแนน <br/>    <br/>เกมนี้ทั้งคู่สู้กันได้อย่างสูสี จนกระทั่งช่วงท้ายควอเตอร์ที่ 4 ชาร์จเจอร์ส มีโอกาสบุกขณะที่แต้มตามหลังอยู่ 7 คะแนน และมีโอกาสตีเสมอเมื่อเหลือเวลาอีก 18 วินาที เมื่อ ริเวอร์ส ได้โอกาสขว้างในดาวน์ที่ 2 จากระยะ 14 หลาให้ ออสติน อีเคเลอร์ แต่โดน โซเรนเซน อิตนเตอร์เซ็ปต์บนเส้นเอ็นด์โซน ส่งผลให้ ชีฟส์ คว้าชัยไปในที่สุด โดยเกมนี้ แพทริค มาโฮมส์ ควอเตอร์แบ๊กของ ชีฟส์ ขว้างเข้าเป้า 19 จาก 32 ครั้ง ทำระยะไป 182 หลา เป็น 1 ทัชดาวน์ เสีย 1 อินเตอร์เซ็ปต์ ช่วยให้ทีมเพิ่มสถิติเป็นชนะ 7 แพ้ 4 รั้งจ่าฝูงของกลุ่มเอเอฟซี เวสต์ ส่วน ฟิลิป ริเวอร์ส ควอเตอร์แบ๊ก ชาร์จเจอร์ส ขว้างเข้าเป้า 28 จาก 52 ครั้ง ได้ระยะ 353 หลา เป็น 1 ทัชดาวน์ แต่เสียถึง 4 อินเตอร์เซ็ปต์ ส่วนสถิติของทีมอยู่ที่ชนะ 4 แพ้ 7 อยู่อันดับ 3 ของกลุ่มเดียวกัน <br/> </p>
      <figure>
        <img src="https://www.dailynews.co.th/admin/upload/20191119/news_XMLohTHLsu124433_533.jpg?v=20191119141?v=3809"/>
      </figure>
      <p>เครดิตภาพ : AP, AFP<br/> </p>
    </article>
  </body>
</html>