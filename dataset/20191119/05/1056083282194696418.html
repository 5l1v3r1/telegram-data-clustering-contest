<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082817913/%D8%A8%DB%8C%D8%B4-%D8%A7%D8%B2-%DB%B7%DB%B1%DB%B0-%DA%A9%DB%8C%D9%84%D9%88%DA%AF%D8%B1%D9%85-%D8%A7%D9%86%D9%88%D8%A7%D8%B9-%D9%81%D8%B1%D8%A2%D9%88%D8%B1%D8%AF%D9%87-%D8%AE%D8%A7%D9%85-%D8%AF%D8%A7%D9%85%DB%8C-%D8%AF%D8%B1-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-19T05:03:23+00:00"/>
    <meta property="og:title" content="بیش از ۷۱۰ کیلوگرم انواع فرآورده خام دامی در چهارمحال و بختیاری از چرخه مصرف خارج شد"/>
    <meta property="og:description" content="ایسنا/چهارمحال و بختیاری رئیس شبکه دامپزشکی شهرستان لردگان و خانمیرزا گفت: بیش از ۷۱۰ کیلوگرم انواع فرآورده خام دامی به دلیل شرایط نامناسب ارگانولپتیکی، از چرخه مصرف خارج شد."/>
  </head>
  <body>
    <article>
      <h1>بیش از ۷۱۰ کیلوگرم انواع فرآورده خام دامی در چهارمحال و بختیاری از چرخه مصرف خارج شد</h1>
      <address>
        <time datetime="2019-11-19T05:03:23+00:00">19 Nov 2019, 05:03</time>
      </address>
      <p>ایسنا/چهارمحال و بختیاری رئیس شبکه دامپزشکی شهرستان لردگان و خانمیرزا گفت: بیش از ۷۱۰ کیلوگرم انواع فرآورده خام دامی به دلیل شرایط نامناسب ارگانولپتیکی، از چرخه مصرف خارج شد.</p>
      <p>بر اساس گزارش روابط عمومی دامپزشکی چهارمحال و بختیاری، بیژن حسین‌پور با اعلام این خبر، اظهار کرد: کشتار دام خارج از ضوابط بهداشتی- شرعی دامپزشکی علاوه بر ایجاد آلودگی در محیط زیست و ابقای عوامل بیماری‌زا، سبب افزایش احتمالی انتقال عوامل بیماری‌های مشترک بین انسان و دام می‌شود.</p>
      <p>وی افزود: مصرف‌کنندگان فرآورده‌های خام دامی، این دسته از اقلام مصرفی خود را از مراکز مجاز و تحت نظارت بهداشتی دامپزشکی تهیه کرده و هنگام تهیه آن‌ها به برچسب مشخصات (لیبل) دامپزشکی توجه داشته باشند.</p>
      <p>حسین‌پور تصریح کرد: برچسب مشخصات بهداشتی دامپزشکی نباید مخدوش باشد و اطلاعاتی نظیر نوع محصول، تاریخ تولید، زمان مصرف، شرایط نگهداری در آن آورده شده است که هرگونه مغایرت در این موارد باید در اسرع وقت به نزدیک‌ترین مرکز دامپزشکی اطلاع داده شود.</p>
      <p>وی ادامه داد: تغییرات ارگانولپتیکی شامل تغییر در بافت و بو در یک فرآورده خام دامی است که به دلیل بروز فساد ناشی از فرآیندهای فیزیکی، میکروبی و شیمیایی رخ می‌دهد و سبب می‌شود ماده غذایی از چرخه مصرف انسانی خارج شود.</p>
      <p>حسین‌پور خاطرنشان کرد: شمارۀ تماس ۳۴۴۴۸۴۳۳ یا تلفن گویای ۱۵۱۲ آماده دریافت گزارش‌های مردمی شهرستان لردگان در این زمینه است.</p>
      <p>انتهای پیام</p>
    </article>
  </body>
</html>