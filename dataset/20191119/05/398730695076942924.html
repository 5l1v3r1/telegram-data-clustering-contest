<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/blavitt-startar-damlag-i-division-fyra/"/>
    <meta property="og:site_name" content="DN.SE"/>
    <meta property="article:published_time" content="2019-11-19T05:55:19+00:00"/>
    <meta property="og:title" content="Blåvitt startar damlag i division fyra"/>
    <meta property="og:description" content="IFK Göteborg startar ett damlag som kommer att spela i fotbollens division 4 nästa säsong."/>
  </head>
  <body>
    <article>
      <h1>Blåvitt startar damlag i division fyra</h1>
      <address><time datetime="2019-11-19T05:55:19+00:00">19 Nov 2019, 05:55</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>IFK Göteborg startar ett damlag som kommer att spela i fotbollens division 4 nästa säsong.</b>
      </p>
      <p>Beslutet fattades vid ett extra årsmöte under måndagskvällen, rapporterar GP.</p>
      <p>Att IFK Göteborg skulle satsa på ett damlag bestämdes vid årsmötet i våras. Frågan var hur. Etablera ett lag i lägsta divisionen, vilket var styrelsens förslag, eller inleda samarbete med en etablerad klubb?</p>
      <p><b>Alternativet blev det</b> första. Ordföranden Mats Engström var nöjd med det historiska beslutet.</p>
      <p>– Äntligen är vi färdiga med den här diskussionen och kan starta för fullt med ett damlag, sade han till GP.</p>
      <p>Klubben kommer att låta de egna förmågor som spelat ungdomsfotboll i klubben gå upp i damlaget. På lång sikt är målsättningen att nå eliten.</p>
      <p>Division 4 är den lägsta nivån på damsidan i Göteborgsfotbollen. Även Örgryte har aviserat att de ska starta ett damlag i division 4 till nästa säsong.</p>
      <p>
        <a href="https://www.dn.se/sport/fotboll/jens-littorin-blavitt-vill-bygga-sin-damsatsning-fran-grunden/">Jens Littorin: Blåvitt vill bygga sin damsatsning från grunden</a>
      </p>
    </article>
  </body>
</html>