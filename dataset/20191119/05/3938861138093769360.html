<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/people-newspaper/_mihajlo-stus-tizhden-ne-dozhiv-do-imenin/938741"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T05:35:00+00:00"/>
    <meta property="og:title" content="Михайло Стус тиждень не дожив до іменин"/>
    <meta property="og:description" content="Політв'язня та ветерана ОУН 91-річного Михайла СТУСА поховали у Києві на Лісовому кладовищі. Його серце зупинилося за тиждень до 92-го дня народження. &quot;Він був великий патріот України. З проголошенням незалежності 1991 року вступив у Київське крайове братство ОУН-УПА. Став заступником ..."/>
  </head>
  <body>
    <article>
      <h1>Михайло Стус тиждень не дожив до іменин</h1>
      <address><time datetime="2019-11-19T05:35:00+00:00">19 Nov 2019, 05:35</time> by <a rel="author">Вікторія ТОПАЛА</a></address>
      <p>Політв'язня та ветерана ОУН <b>91-річного Михайла</b> <b>СТУСА</b> поховали у Києві на Лісовому кладовищі. Його серце зупинилося за тиждень до 92-го дня народження.</p>
      <p>"Він був великий патріот України. З проголошенням незалежності 1991 року вступив у Київське крайове братство ОУН-УПА. Став заступником голови. Був дисциплінований і прикладом для молоді. Добрий сім'янин, люблячий батько і дід", — написали на сторінці у "Фейсбуку" Київського крайового братства ветеранів ОУН-УПА.</p>
      <p>Михайло Стус народився в селі Михальче Городенківського району Івано-Франківської області. 1943-го вступив у юнацьку ОУН. Мав псевдо "Залізняк". Очолював мережу ОУН у рідному селі. 1947-го його арештувала радянська влада. Засудили до 10 років позбавлення волі. Покарання відбував у Норильських таборах. На волю вийшов за вісім років.</p>
      <p>У Михайла Івановича залишилися дружина й син.</p>
    </article>
  </body>
</html>