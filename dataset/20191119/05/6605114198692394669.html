<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/orszag-vilag/iszlamista-rajtautes-miatt-szenvedett-komoly-veszteseget-mali-hadserege-2039835/"/>
    <meta property="og:site_name" content="SZOLJON"/>
    <meta property="article:published_time" content="2019-11-19T05:27:00+00:00"/>
    <meta property="og:title" content="Iszlamista rajtaütés miatt szenvedett komoly veszteséget Mali hadserege"/>
    <meta property="og:description" content="A mali alakulat Gao térségében járőrözött egy Nigerrel közös hadműveletben a két ország határvidékén, amikor megtámadták őket."/>
  </head>
  <body>
    <article>
      <h6 class="kicker">DZSIHÁD</h6>
      <h1>Iszlamista rajtaütés miatt szenvedett komoly veszteséget Mali hadserege</h1>
      <address>
        <time datetime="2019-11-19T05:27:00+00:00">19 Nov 2019, 05:27</time>
      </address>
      <h4>A mali alakulat Gao térségében járőrözött egy Nigerrel közös hadműveletben a két ország határvidékén, amikor megtámadták őket.</h4>
      <p>Elesett 24 katona, megsebesült 29. Az iszlamista szélsőségesek 17 embert veszítettek, és néhányan fogságba estek közülük.</p>
      <p>A szóvivő nem mondta meg, hogy melyik dzsihádista csoport hajtotta végre a támadást. A térségben az Iszlám Állam és az al-Kaida terrorszervezet is aktív. November elején egy összecsapásban a terroristák 54 katonát öltek meg. Ez volt emberemlékezet óta a legsúlyosabb katonai veszteség Maliban.</p>
      <p>A régióban állomásozó több ezer ENSZ-békefenntartó és francia katona jelenléte dacára a dzsihádista csoportok – amelyeket Mali területén 2013-ban a francia hadsereg visszaszorított – az utóbbi időben ismét új erőre kaptak, és rendszeresen hajtanak végre támadásokat a mali hadsereg és az ENSZ-erők ellen.</p>
    </article>
  </body>
</html>