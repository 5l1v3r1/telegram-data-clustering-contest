<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281572-bekraftat-valve-visar-half-life-alyx-pa-torsdag"/>
    <meta property="og:site_name" content="FZ.se"/>
    <meta property="article:published_time" content="2019-11-19T05:16:13+00:00"/>
    <meta property="og:title" content="Bekräftat - Valve visar Half-Life: Alyx på torsdag!"/>
    <meta property="og:description" content="Valve väcker Half-Life-serien ur 12 års dvala."/>
  </head>
  <body>
    <article>
      <h1>Bekräftat - Valve visar Half-Life: Alyx på torsdag!</h1>
      <h2>Valve väcker Half-Life-serien ur 12 års dvala.</h2>
      <address><time datetime="2019-11-19T05:16:13+00:00">19 Nov 2019, 05:16</time> by <a rel="author" href="https://www.fz.se/medlem/12" target="_blank">Carl Johansson-Sundelius</a></address>
      <p>Det har ryktats om att Valve ska släppa ett VR-spel i <i>Half-Life</i>-världen i många år men nu är det bekräftat. På torsdag får vi en första glimt av <i>Half-Life: Alyx</i>, en virtual reality-upplevelse som alltså utspelas i Gordon Freemans värld, fast av titeln att döma med Alyx Vance i huvudrollen. Ett spel vi gissar kommer handla väldigt mycket om att lattja med gravitationspickan, sågblad och hasande zombier.</p>
      <figure>
        <iframe data-src="https://twitter.com/valvesoftware/status/1196566870360387584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Som du kan se kallar Valve detta sitt "flagship VR game" och den stora frågan är om det kommer vara kompatibelt med fler system än deras eget Index, som erbjuder en högre nivå av finger-tracking i jämförelse med till exempel Oculus och HTC Vive. Något som demonstreras i spelet <i>Boneworks</i> som också har vissa slående likheter med <i>Half-Life</i>-universumet. Istället för headcrabs i folks ansiktet sitter där VR-headsets...</p>
      <figure>
        <iframe src="https://www.youtube.com/embed/_kWBeyiXaig" width="640" height="360" data-service="Youtube" scrolling="no"/>
      </figure>
      <p>
        <i>Boneworks kombinerar VR och fysisk förstapersonsaction. Premiär i december.</i>
      </p>
      <p>Spännande blir också att se om <i>Half-Life: Alyx</i> blir ett rent VR-spel, eller om det även får stöd för "plattskärmar" (alltså vanliga skärmar). Det spekuleras friskt kring detta på nätet, men inget är bekräftat.</p>
      <p>Ännu mer spännande blir att se om det som ryktet härmdagen sa: <a href="https://www.fz.se/nyhet/281567-rykte-valve-slapper-vr-spelet-half-life-alyx-i-mars-2020">att <i>Half-Life: Alyx</i> släpps i mars 2020</a>. Klockan 19:00 svensk tid på torsdag kväll har vi svaret!</p>
      <h3>Läs mer om Half-Life</h3>
      <figure>
        <img src="https://cdn.fz.se/artikel/bild/1416783?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjc4MyIsImZpbHRlcnMiOltdLCJwYXJhbXMiOltdLCJrZXkiOiIzY2FkODM1Nzg2MjAwYTljYWFhNThjNGY4NDE3MTRiZCJ9"/>
        <figcaption>Valve patchar Half-Life 2 – NPC:er kan blinka</figcaption>
      </figure>
      <figure>
        <img src="https://cdn.fz.se/artikel/bild/1416048?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjA0OCIsImZpbHRlcnMiOltdLCJwYXJhbXMiOltdLCJrZXkiOiIzOGMyN2E2YWQ5YzM1ZjlkMmExNGQ4MGQwYWVlZDJmNiJ9"/>
        <figcaption>Klipp från succéserien Chernobyl dubbat med ljudeffekterna från Half-Life!</figcaption>
      </figure>
      <figure>
        <img src="https://cdn.fz.se/artikel/bild/1414149?l=eyJyZXNvdXJjZSI6IlwvYXJ0aWtlbFwvYmlsZFwvMTQxNDE0OSIsImZpbHRlcnMiOltdLCJwYXJhbXMiOltdLCJrZXkiOiIwZjc5NmU3YjZmNjBlNjhjOGI4Y2VjM2UzODQ4MWY2MCJ9"/>
        <figcaption>Lira Half-Life 2 på mobilen - Steam Link släppt till Ios</figcaption>
      </figure>
    </article>
  </body>
</html>