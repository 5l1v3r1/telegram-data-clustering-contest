<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/economie/1262826/vooral-hogeropgeleide-ziet-zijn-salaris-stijgen-mboer-deelt-niet-in-welvaart.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T05:16:50+00:00"/>
    <meta property="og:title" content="Vooral hogeropgeleide ziet zijn salaris stijgen, mbo’er deelt niet in welvaart"/>
    <meta property="og:description" content="Er moet meer waardering komen voor de vakman, klinkt het al jaren. Maar in geld uitgedrukt komt daar niks van terecht. De salarissen gaan..."/>
  </head>
  <body>
    <article>
      <h1>Vooral hogeropgeleide ziet zijn salaris stijgen, mbo’er deelt niet in welvaart</h1>
      <address><time datetime="2019-11-19T05:16:50+00:00">19 Nov 2019, 05:16</time> by <a rel="author" href="https://www.welingelichtekringen.nl/author/ans-vink" target="_blank">Ans Vink</a></address>
      <p>Er moet meer waardering komen voor de vakman, klinkt het al jaren. Maar in geld uitgedrukt komt daar niks van terecht. De salarissen gaan omhoog, maar die stijging vindt vooral plaats onder hogeropgeleide werknemers. Mensen met een mbo-opleiding profiteren niet. Sterker nog: in sommige gevallen zijn ze er de afgelopen jaren op achteruit gegaan<b>.</b></p>
      <p>Bij mensen met een opleiding op wo-niveau is in 72 procent van de gevallen het salaris de afgelopen twee jaar gestegen. Op hbo-niveau was dat bij 64 procent van de ondervraagden, bij mensen met een mbo-diploma 53 procent en op lvo-niveau (Lager Voorgezet Onderwijs) ging slechts bij krap de helft het salaris omhoog: 51 procent. Dat schrijft het AD op basis van het Nationaal Salaris Onderzoek. Eigenlijk zie je twee tegengestelde trends, zegt Jaap van Muijen, onderzoeker en hoogleraar psychologie bij Nyenrode tegen het <a href="https://www.ad.nl/ad-werkt/salarissen-hogeropgeleiden-stijgen-mbo-ers-hebben-het-nakijken~af19cfb5/">AD</a>. ,,Data tonen aan dat een opleiding ertoe doet. Hoe hoger je bent opgeleid, hoe groter de kans dat je salaris is toegenomen. Hoe lager je bent opgeleid, hoe groter de kans dat je salaris is afgenomen.” </p>
      <p><b>Bron(nen):   </b><a href="https://www.ad.nl/ad-werkt/salarissen-hogeropgeleiden-stijgen-mbo-ers-hebben-het-nakijken~af19cfb5/">AD</a>      </p>
    </article>
  </body>
</html>