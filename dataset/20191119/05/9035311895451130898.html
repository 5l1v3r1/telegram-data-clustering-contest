<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/abd-de-hukum-giyen-rus-casusa-ust-duzey-kurumlarda-iki-is-teklifi-birden-yapildi"/>
    <meta property="og:site_name" content="euronews"/>
    <meta property="article:published_time" content="2019-11-19T05:00:54+00:00"/>
    <meta property="og:title" content="ABD'de hüküm giyen Rus casusa Moskova'da iki iş teklifi birden yapıldı"/>
    <meta property="og:description" content="Rusya, Amerika Birleşik Devletleri'nde (ABD) casus olarak hüküm giyen ve 26 Ocak'ta sınır dışı edilen Maria Butina'ya bir değil, iki iş teklifi getirdi"/>
  </head>
  <body>
    <article>
      <h1>ABD'de hüküm giyen Rus casusa Moskova'da iki iş teklifi birden yapıldı</h1>
      <address><time datetime="2019-11-19T05:00:54+00:00">19 Nov 2019, 05:00</time> by <a rel="author">Berrak Kanbir Rodriguez Sanmartin</a></address>
      <p>Rusya, Amerika Birleşik Devletleri'nde (ABD) casus olarak hüküm giyen ve 26 Ocak'ta sınır dışı edilen Maria Butina'ya bir değil, iki iş teklifi getirdi.</p>
      <p>Butina'ya ilk iş teklifi Rus İnsan Hakları Komiserliği'nden yapıldı. İnsan Hakları Komiseri Tatyanan Moskalkova teklifi yaparken "Sizi yurtdışındaki yoldaşlarımızı savunan grubumuzda çalışmaya davet ediyoruz. Eminim beraber yurtdışında zor durumlara düşen kişiler için büyük iyilikte bulunabiliriz" diye konuştu.</p>
      <p>Moskalkova ayrıca Butina'ya Rusya parlamentosunun alt kanadı Duma'dan da teklif geldiğinden haberdar olduklarını ve Butina'nın bu işi de kabul etmesi için teşvik ettiklerini bildirdi.</p>
      <h3>Silahlanma grubuna sızan casusa zorla itiraf ettirildi mi?</h3>
      <p>Maria Butina bir silahlanmayı savunan gruba sızmak ve Amerikan muhafazakar aktivistleri ile Cumhuriyetçileri etkileyerek Rusya için casusluk yapmaktan dolayı yargılanmış ve mahkemede suçunu itiraf etmişti.</p>
      <p>Rusya, Butina'nın bu itirafı Washington yönetiminin zorlaması üzerine yaptığını savunuyor.</p>
      <p>Olay Rusya'nın Amerikan başkanlık seçimlerine müdahil olması <a href="https://tr.euronews.com/2019/03/22/abd-2016-secimleri-rusya-nin-rolunu-arastiran-savci-mueller-in-raporu-adalet-bakanliginda">iddiaları</a> ve Rusya'nın <a href="https://tr.euronews.com/2018/11/08/abd-den-rusya-ya-yeni-kirim-yaptirimi">Kırım'ı ilhakı</a> gibi konular nedeniyle zaten gergin seyreden ABD - Rus ilişkilerinde yeni bir cephe açtı.</p>
      <h3>Butina, ABD'de çalışan Rus pilotun davasında çalışacak</h3>
      <p>Rusya İnsan Hakları Komiserliği eski casusun, ABD'de 20 yıl hizmet verdikten sonra ülkeye kokain sokmak suçlamasıyla karşı karşıya bulunan Rus pilot Konstantin Yaroshenko'nun davasında görev almasını istiyor.</p>
      <p>Yaroshenko, Amerikan özel güçleri tarafından 2010 yılında Liberya'da yakalanmıştı. Rusya, ABDyi Rus pilot ve diğer Rus uyruklu kişilerin peşinde düşmekle suçluyor.</p>
      <ul>
        <li>
          <a href="https://tr.euronews.com/2019/11/18/rusya-kerc-bogazinda-el-koydugu-gemileri-ukraynaya-teslim-etti">Rusya Kerç Boğazı'nda el koyduğu gemileri Ukrayna'ya teslim etti</a>
        </li>
        <li>
          <a href="https://tr.euronews.com/2019/11/18/hindistan-rusya-dan-alacag-s-400-ler-icin-on-odemeyi-yapti">Hindistan, Rusya'dan alacağı S-400'ler için ön ödemeyi yaptı</a>
        </li>
        <li>
          <a href="https://tr.euronews.com/2019/11/17/ingiltere-de-hukumet-rusya-nin-mudahalesi-raporunu-erken-secimden-sonra-aciklayacak">İngiltere'de hükümet Rusya'nın müdahalesi raporunu erken seçimden sonra açıklayacak</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>