<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/197826/mystirio-me-tin-exafanisi-tis-prigkipissas-mpasma-tis-saoydikis-aravias"/>
    <meta property="og:site_name" content="CNN.gr"/>
    <meta property="article:published_time" content="2019-11-19T05:37:42+00:00"/>
    <meta property="og:title" content="Μυστήριο με την εξαφάνιση της πριγκίπισσας Μπασμά της Σαουδικής Αραβίας"/>
    <meta property="og:description" content="Μυστήριο περιβάλλει την εξαφάνιση της πριγκίπισσας Μπασμά μπιντ Σάουντ μπιν Αμντουλαζίζ Αλ Σαούντ στη Σαουδική Αραβία."/>
  </head>
  <body>
    <article>
      <h1>Μυστήριο με την εξαφάνιση της πριγκίπισσας Μπασμά της Σαουδικής Αραβίας</h1>
      <h2>Μυστήριο περιβάλλει την εξαφάνιση της πριγκίπισσας Μπασμά μπιντ Σάουντ μπιν Αμντουλαζίζ Αλ Σαούντ στη Σαουδική Αραβία.</h2>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/18/19310/photos/full/princess.jpg"/>
          <figcaption>Μυστήριο με την εξαφάνιση της πριγκίπισσας Μπασμα της Σαουδικής Αραβίας - Πηγή: AP Photo</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19310/photos/full/basmah.png"/>
          <figcaption>Μυστήριο με την εξαφάνιση της πριγκίπισσας Μπασμα της Σαουδικής Αραβίας - Πηγή: twitter</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19310/photos/full/basmah3.png"/>
          <figcaption>Μυστήριο με την εξαφάνιση της πριγκίπισσας Μπασμα της Σαουδικής Αραβίας - Πηγή: twitter</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19310/photos/full/basmah2.png"/>
          <figcaption>Μυστήριο με την εξαφάνιση της πριγκίπισσας Μπασμα της Σαουδικής Αραβίας - Πηγή: twitter</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 07:37 , 19 November 2019</p>
      <p>Η πριγκίπισσα, μέλος της βασιλικής οικογένειας, η οποία έχει αγωνιστεί για τα ανθρώπινα δικαιώματα, <b>θεωρείται αγνοούμενη</b>, ενώ σύμφωνα με την Deutsche Welle πολλοί πιστεύουν ότι βρίσκεται σε<b> κατ' οίκον περιορισμό</b> στο Ριάντ χωρίς κατηγορητήριο.</p>
      <p>Πηγή κοντά στην πριγκίπισσα, που μίλησε υπό τον όρο της ανωνυμίας για λόγους ασφαλείας, είπε στην DW ότι παρότι η οικογένειά της είχε επαφή με την πριγκίπισσα, η τελευταία δεν μπορούσε να μιλήσει ανοιχτά, καθώς οι επικοινωνίες της παρακολουθούνται.</p>
      <p>Η πριγκίπισσα Μπασμά είναι υπέρμαχος των συνταγματικών αλλαγών και ασχολείται με ανθρωπιστικά θέματα τόσο στη χώρα της όσο και στην ευρύτερη περιοχή. Μάλιστα, <b>μαζί της βρίσκεται και η κόρη της,</b> σε μια περίοδο που οι επικριτές του πρίγκιπα του θρόνου Μοχάμεντ μπιν Σαλμάν κάνουν λόγο για δολοφονίες, εξαφανίσεις, φυλακίσεις μέσα στη βασιλική οικογένεια.</p>
      <h3>Αγνοείται από τον περασμένο Μάρτιο</h3>
      <p>Σύμφωνα με την DW, η πριγκίπισσα κρατείται από τον Μάρτιο, με την υποψία ότι <b>προσπάθησε να διαφύγει από τη χώρα με την ενήλικη κόρη της,</b> καθώς σκόπευε να ταξιδέψει στην Ελβετία για ιατρικούς λόγους. Από τότε, οι Σαουδαραβικές Αρχές δεν απαντούν σε αιτήματα για πληροφορίες.</p>
      <p>Η Μπασμά, σύμφωνα με έγγραφα, είχε τις διαπιστεύσεις να πετάξει από την Τζέντα στις 18 Δεκεμβρίου 2018, συνοδευόμενη από την κόρη της, για επείγουσα<b> ιατρική παρακολούθηση</b>, όπως ζητήθηκε από τον Ελβετό γιατρό της. Ο δικηγόρος που κανόνισε τη μεταφορά της, Λέοναρντ Μπένετ, υποστήριξε ότι δεν της επετράπη να φύγει.</p>
      <p>Δύο μήνες μετά το περιστατικό «βγήκε εκτός των ραντάρ, κανένας δεν ήξερε πού βρισκόταν. Φοβηθήκαμε για το χειρότερο». Μετά από πολλές προσπάθειες, εμφανίστηκε, αλλά ακουγόταν σαν να ήταν όμηρος.</p>
      <p>Σύμφωνα με τον Μπένετ, <b>το ταξίδι της προκάλεσε υποψίες</b> επειδή<b> </b>σχεδίασε να φύγει μέσω Τουρκίας, μια χώρα που αντιμετωπίζεται ως εχθρική από το Ριάντ. Παρότι σύμφωνα με άτομα του περιβάλλοντός της οι υποψίες αποδείχθηκε ότι ήταν λανθασμένες, εξακολουθούν να μην ξέρουν γιατί βρίσκεται υπό κράτηση.</p>
      <p>Η ίδια πηγή υποστηρίζει ότι δεν γνωρίζουν ποιος ζήτησε τη σύλληψή της, αλλά επέμεινε ότι δεν ήταν υποκινούμενη πολιτικά και ότι δεν διατάχθηκε εν γνώσει των βασιλέων.</p>
      <p>Ο λογαριασμός της πριγκίπισσας στο twitter έχει σιγήσει από τα τέλη Φεβρουαρίου. Μετά από περιστασιακά μηνύματα θρησκευτικού μηνύματος που αναρτήθηκαν μέχρι τον Ιούλιο – από το προσωπικό της, σύμφωνα με μια πηγή – δεν υπάρχουν άλλες αναρτήσεις.</p>
      <h3>Ποια είναι η πριγκίπισσα Μπασμά</h3>
      <p><b>Μητέρα πέντε παιδιών,</b> η εξαφανισμένη πριγκίπισσα ξεκίνησε να γράφει το 2006 σε ΜΜΕ της Σαουδικής Αραβίας. Έκτοτε έχει γίνει επιχειρηματίας και υποστηρίζει δημόσια τις μεταρρυθμίσεις, δραστηριότητες που δεν προτιμούν οι κυβερνήτες της χώρας.</p>
      <p>Μετά το διαζύγιό της, μετακόμισε στο Λονδίνο το 2010-2011, όπου είχε προβολή στα μίντια, ενώ εμφανίστηκε σε πολλά διεθνή φόρα κατά της διαφθοράς, για ανθρωπιστικά θέματα και για την ανισότητα στην υγεία στην περιοχή. Επίσης, προώθησε συνταγματικές μεταρρυθμίσεις στο βασίλειο, που θα περιόριζαν τη δύναμη της θρησκευτικής αστυνομίας και θα ενδυνάμωναν τα δικαιώματα των γυναικών.</p>
      <p>Αν και οι προτάσεις της πηγαίνουν<b> κόντρα στο κατεστημένο στη χώρα της,</b> οι επικρίσεις της δεν θίγουν άμεσα τη βασιλική οικογένεια και επικεντρώνονται σε άλλα επίπεδα διοίκησης. Σύμφωνα με πρόσωπα από το περιβάλλον της, είναι πιστή στην οικογένειά της και δεν θα έκανε τίποτα για να καταστρέψει τη χώρα της.</p>
      <p>Το 2015 μετακόμισε και πάλι στη Σαουδική Αραβία, κλείνοντας κάποιες από τις επιχειρήσεις της στο Λονδίνο και μεταφέροντας τις υπάρχουσες σε μια από τις κόρες της το 2018. Ωστόσο συνέχισε να εμφανίζεται στα διεθνή μίντια.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197616/katerini-agonia-gia-tin-17xroni-poy-exafanistike-mazi-me-ti-mitera-tis-h-ekklisi-toy-patera">Κατερίνη: Αγωνία για την 17χρονη που εξαφανίστηκε μαζί με τη μητέρα της - Η έκκληση του πατέρα</a>
        </li>
        <li>
          <a href="https://www.cnn.gr/news/ellada/story/197586/exafanisi-miteras-kai-koris-stin-katerini-evgalan-fotografies-gia-diavatirio-leei-martyras">Eξαφάνιση μητέρας και κόρης στην Κατερίνη: «Έβγαλαν φωτογραφίες για διαβατήριο», λέει μάρτυρας</a>
        </li>
        <li>
          <a href="https://www.cnn.gr/news/ellada/story/197556/nees-apokalypseis-gia-tin-exafanisi-miteras-kai-koris-stin-katerini">Νέες αποκαλύψεις για την εξαφάνιση μητέρας και κόρης στην Κατερίνη</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/576/saoydiki-aravia">ΣΑΟΥΔΙΚΗ ΑΡΑΒΙΑ</a>
        </li>
        <li>
          <a href="https://www.cnn.gr/eidhseis/tag/40197/prigkipissa">ΠΡΙΓΚΙΠΙΣΣΑ</a>
        </li>
        <li>
          <a href="https://www.cnn.gr/eidhseis/tag/5433/exafanisi">ΕΞΑΦΑΝΙΣΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/19/197926/snapshot/2652238.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197930/snapshot/2738377.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197931/snapshot/8530127.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197929/snapshot/2753002.jpg"/>
      </figure>
    </article>
  </body>
</html>