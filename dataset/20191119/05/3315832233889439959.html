<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8c767993e0828814/un-barbat-infuriat-pe-institutiile-statului-a-spart-usa-de-la-intrare-in-sediul-pccocs-si-de-la-un-magazin-din-capitala.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T05:13:00+00:00"/>
    <meta property="og:title" content="Un bărbat înfuriat pe instituțiile statului a spart ușa de la intrare în sediul PCCOCS și de la un magazin din capitală"/>
    <meta property="og:description" content="Un bărbat de 63 de ani a spart geamul de ușa de la intrare în sediul Procuraturii pentru Combaterea Criminalităţii Organizate şi Cauze Speciale. Totul s-a întâmplat aseară, după ce bărbatul a avut o criză de nervi, fiind înfuriat pe instituțiile statului."/>
  </head>
  <body>
    <article>
      <h1>Un bărbat înfuriat pe instituțiile statului a spart ușa de la intrare în sediul PCCOCS și de la un magazin din capitală</h1>
      <address><time datetime="2019-11-19T05:13:00+00:00">19 Nov 2019, 05:13</time> by <a rel="author">Jurnal.md</a></address>
      <p>
        <b>Un bărbat de 63 de ani a spart geamul de ușa de la intrare în sediul Procuraturii pentru Combaterea Criminalităţii Organizate şi Cauze Speciale. Totul s-a întâmplat aseară, după ce bărbatul a avut o criză de nervi, fiind înfuriat pe instituțiile statului.</b>
      </p>
      <p>Potrivit ofițerului de presă al Polițiai Capitalei, Natalia Stati, Poliția a fost alertată aseară, la ora 20.54, precum că un bărbat a deteriorat geamul de la ușa de la intrare în sediul PCCOCS.</p>
      <p>Imediat la fața locului s-a deplasat un echipaj al BPRO al DP și grupa operativă pentru a stabilirea circumstanțelor. La locul faptei forțele de ordine au depistat un bărbat care a fost reținut de carabinerii care patrulau în zonă.</p>
      <p>Bărbatul le-a spus polițiștilor că a vrut să se răzbune pe instituțiile statului. Ulterior, după ce a fost eliberat, aproximativ la ora 21.50, pe strada Armenească din capitală, individul a mai stricat și geamul de la ușa unui magazin. Bărbatul a fost din nou condus la inspectoratul de poliție, iar din motiv că avea un comportament neadecvat a fost transportat la spital de un echipaj medical.</p>
      <p>Potrivit poliției, ambele cazuri sunt înregistrate, iar la moment se așteaptă demers de la PCCOCS și de la magazin pentru a stabili care este prejudiciul cauzat. Ulterior va fi luata o hotărâre conform legislației în vigoare.</p>
    </article>
  </body>
</html>