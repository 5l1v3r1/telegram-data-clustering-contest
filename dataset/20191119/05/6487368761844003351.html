<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/patrick-duffy-szulei/"/>
    <meta property="og:site_name" content="FEMINA"/>
    <meta property="article:published_time" content="2019-11-19T05:46:03+00:00"/>
    <meta property="og:title" content="A Dallas Bobbyjának meggyilkolták szüleit - A szörnyű családi tragédiáról vallott Patrick Duffy"/>
    <meta property="og:description" content="Patrick Duffy tragikus módon vesztette el szüleit."/>
  </head>
  <body>
    <article>
      <h1>A Dallas Bobbyjának meggyilkolták szüleit - A szörnyű családi tragédiáról vallott Patrick Duffy</h1>
      <h2>Patrick Duffy tragikus módon vesztette el szüleit.</h2>
      <address><time datetime="2019-11-19T05:46:03+00:00">19 Nov 2019, 05:46</time> by <a rel="author">Laci Patricia</a></address>
      <p><b>Patrick Duffy</b> élete 1986 novemberében gyökeresen megváltozott, miután egyszerre veszítette el szeretett szüleit, a Dallas sztárját sajnos nagyon tragikus módon érte a veszteség, ugyanis édesanyját és édesapját is lelőtték.</p>
      <h3>Patrick Duffy szüleit két férfi ölte meg</h3>
      <p>A gyilkosság után 33 évvel Patrick Duffy a Closer Weekly bulvárlapnak adott interjút szülei tragédiájával kapcsolatban. Szülei, Terence és Marie Duffy egy kocsmát üzemeltettek a Montana állambeli aprócska településen, Boulderben.</p>
      <figure>
        <img src="https://kep.cdn.indexvas.hu/1/0/3040/30408/304082/30408295_87d4786610c7a941690c23d04d2ff838_wm.jpg"/>
        <figcaption>
          <cite>Fotó: Michael Tullberg / Getty Images Hungary</cite>
        </figcaption>
      </figure>
      <p>- Édesapám kivágott a bárból két férfit az ominózus este folyamán. Ezután elmentek valahova máshova inni, de aztán visszatértek - emlékezett vissza a szomorú történetre, majd így folytatta:</p>
      <p>- Amikor beléptek a bárba a fegyvereikkel, lelőtték apámat. Senki más nem volt akkor a kocsmában, így édesanyámat és édesapámat is megölték.</p>
      <p>A színész a szörnyű hír hallatán nagyon magába roskadt. Egyszerre érzett sokkot és dühöt, bár fizikailag elvesztette szeretteit, mégsem érezte azt soha, hogy megszakadt volna velük a kapcsolata.</p>
      <figure>
        <img src="https://kep.cdn.indexvas.hu/1/0/3040/30408/304085/30408557_a062b3333de4a834e5b35ef418ea1e70_wm.jpg"/>
        <figcaption>
          <cite>Fotó: jean paul guilloteau / Getty Images Hungary</cite>
        </figcaption>
      </figure>
      <p>- Soha nem éreztem azt a közvetlen veszteséget. Akkoriban nem tudtam megmondani, miért éreztem így, de most visszagondolva ez a történet okozta, hogy rátaláltam a buddhizmusra - magyarázta a lapnak.</p>
      <p>Az akkor még csak 19 éves tetteseket, Sean A. Wentzet és Kenneth A. Millert szándékos emberöléssel vádolták meg, később el is ítélték őket. Wentz, aki a halálos lövéseket okozta, 180 év börtönbüntetést kapott, lényegében életfogytiglanra ítélték,  bűntársa, Miller 2007-ben szabadulhatott. Ezzel kapcsolatban is kifejtette a véleményét.</p>
      <p>- Elfogadom, hogy kiengedték. Úgy vélem, hogy már megkapta a büntetését - vagy a börtönben vagy a börtönön kívül.</p>
      <p>Nem a szülei elvesztése volt élete egyik szomorú pillanata, <a href="http://femina.hu/vilagsztar/patrick-duffy-felesege/">feleségét, Carlyn Rossert 43 év házasság után veszítette el</a>.</p>
      <h3>Ennyit változtak a Dallas sztárjai</h3>
      <p>Képes összeállításunkban megnézheted, mennyit változtak az évek alatt a Dallas főszereplői.</p>
      <figure>
        <img src="https://kep.index.hu/1/0/2631/26311/263116/26311666_74d5c6074fca05324e3f26139e025e6a_wm.jpg"/>
        <figcaption>
          <a href="https://femina.hu/vilagsztar/dallas-szereploi-2019/">Nézegess képeket! 5 kép<br/><b>Ő volt a Dallas gyönyörű Pamelája - A 69 éves Victoria Principal még mindig csodaszép</b></a>
        </figcaption>
      </figure>
    </article>
  </body>
</html>