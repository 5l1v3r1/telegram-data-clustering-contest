<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/19/price-rate-of-food-products-in-sabarimala.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-19T05:56:00+00:00"/>
    <meta property="og:title" content="ശബരിമല സന്നിധാനത്ത് ചായ, കാപ്പി 11 രൂപ; ഊണിന് 60 രൂപ"/>
    <meta property="og:description" content="ശബരിമല ∙ തീർഥാടനകാലത്ത് ഭക്ഷണത്തിന്റെ വില നിശ്ചയിച്ച് പത്തനംതിട്ട ജില്ലാ കലക്ടർ പി.ബി. നൂഹ് ഉത്തരവായി...Sabarimala news| sabarimala women entry.sannidhanam.Sabarimala News. Sabarimala Latest News. Sabarimala News Live. Sabarimala Live News. Sabarimala. Latest Sabarimala News. Sabarimala News Malayalam. Sabarimala News Today. Sabarimala Women Entry. SC Sabarimala Verdict. Manorama News. Malayalam News. Malayala Manorama. Manorama Online. Latest News. Sabarimala Updates. Supreme Court. Sabarimala Verdict. ശബരിമല. സുപ്രീംകോടതി. ശബരിമല സ്ത്രീ പ്രവേശനം. ശബരിമല യുവതീ പ്രവേശം. Loknath Behera. Dgp. ലോക് നാഥ് ബെഹ്റ.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ശബരിമല സന്നിധാനത്ത് ചായ, കാപ്പി 11 രൂപ; ഊണിന് 60 രൂപ</h1>
      <address><time datetime="2019-11-19T05:56:00+00:00">19 Nov 2019, 05:56</time> by <a rel="author">മനോരമ ലേഖകൻ</a></address>
      <p>ശബരിമല ∙ തീർഥാടനകാലത്ത് ഭക്ഷണത്തിന്റെ വില നിശ്ചയിച്ച് പത്തനംതിട്ട ജില്ലാ കലക്ടർ പി.ബി. നൂഹ് ഉത്തരവായി.</p>
      <p>
        <b>വില വിവരം ഇങ്ങനെ:- </b>
      </p>
      <p>∙ ചായ, കാപ്പി എന്നിവയ്ക്ക് സന്നിധാനത്ത് 11 രൂപ, പമ്പാ, നിലയ്ക്കൽ ഉൾപ്പെടെ ഇതര സ്ഥലങ്ങളിൽ 10 രൂപ. </p>
      <p>∙ കടുംകാപ്പി, കടുംചായ, മധുരമില്ലാത്ത കാപ്പി, ചായ എന്നിവയ്ക്ക് സന്നിധാനത്ത് 9 രൂപയും പമ്പാ, നിലയ്ക്കൽ ഉൾപ്പെടെ ഇതര സ്ഥലങ്ങളിൽ 8രൂപ</p>
      <p>∙ ഇൻസ്റ്റന്റ് കാപ്പി, മെഷീൻ കാപ്പി, ബ്രൂ, നെസ്‌കഫേ 150 മില്ലി ലീറ്ററിന് 15 രൂപയും 200 മില്ലി ലീറ്ററിന് 20 രൂപയുമാണ് എല്ലായിടത്തും നിരക്ക്. </p>
      <p>∙  ബോൺവിറ്റ, ഹോർലിക്സ് 150 മില്ലി ലീറ്ററിന് 20 രൂപ.  </p>
      <p>∙ എല്ലായിടത്തും പരിപ്പ് വട, ഉഴുന്ന് വട, ബോണ്ട എന്നിവയ്ക്ക് 10 രൂപ. </p>
      <p>∙ സന്നിധാനത്ത് പഴംപൊരി (ഏത്തയ്ക്കാ അപ്പം) 11 രൂപ, പമ്പാ, നിലയ്ക്കൽ എന്നിവിടങ്ങളിൽ 10 രൂപ.  </p>
      <p>∙ ബജി 30 ഗ്രാമിന് സന്നിധാനത്ത് 8 രൂപയും പമ്പാ, നിലയ്ക്കൽ 7 രൂപയും. </p>
      <p>∙ സന്നിധാനത്ത് ദോശ, ഇഡലി , പൂരി, എന്നിവയ്ക്ക് 9 രൂപ.  പമ്പ, നിലയ്ക്കൽ  8 രൂപ.  </p>
      <p>∙ ചപ്പാത്തി, പൊറോട്ട എന്നിവയ്ക്ക് എല്ലായിടത്തും  10 രൂപ. </p>
      <p>∙  പാലപ്പം, ഇടിയപ്പം എന്നിവയ്ക്ക് സന്നിധാനത്ത് 9 രൂപ.  </p>
      <p>∙ പമ്പ, നിലയ്ക്കൽ 8 രൂപ.  കിഴങ്ങ്, കടല, പീസ് കറികൾക്ക് എല്ലായിടത്തും 25 രൂപ. </p>
      <p>∙ ഉപ്പുമാവിന് സന്നിധാനത്ത് 22 രൂപയും പമ്പ, നിലയ്ക്കൽ 20 രൂപയും. </p>
      <p>∙ നെയ് റോസ്റ്റ് സന്നിധാനത്ത് 38 രൂപ. പമ്പ, നിലയ്ക്കൽ 35 രൂപ. </p>
      <p>∙ മസാലദോശ സന്നിധാനത്ത് 45 രൂപ . പമ്പ, നിലയ്ക്കൽ   40 രൂപ . </p>
      <p>∙ ഊണ്-പച്ചരി, പുഴുക്കലരി  60 രൂപ.  വെജിറ്റബിൾ ബിരിയാണി (350 ഗ്രാം)  എല്ലായിടത്തും 60 രൂപ. </p>
      <p>∙ പയർ, അച്ചാർ ഉൾപ്പെട്ട കഞ്ഞി സന്നിധാനത്ത് 35 രൂപ. നിലയ്ക്കൽ, പമ്പ 30 രൂപ. </p>
      <p>∙ സന്നിധാനത്ത് കപ്പ 30 രൂപ. നിലയ്ക്കൽ, പമ്പ  25 രൂപ.  </p>
      <p>∙ തൈര് സാദം സന്നിധാനത്ത് 45 രൂപ.  നിലയ്ക്കൽ, പമ്പ  ‌‌43 രൂപ. </p>
      <p>∙ തൈര് (ഒരു കപ്പ് ) സന്നിധാനത്ത് 12 രൂപ. നിലയ്ക്കൽ, പമ്പ 10 രൂപ.</p>
      <p>∙ നാരങ്ങാ സാദം സന്നിധാനത്ത് 43 രൂപ. നിലയ്ക്കൽ, പമ്പ  40 രൂപ.</p>
      <p>∙ വെജിറ്റബിൾ, ദാൽ കറി 20 രൂപ.  തക്കാളി ഫ്രൈ എല്ലായിടത്തും  30 രൂപ. </p>
      <p>∙ പായസം സന്നിധാനത്ത് 15 രൂപ. നിലയ്ക്കൽ, പമ്പ 12 രൂപ.  </p>
      <p>∙ തക്കാളി, സവാള ഊത്തപ്പങ്ങൾ സന്നിധാനത്ത് 55 രൂപ. നിലയ്ക്കൽ, പമ്പ  50 രൂപ.</p>
      <p>
        <b>ഭക്ഷണ നിലവാരം പരിശോധിക്കാൻ സ്ക്വാഡുകൾ</b>
      </p>
      <p>തീർഥാടകർക്ക് സന്നിധാനം, നിലയ്ക്കൽ, പമ്പ എന്നിവിടങ്ങളിൽ ഭക്ഷണ സാധനങ്ങളുടെ ഗുണനിലവാരം പരിശോധിക്കുന്നതിന് ഭക്ഷ്യ പൊതുവിതരണ വകുപ്പ് സ്‌ക്വാഡുകളെ നിയോഗിച്ചു.</p>
      <p>വില വിവര പട്ടിക കടകളിലും പ്രസിദ്ധപ്പെടുത്തണം. അമിതവില ഈടാക്കുന്നവർക്ക് എതിരെ കർശന നടപടിയെടുക്കും. ഹോട്ടലുകളിലും കടകളിലും സംയുക്ത സ്‌ക്വാഡ് പരിശോധന നടത്തും. ഭക്ഷണത്തിന്റെ അളവും വിലയും പരിശോധിക്കുന്നതിനും നിയമലംഘനം നടത്തുന്നവരെ കണ്ടെത്തുന്നതിനും ലീഗൽ മെട്രോളജി വകുപ്പ്   സ്‌ക്വാഡുകളെ നിയോഗിച്ചു.</p>
      <p>
        <b>പുഷ്പാഭിഷേകം  ദിവസവും വൈകിട്ട് 7 മുതൽ</b>
      </p>
      <p>പൂജാ പുഷ്പങ്ങളിൽ അഭിഷിക്തനായ ധർമശാസ്താവിനെ  കണ്ടുതൊഴണമെങ്കിൽ  വൈകിട്ടത്തെ ദീപാരാധനക്കു ശേഷം എത്തിയതാൽ മതി. അയ്യപ്പ സ്വാമിക്ക് ഏറെ ഇഷ്ടപ്പെട്ട പുഷ്പാഭിഷേകം എല്ലാ ദിവസവും വൈകിട്ട് 7 മുതൽ 9.30 വരെയാണ് . ഏഴിനം പൂക്കൾ കൊണ്ടാണ് അഭിഷേകം. എല്ലാ പൂവുകളും പുഷ്പാഭിഷേകത്തിന് ഉപയോഗിക്കില്ല. തെറ്റി , റോസ്, മുല്ല, അരളി, കൂവളം, താമര, ജമന്തി എന്നിവയാണ് ഉപയോഗിക്കുന്നത്. ആറ് കുട്ട പൂവുകളാണ് ഒരു അഭിഷേകത്തിന്  വേണ്ടത്. 10,000 രൂപയാണ് നിരക്ക്. ഉദ്ദിഷ്ട കാര്യത്തിനുള്ള പ്രധാന വഴിപാടായിട്ടാണ് ഭക്തർ നടത്തുന്നത്.</p>
      <p>
        <b>ശബരിമല - നവംബർ 19 ന്</b>
      </p>
      <p>നടതുറക്കൽ 3.00</p>
      <p>അഭിഷേകം 3.30 മുതൽ11.30 വരെ</p>
      <p>കളഭാഭിഷേകം 12.00</p>
      <p>ഉച്ചയ്ക്ക് നട അടയ്ക്കൽ 1.00</p>
      <p>വൈകിട്ട് നടതുറക്കൽ 4.00</p>
      <p>ഹരിവരാസനം 10.50 </p>
      <p>രാത്രി 11.00 നടഅടയ്ക്കൽ</p>
      <p><b>English Summary</b>: Food Products Rate in Sabarimala Sannidhanam</p>
    </article>
  </body>
</html>