<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/son-dakika-izmir-merkezli-feto-operasyonu-cogu-asker-133-gozalti-karari"/>
    <meta property="og:site_name" content="CNN Türk"/>
    <meta property="article:published_time" content="2019-11-19T05:54:23+00:00"/>
    <meta property="og:title" content="Son dakika! İzmir merkezli FETÖ operasyonu! Çoğu asker 133 gözaltı kararı"/>
    <meta property="og:description" content="İzmir'de Fetullahçı Terör Örgütü'nün (FETÖ) Türk..."/>
  </head>
  <body>
    <article>
      <h1>Son dakika! İzmir merkezli FETÖ operasyonu! Çoğu asker 133 gözaltı kararı</h1>
      <h2>İzmir'de Fetullahçı Terör Örgütü'nün (FETÖ) Türk Silahlı Kuvvetlerindeki (TSK) kripto yapılanmasına yönelik soruşturmada, haklarında gözaltı kararı verilen 82'si muvazzaf 133 şüpheliden 101'i gözaltına alındı.</h2>
      <address><time datetime="2019-11-19T05:54:23+00:00">19 Nov 2019, 05:54</time> by <a rel="author">AA</a></address>
      <p><a href="https://www.cnnturk.com/haberleri/izmir">İzmir</a> Cumhuriyet Başsavcılığının TSK'deki <a href="https://www.cnnturk.com/haberleri/feto">FETÖ</a> yapılanmasına yönelik soruşturmaları devam ediyor.</p>
      <p>Bu kapsamda FETÖ'nün TSK yapılanması içerisinde faaliyet gösterdikleri ve "mahrem imamlarca" ankesör ya da büfe telefonlarından arandıkları belirlenen 82'si muvazzaf, 133 şüpheli hakkında yakalama kararı verildi.</p>
      <p>İl Emniyet Müdürlüğü ekipleri, İzmir merkezli 45 ilde eş zamanlı operasyon başlattı.</p>
      <p>Gözaltı kararı verilenler arasında muvazzaf 3 albay, 5 binbaşı, 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri <a href="https://www.cnnturk.com/haberleri/okul">okul</a> öğrencisi ve meslekten ihraç edilen, emekli, <a href="https://www.cnnturk.com/haberleri/istifa">istifa</a>, sözleşme feshi gibi nedenlerle ilişiği kesilen 2 albay 2 yarbay, 3 yüzbaşının olduğu belirtildi.</p>
      <p>Ekiplerce zanlıların adreslerine düzenlenen operasyonlarda 101 şüpheli gözaltına alındı.</p>
      <p>Diğer şüphelileri yakalama çalışmaları sürüyor.</p>
      <related>
        <h4>ilgili haberler</h4>
        <a href="https://www.cnnturk.com/turkiye/guleda-olmemek-icin-17-saat-mucadele-etmis"/>
        <a href="https://www.cnnturk.com/dunya/disislerinden-abdye-israil-tepkisi"/>
        <a href="https://www.cnnturk.com/turkiye/yasar-buyukanitin-esi-son-yolculuguna-ugurlandi"/>
      </related>
    </article>
  </body>
</html>