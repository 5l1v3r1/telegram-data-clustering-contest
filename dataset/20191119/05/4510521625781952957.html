<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/targoviste/tanara-28-ani-prinsa-volan-alcoolemie-uriasa-1_5dd37bfb5163ec42712b3a8f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T05:23:42+00:00"/>
    <meta property="og:title" content="Tânără de 28 de ani, prinsă la volan cu o alcoolemie uriaşă"/>
    <meta property="og:description" content="O tânără de 28 de ani, din Bucureşti, „a dat etilotestul peste cap”. Ea a fost oprită în trafic de către poliţiştii din Târgovişte, în urma unei acţiui de rutină, dar după ce au testat-o, oamenii legii au rămas mască."/>
  </head>
  <body>
    <article>
      <h1>Tânără de 28 de ani, prinsă la volan cu o alcoolemie uriaşă</h1>
      <address><time datetime="2019-11-19T05:23:42+00:00">19 Nov 2019, 05:23</time> by <a rel="author">Corina Slămnoiu</a></address>
      <h4>O tânără de 28 de ani, din Bucureşti, „a dat etilotestul peste cap”. Ea a fost oprită în trafic de către poliţiştii din Târgovişte, în urma unei acţiui de rutină, dar după ce au testat-o, oamenii legii au rămas mască.</h4>
      <p>„Poliţiştii de la rutieră au întocmit dosare penale pe numele unor persoane bănuite de comiterea de infracţiuni contra siguranţei circulaţiei pe drumurile publice. Astfel, trei persoane au fost depistate în timp ce conduceau autovehicule, deşi nu deţineau permise de conducere pentru nicio categorie de vehicule, iar alta având anulat dreptul de a şofa. De asemenea, un tânăr, de 17 ani, care nu poseda permis de conducere, a fost implicat într-un eveniment rutier soldat cu pagube materiale, pe raza localităţii Conţeşti”, se arată într-un comunicat al IPJ Dâmboviţa.</p>
      <p>Totodată, o femeie de 28 de ani, din municipiul Bucureşti, a fost surprinsă de poliţiştii în timp ce conducea un autoturism, deşi se afla sub influenţa băuturilor alcoolice. </p>
      <p>În urma testării cu aparatul etilotest, aceasta a prezentat o alcoolemie a cărei valoare s-a ridicat peste 1,10 mg/l alcool pur în aerul expirat.</p>
      <hr/>
    </article>
  </body>
</html>