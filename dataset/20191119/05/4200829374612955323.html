<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/futbol/2019/11/19/euro-2020-elemelerinde-gecenin-sonuclari"/>
    <meta property="og:site_name" content="FotoMaç"/>
    <meta property="article:published_time" content="2019-11-19T05:27:59+00:00"/>
    <meta property="og:title" content="EURO 2020 Elemeleri'nde gecenin sonuçları"/>
    <meta property="og:description" content="D Grubu'nda İsviçre ve Danimarka, F Grubu'nda İspanya ve İsveç, J Grubu'nda İtalya ve Finlandiya, EURO 2020'ye gitme hakkını elde etti. Gecenin maçlarında en dikkat çeken skoru ise Ermenistan karşısında sahadan 9-1'lik skorla ayrılan İtalya aldı."/>
  </head>
  <body>
    <article>
      <h1><u><a href="https://www.fotomac.com.tr/haberleri/euro-2020?id=8c2496fd-af5a-476d-8fbc-4a87b7e351ec">EURO 2020</a></u> Elemeleri'nde gecenin sonuçları</h1>
      <h2>D Grubu'nda <u><a href="https://www.fotomac.com.tr/haberleri/isvicre?id=44ff5fc7-4028-415a-9c70-31d89280546e">İsviçre</a></u> ve <u><a href="https://www.fotomac.com.tr/haberleri/danimarka?id=c5e4d299-28df-4806-994f-23234100d6b9">Danimarka</a></u>, F Grubu'nda <u><a href="https://www.fotomac.com.tr/haberleri/ispanya?id=38970c0d-3849-4e93-94df-86e16ee2649b">İspanya</a></u> ve <u><a href="https://www.fotomac.com.tr/haberleri/isvec?id=435590c6-e435-4e1a-8b83-f3945f455667">İsveç</a></u>, J Grubu'nda <u><a href="https://www.fotomac.com.tr/haberleri/italya?id=5b4c5525-268a-4910-9818-4eb0ad29490a">İtalya</a></u> ve Finlandiya, <u><a href="https://www.fotomac.com.tr/haberleri/euro-2020?id=8c2496fd-af5a-476d-8fbc-4a87b7e351ec">EURO 2020</a></u>'ye gitme hakkını elde etti. Gecenin maçlarında en dikkat çeken skoru ise <u><a href="https://www.fotomac.com.tr/haberleri/ermenistan?id=1c1930e9-6831-4118-ad76-b56ae85fe17e">Ermenistan</a></u> karşısında sahadan 9-1'lik skorla ayrılan İtalya aldı.</h2>
      <address>
        <time datetime="2019-11-19T05:27:59+00:00">19 Nov 2019, 05:27</time>
      </address>
      <p>Avrupa futbolunun milli takımlar düzeyindeki en prestijli organizasyonu <u><a href="https://www.fotomac.com.tr/haberleri/euro-2020?id=8c2496fd-af5a-476d-8fbc-4a87b7e351ec">EURO 2020</a></u>'nin elemelerinde, D, F ve J gruplarında 8 karşılaşma yapıldı.</p>
      <p>Gecenin öne çıkan maçında, D Grubu'nda şampiyonaya gitme mücadelesi veren İrlanda Cumhuriyeti ve <u><a href="https://www.fotomac.com.tr/haberleri/danimarka?id=c5e4d299-28df-4806-994f-23234100d6b9">Danimarka</a></u> karşı karşıya geldi. Deplasmanda İrlanda ile 1-1 berabere kalan Danimarka, 16 puanla ikinci olarak şampiyonaya katılma hakkını elde etti.</p>
      <figure>
        <a href="https://www.fotomac.com.tr/webtv/videoizle/euro-2020-kura-cekimleri-ne-zaman">
          <img src="https://iaftm.tmgrup.com.tr/1e4083/644/381/76/0/1280/712?u=http://i.tmgrup.com.tr/tvtmg/2019/11/18/1574098329639.jpeg"/>
        </a>
        <figcaption>EURO 2020 kura çekimleri ne zaman?</figcaption>
      </figure>
      <p>Cebelitarık'ı deplasmanda 6-1 mağlup eden <u><a href="https://www.fotomac.com.tr/haberleri/isvicre?id=44ff5fc7-4028-415a-9c70-31d89280546e">İsviçre</a></u> de 17 puanla grup birincisi olarak EURO 2020 biletini aldı.</p>
      <p>
        <b>İSPANYA RAHAT GEÇTİ</b>
      </p>
      <p>F Grubu'nda şampiyonaya katılmayı daha önce garantileyen takımlardan <u><a href="https://www.fotomac.com.tr/haberleri/ispanya?id=38970c0d-3849-4e93-94df-86e16ee2649b">İspanya</a></u>, sahasında Romanya'yı 5-0 gibi farklı bir skorla geçerek grubu 26 puanla lider tamamladı. <u><a href="https://www.fotomac.com.tr/haberleri/isvec?id=435590c6-e435-4e1a-8b83-f3945f455667">İsveç</a></u> de sahasında Faroe Adaları'nı 3-0 yenerek 21 puanla grup ikincisi oldu.</p>
      <p>Bu grupta oynanan diğer maçta Norveç, Malta'yı deplasmanda 2-1 mağlup ederken, galibiyet golünü Trabzonsporlu Alexander Sörloth attı.</p>
      <p>J Grubu'nda yer alan <u><a href="https://www.fotomac.com.tr/haberleri/roberto-mancini?id=466c9e7d-21a7-4a2a-8634-be1dff992fff">Roberto Mancini</a></u> yönetimindeki <u><a href="https://www.fotomac.com.tr/haberleri/italya?id=5b4c5525-268a-4910-9818-4eb0ad29490a">İtalya</a></u>, sahasında <u><a href="https://www.fotomac.com.tr/haberleri/ermenistan?id=1c1930e9-6831-4118-ad76-b56ae85fe17e">Ermenistan</a></u>'ı 9-1 mağlup ederek gecenin en farklı galibiyetini elde ederken, grubu da 30 puanla lider tamamladı. <u><a href="https://www.fotomac.com.tr/haberleri/yunanistan?id=48b0106a-53a5-4cac-8d6d-65cdc9d95d28">Yunanistan</a></u>'a deplasmanda 2-1 yenilen Finlandiya da 18 puanla ikinci olarak şampiyonaya katılma hakkını kazandı.</p>
      <p>
        <b>Gruplarda alınan sonuçlar şöyle:</b>
      </p>
      <p>
        <b>D Grubu</b>
      </p>
      <p>Cebelitarık-İsviçre: 1-6</p>
      <p>İrlanda Cumhuriyeti-Danimarka: 1-1</p>
      <p>
        <b>F Grubu</b>
      </p>
      <p>İspanya-Romanya: 5-0</p>
      <p>Malta-Norveç: 1-2</p>
      <p>İsveç-Faroe Adaları: 3-0</p>
      <p>
        <b>J Grubu</b>
      </p>
      <p>İtalya-Ermenistan: 9-1</p>
      <p>Liechtenstein-Bosna Hersek: 0-3</p>
      <p>Yunanistan-Finlandiya: 2-1</p>
    </article>
  </body>
</html>