<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/tragodia-stin-kina-nekroi-15-anthrakoryxoi-apo-ekriksi-methaniou/2918625/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T05:54:52+00:00"/>
    <meta property="og:title" content="Τραγωδία στην Κίνα: Νεκροί 15 ανθρακωρύχοι από έκρηξη μεθανίου"/>
    <meta property="og:description" content="Πολύνεκρο δυστύχημα σημειώθηκε στην Κίνα... Συνολικά 15 ανθρακωρύχοι έχασαν τη ζωή τους σε έκρηξη μεθανίου."/>
  </head>
  <body>
    <article>
      <h1>Τραγωδία στην Κίνα: Νεκροί 15 ανθρακωρύχοι από έκρηξη μεθανίου</h1>
      <h2>Πολύνεκρο δυστύχημα σημειώθηκε στην Κίνα... Συνολικά 15 ανθρακωρύχοι έχασαν τη ζωή τους σε έκρηξη μεθανίου.</h2>
      <address><time datetime="2019-11-19T05:54:52+00:00">19 Nov 2019, 05:54</time> by <a rel="author">kostas.papadopoulos</a></address>
      <p>Δεν έχουν τέλος τα πολύνεκρα δυστυχήματα στην Κίνα. Αυτή τη φορά σημειώθηκε έκρηξη σε στοά ορυχείου στην επαρχία Σανσί (βόρεια), με συνέπεια δεκαπέντε ανθρακωρύχοι να χάσουν τη ζωή τους και άλλοι εννέα να τραυματιστούν μετέδωσε το πρακτορείο ειδήσεων Νέα Κίνα.</p>
      <p>Η έκρηξη σημειώθηκε το μεσημέρι της Δευτέρας κοντά στην πόλη Πινγκγιάο, ενώ στις στοές εργάζονταν 35 ανθρακωρύχοι, ανέφερε το πρακτορείο. Ένδεκα εξ αυτών κατάφεραν να διαφύγουν, διευκρίνισε το Νέα Κίνα, επικαλούμενο τις τοπικές αρχές.</p>
      <p>Όπως αναφέρει το Νέα Κίνα, οι τραυματίες νοσηλεύονται σε σταθερή κατάσταση σε νοσοκομείο.</p>
      <p>Τα πολύνεκρα δυστυχήματα είναι συχνά στα ανθρακωρυχεία της Κίνας: 21 εργαζόμενοι έχασαν τη ζωή τους τον Οκτώβριο του 2018 στη Σαντόνγκ (ανατολικά), άλλοι τουλάχιστον 59 τον Δεκέμβριο του 2016 στις επαρχίες Εσωτερική Μογγολία (βόρεια) και Χαϊλοτζιάνγκ (βορειοανατολικά).</p>
      <figure>
        <iframe src="https://www.youtube.com/embed/oFK2Xc1vIH8" width="640" height="360" data-service="Youtube" scrolling="no"/>
      </figure>
    </article>
  </body>
</html>