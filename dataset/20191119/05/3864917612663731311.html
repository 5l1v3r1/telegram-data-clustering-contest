<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2820806-znamenitu-vecirnu-suknu-princesi-diani-prodadut-na-aukcioni.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T05:42:00+00:00"/>
    <meta property="og:title" content="Знамениту вечірню сукню принцеси Діани продадуть на аукціоні"/>
    <meta property="og:description" content="На аукціоні Kerry Taylor, який відбудеться 9 грудня в Лондоні, з молотка продадуть оксамитову вечірню сукню з відкритими плечима – одне з найбільш знакових вбрань леді Ді. "/>
  </head>
  <body>
    <article>
      <h1>Знамениту вечірню сукню принцеси Діани продадуть на аукціоні</h1>
      <h2>На аукціоні Kerry Taylor, який відбудеться 9 грудня в Лондоні, з молотка продадуть оксамитову вечірню сукню з відкритими плечима – одне з найбільш знакових вбрань леді Ді. </h2>
      <address>
        <time datetime="2019-11-19T05:42:00+00:00">19 Nov 2019, 05:42</time>
      </address>
      <p>Про це повідомляє <a href="https://vogue.ua/ua/article/fashion/persona/znamenitoe-vechernee-plate-princessy-diany-uydet-s-molotka.html">Vogue</a>.</p>
      <p>"У цій сукні принцеса Діана з'явилася на державній вечері в Білому домі 1985 року, де її сфотографували під час танцю з актором Джоном Траволтою під пісню з фільму «Лихоманка суботнього вечора». Стартова ціна сукні – £350,000", - йдеться у повідомленні.</p>
      <figure>
        <img src="https://static.ukrinform.com/photos/2019_11/1574145871-660.jpeg"/>
      </figure>
      <p>Автором сукні є Віктор Едельштейн, який створював вбрання для Діани протягом 11 років.</p>
      <p>Зазначається, що принцеса Діана вбирала цю сукню три рази: для державного візиту до Австрії 1986 року, в Королівському оперному театрі 1991 року і для портрета авторства графа Сноудона 1997 року. Пізніше того ж року, всього за два місяці до своєї смерті, Діана продала сукню на <a href="https://www.ukrinform.ua/tag-aukcion">аукціоні </a>за £100 000, щоб зібрати кошти для благодійних організацій з боротьби зі СНІДом.</p>
    </article>
  </body>
</html>