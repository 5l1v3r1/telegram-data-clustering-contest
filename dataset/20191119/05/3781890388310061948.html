<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742422"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T05:09:00+00:00"/>
    <meta property="og:title" content="คอตก!2ป๋าเชียร์แขก'วิคตอเรีย' โดนเพิ่มโทษจำคุก120ปี"/>
    <meta property="og:description" content="ศาลอุทธรณ์พิพากษาเพิ่มโทษ 2 ป๋าเชียร์แขกวิคตอเรียซีเครท เป็นคุก 120 ปี 6 เดือน รวมชดใช้สินไหมสาวเมียนมา 2 ราย 1.6 แสนบาท เจ้าตัวกุมขมับนั่งซึม"/>
  </head>
  <body>
    <article>
      <h1>คอตก!2ป๋าเชียร์แขก'วิคตอเรีย' โดนเพิ่มโทษจำคุก120ปี</h1>
      <address>
        <time datetime="2019-11-19T05:09:00+00:00">19 Nov 2019, 05:09</time>
      </address>
      <p>
        <b>ศาลอุทธรณ์พิพากษาเพิ่มโทษ 2 ป๋าเชียร์แขกวิคตอเรียซีเครท เป็นคุก 120 ปี 6 เดือน รวมชดใช้สินไหมสาวเมียนมา 2 ราย 1.6 แสนบาท เจ้าตัวกุมขมับนั่งซึม</b>
      </p>
      <p>เมื่อวันที่ 19 พ.ย. ห้องพิจารณา 716 ศาลอาญา ถ.รัชดาภิเษก เวลา 09.00 น. ศาลนัดอ่านคำพิพากษาคดีค้ามนุ​ษย์สถานบริการอาบอบนวด “วิคตอเรีย ซีเครท” คดีหมายเลขดำ คม.24/2561 ที่พนักงานอัยการคดีค้ามนุษย์ 1 เป็นโจทก์ ยื่นฟ้อง นายมนัสหรือป๋านัส อ่วมทับ อายุ 49 ปี และนายสมชายหรือป๋าต้น แสงอุดม อายุ 53 ปี ซึ่งเป็นพนักงานเชียร์แขก ในความผิดฐานร่วมกันตั้งแต่ 2 คนขึ้นไปเพื่อกระทำผิดฐานค้ามนุ​ษย์เพื่อแสวงหาประโยชน์โดยมิ​ชอบจากการค้าประเวณีโดยบังคับขู่​เข็ญ , เป็นธุระจัดหา ชักพาไปหญิงสาวอายุ 15 แต่ไม่เกิน 18 ปี เพื่อสนองความใคร่ผู้อื่น ตาม พ.ร.บ.ป้องกันและปราบปรามการค้​ามนุษย์ พ.ศ.2551 และ พ.ร.บ.ป้องกันและปราบปรามการค้​าประเวณี พ.ศ. 2539 , พ.ร.บ.คนเข้าเมือง พ.ศ.2522 , พ.ร.บ.คุ้มครองแรงงาน พ.ศ.2541<br/><br/>คำฟ้องระบุว่า เมื่อเดือน ธ.ค. 60 จนถึง 12 ม.ค.61 จำเลยทั้ง 9 กับพวกสมคบกัน โดยตกลงกันตั้งแต่สองคนขึ้​นไปเพื่อกระทำความผิดฐานค้ามนุ​ษย์ โดยตกลงวางแผนและแบ่งหน้าที่กั​นทำ เพื่อเป็นธุระจัดหา ล่อไป หรือชักพาไป ผู้เสียหายเป็นหญิงสาวรวม 9 ราย ทั้งคนไทยและคนเมียนมา ซึ่งอายุ15 ปีแต่ไม่เกิน 18 ปี โดยร่วมกันให้ผู้เสียหาย ทำการค้าประเวณีที่สถานอาบอบนวด วิคตอเรีย ถนนพระรามเก้า แขวงบางกะปิ เขตห้วยขวาง เพื่อให้ผู้เสียหาย กระทำการค้าประเวณี ยอมรับการกระทำชำเราหรือยอมรั​บการกระทำอื่นใดเพื่​อสนองความใคร่หรือสำเร็​จความใคร่ทางกามารมณ์ของผู้อื่น อันเป็นการสำส่อนประพฤติตนไม่​สมควรเพื่อสินจ้างหรือประโยชน์​อื่นใด เพื่อที่จำเลยกับพวกจะได้​แสวงหาประโยชน์จากการค้าประเวณี​ของผู้เสียหายที่เป็นเด็ก แม้ผู้เสียหายยินยอมก็ตาม</p>
      <figure>
        <img src="https://www.dailynews.co.th/admin/upload/20191119/news_NUOaexLwRL120439_533.jpg?v=20191119127?v=2136"/>
      </figure>
      <p>ซึ่งเดิมทั้งสองถือฟ้องร่วมกับ “นายศรัทธาธรรม หรือป๋าติ๊ก แจ้งฉาย” อายุ 67 ปี ผู้จัดการสถานบริการอาบอบนวด กับพวกรวม 9 คน เมื่อเดือน เม.ย.61 แต่ชั้นพิจารณามีเฉพาะ “นายมนัสหรือป๋านัส”  และ “นายสมชายหรือป๋าต้น” ให้การรับสารภาพตลอดข้อกล่าวหา ส่วน“นายศรัทธาธรรม หรือป๋าติ๊ก” ผู้จัดการสถานบริการ กับพวกจำเลยที่เหลืออีก 7 รายให้การปฏิเสธขอต่อสู้คดีจึ​งแยกสำนวนฟ้อง<br/><br/>โดยศาลชั้นต้น มีคำพิพากษาเมื่อวันที่ 24 ก.ย.61 เห็นว่า “นายมนัส หรือป๋านัส”  และ “นายสมชาย หรือป๋าต้น” มีความผิดฐานเป็นผู้ดูแลกิ​จการค้าประเวณี และเป็นธุระจัดหาฯ ตามประมวลกฎหมายอาญา (ป.อ.) มาตรา 282 วรรคหนึ่ง วรรคสอง , 283 ทวิ วรรคหนึ่ง พ.ร.บ.ป้องกันและปราบปรามการค้​าประเวณี พ.ศ. 2539 มาตรา 9 วรรคหนึ่ง วรรคสอง , 11 วรรคสอง  และฐานสมคบทำผิดค้ามนุษย์​แสวงหาประโยชน์จากการค้าประเวณี​ฯ พ.ร.บ.ป้องกันและปราบปรามการค้​ามนุษย์ พ.ศ.2551 มาตรา 6,9 วรรคหนึ่ง วรรคสอง , 52 วรรคหนึ่ง วรรคสอง จำคุก คนละ 46 ปี โดยรับสารภาพลดโทษกึ่งหนึ่​งคงจำคุกไว้ 22 ปี 12 เดือน<br/>โดยคดีนี้ทั้งอัยการโจทก์​และจำเลยได้ยื่นอุทธรณ์ให้​ลงโทษสถานเบาหรือรอการลงโทษด้วย วันนี้ศาลได้เบิกตัวจำเลยทั้ง 2 มาจากเรือนจำพิเศษกุรงเทพฯ<br/><br/>โดยศาลอุทธรณ์แผนกคดีค้ามนุษย์​ตรวจสำนวนและประชุมปรึกษาหารื​อกันแล้วเห็นว่า ในข้อหาที่ศาลชั้นต้นพิ​พากษาจำเลยทั้ง2 ฐานเป็นผู้ดูแลหรือผู้จัดการกิ​จการ สถานค้าบริการประเวณีฯซึ่งมีบุ​คคลอายุ 15แต่ไม่เกิน18ปี จำคุก 2 ปี 6 เดือน นั้นความผิดในส่วนนี้คู่ความไม่​ได้ยื่นอุทธรณ์คดีส่วนนี้จึงถึ​งที่สุดแล้ว</p>
      <figure>
        <img src="https://www.dailynews.co.th/admin/upload/20191119/news_eaIGZzmMWO120458_533.jpg?v=20191119127?v=8108"/>
      </figure>
      <p>ส่วนที่จำเลยทั้งสอง อุทธรณ์ว่าคดีนี้เป็นคดีที่เกี่​ยวพันคดีของนายศรัทธาธรรม  แจ้งฉาย หรือป๋าติ๊ก ซึ่งเป็นผู้จัดการสถานบริการวิ​คตอเรียซีเครท กับพวกรวม 7 คน ที่พนักงานอัยการคดีค้ามนุษย์​ได้ยื่นฟ้องและศาลชั้นต้นได้มี​คำพิพากษาเป็น คดีหมายเลขแดง คม. 53/2561 (คดีหมายเลขดำ คม. 26/2561)ที่เรียกว่าเหตุลั​กษณะคดี(เป็นข้อเท็จจริงที่เกิ​ดขึ้นแล้วมีผลถึงจำเลยคนอื่นด้​วย) โดยเมื่อศาลชั้นต้นยกฟ้​องจำเลยทั้ง7 ในข้อหาสมคบกันตั้งแต่ 2 คนขึ้นไปกระทำความผิดค้ามนุษย์​ด้วยการค้าประเวณี โดยลงโทษเฉพาะข้อหาเป็นธุระจั​ดหาบุคคลฯเพื่อสนองความใคร่​และค้าประเวณี คดีของจำเลยทั้ง2 จึงต้องยกฟ้องในข้อหาดังกล่าวด้​วย ศาลอุทธรณ์ฯเห็นว่าการจะพิ​จารณาแล้วเห็นการจะพิจารณานั้​นก็ต้องดูรูปเรื่องทั้งหมด<br/><br/>ซึ่งคดีของจำเลยทั้ง 2 อัยการโจทก์ก็ได้บรรยายพฤติ​การณ์ฟ้องและนำสืบพยานหลั​กฐานจนฟังได้ว่า ร่วมกันกระทำผิดฐานโดยสมคบตั้​งแต่ 2 คนขึ้นไป ค้ามนุษย์โดยแสวงหาประโยชน์​จากการค้าประเวณีและเป็นธุระจั​ดหาบุคคลฯ สนองความใคร่ผู้อื่น และที่จำเลยทั้ง2 อุทธรณ์ขอให้พิ​จารณาลงโทษสถานเบาหรือรอลงโทษนั้​นศาลอุทธรณ์ฯเห็นว่า พฤติการณ์ของจำเลยทั้ง2 ที่โจทก์ฟ้องนั้นได้กระทำผิดต่​อบุคคลจำนวนมาก ซึ่งเป็นการแสวงหาประโยชน์จากบุ​คคลอายุ 15 แต่ไม่เกิน 18 ปี จากการค้าประเวณีอีกทั้งยังเป็​นการกระทำที่อุกอาจ ขัดต่อศีลธรรมอันดีของประชาชน อุทธรณ์ของจำเลยทั้ง2 จึงฟังไม่ขึ้น โดยอุทธรณ์ของอัยการโจทก์ฟังขึ้​นบางส่วน<br/><br/>ศาลอุทธรณ์แผนกคดีค้ามนุษย์จึ​งพิพากษาแก้เป็นว่า ให้เพิ่มโทษรายกระทงเป็น 2-10 ปี(จากที่ศาลชั้นต้นมีคำพิพากษา กระทงละ2-5ปี) โดยข้อหาที่โทษหนักที่สุดคื​อสมคบกันตั้งแต่2 คนขึ้นไปค้ามนุษย์​โดยแสวงหาประโยชน์จากการค้​าประเวณีและเป็นธุระจัดหา บุคคลอายุ 15 แต่ไม่เกิน 18ปีฯ จำคุก 7 กระทงๆละ 10 ปี เป็นจำคุก 70 ปี โดยรวมกับโทษ ฐานเป็นธุระจัดหาบุคคลให้ค้​าประเวณีโดยขู่เข็ญฯ และข้อหาอื่นอีกหลายกระทง รวม จำคุก นายมนัส หรือป๋านัสและนายสมชาย หรือ ป๋าต้น ทั้งสิ้น 120 ปี จำเลยรับสารภาพเหลือโทษจำคุก 60 ปี โดยรวมกับที่ศาลชั้นต้​นลงโทษฐานเป็นผู้ดูแลสถานค้​าประเวณีฯ 2 ปี 6 เดือน เป็นจำคุก 62ปี 6 เดือน แต่เมื่อรวมโทษจำคุกทุกกระทงแล้​วให้จำคุกสูงสุด ตามประมวลกฎหมายอาญามาตรา 91  เป็นจำคุกคนละ 50 ปี และพิพากษาให้จำเลยทั้ง 2 ต้องชดใช้ค่าสินไหมทดแทนให้กั​บผู้เสียหายสองรายสัญชาติเมี​ยนมาคนละ 80,000 บาท พร้อมดอกเบี้ยร้อยละ 7.5 ต่อปีนับจากวันฟ้อง 21 เม.ย. 61 (เดินศาลชั้นต้นยกคำขอชดใช้ค่​าสินไหมทดแทน)นอกจากที่แก้ให้​เป็นตามศาลชั้นต้น</p>
      <figure>
        <img src="https://www.dailynews.co.th/admin/upload/20191119/news_pxjPyDoiIP115736_533.jpg?v=20191119127?v=2524"/>
      </figure>
      <p>ผู้สื่อข่าวรายงานว่า บรรยากาศภายหลังศาลอ่านคิดพิ​พากษาที่โทษสูงขึ้น นายมนัสถึงกับยกมือขึ้นกุมขมับ หน้าตาเคร่งเครียด ญาติๆต่างแสดงความเสียใจ หมดเรี่ยวแรง<br/><br/>ผู้สื่อข่าวรายงานว่า สำหรับ ป๋าติ๊ก ผู้จัดการสถานบริการนั้นได้ถู​กยื่นฟ้อง 2 คดี ซึ่งศาลมีคำพิพากษาไปแล้วตั้​งแต่ปี 2561 จำคุก 2 สำนวนเป็นเวลาทั้งสิ้น 18 ปี 16 เดือน โดยยกฟ้องในข้อหาสมคบค้ามนุษย์​ฯซึ่งคดีอยู่ระหว่างอัยการโจทก์​ยื่นอุทธรณ์พร้อมกับจำเลยร่​วมคนอื่นๆ<br/><br/>ส่วนนายกําพล วิระเทพสุภรณ์ หรือเสี่ยกำพล เจ้าของสถานบริการวิคตอเรียฯที่​อัยการมีคำสั่งฟ้องว่าร่​วมกระทำผิดด้วยนั้นปัจจุบันยั​งติดตามตัวมายื่นฟ้องไม่ได้ ซึ่งคาดว่าจะหลบหนีคดีโดยพนั​กงานสอบสวนกรมสอบสวนคดีพิเศษ (ดีเอสไอ)ได้ขอศาลออกหมายจับไว้​แล้ว ซึ่งมีอายุความติดตามตัวมาฟ้​องคดีภายใน 20ปี</p>
    </article>
  </body>
</html>