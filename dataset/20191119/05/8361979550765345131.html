<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-kitaji-zafiksovano-tretiy-vipadok-zarazhennya-chumoyu-za-misyac-novini-svitu-50054301.html"/>
    <meta property="og:site_name" content="НВ"/>
    <meta property="article:published_time" content="2019-11-19T05:00:00+00:00"/>
    <meta property="og:title" content="У Китаї зафіксовано третій випадок зараження чумою за місяць"/>
    <meta property="og:description" content="В автономній провінції Китаю Внутрішня Монголія був зафіксований випадок зараження чумою, який став вже третім у країні за місяць."/>
  </head>
  <body>
    <article>
      <h1>У Китаї зафіксовано третій випадок зараження чумою за місяць</h1>
      <h2>В автономній провінції Китаю Внутрішня Монголія був зафіксований випадок зараження чумою, який став вже третім у країні за місяць.</h2>
      <address>
        <time datetime="2019-11-19T05:00:00+00:00">19 Nov 2019, 05:00</time>
      </address>
      <p>Як повідомляє <a href="https://www.washingtonpost.com/world/asia_pacific/china-diagnoses-3rd-case-of-bubonic-plague/2019/11/18/1e817518-09c9-11ea-8054-289aef6e38a3_story.html">The Washington Post</a>, комісія з охорони здоров’я області підтвердила діагноз.</p>
      <p>Повідомляється, що 55-річний чоловік захворів бубонної чумою після того, як 5 листопада з'їв м’ясо дикого кролика.</p>
      <p>Чоловіка ізолювали від оточуючих, на даний момент він проходить лікування. 28 осіб, з якими він контактував, також ізольовані і перебувають під наглядом фахівців.</p>
      <p>Це вже третій випадок чуми за місяць.</p>
      <p>Комісія з охорони здоров’я автономії заявила, що не знайшла доказів зв’язку останнього випадку захворювання з двома попередніми у Пекіні.</p>
      <p><a href="https://nv.ua/ukr/world/countries/u-kitaji-zafiksuvali-legenevu-chumu-50053305.html">Випадки в Пекіні зафіксували 12 листопада</a>. Двоє людей приїхали до столиці з Внутрішньої Монголії, у них діагностували легеневу чуму і помістили їх у карантин.</p>
      <p>За даними ВООЗ, бубонна чума є найпоширенішою формою чуми у світі. Вона може переходити в більш важку форму — легеневу. Обидві форми захворювання викликає один і той же збудник.</p>
      <p>Бактерія Yersinia pesti, яка є збудником чуми, передається від тварин (в основному щурів) людині при укусі інфікованої блохи, в результаті незахищеного контакту з інфікованими тканинами і повітряно-крапельним шляхом.</p>
      <p>За даними ВООЗ, в 2010—2015 роках в усьому світі було зареєстровано 3248 випадків захворювання на чуму, в тому числі 584 випадки зі смертельними наслідками.</p>
      <p>Нагадаємо, що в травні 2019 року <a href="https://nv.ua/ukr/world/countries/u-mongoliji-ogolosili-karantin-cherez-zagibel-dvoh-osib-vid-bubonnoji-chumi-50019764.html">на заході Монголії оголосили карантин</a> після загибелі подружньої пари від бубонної чуми.</p>
    </article>
  </body>
</html>