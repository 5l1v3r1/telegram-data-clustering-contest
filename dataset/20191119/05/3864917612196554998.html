<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820799-tureccina-gotova-ponoviti-vijskovu-operaciu-v-sirii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T05:31:00+00:00"/>
    <meta property="og:title" content="Туреччина готова поновити військову операцію в Сирії"/>
    <meta property="og:description" content="Туреччина може поновити військову операцію на території Сирії, оскільки Росія і курдські військові формування не дотримуються досягнутих угод."/>
  </head>
  <body>
    <article>
      <h1>Туреччина готова поновити військову операцію в Сирії</h1>
      <h2>Туреччина може поновити військову операцію на території Сирії, оскільки Росія і курдські військові формування не дотримуються досягнутих угод.</h2>
      <address>
        <time datetime="2019-11-19T05:31:00+00:00">19 Nov 2019, 05:31</time>
      </address>
      <p>Про це заявив міністр закордонних справ Туреччини Мевлют Чавушоглу, передає <a href="https://www.dw.com/ru/%D1%82%D1%83%D1%80%D1%86%D0%B8%D1%8F-%D1%83%D0%B3%D1%80%D0%BE%D0%B6%D0%B0%D0%B5%D1%82-%D0%B2%D0%BE%D0%B7%D0%BE%D0%B1%D0%BD%D0%BE%D0%B2%D0%B8%D1%82%D1%8C-%D0%B2%D0%BE%D0%B5%D0%BD%D0%BD%D1%83%D1%8E-%D0%BE%D0%BF%D0%B5%D1%80%D0%B0%D1%86%D0%B8%D1%8E-%D0%B2-%D1%81%D0%B8%D1%80%D0%B8%D0%B8/a-51306821">DW</a>.</p>
      <p>"Якщо ми не отримаємо бажаний результат, ми зробимо те, що потрібно, як ми робили раніше. Іншого виходу немає. Ми повинні усунути загрозу терору по сусідству з нами", - заявив він. Туреччина вважає, що, всупереч домовленостям, не всі формування курдського угруповання YPG пішли з прикордонного регіону.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819897-u-rezultati-aviaudaru-rosii-po-idlibu-zaginuli-devat-civilnih.html">У результаті авіаудару Росії по Ідлібу загинули дев’ять цивільних</a>
      </blockquote>
      <p>1 листопада <a href="https://www.ukrinform.ua/tag-tureccina">Туреччина</a> та Росія розпочали спільне патрулювання в районі турецько-сирійського кордону. Патрулювання здійснюється згідно з меморандумом між Росією і Туреччиною, підписаним президентами двох країн 22 жовтня 2019 року в Сочі.</p>
      <p>Згідно з цією домовленістю, бійці з курдського угруповання YPG мали залишити 30-кілометрову зону безпеки до 29 жовтня. Росія заявляє, що ця домовленість виконана.</p>
      <p>Турецька армія 9 жовтня почала операцію в Сирії "Джерело миру" проти YPG. Анкара вважає цю угруповання союзником забороненої в Туреччині Курдської робочої партії. Туреччина заявляла про намір створити у північних районах Сирії зону безпеки та розселити там до 2 млн сирійських біженців, які зараз перебувають у Туреччині.</p>
      <p>Фото: AA</p>
    </article>
  </body>
</html>