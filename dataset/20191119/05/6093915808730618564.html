<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/489068-katathlipsi-poies-trofes-tha-sas-kanoun-na-niosete-kalytera"/>
    <meta property="og:site_name" content="thestival.gr"/>
    <meta property="article:published_time" content="2019-11-19T05:24:00+00:00"/>
    <meta property="og:title" content="Κατάθλιψη: Ποιες τροφές θα σας κάνουν να νιώσετε καλύτερα"/>
    <meta property="og:description" content="Ολοένα και περισσότεροι άνθρωποι γύρω μας υποφέρουν από συμπτώματα κατάθλιψης, είτε το καταλαβαίνουν, είτε όχι. Η κατάθλιψη φυσικά αντιμετωπίζεται πρωτίστως με την βοήθεια εξειδικευμένων ιατρών, οι οποίοι, ενδεχομένως, να συστήσουν και κάποια φαρμακευτική αγωγή."/>
  </head>
  <body>
    <article>
      <h1>Κατάθλιψη: Ποιες τροφές θα σας κάνουν να νιώσετε καλύτερα</h1>
      <address><time datetime="2019-11-19T05:24:00+00:00">19 Nov 2019, 05:24</time> by <a rel="author">Thestival team</a></address>
      <p>Ολοένα και περισσότεροι άνθρωποι γύρω μας υποφέρουν από συμπτώματα κατάθλιψης, είτε το καταλαβαίνουν, είτε όχι. Η κατάθλιψη φυσικά αντιμετωπίζεται πρωτίστως με την βοήθεια εξειδικευμένων ιατρών, οι οποίοι, ενδεχομένως, να συστήσουν και κάποια φαρμακευτική αγωγή.</p>
      <p>Ωστόσο, λίγοι γνωρίζουν ότι η κατάθλιψη μπορεί να καταπολεμηθεί και μέσω της διατροφής. Μπορεί να μην υπάρχει κάποιο συγκεκριμένο διαιτητικό πλάνο για κάτι τέτοιο, ούτε και τροφές που μπορούν να υποκαταστήσουν τα φάρμακα και να κάνουν τον ασθενή να νιώσει “αυτομάτως” καλύτερα ψυχολογικά.</p>
      <p>Ως μέρος, όμως, μιας ισορροπημένης διατροφής, είναι καλό να γνωρίζετε τα ακόλουθα για τον τρόπο που η διατροφή μπορεί να βοηθήσει έναν άτομο που έχει κατάθλιψη.</p>
      <p>
        <b>Επιλέγετε τροφές με υψηλή περιεκτικότητα σε θρεπτικά συστατικά</b>
      </p>
      <p>Τα θρεπτικά συστατικά στα τρόφιμα υποστηρίζουν την επισκευή, την ανάπτυξη και την ευεξία του σώματος. Όλοι οι άνθρωποι χρειάζονται βιταμίνες, ανόργανα άλατα, υδατάνθρακες, πρωτεΐνες και ακόμη και μια μικρή ποσότητα λίπους. Μια ανεπάρκεια σε οποιαδήποτε από αυτές τις θρεπτικές ουσίες κάνουν το σώμα μας να μην λειτουργεί σε πλήρη δυναμικότητα και μπορεί να προκαλέσει ακόμη και ασθένεια.</p>
      <p>
        <b>Γεμίστε το πιάτο σας με τα απαραίτητα αντιοξειδωτικά</b>
      </p>
      <p>Οι επιζήμιες ελεύθερες ρίζες που παράγονται φυσικά στο σώμα μας συμβάλλουν στην κυτταρική βλάβη, τη γήρανση και τη δυσλειτουργία του οργανισμού. Τα αντιοξειδωτικά, όπως το β-καροτένιο και οι βιταμίνες C και E καταπολεμούν τις επιπτώσεις των ελεύθερων ριζών. Έχει αποδειχτεί ότι τα αντιοξειδωτικά έχουν τη δύναμη να δεσμεύουν τις ελεύθερες ρίζες και να βοηθούν το σώμα να τις εξουδετερώσει</p>
      <p>Μελέτες δείχνουν, επίσης, ότι ο εγκέφαλος είναι ιδιαίτερα επιρρεπής στην βλάβη από τις ελεύθερες ρίζες. Αν και δεν υπάρχει κανένας τρόπος για να σταματήσετε την παραγωγή τους, μπορείτε να μειώσετε τις επιπτώσεις των ελευθέρων ριζών με την κατανάλωση τροφών πλούσιων σε αντιοξειδωτικά, ως μέρος μιας υγιεινής διατροφής, συμπεριλαμβανομένων:</p>
      <p>• Β-καροτένιο: βερίκοκα, μπρόκολο, πεπόνι, καρότα, λάχανα, ροδάκινα, κολοκύθα, σπανάκι, γλυκοπατάτα<br/>• Βιταμίνη C: μούρα, μπρόκολο, γκρέιπφρουτ, ακτινίδιο, πορτοκάλια, πιπεριές, πατάτες, φράουλες, ντομάτα<br/>• Βιταμίνη Ε: μαργαρίνη, ξηροί καρποί και σπόροι, φυτικά έλαια, φύτρα σιταριού</p>
      <p>
        <b>Επιλέγετε “έξυπνους” υδατάνθρακες για μια πιο ηρεμιστική επίδραση</b>
      </p>
      <p>Η σύνδεση μεταξύ των υδατανθράκων και της ψυχικής διάθεσης έχει αποδειχτεί επιστημονικά μέσω της δράσης της σεροτονίνης. Αν ένα άτομο έχει “λιγούρες” για υδατάνθρακες μπορεί αυτό να σχετίζεται με μειωμένη δραστηριότητα της σεροτονίνης.</p>
      <p>Μην αποκλείετε κάθε είδος υδατάνθρακα. Περιορίστε τις ζαχαρούχες τροφές και επιλέξτε “έξυπνους” ή “σύνθετους” υδατάνθρακες (όπως δημητριακά ολικής αλέσεως) και όχι απλούς υδατάνθρακες (όπως τα κέικ και τα μπισκότα), μαζί με πολλά φρούτα, λαχανικά και όσπρια, τα οποία περιέχουν υγιείς υδατάνθρακες και φυτικές ίνες.</p>
      <p>
        <i>Πηγή: iatropedia.gr</i>
      </p>
    </article>
  </body>
</html>