<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/auto-immatricolazioni-europee-mettono-il-turbo-ottobre-da-record/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-19T07:49:09+00:00"/>
    <meta property="og:title" content="Auto: immatricolazioni europee mettono il turbo, ottobre da record"/>
    <meta property="og:description" content="Continua a crescere il mercato dell’auto europee. Dopo il balzo di settembre (+14,4%), a ottobre, secondo i dati dell‘associazione dei costruttori Acea, sono state immatricolate in Europa (Unione europea e paesi Efta) 1.214.989 auto nuove, con un incremento dell’8,6% rispetto allo stesso mese del 2018. Si tratta del miglior mese di ottobre dal 2009. A spingere la crescita il mercato tedesco e francese. Mentre sul fronte delle singole società spicca Volkswagen, che ha segnato un incremento delle vendite del 29%. Resta tuttavia ancora negativo il saldo dei primi dieci mesi dell’anno resta tuttavia negativo con 13,33 milioni di nuove auto immatricolate (-0,7%). Segno più nella maggior parte dei paesi Ue Restringendo lo sguardo all’Unione europea, nel mese ottobre si è registrata una variazione positiva dell’8,7% grazie alla crescita a doppia cifra dei principali mercati: Germania (+12,7%), Francia (+8,7%), Italia (+6,7%) e Spagna (+6,3%). Ancora debole, invece, il mercato del Regno Unito con una flessione del 6…"/>
  </head>
  <body>
    <article>
      <h1>Auto: immatricolazioni europee mettono il turbo, ottobre da record</h1>
      <address><time datetime="2019-11-19T07:49:09+00:00">19 Nov 2019, 07:49</time> by <a rel="author">Mariangela Tessa</a></address>
      <p>Continua a crescere il mercato dell’auto europee. Dopo il balzo di settembre (+14,4%), a ottobre, secondo i dati dell<b>‘associazione dei costruttori Acea</b>, sono state immatricolate in Europa (Unione europea e paesi Efta) 1.214.989 auto nuove, con un incremento dell’8,6% rispetto allo stesso mese del 2018. Si tratta del miglior mese di ottobre dal 2009.</p>
      <p>A spingere la crescita il mercato tedesco e francese. Mentre sul fronte delle singole società spicca <b>Volkswagen,</b> che ha segnato un incremento delle vendite del 29%.</p>
      <p>Resta tuttavia ancora negativo il saldo dei primi dieci mesi dell’anno resta tuttavia negativo con<b> 13,33 milioni di nuove auto immatricolate (-0,7%).</b></p>
      <h3>Segno più nella maggior parte dei paesi Ue</h3>
      <p>Restringendo lo sguardo all’<a href="https://www.wallstreetitalia.com/trend/unione-europea/">Unione europea</a>, nel mese ottobre si è registrata una variazione positiva dell’8,7% grazie alla crescita a doppia cifra dei principali mercati:<b> Germania</b> (+12,7%), <b>Francia</b> (+8,7%), <b>Italia</b> (+6,7%) e Spagna (+6,3%). Ancora debole, invece, il mercato del <b>Regno Unito</b> con una flessione del 6,7% su base tendenziale.</p>
      <figure>
        <img src="https://www.wallstreetitalia.com/app/uploads/2019/11/schermata-2019-11-19-alle-084948.png"/>
      </figure>
      <h3>FCA in crescita, ma meno della media del mercato</h3>
      <p>Ottobre positivo anche per <b><a href="https://www.wallstreetitalia.com/trend/fca/">FCA</a>.</b> Anche se la crescita è stata inferiore alla media del mercato. Secondo i dati Acea, le immatricolazioni di nuove auto in Europa (Ue e paesi Efta) da parte del gruppo italo-statunitense sono cresciute <b>del 2,5% a 67.896 unità.</b></p>
      <p>Nei primi dieci mesi dell’anno, il bilancio resta tuttavia negativo con 809.138 auto immatricolate (-9,2%).</p>
      <p>Il mese scorso tutti i marchi Fca registrano progressi con <b>Fiat</b> che segna un +1,3% e <b>Jeep</b> +5,1%. Bene anche<b> Alfa Romeo</b> (+11,4%) e <b>Lancia/Chrysler</b> (+6,9%).</p>
      <p>La<b> quota di mercato in Europa di Fca</b> cala al 5,6% dal 5,9% dello stesso mese del 2018.</p>
    </article>
  </body>
</html>