<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/razer-hammerhead-bezdrotove-sluchadla-bez-omeskaneho-zvuku/264149"/>
    <meta property="og:site_name" content="touchIT"/>
    <meta property="article:published_time" content="2019-11-19T07:36:40+00:00"/>
    <meta property="og:title" content="Razer Hammerhead: Bezdrôtové slúchadlá bez omeškaného zvuku"/>
    <meta property="og:description" content="Jedna z najhorších vecí pri používaní bezdrôtových slúchadiel je omeškaný zvuk, ktorý môže prekážať hlavne pri pozeraní filmov či hraní hier. S týmto problémom sa často stretávame a to aj pri drahších"/>
  </head>
  <body>
    <article>
      <h1>Razer Hammerhead: Bezdrôtové slúchadlá bez omeškaného zvuku</h1>
      <address><time datetime="2019-11-19T07:36:40+00:00">19 Nov 2019, 07:36</time> by <a rel="author">Externí redaktori</a></address>
      <p>
        <b>Jedna z najhorších vecí pri používaní bezdrôtových slúchadiel je omeškaný zvuk, ktorý môže prekážať hlavne pri pozeraní filmov či hraní hier.</b>
      </p>
      <p>S týmto problémom sa často stretávame a to aj pri drahších slúchadlách, akými sú napríklad Sony WH-1000X M3. Razer však nedávno prišiel s riešením v podobe herných slúchadiel Razer Hammerhead. Tie sa pri povolení takzvaného “<i>herného módu</i>” nastavia <b>na oneskorenie len 60 ms</b>. Výsledok by tak mal zladiť to, čo počujete, s tým, čo je na obrazovke.</p>
      <p>Na novinku <a href="https://www.theverge.com/2019/10/29/20937068/razer-truly-wireless-headphones-hammerhead-bluetooth-5-earbuds-android-gaming-mode-price">upozornil portál The Verge</a>. Slúchadlá <b>využívajú prispôsobiteľnú verziu rozhrania Bluetooth 5.0</b>, aby táto funkcia bežala správne a aby sa zachovala kvalita zvuku a výdrž batérie pri režime s nízkym oneskorením. Na jej zapnutie postačí trojité klepnutie na slúchadlo. S podobnou funkciou sme sa už u spoločnosti Razer mohli stretnúť a to konkrétne pri herných myšiach, ktoré mali takisto veľmi nízke oneskorenie.</p>
      <p>Razer Hammerhead sú <b>svojim dizajnom podobné Apple AirPods</b>. Môžete ich vložiť do ich nabíjacej krabičky a mať ich tak všade so sebou. Slúchadlá ponúkajú IPX4 vodeodolnosť a 3 hodiny požívania na jedno nabitie, čo je oproti ostatným bezdrôtovým slúchadlám pomerne málo. Dodávané puzdro ponúka 4 nabitia <b>s celkovou výdržou 12 hodín.</b></p>
      <p>Základné úlohy, ako je zmena skladby, prijímanie hovorov alebo aktivácia hlasového asistenta, sa ovládajú pomocou ťuknutia na slúchadlo. Ak chcete upraviť hlasitosť zvuku, musíte to urobiť pomocou telefónu. <b>Cena 119 eur sa zdá byť zodpovedajúca tomu</b>, čo tieto slúchadlá ponúkajú. Mohli by však trochu vyčnievať z davu kvôli ich nižšej výdrži batérie.</p>
      <p>
        <i>Autor: Samuel Novitzky</i>
      </p>
      <p>
        <i>Zdroj: <a href="https://www.theverge.com/2019/10/29/20937068/razer-truly-wireless-headphones-hammerhead-bluetooth-5-earbuds-android-gaming-mode-price">The Verge</a></i>
      </p>
      <p>
        <i>Titulný obrázok: Razer</i>
      </p>
      <related>
        <h4>Súvisiace články</h4>
        <a href="https://touchit.sk/recenzia-sony-wh-1000x-m3-spickove-bezdrotove-sluchadla/216279"/>
        <a href="https://touchit.sk/black-friday-v-samsungu-trva-az-dva-tyzdne/264249"/>
        <a href="https://touchit.sk/smartfony-sony-xperia-su-v-black-friday-zlave-nizsia-cena-aj-playstation-4-zadarmo/264214"/>
        <a href="https://touchit.sk/motorola-razr-naozaj-v-nasich-rukach/264235"/>
      </related>
    </article>
  </body>
</html>