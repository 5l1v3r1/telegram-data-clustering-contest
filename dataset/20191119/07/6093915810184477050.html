<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/item/489237-simera-i-kideia-manas-kai-koris-apo-tin-katerini-sokaroun-oi-foto-me-to-katestrammeno-autokinito"/>
    <meta property="og:site_name" content="thestival.gr"/>
    <meta property="article:published_time" content="2019-11-19T07:36:00+00:00"/>
    <meta property="og:title" content="Σήμερα η κηδεία μάνας και κόρης από την Κατερίνη - Σοκάρουν οι ΦΩΤΟ με το κατεστραμμένο αυτοκίνητο"/>
    <meta property="og:description" content="Σήμερα θα γίνει η κηδεία της 17χρονης Μαρίας- Ιωάννας και της μητέρας της, Σβέτα, από τη Κατερίνη."/>
  </head>
  <body>
    <article>
      <h1>Σήμερα η κηδεία μάνας και κόρης από την Κατερίνη - Σοκάρουν οι ΦΩΤΟ με το κατεστραμμένο αυτοκίνητο</h1>
      <address><time datetime="2019-11-19T07:36:00+00:00">19 Nov 2019, 07:36</time> by <a rel="author">Thestival team</a></address>
      <p>Σήμερα θα γίνει η κηδεία της 17χρονης Μαρίας- Ιωάννας και της μητέρας της, Σβέτα, από τη Κατερίνη.</p>
      <p>Οι δύο γυναίκες βρέθηκαν νεκρές σε χαράδρα 120 μέτρων εννέα ημέρες μετά την εξαφάνισή τους .</p>
      <p>Η κηδεία τους θα γίνει στον Ιερό Ναό Αγίας Άννας Κατερίνης. Τραγικές φιγούρες ο πατέρας και σύζυγος και οι δυο κόρες και αδερφές της άτυχης μητέρας και κόρης, οι οποίοι είναι σοκαρισμένοι με αυτή την τραγική κατάληξη .</p>
      <p>Σύμφωνα με το πόρισμα ο θάνατος και των δυο γυναικών ήταν ακαριαίος. Οι σοροί έφεραν κακώσεις σώματος και κεφαλής.</p>
      <p>Μάνα και κόρη έφυγαν από το σπίτι τους στην Κατερίνη ανήμερα των γενεθλίων του κοριτσιού. Εννέα ημέρες η οικογένειά τους ζούσε με την αγωνία μέχρι που οι αρχές τις εντόπισαν σε χαράδρα στην οποία είχαν πέσει με το αυτοκίνητο που οδηγούσε η μητέρα της 17χρονης.</p>
      <p>Σε δηλώσεις του ο πατέρας φάνηκε πεπεισμένος πως δεν πρόκειται για αυτοκτονία, σύμφωνα με το protothema.gr. Όπως είπε η σύζυγός του λάτρευε την κόρη τους και δεν θα της έκανε ποτέ κακό προσθέτοντας ότι τίποτα δεν προμήνυε ότι θα σκεφτόταν την αυτοκτονία καθώς πριν φύγει από το σπίτι την μοιραία ημέρα έκανε ό, τι ακριβώς έκανε κάθε πρωί. Σύμφωνα με τον ίδιο ο δρόμος σε εκείνο το σημείο ήταν πολύ επικίνδυνος και ενδέχεται η σύζυγός του να μην ήταν συγκεντρωμένη στην οδήγηση με αποτέλεσμα το αυτοκίνητο να βγει από το δρόμο.</p>
      <p>Δείτε φωτογραφίες που δημοσιεύει το protothema.gr:</p>
      <figure>
        <img src="http://www.thestival.gr/images/car-kater2.jpg"/>
      </figure>
      <figure>
        <img src="http://www.thestival.gr/images/car-kater.jpg"/>
      </figure>
    </article>
  </body>
</html>