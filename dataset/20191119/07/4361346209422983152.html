<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/gregor-bernadett-felt-az-utcara-lepni/186882"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="Gregor Bernadett félt az utcára lépni"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gregor Bernadett félt az utcára lépni</mark>
      </h1>
      <address><time datetime="2019-11-19T07:00:00+00:00">19 Nov 2019, 07:00</time> by <a rel="author">K. Sz.</a></address>
      <p>
        <b>Egy neten keringő álinterjúval próbálják lejáratni Gregor Bernadettet. A színésznő egy nyugdíjasokat jogosan felháborító cikkben szerepel olyan nyilatkozattal, amely soha nem hangzott el a szájából. Nem csoda, ha megrendült a bizalma. </b>
        <b>Egy neten keringő álinterjúval próbálják lejáratni Gregor Bernadettet. A színésznő egy nyugdíjasokat jogosan felháborító cikkben szerepel olyan nyilatkozattal, amely soha nem hangzott el a szájából. Nem csoda, ha megrendült a bizalma.</b>
      </p>
      <p>Egy olyan szó, ami a legtöbb híresség életét végigkíséri, mítoszt és legendákat teremtve kö­rü­löttük már életük során. Akadnak azonban olyan internetes csalók, akik anyagi haszon és sanda politikai célokból használják fel ismert emberek arcát.</p>
      <p>Ebbe a csapdába már olyan sztárok estek bele, mint Törőcsik Mari, Liptai Claudia vagy Tóth Vera, legfrissebb áldozatuk pedig Gregor Bernadett. <b>A Jászai Mari-díjas színésznő tudtán kívül került a slamasztikába.</b></p>
      <p>– Egy hazug, nyugdíjasokat súlyosan sértő állításokat tartalmazó cikk jelent meg az interneten, benne olyan számba adott mondatokkal, amelyek soha nem hangzottak el. Sokkolt, amikor olyan le­ve­leket kaptam, hogy az édesapám most nagyon nem lenne rám büszke. Azonnal jogi lépéseket fontolgattam, és egyesével válaszoltam arra a több tu­-cat üzenetre, amelyet a rajongóimról kaptam – mesélte az Új­színház sztárja, aki a közelmúltban aratott zajos sikert a Kék róka című előadásban.</p>
      <figure>
        <img src="http://media.borsonline.hu/cikk/20/192484/gallery-picture/645w/2028330_gregor-bernadett-b0rs31669.jpg"/>
        <figcaption>Dühös leveleket, üzeneteket kapott jogosan felháborodott nyugdíjasoktól © Bors</figcaption>
      </figure>
      <p>
        <b>Berni azért fordult lapunkhoz, mert csak a nyilvánosság erejével képes megvédeni magát.</b>
      </p>
      <p><b>– Nagy valószínűséggel külföldről üzemeltetik az oldalt, nincs esély arra, hogy elkapják az elkövetőt. </b>Sokszor él­tek már vissza a nevemmel, és rettenetes érzés, hogy tehetetlen vagyok a névtelen elkövetőkkel szemben. Nem értem, ki képes ilyen rosszindulatú csalásra, amivel egy másik, vétlen ember életét keseríti meg, minden ok és cél nélkül.</p>
      <p><b>Egy-egy ilyen eset után még az utcára is félve lépek ki</b>, mert az emberek reakciói kiszámíthatatlanok az ilyen kártékony hírek után – tette hozzá a színésznő.</p>
    </article>
  </body>
</html>