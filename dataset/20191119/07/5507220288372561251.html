<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186978/"/>
    <meta property="og:site_name" content="Janam TV"/>
    <meta property="article:published_time" content="2019-11-19T07:02:54+00:00"/>
    <meta property="og:title" content="കല്‍ക്കരി ഖനി സ്‌ഫോടനം; 15 പേര്‍ മരിച്ചു"/>
    <meta property="og:description" content="ചൈന: കല്‍ക്കരി ഖനിയിലുണ്ടായ സ്‌ഫോടനത്തില്‍ ചൈനയില്‍ 15 പേര്‍ മരിക്കുകയും ഒന്‍പത് പേര്‍ക്ക് പരിക്കേല്‍ക്കുകയും ചെയ്തു. ചൈനയിലെ ഷാങ്‌സി പ്രവിശ്യയിലാണ്"/>
  </head>
  <body>
    <article>
      <h1>കല്‍ക്കരി ഖനി സ്‌ഫോടനം; 15 പേര്‍ മരിച്ചു</h1>
      <address><time datetime="2019-11-19T07:02:54+00:00">19 Nov 2019, 07:02</time> by <a rel="author">Janam TV Web Desk</a></address>
      <p>ചൈന: കല്‍ക്കരി ഖനിയിലുണ്ടായ സ്‌ഫോടനത്തില്‍ ചൈനയില്‍ 15 പേര്‍ മരിക്കുകയും ഒന്‍പത് പേര്‍ക്ക് പരിക്കേല്‍ക്കുകയും ചെയ്തു. ചൈനയിലെ ഷാങ്‌സി പ്രവിശ്യയിലാണ് തിങ്കളാഴ്ച ഉച്ചയോടെ സ്‌ഫോടനം നടന്നത്.</p>
      <p>സ്‌ഫോടനത്തെ തുടര്‍ന്ന് ചൊവ്വാഴ്ച രാവിലയോടെ രക്ഷാപ്രവര്‍ത്തനം പൂര്‍ത്തിയായതായി അധികൃതര്‍ അറിയിച്ചു. സ്‌ഫോടനത്തിന്റെ കാരണം വ്യക്തമല്ലെന്നും അതേ കുറിച്ചുള്ള അന്വേഷണം നടക്കുകയാണെന്നും സുരക്ഷാ ഉദ്യോഗസ്ഥര്‍ അറിയിച്ചു. ഖനിയിലുണ്ടായിരുന്ന 11 പേര്‍ പരിക്കുകളൊന്നുമില്ലാതെ രക്ഷപ്പെട്ടെന്നും റിപ്പോര്‍ട്ട് ഉണ്ട്.</p>
      <p>ഖനി അപകടമരണങ്ങളില്‍ എണ്‍പത് ശതമാനവും നടക്കുന്നത് ചൈനയിലാണെന്നാണ് റിപ്പോര്‍ട്ടുകള്‍ സൂചിപ്പിക്കുന്നത്.</p>
    </article>
  </body>
</html>