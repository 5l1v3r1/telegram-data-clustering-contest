<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082007-z-1-grudnya-u-kremenchuzhan-zrostut-pensyi-azh-na-74-grn.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-19T07:22:00+00:00"/>
    <meta property="og:title" content="З 1 грудня у кременчужан зростуть пенсії. Аж на 74 грн"/>
    <meta property="og:description" content="Кому і скільки платитимуть Законом україни «Про державний бюджет на 2019 рік» передбачено, що з 1 грудня прожитковий мінімум для осіб, які втратили працездатність, зросте на 74 грн, повідомляє"/>
  </head>
  <body>
    <article>
      <h1>З 1 грудня у кременчужан зростуть пенсії. Аж на 74 грн</h1>
      <address><time datetime="2019-11-19T07:22:00+00:00">19 Nov 2019, 07:22</time> by <a rel="author">Руслана Горгола</a></address>
      <p>
        <b>Кому і скільки платитимуть</b>
      </p>
      <p>Законом України «Про державний бюджет України на 2019 рік» передбачено, що з 1 грудня прожитковий мінімум для осіб, які втратили працездатність, зросте на 74 грн, повідомляє пресслужба Головного управління Пенсійного фонду України в Полтавській області.</p>
      <p>У зв’язку з цим мінімальна пенсія збільшиться з 1 564 до 1 638 гривень, а максимальна – з 15 640 до 16 380 гривень.</p>
      <h3>Окрім того, перерахунку відповідно до зростання прожиткового мінімуму підлягають:</h3>
      <ul>
        <li>доплата за понаднормовий стаж, передбачений Законом України «Про загальнообов’язкове державне пенсійне страхування» (для непрацюючих пенсіонерів);</li>
        <li>надбавка до пенсії за особливі заслуги згідно з Законом України «Про пенсії за особливі заслуги перед Україною»;</li>
        <li>доплати відповідно до Закону України «Про статус ветеранів війни, гарантії їх соціального захисту» та «Про жертви нацистських переслідувань»;</li>
        <li>щомісячна державна адресна допомога інвалідам війни та учасникам бойових дій;</li>
        <li>мінімальна пенсійна виплата людям з інвалідністю, щодо яких встановлено причинний зв’язок інвалідності з Чорнобильською катастрофою та інвалідам з-поміж  учасників ліквідації наслідків аварії на ЧАЕС;</li>
        <li>державна соціальна допомога на догляд інвалідам війни.</li>
      </ul>
      <p>У результаті збільшення прожиткового мінімуму пенсії перераховуються автоматично, тому пенсіонерам не потрібно нікуди звертатись чи подавати заяви. Розмір підвищення кожній особі визначатиметься індивідуально.</p>
      <h3>Підвищення пенсій з грудня:</h3>
      <ul>
        <li>Мінімальна пенсія за віком (для непрацюючих) 1 638 грн;</li>
        <li>Мінімальна пенсійна виплата особам з інвалідністю 1 638 грн;</li>
        <li>Мінімальний розмір пенсії у разі втрати годувальника:<br/>– на одного утриманця (100% ПМ*) 1 638 грн;<br/>– на двох утриманців (120% ПМ) 1 965,6 грн;<br/>– на трьох і більше утриманців (150% ПМ) 2 457 грн;</li>
        <li>Мінімальний розмір пенсії у разі втрати годувальника з числа військовослужбовців 3 276 грн;</li>
        <li>Мінімальні пенсійні виплати для осіб з інвалідністю внаслідок війни та учасників бойових дій:<br/>– 1 групи (285% ПМ до 01.07.19; 650% ПМ з 01.07.19) 10 647 грн;<br/>– 2 групи (255% ПМ до 01.07.19; 525% ПМ з 01.07.19) 8 599,5 грн;<br/>– 3 групи (225% ПМ до 01.07.19; 360% ПМ з 01.07.19) 5 896,8 грн;<br/>– учасники бойових дій (165% ПМ) 2702,7 грн;</li>
        <li>Підвищення для осіб з інвалідністю внаслідок війни та учасників бойових дій:<br/>– 1 групи (50% ПМ) 819 грн;<br/>– 2 групи (40% ПМ) 655,2 грн;<br/>– 3 групи (30% ПМ) 491,4 грн;<br/>– учасники бойових дій (25% ПМ) 409,5 грн;</li>
        <li>Підвищення учасникам війни, нагородженим орденами і медалями колишнього Союзу РСР за самовіддану працю і бездоганну військову службу в тилу в роки Великої Вітчизняної війни (20% ПМ) 327,6 грн;</li>
        <li>Підвищення іншим учасникам війни (15% ПМ) 245,7 грн;</li>
        <li>Підвищення жертвам нацистських переслідувань (особам з інвалідністю)<br/>– 1 групи (50% ПМ) 819 грн;<br/>– 2 групи (40% ПМ) 655,2 грн;<br/>– 3 групи (30% ПМ) 491,4 грн;</li>
        <li>Мінімальні пенсійні виплати учасникам ліквідації аварії на Чорнобильській АЕС:<br/>– 1 групи (285% ПМ) 4 668,3 грн;<br/>– 2 групи (255% ПМ) 4 176,9 грн;<br/>– 3 групи (225% ПМ) 3 685,5 грн.</li>
      </ul>
      <p>Автор: <a href="https://www.telegraf.in.ua/user/%D0%F3%F1%EB%E0%ED%E0+%C3%EE%F0%E3%EE%EB%E0/">Руслана Горгола</a></p>
    </article>
  </body>
</html>