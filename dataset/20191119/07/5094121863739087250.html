<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/palcat_policie_lupici_krimi.html"/>
    <meta property="og:site_name" content="Deník.cz"/>
    <meta property="article:published_time" content="2019-11-19T07:57:00+00:00"/>
    <meta property="og:title" content="Lupiči s &quot;palcátem&quot; jsou v cele. Chtěli ukrást několik milionů"/>
    <meta property="og:description" content="Za loupežným přepadením v Táboře z února je mezinárodní organizovaná skupina násilníků…"/>
  </head>
  <body>
    <article>
      <h1>Lupiči s "palcátem" jsou v cele. Chtěli ukrást několik milionů</h1>
      <address><time datetime="2019-11-19T07:57:00+00:00">19 Nov 2019, 07:57</time> by <a rel="author">Edwin Otta</a></address>
      <p>Společnou realizací jihočeské a rakouské policie koncem minulého týdne objasnili jihočeští krajští kriminalisté s táborskými kolegy závažnou loupež z konce února pod názvem PALCÁT. Policisté společně zadrželi osm členů organizovaného gangu, pět osob bylo zadrženo v Rakousku a tři osoby v Praze, Písku a Strakonicích. Na území České republiky operovala a nebezpečné pachatele zadržela jihočeská zásahová jednotka, v Rakousku pak policejní Kobra.</p>
      <figure>
        <img src="https://g.denik.cz/52/bf/lupici-v-tabore-utocili-s-palcatem-v-ruce-ta19-02_denik-150-3x2.jpg"/>
      </figure>
      <aside>
        <a href="https://taborsky.denik.cz/zlociny-a-soudy/lupici-v-tabore-utocili-s-palcatem-v-ruce-20190412.html">Lupiči v Táboře útočili s palcátem v ruce Přečíst článek ›</a>
      </aside>
      <p>Zadržená skupina vymyslela a naplánovala loupežné přepadení. Podle jihočeského policejního mluvčího Jiřího Matznera si parta mezi sebou měla rozdělit, podle jednotlivých úloh, několik milionů. "Chtěli loupit, krást, ale také pravděpodobně své oběti mučit, snad aby vyzradili ukryté cennosti či peníze. Po naplánování, nakoupení lupičského nářadí, vyrazila skupina v několika vozech do Tábora. Maskovaní pachatelé násilně vnikli nad ránem 27. února letošního roku do rodinného domu na okraji Tábora. V domě napadli majitele, kterého při vloupání vzbudili a ten se následně přepadení bránil," uvedl k případu Jiří Matzner. Útočníci nakonec z domu utekli.</p>
      <h3>Plán měli, ale nevyšel</h3>
      <p>Naplánovaná loupež tak nedopadla podle jejich představ. Na místě dokonce zanechali tašku s obuví a velmi specifický palcát, který použili při vloupání i útoku na majitele domu a další připravený „vercajk“. Ostatní ze skupiny hlídali okolí a zajišťovali odvoz z místa činu.</p>
      <p>Z české strany řídil skupinu pan R…Z rakouské strany přijela opravdu mezinárodní společnost, Turek, Iránec, dva Rakušané a Češka ze Strakonic, žijící dlouhodobě v Rakousku. "Kriminální zkušenosti mají všichni, není jim cizí ani obchod s drogami. Připraveny měli i zbraně. S českou částí se rakouská skupina potkala na parkovišti jednoho obchodního domu a celá banda vyrazila směr Tábor," doplnil Jiří Matzner.</p>
      <figure>
        <img src="https://g.denik.cz/5/c8/pozar-kabaret-uhasili-sousede-byli-v-ohrozeni-cb191118_denik-150-3x2.jpg"/>
      </figure>
      <aside>
        <a href="https://ceskobudejovicky.denik.cz/pozary/kabaret-uhasili-sousede-byli-v-ohrozeni-20191118.html">Kabaret uhasili, sousedé byli v ohrožení Přečíst článek ›</a>
      </aside>
      <p>Plán měli, nepočítali však, že vzbudí majitele domu a nepočítali ani s jeho obranou, loupež se jim tak vymkla, nepovedla se a oni z místa utekli. Zanechali na místě několik stop a jedna z nich nakonec kriminalisty jihočeské policie dovedla na stopu celé skupiny.</p>
      <figure>
        <img src="https://g.denik.cz/63/a2/praha-sebevrah-most-zachrana-02_denik-150-3x2.jpg"/>
      </figure>
      <aside>
        <a href="https://ceskobudejovicky.denik.cz/zlociny-a-soudy/chtel-si-vzit-zivot-pomohli-policiste-20191117.html">Chtěl si vzít život. Pomohli policisté Přečíst článek ›</a>
      </aside>
      <p>Všech osm zadržených je v celách v Rakousku a Čechách, obviněni jsou ze závažného zločinu loupeže, porušování domovní svobody, spáchaných formou spolupachatelství. "V případě odsouzení jim hrozí trest odnětí svobody v délce osmi až patnácti let. Kriminalistům z Tábora a Českých Budějovic se tak povedl opravdu velmi dobrý kousek, přesto však zůstal jeden otazník, proč útočili palcátem a kde ho vzali," konstatoval závěrem Jiří Matzner.</p>
    </article>
  </body>
</html>