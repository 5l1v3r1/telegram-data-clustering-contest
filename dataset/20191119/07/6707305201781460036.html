<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/maria-de-filippi-maurizio-costanzo-verita-foto-nozze/657267/"/>
    <meta property="og:site_name" content="DiLei"/>
    <meta property="article:published_time" content="2019-11-19T07:47:10+00:00"/>
    <meta property="og:title" content="Maria De Filippi e Maurizio Costanzo, la verità sulla foto delle nozze"/>
    <meta property="og:description" content="La foto delle nozze di Maria De Filippi e Maurizio Costanzo non è un falso, ma ha dietro una storia molto particolare."/>
  </head>
  <body>
    <article>
      <h1>Maria De Filippi e Maurizio Costanzo, la verità sulla foto delle nozze</h1>
      <h2>La foto delle nozze di De Filippi e Costanzo non è un falso, ma ha dietro una storia molto particolare.</h2>
      <address>
        <time datetime="2019-11-19T07:47:10+00:00">19 Nov 2019, 07:47</time>
      </address>
      <p>Si è risolto, forse, il mistero della foto di <b>Maria De Filippi</b> e<b> Maurizio Costanzo</b> vestiti da sposi. Qualche giorno fa si era<b> parlato molto di uno scatto</b>, divenuto ormai celebre, in cui i due conduttori indossano gli abiti delle nozze e la De Filippi ha un’espressione particolare.</p>
      <p>Durante il programma <i>Vite da Copertina,</i> <b>Giovanni Ciacci</b>, che conduce lo show con Elenoire Casalegno, aveva indicato lo scatto come un falso, affermando che si trattava di <a href="https://dilei.it/vip/maurizio-costanzo-maria-de-filippi-foto-nozze-falso/655584/">un fotomontaggio</a> creato ad arte da un noto direttore di giornale di cui però non aveva fatto il nome.</p>
      <p>In realtà sembra che la <b>foto non solo sia vera</b>, ma non sia stata scattata contestualmente alle nozze. <i>FanPage</i> infatti ha scoperto che si tratta di un servizio fotografico posato, voluto da <a href="https://dilei.it/vip/video/sandro-mayer-figlia-isabella-durso-cosa-e-accaduto-davvero/575785/">Sandro Mayer</a> per <i>Gente Mese</i>. Lo shooting si sarebbe svolto ben <b>tre anni prima del matrimonio</b> fra i conduttori e sarebbe stato accompagnato da<b> un editoriale</b> scritto da Maurizio Costanzo in cui esprimeva la volontà di sposarsi nonostante altre unioni fallite alle spalle.</p>
      <p>Costanzo infatti si è sposato quattro volte. La prima nel 1963 con la fotoreporter, <b>Lori Sammartino</b>, mentre dal 1973 al 1984 è stato legato a <b>Flaminia Morandi</b>, giornalista che per amore del collega divorziò dal noto conduttore Rai Alberto Michelini. La coppia ha avuto due figli: <b>Camilla</b>, oggi sceneggiatrice nell’azienda di viale Mazzini, e <b>Saverio</b>, regista di film e serie tv.</p>
      <p>Terminato il secondo matrimonio Costanzo ha vissuto<b> una storia d’amore</b> con <a href="https://dilei.it/vip/simona-izzo-si-lamenta-pensione-costanzo-la-gela/653439/">Simona Izzo</a>, terminata nel 1989 quando ha sposato la conduttrice <a href="https://dilei.it/vip/marta-flavi-pungente-maurizio-costanzo-maria-de-filippi/585453/">Marta Flavi</a>. La coppia si è separata<b> negli anni Novanta</b> e poco dopo il giornalista ha incontrato il grande amore della sua vita: <b>Maria De Filippi.</b></p>
      <p>La coppia si è sposata il 28 agosto del 1995 al Comune di Roma e nel 2002 ha preso in affido il figlio <a href="https://dilei.it/vip/costanzo-figlio-gabriele-foto-instagram/562263/">Gabriele</a>. La foto che da anni circola sul web dunque non sarebbe affatto un falso, ma uno scatto realizzato per <b>un servizio fotografico</b> qualche anno prima del matrimonio.</p>
      <related>
        <h4>Leggi anche</h4>
        <a href="https://dilei.it/vip/maurizio-costanzo-maria-de-filippi-foto-nozze-falso/655584/"/>
        <a href="https://dilei.it/vip/maurizio-costanzo-confessioni-nozze-maria-de-filippi-amici/603245/"/>
        <a href="https://dilei.it/vip/maurizio-costanzo-amore-maria-de-filippi-salvezza-depressione/542457/"/>
        <a href="https://dilei.it/vip/marta-flavi-pungente-maurizio-costanzo-maria-de-filippi/585453/"/>
        <a href="https://dilei.it/vip/maurizio-costanzo-fido-solo-maria-de-filippi/575296/"/>
      </related>
    </article>
  </body>
</html>