<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742447"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T07:28:00+00:00"/>
    <meta property="og:title" content="'ดีเจแมน-ใบเตย'อ้างเป็นแค่ผู้ลงทุน ยันพร้อมให้ข้อมูล"/>
    <meta property="og:description" content="'ดีเจแมน 'ควง'ใบเตย อาร์สยาม'เมียรัก เข้าพบ รมว.ยุติธรรม เตือนดาราระมัดระวังธุรกิจแชร์ลูกโซ่จ้างเป็นพรีเซ็นเตอร์ ยืนยันเป็นเพียงผู้ลงทุนเท่านั้น พร้อมให้ความร่วมมือแน่นอน"/>
  </head>
  <body>
    <article>
      <h1>'ดีเจแมน-ใบเตย'อ้างเป็นแค่ผู้ลงทุน ยันพร้อมให้ข้อมูล</h1>
      <address>
        <time datetime="2019-11-19T07:28:00+00:00">19 Nov 2019, 07:28</time>
      </address>
      <p>
        <b>"ดีเจแมน "ควง"ใบเตย อาร์สยาม"เมียรัก เข้าพบ รมว.ยุติธรรม เตือนดาราระมัดระวังธุรกิจแชร์ลูกโซ่จ้างเป็นพรีเซ็นเตอร์ ยืนยันเป็นเพียงผู้ลงทุนเท่านั้น พร้อมให้ความร่วมมือแน่นอน</b>
      </p>
      <p>กลายเป็นประเด็นร้อนบนโลกออนไลน์ที่ชาวเน็ตให้ความสนใจติดตามกันอย่างต่อเนื่อง สำหรับคดีแชร์ฟอเร็กซ์ (FOREX 3D) ที่ล่าสุดดีเอสไอได้เร่งตรวจสอบเส้นทางการเงินและทยอยอายัดทรัพย์สินที่ได้ไปจากการกระทำความผิด โดยพบว่าเงินส่วนใหญ่ถูกนำไปใช้สร้างภาพความร่ำรวยและสังสรรค์ปาร์ตี้กับเหล่าดารานักแสดง ล่าสุดพนักงานสอบสวนได้ส่งหมายเรียกถึง ดีเจแมน-พัฒนพล กุญชร ณ อยุธยา และภรรยาสาว ใบเตย อาร์สยาม ให้เข้าพบ เนื่องจากชื่อทั้งคู่ถูกเชื่อมโยงเข้าไปเกี่ยวข้องนายอภิรักษ์  โกฏธิ ผู้ก่อตั้งและซีอีโอของธุรกิจ แชร์ FOREX 3D  พนักงานสอบสวนจึงต้องการทราบข้อเท็จจริงถึงรายละเอียดในการประกอบธุรกิจ และการได้มาซึ่งทรัพย์สินต่างๆ ของดีเจแมนและใบเตย ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191119/news_YKjZEXLEjV142630_533.jpg?v=20191119162?v=5704"/>
      </figure>
      <p>ความคืบหน้าล่าสุด เมื่อเวลา 14.00 วันที่ 19 พ.ย. ผู้สื่อข่าวรายงานว่า ดีเจแมนพร้อมภรรยาสาวใบเตย ได้เดินทางมายังกรมสอบสวนคดีพิเศษ หรือ DSI ด้วยท่าทางที่อิดโรย เนื่องสาวใบเตยไม่สบาย ท้องเสียกระทัน เบื้องต้นได้เข้าพบกับ นายสมศักดิ์ เทพสุทิน รัฐมนตรีว่าการกระทรวงยุติธรรม เพื่อพูดคุยและแจ้งเตือนดาราระมัดระวังธุรกิจแชร์ลูกโซ่จ้างเป็นพรีเซ็นเตอร์ สร้างภาพน่าเชื่อถือฉ้อโกง หลอกลวงประชาชน โดยดีเจแมน เผยว่า วันนี้ตนนำสเตทเม้นต์ทั้งหมดมาชี้แจง และบอกอีกว่าตนเป็นแค่ผู้ลงทุน ลงทุนไปเป็นจำนวนเงิน 1 ล้านบาท ได้กำไรตอบรับเดือนละประมาณ 9 หมื่น 7 หมื่น ไม่เท่ากัน แต่กำไรเริ่มมาชะงักช่วง 5-6 เดือนหลัง ตนขอพูดแค่นี้นี้ก่อน เนื่องจากต้องเข้าไปให้ปากคำกับพนักงานสอบสวนที่กองคดีก่อน</p>
      <figure>
        <img src="https://www.dailynews.co.th/admin/upload/20191119/news_lljsqMnKme142607_533.jpg?v=20191119162?v=7999"/>
      </figure>
    </article>
  </body>
</html>