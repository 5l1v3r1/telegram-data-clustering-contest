<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/scandal-dupa-meciul-romania-spania-selectionerul-robert-moreno-a-refuzat-sa-participe-la-conferinta-de-presa-dupa-meciul-cu-romania-18593865"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T07:30:54+00:00"/>
    <meta property="og:title" content="Scandal după meciul România-Spania. Selecţionerul Robert Moreno a refuzat să participe la conferinţa de presă după meciul cu România"/>
    <meta property="og:description" content="Selecţionerul Robert Moreno a refuzat să participe la conferinţa de presă de după meciul cu România, disputat luni, la Madrid, scor 5-0, în ultimul meci din preliminariile EURO 2020. Presa din Spania scrie că tehnicianul a fost dezamăgit de hotărârea Federaţiei de a-l schimba înainte de EURO 2020."/>
  </head>
  <body>
    <article>
      <h1>Scandal după meciul România-Spania. Selecţionerul Robert Moreno a refuzat să participe la conferinţa de presă după meciul cu România</h1>
      <address><time datetime="2019-11-19T07:30:54+00:00">19 Nov 2019, 07:30</time> by <a rel="author">Alexandru Stanila, Mediafax</a></address>
      <p>Selecţionerul Robert Moreno a refuzat să participe la conferinţa de presă de după meciul cu România, disputat luni, la Madrid, scor 5-0, în ultimul meci din preliminariile EURO 2020. Presa din Spania scrie că tehnicianul a fost dezamăgit de hotărârea Federaţiei de a-l schimba înainte de EURO 2020.</p>
      <p>Potrivit Marca, Moreno a fost informat de Federaţia Spaniolă de Fotbal încă de dinaintea meciului cu România că nu va rămâne pe banca ibericilor şi pentru Campionatul European din 2020. Cel mai probabil, Luis Enrique se va întoarce la cârma naţionalei Spaniei.</p>
      <p>Vestea plecării lui Robet Moreno a adus tristeţe şi în rândul jucătorilor naţionalei Spaniei, care, potrivit sursei citate, au început să plângă când au aflat vestea.</p>
      <p>O conferinţă de presă în care va fi oficializată plecarea lui Robert Moreno va avea loc marţi, de la ora 12:30, ora Spaniei.</p>
      <p>Moreno a preluat naţionala Spaniei în luna iunie, după ce Luis Enrique a decis să se retragă temporar din cauza unor probleme în familie. Acesta a declarat în repetate rânduri că îi va lăsa locul lui Enrique când acesta va hotărî să revină.</p>
      <p>Cu tehnicianul de 42 de ani pe bancă, Spania a obţinut patru victorii şi două remize în preliminarii şi a încheiat pe locul 1 grupa F de calificare.</p>
    </article>
  </body>
</html>