<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-cholovika-shcho-7-raziv-laziv-do-chuzhih-budinkiv-i-kvartir-vidpravili-za-grati"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T07:15:00+00:00"/>
    <meta property="og:title" content="У Кременчуці чоловіка, що 7 разів лазив до чужих будинків і квартир, відправили за грати"/>
    <meta property="og:description" content="Обвинувачений в судовому засіданні свою вину визнав повністю. Крюківський суд ухвалив обвинуваченому термін покарання 3 роки 8 місяців позбавлення волі за крадіжку та незаконне проникненням у житло."/>
  </head>
  <body>
    <article>
      <h1>У Кременчуці чоловіка, що 7 разів лазив до чужих будинків і квартир, відправили за грати</h1>
      <address>
        <time datetime="2019-11-19T07:15:00+00:00">19 Nov 2019, 07:15</time>
      </address>
      <p>
        <b>Обвинувачений в судовому засіданні свою вину визнав повністю.</b>
      </p>
      <p>Крюківський суд ухвалив обвинуваченому термін покарання 3 роки 8 місяців позбавлення волі за крадіжку та незаконне проникненням у житло.</p>
      <p>Днями Крюківський районний суд Кременчука у відкритому судовому засіданні розглянув справу за ч.3 ст. 185 Криімнального кодексу України «Крадіжка, поєднана з проникненням у житло, інше приміщення чи сховище або що завдала значної шкоди потерпілому».</p>
      <p>Про це повідомляється в ухвалі суду, яка розміщена <a href="http://reyestr.court.gov.ua/Review/85510610">у Єдиному державному реєстрі судових рішень. </a></p>
      <p>Як стало відомо з ухвали, обвинувачений, який вже був раніше судимий за подібний злочин, обікрав кілька будинків більше, ніж на 70 тисяч 500 гривень.</p>
      <p>Загалом він здійснив 7 крадіжок.</p>
      <p>Перший будинок обвинувачений обікрав на суму 12 тисяч 685 гривень, другий – на загальну суму 8 тисяч 763 гривень. З інших квартир він виніс чужого майна на суми 4 тисячі 213 гривень, 31 тисяч 980 гривень, 7 тисяч 879 гривень, 2 тисячі 393 гривень та 2 тисячі 724 гривень.</p>
      <p>Обвинувачений у судовому засіданні свою вину визнав повністю і пояснив суду, що дійсно скоїв злочин, додати йому нічого. Вказав, що частину викрадених речей збував в ломбард, золоті речі продавав невідомим особам за суми, які не пам`ятає. Гроші витрачав на ліки, викрадені гроші також витрачав на ліки. Щиро розкаювався в скоєному, прохав його суворо не карати.</p>
      <p>Заслухавши справу, суд визнав обвинувачуваного винним та призначив йому покарання у виді позбавлення волі на строк 3 роки 8 місяців. Також ухвалив рішення стягнути з нього на користь держави документально підтверджені судові витрати за проведення експертиз в сумі 1 тисячу 884  грн.</p>
      <p> </p>
      <p>Катерина Синьова</p>
    </article>
  </body>
</html>