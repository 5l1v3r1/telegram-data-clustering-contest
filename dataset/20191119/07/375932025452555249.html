<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/higanyt-es-arzent-tartalmazo-bebieteleket-kellett-kivonni-a-forgalombol-1877253/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T07:30:00+00:00"/>
    <meta property="og:title" content="Higanyt és arzént tartalmazó bébiételeket kellett kivonni a forgalomból"/>
    <meta property="og:description" content="Visszahívták a polcokról az egyik bébiételt, ráadásul a fogyasztására vonatkozó hiányos jelölést is korrigálni kell."/>
  </head>
  <body>
    <article>
      <h1>Higanyt és arzént tartalmazó bébiételeket kellett kivonni a forgalomból</h1>
      <address><time datetime="2019-11-19T07:30:00+00:00">19 Nov 2019, 07:30</time> by <a rel="author">VG</a></address>
      <p>A cseh hatóság higanyt és arzént mutatott ki Hamánek márkájú bébiételben. A vizsgálat eredményéről az érintett tagállamok a RASFF-on keresztül értesültek. A Nébih (Nemzeti Élelmiszerlánc-biztonsági Hivatal) haladéktalanul felvette a kapcsolatot az érintett magyar cégekkel, és megbizonyosodott arról, hogy a vállalkozások mindegyike kivonta a forgalomból a terméket. A gyors intézkedésnek köszönhetően a kereskedelemben már nem elérhető a hiányos jelölésű 2019-es gyártás. A gyártó mindeközben további Hamánek tonhalas termékét is kivonták a forgalomból – olvasható a Nébih <a href="https://portal.nebih.gov.hu/-/nehezfemeket-mutattak-ki-hamanek-bebietelben">oldalán</a>.</p>
      <figure>
        <img src="https://www.vg.hu/wp-content/uploads/2019/11/NEBIH.jpg"/>
        <figcaption>Fotó: Nébih</figcaption>
      </figure>
      <ul>
        <li>Bébiétel Hamánek – Tonhal zöldséggel és burgonyával PT 190g – 5 hó</li>
        <li>Bébiétel Hamánek – Tonhal vöröslencsével és pennével PT 190g – 10 hó</li>
        <li>RASFF referenciaszám: 2019.3598</li>
      </ul>
      <p>A cseh hatóság kockázatbecslése szerint a Hamánek tonhalas bébiételekből az ajánlott fogyasztási mennyiség maximum 1 üveg/hét, ezért a cég leveszi termékeit a polcokról és kiegészíti azok címkéjét a fenti információval.</p>
    </article>
  </body>
</html>