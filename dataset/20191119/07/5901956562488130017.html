<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/rockerji-so-ogreli-gornjo-radgono-in-pomurje-248963"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T07:20:00+00:00"/>
    <meta property="og:title" content="Rockerji so ogreli Gornjo Radgono in Pomurje"/>
    <meta property="og:description" content="V organizaciji domačega KUD Zrak je na Pomurskem sejmišču v Gornji Radgoni potekala velika koncertna prireditev, 35 let rocka v Radgoni, na kateri so nastopile številne skupine, ki so navdušile m..."/>
  </head>
  <body>
    <article>
      <h1>Rockerji so ogreli Gornjo Radgono in Pomurje</h1>
      <h2>Pomursko sejmišče ob 35-letnici rocka gostilo veliki koncert s 14 bendi.</h2>
      <address><time datetime="2019-11-19T07:20:00+00:00">19 Nov 2019, 07:20</time> by <a rel="author">O. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1645657.jpg"/>
          <figcaption>Nastopila so znana radgonska oziroma pomurska imena alternativne scene. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1645656.jpg"/>
          <figcaption>Sejmišče je bilo polno. FOTO: Oste Bakal</figcaption>
        </figure>
      </slideshow>
      <p>V organizaciji domačega KUD Zrak je na Pomurskem sejmišču v Gornji Radgoni potekala velika koncertna prireditev, 35 let rocka v Radgoni, na kateri so nastopile številne skupine, ki so navdušile množice ljubiteljev tovrstne glasbene zvrsti. Predstavile so se skupine Anprofešnl, Evil Peanut, Strain, Nea, Potato Mushroom, Franz Jösef I., Black Hole Riders, Majki &amp; Invisible Ink, Wrong, Odpisani, Crucifixions in Supporting Act, med vrhunci večera pa sta bila skupni šov legendarnega radgonskega benda Brez milosti in zasedbe Take Nine Orchestra ter po 15 letih premora vnovični nastop kvarteta Juff.<br/><br/>Posebnost je bila tudi nova verzija skladbe Moje mesto Radgona v aranžmaju <b>Zdenek</b><b>a Bilyja</b> iz Take Nine Ochestra, za vokal je poskrbel <b>Darko Horvat</b>, za spremljevalni vokal <b>Poldi Ivanek</b>, na trobento so igrali Zdenek Bily, <b>Jernej Kolb</b>, <b>Jure Ivanuša</b>, na bobne<b> Alen Kranjc</b>, na kitaro<b> Sašo Zver</b>, na klaviature <b>Dejan Berden</b>, na tenor saksofon <b>Gregor Rous</b>, alt saksofon <b>Franek Radolič</b>, bariton saksofon <b>Milan Klemenčič</b>, na bas kitaro <b>Mojmir Wolf</b>. Gornja Radgona je kot tisočletno mejno območje ter stičišče različnih kultur neke vrste okno na zahod, v zadnjih desetletjih je bila poseben družbeni prostor, kjer so se ob različnih priložnostih zbirali in srečevali mladi iz bližnje in širše pomurske okolice, celotne Slovenije in tujine. Velik del promocije mesta so zadnjih 20 let ustvarjali prav rock koncerti, seveda z roko v roki z domačimi bendi, ki še danes ohranjajo radgonski kulturno-glasbeni renome in predstavljajo Gornjo Radgono po vsej državi in tudi onkraj meja.</p>
    </article>
  </body>
</html>