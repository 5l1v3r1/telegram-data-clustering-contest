<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/torna-sconfitta-dalla-trasferta-di-villasmundo-la-pgs-luce-di-mister-martelli.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T07:00:21+00:00"/>
    <meta property="og:title" content="Torna sconfitta dalla trasferta di Villasmundo la Pgs Luce di mister Martelli"/>
    <meta property="og:description" content="Trasferta amara per la Pgs Luce che cade in trasferta contro Villasmundo. Questa sera si torna in campo per affrontare il match di Coppa Italia"/>
  </head>
  <body>
    <article>
      <h1>Torna sconfitta dalla trasferta di Villasmundo la Pgs Luce di mister Martelli</h1>
      <address><time datetime="2019-11-19T07:00:21+00:00">19 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Trasferta amara per la Pgs Luce che cade in trasferta contro Villasmundo. Questa sera si torna in campo per affrontare il match di Coppa Italia</i>
      </p>
      <p>Parte forte la Pgs Luce che sfiora il gol con Boccaccio, mandando la palla di poco a lato alla sinistra del portiere. Subito dopo ci prova Costanzo ma il portiere casalingo si fa trovare pronto.</p>
      <p>A passare in vantaggio sono i padroni di casa con un passaggio insidioso sul secondo palo, dove Fedele riesce a mettere in rete. Poco dopo il raddoppio del Villasmundo con Urso, che prende una palla fuori dall’area di rigore e riesce ad insaccare il 2-0. Termina la prima frazione sul doppio vantaggio locale.</p>
      <p>Nel secondo tempo, su una distrazione ospite, Fedele firma il 3-0. La Pgs Luce cerca in tutti i modi la via della rete, ma su un errore in fase di attacco, il Villasmundo riesce a ripartire in contropiede insaccando così nuovamente con Fedele il 4-0. Ma nei cinque minuti finali si vede solo la Pgs Luce. Infatti Foti riesce ad accorciare le distanze siglando la sua prima rete stagionale, facendo il 4-1. Subito dopo Panuccio sigla il 4-2, su calcio di rigore guadagnato da Giordano, Sergio Panuccio sigla il 4-3.</p>
      <p>Manca un minuto alla fine e la Pgs Luce cerca la via del pareggio, ma su spazzata di Cairone i padroni di casa segnano dalla propria area di rigore il definitivo 5-3.</p>
      <p>Prossimo impegno,questa sera alle ore 21:00 presso la palestra Montepiselli, nella seconda partita di Coppa Italia del triangolare C, contro il Real Trabia Bellaville</p>
    </article>
  </body>
</html>