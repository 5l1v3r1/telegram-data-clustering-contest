<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820873-vantazivka-z-39-trupami-u-vetnami-rodicam-zertv-proponuut-kredit-na-repatriaciu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T07:27:00+00:00"/>
    <meta property="og:title" content="Вантажівка з 39 трупами: у В'єтнамі родичам жертв пропонують кредит на репатріацію"/>
    <meta property="og:description" content="Влада В'єтнаму пропонує родичам 39 осіб, знайдених в автоконтейнері поблизу Лондона 23 жовтня взяти кредит у держави для покриття витрат, пов'язаних із репатріацією на батьківщину."/>
  </head>
  <body>
    <article>
      <h1>Вантажівка з 39 трупами: у В'єтнамі родичам жертв пропонують кредит на репатріацію</h1>
      <h2>Влада В'єтнаму пропонує родичам 39 осіб, знайдених в автоконтейнері поблизу Лондона 23 жовтня взяти кредит у держави для покриття витрат, пов'язаних із репатріацією на батьківщину.</h2>
      <address>
        <time datetime="2019-11-19T07:27:00+00:00">19 Nov 2019, 07:27</time>
      </address>
      <p>Про це повідомляє <a href="https://www.bbc.com/news/world-asia-50464268">BBC</a>.</p>
      <p>“Родичам у В'єтнамі пропонують взяти кредит для покриття витрат, пов'язаних із репатріацією близьких, яких було знайдено в автоконтейнері в Ессексі”, - йдеться у повідомленні.</p>
      <p>За словами деяких родичів, чиновники запропонували їм взяти кредит у держави або самим покрити витрати на транспортування тіл з <a href="https://www.ukrinform.ua/tag-britania">Британії</a> на батьківщину.</p>
      <p>Як повідомлялося, 23 жовтня поліцейські виявили в індустріальному парку у британському місті Грейсе (Ессекс) автоконтейнер із 39 тілами.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2814628-britanska-policia-opublikuvala-dani-39-zagiblih-u-vantazivci.html">Британська поліція опублікувала дані 39 загиблих у вантажівці</a>
      </blockquote>
      <p>У цій справі було заарештовано трьох людей: 38-річних чоловіка та жінку з Уоррінгтона (Чешир) та 48-річного чоловіка з Північної Ірландії. Вони є підозрюваними в незаконному перевезенні людей та ненавмисному вбивстві. Пізніше суд звільнив їх під заставу до наступного місяця.</p>
      <p>Суд Великої Британії залишив під вартою щонайменше до 25 листопада водія вантажівки, в якій виявили 39 тіл громадян В'єтнаму.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2811252-u-vetnami-zatrimali-se-visim-osib-u-spravi-vantazivki-z-39-trupami.html">У В'єтнамі затримали ще вісім осіб у справі вантажівки з 39 трупами</a>
      </blockquote>
      <p>8 листопада британська поліція опублікувала імена всіх 39 осіб, знайдених в автоконтейнері в Ессексі.</p>
      <p>
        <i>Фото: GETTY IMAGES</i>
      </p>
    </article>
  </body>
</html>