<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2820899-svitolina-planue-zajmatisa-rozvitkom-ditacogo-sportu-v-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T07:58:00+00:00"/>
    <meta property="og:title" content="Світоліна планує зробити теніс доступним для дітей з усіх куточків України"/>
    <meta property="og:description" content="Перша “ракетка” України Еліна Свіоліна поділилася своїми планами на майбутнє."/>
  </head>
  <body>
    <article>
      <h1>Світоліна планує зробити теніс доступним для дітей з усіх куточків України</h1>
      <h2>Перша “ракетка” України Еліна Свіоліна поділилася своїми планами на майбутнє.</h2>
      <address>
        <time datetime="2019-11-19T07:58:00+00:00">19 Nov 2019, 07:58</time>
      </address>
      <p>Еліна Свіоліна в <a href="https://glamurchik.tochka.net/261170-v-ukraine-byvayu-ne-tak-chasto-no-ochen-lyublyu-vozvrashchatsya-k-rodnym-elina-svitolina/">інтерв’ю</a> Tochka.net, зокрема, зазначила, що планує приділити увагу розвитку дитячого спорту і зробити теніс доступним для дітей з усіх куточків України.</p>
      <p>“Я вважаю, що дуже важливо приділяти увагу дитячому спорту. В Україні так багато юних талантів, які потребують підтримки і розвитку. Необхідно також звернути належну увагу на розвиток сучасної спортивної інфраструктури. Всіма цими питаннями займатиметься Фонд Еліни Світоліної, який я заснувала.</p>
      <p>Ми плануємо відкривати навчальні програми для дітей, призначати стипендії для юних тенісистів і підтримувати їх на міжнародних змаганнях. Мені дуже хочеться зробити теніс доступним для дітей з усіх куточків України, а не лише з великих міст. Крім того, ми збираємося організовувати дитячі спортивні табори (один з них вже успішно стартував у Києві)”, - зазначила Світоліна.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2814191-svitolina-vperse-vistupit-na-tenisnomu-turniri-v-meksici.html">Світоліна вперше виступить на тенісному турнірі в Мексиці</a>
      </blockquote>
      <p>Нагадаємо, Еліна Світоліна цьогоріч дійшла до фіналу на Підсумковому турнірі в Шеньчжені (Китай) і третій рік поспіль завершує сезон у топ-10 світового рейтингу. В оновленому 4 листопада рейтингу WTA, який вважається офіційним рейтингом на кінець сезону, Еліна Світоліна посіла 6 місце.</p>
      <p>Як повідомляв Укрінформ, <a href="https://www.ukrinform.ua/rubric-sports/2663561-blagodijnij-fond-svitolinoi-90-proektiv-realizovuvatime-v-ukraini.html">відкриття благодійного фонду Еліни Світоліної</a> "Elina Svitolina Foundation" відбулося 18 березня у Далласі (США). 90% проектів цього фонду реалізовуватимуться в Україні.</p>
    </article>
  </body>
</html>