<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/chasa-provede-zala-1618298.html"/>
    <meta property="og:site_name" content="Cross"/>
    <meta property="article:published_time" content="2019-11-19T07:28:00+00:00"/>
    <meta property="og:title" content="Предстоящи събития в страната за 19 ноември"/>
    <meta property="og:description" content="/КРОСС/ *** София"/>
  </head>
  <body>
    <article>
      <h1>Предстоящи събития в страната за 19 ноември</h1>
      <address>
        <time datetime="2019-11-19T07:28:00+00:00">19 Nov 2019, 07:28</time>
      </address>
      <p>/КРОСС/ <b>*** София</b></p>
      <p>От 09:00 часа в зала 6 на НДК, ще се проведе среща-дискусия на тема: „5G: интелигентна трансформация и растеж". Участие в дискусията ще вземат: Иван Димитров, председател на Комисията за регулиране на съобщенията;Росен Желязков, министър на транспорта, информационните технологии и съобщенията; проф. д.ик.н. Стати Статев, ректор на Университета по национално и световно стопанство и директор на Институт по икономика и политики.</p>
      <p>От 09:00 часа в хотел „ИнтерКонтинентал", Дипломатическият институт, със съдействието на дирекциите „ООН и сътрудничество за развитие" и „Външноикономически отношения" в МВнР, организира семинар на тема „По пътя към многогодишната рамка на Р България за подпомагане на развитието и хуманитарна помощ за периода 2020-22 г."</p>
      <p>От 10.00 часа във Военна академия „Георги Стойков Раковски", президентът Румен Радев ще участва в отбелязването на празника на Сухопътни войски.</p>
      <p>От 10:00 часа в заседателната зала „София" на Столичния общински съвет, ще се проведе заседание.</p>
      <p>От 10:00 часа, в централата на КТ „Подкрепа", ще се проведе заседание на двата Национални стачни комитета на КТ „Подкрепа" и на КНСБ, на което ще се обсъждат бъдещите съвместни действия относно предложението първият ден от временната нетрудоспособност (болнични) да не се плаща от работодателите от 1 януари 2020 г. и да остава за сметка на работещите.</p>
      <p>От 10:30 часа в Международен център - УниКредит Булбанк (ул. „Аксаков" 8), ще се проведе пресконференция, посветена на 25-ия Ежегоден благотворителен базар на Международен женски клуб - София. В пресконференцията участие ще вземат: - Албена Джоунс, президент на Международен женски клуб - София; Ангелина Лякова, координатор на 25-ия благотворителен базар; Ивайло Иванов, управител на Интер Експо Център; Теодора Петкова, председател на Управителния съвет и главен изпълнителен директор на „УниКредит Булбанк".</p>
      <p>От 10.45 часа на ул. „Никола Габровски 30" ще се проведе брифинг на Националния щаб в рамките на пълномащабно учение „Защита 2019 г.", ръководен от министъра на вътрешните работи Младен Маринов.</p>
      <p>От 11.00 часа в сградата на "Черковна" 90 ще се проведе брифинг на Специализираната прокуратура и ГДБОП за неутрализирана организирана престъпна група за производство на неистински документи.</p>
      <p>От 11.30 часа, в зала „Мусала" на хотел „Хилтън", заместник-министърът на регионалното развитие и благоустройството Деница Николова ще съпредседателства заседание на Съвместния комитет за наблюдение на Програмата за трансгранично сътрудничество Интеррег V-A Гърция - България 2014- 2020 г.</p>
      <p>От 13.00 часа в централата на ПП АБВ на улица „Врабча"-23, ще се проведе пресконференция на партията.</p>
      <p>Oт 13.00 часа в Интер Експо Център, ще се проведе осмото издание на Предприемаческа борса.</p>
      <p>От 17.00 часа пред Аулата на СУ „Св. Климент Охридски" на бул. „Цар Освободител"-15, ще се проведе официална церемония за връчване на наградите „За жените в науката" със специалното участие на вицепрезидента Илияна Йотова.</p>
      <p>
        <b>*** Варна</b>
      </p>
      <p>От 10.30 часа в зала „Варна" в сградата на Общината ще се проведе пресконференция на Фондация „Карин дом" във връзка с обявяването на международен архитектурен конкурс за идеен проект на нова сграда на Карин дом.</p>
      <p>
        <b>*** Велико Търново</b>
      </p>
      <p>От 14.00 ч. на територията на Кризисния център за лица в кв. „Зона Б" ще се проведе засаждане на 20 дръвчета за отбелязване на 20-ата годишнина от разкриването на първия за югоизточна Европа SOS Младежки дом.</p>
      <p>
        <b>*** Севлиево</b>
      </p>
      <p>От 10.00 часа в МБАЛ - Севлиево ще бъде открито обновеното детско отделение. Ще присъстват Цвета Караянчева и Бойко Борисов. От 11.00 ч. в „Идеал Стандарт - Видима" ще се състои официалното откриване на модернизирания завод за санитарна арматура, което съвпада с честванията по повод 85- годишнината на компанията.</p>
    </article>
  </body>
</html>