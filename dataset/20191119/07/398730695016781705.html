<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/amanda-svensson-far-svds-litteraturpris/"/>
    <meta property="og:site_name" content="DN.SE"/>
    <meta property="article:published_time" content="2019-11-19T07:39:00+00:00"/>
    <meta property="og:title" content="Amanda Svensson får SvD:s litteraturpris"/>
    <meta property="og:description" content="Författaren Amanda Svensson har belönats med Svenska Dagbladets litteraturpris, skriver tidningen."/>
  </head>
  <body>
    <article>
      <h1>Amanda Svensson får SvD:s litteraturpris</h1>
      <address><time datetime="2019-11-19T07:39:00+00:00">19 Nov 2019, 07:39</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Författaren Amanda Svensson har belönats med Svenska Dagbladets litteraturpris, <a href="https://www.svd.se/amanda-svensson-far-svds-litteraturpris-2019">skriver tidningen</a>.</b>
      </p>
      <p>Hon får priset för sin senaste roman ”<a href="https://www.dn.se/kultur-noje/bokrecensioner/bokrecension-med-suveran-kansla-for-unga-liv/">Ett system så magnifikt att det bländar</a>”, som handlar om trillingarna Sebastian, Matilda och Clara och behandlar vitt skilda ämnen som klimatförändringar och neurologi.</p>
      <p><b>Enligt juryns motivering</b> är det en roman som ”ledigt forsar fram över sidorna och inte sällan lockar fram ett skratt”.</p>
      <p>– Jag tycker om saker som är lite extrema, jag tycker det är roligt att ta saker ett steg till, säger Amanda Svensson.</p>
      <p>Författaren <a href="https://www.dn.se/kultur-noje/amanda-svensson-jag-ville-aterskapa-det-som-finns-i-rederiet-och-skilda-varldar/">bor i Cornwall i Storbritannien</a> sedan flera år tillbaka och var en av dem som öppet vittnade om den så kallade kulturprofilens övergrepp i <a href="https://www.dn.se/kultur-noje/18-kvinnor-kulturprofil-har-utsatt-oss-for-overgrepp/">Matilda Gustavssons artikel</a> i Dagens Nyheter. Hon debuterade med boken ”Hey Dolly” 2008.</p>
    </article>
  </body>
</html>