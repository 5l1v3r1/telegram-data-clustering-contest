<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dostane-se-tomas-repka-brzy-na-svobodu-u-soudu-se-dely-velice-podivne-veci"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="Dostane se Tomáš Řepka brzy na svobodu? U soudu se děly velice podivné věci"/>
    <meta property="og:description" content="Zamítnutí předčasného propuštění Tomáše Řepky (45) z vězení provází jedna záhada za druhou. Podle médií totiž soudce, který o osudu bývalého fotbalového reprezentanta rozhodoval, požádal o propuštění příliš brzy. Jenže se ukazuje, že to není pravda."/>
  </head>
  <body>
    <article>
      <h6 class="kicker">ZÁHADA</h6>
      <h1>Dostane se Tomáš Řepka brzy na svobodu? U soudu se děly velice podivné věci</h1>
      <address><time datetime="2019-11-19T07:00:00+00:00">19 Nov 2019, 07:00</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/09/ee/09ee58b-232520-zdret-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Tomáš Řepka<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/94/c4/94c4524-246432-prava02-2560x0-shrink.jpg"/>
          <figcaption>V pondělí po 11. hodině přišla zpráva, že Řepka v kriminále dál zůstává.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/7a/02/7a0282b-246431-prava0333-2560x0-shrink.jpg"/>
          <figcaption>Na Řepku čekalo několik novinářů a fotografů.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/8a/8b/8a8b085-246430-prava-2560x0-shrink.jpg"/>
          <figcaption>Řepkova právnička na dotazy novinářů nereagovala.<cite>eXtra.cz</cite></figcaption>
        </figure>
        <figcaption>
          <a href="https://www.extra.cz/dostane-se-tomas-repka-brzy-na-svobodu-u-soudu-se-dely-velice-podivne-veci/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Zamítnutí předčasného propuštění Tomáše Řepky (45) z vězení provází jedna záhada za druhou. Podle médií totiž soudce, který o osudu bývalého fotbalového reprezentanta rozhodoval, požádal o propuštění příliš brzy. Jenže se ukazuje, že to není pravda.</b>
      </p>
      <p>Ze zákona lze požádat o propuštění z výkonu trestu už po absolvování jeho třetiny a tato lhůta uplyne až patnáctého prosince. I tímto soudce obhajoval <a href="https://www.extra.cz/zadost-o-svobodu-zamitnuta-tomas-repka-dal-zustava-ve-vezeni">svoje rozhodnutí, proč nepustil Tomáše Řepku na svobodu</a>. Přidal také svou domněnku, že se sportovec za mřížemi nepolepšil.</p>
      <p>Jenže minimálně první tvrzení se ukazuje jako nepravdivé.</p>
      <h3>Podmínku splnil</h3>
      <p>
        <b>Podle Trestního zákoníku totiž odsouzenec může požádat o propuštění i předtím, než by na něj měl podle zákona právo. V tu chvíli ale musí mít kladné dobrozdání od ředitele věznice, kde si trest odpykává. Pokud by ho neměl, žádost se automaticky zamítá.</b>
      </p>
      <p><a href="https://www.extra.cz/tema/tomas-repka">Tomáš Řepka</a> (45) ale souhlas šéfa vězení dostal, navíc získal i kázeňskou odměnu, naopak žádný trest si nevysloužil. A k tomu se při rozhodování také přihlíží. Nebo k tomu, jestli je naděje, že až vyjde z káznice, že povede řádný život, což se u Tomáše očekávat dá.</p>
      <h3>Kdy půjde ven?</h3>
      <p>Oslovení právníci se shodují na tom, že obhajovat nepropuštění vězně nesplněním podmínky, kterou přitom splnil, je nepřijatelné. Navíc také z pár slov odsouzeného u jednání soudce nepozná, jestli se dotyčný skutečně nepolepšil. <b>„Celé to chování je velmi nestandardní a myslím si, že v případě odvolání proti rozhodnutí existuje velmi vysoká šance na úspěch pana Řepky,“</b> tvrdí jeden z advokátů.</p>
      <p>Čekací lhůty na „odvolačku“ jsou různé, při troše štěstí by ale další jednání mohlo být ještě před Vánoci a svátky by tak exfotbalista klidně mohl strávit na svobodě s přítelkyní <a href="https://www.extra.cz/tema/katerina-kristelova">Kateřinou Kristelovou</a> (39) a její dcerou.</p>
    </article>
  </body>
</html>