<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23499827-expert-onu-peste-100-000-copii-tinuti-tabere-pentru-migranti-sua.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T07:39:00+00:00"/>
    <meta property="og:title" content="Expert ONU: Peste 100.000 de copii, ținuți în tabere pentru migranți, în SUA"/>
    <meta property="og:description" content="Un expert independent care lucrează în colaborare cu biroul ONU pentru drepturile omului estimează că în jur de 100.000 de copii sunt ținuți în tabere pentru migranți, în"/>
  </head>
  <body>
    <article>
      <h1>Expert ONU: Peste 100.000 de copii, ținuți în tabere pentru migranți, în SUA</h1>
      <address><time datetime="2019-11-19T07:39:00+00:00">19 Nov 2019, 07:39</time> by <a rel="author">A.Z.</a></address>
      <p><b>Un expert independent care lucrează în colaborare cu biroul ONU pentru drepturile omului estimează că în jur de 100.000 de copii sunt ținuți în tabere pentru migranți, în SUA, scrie <a href="https://www.japantimes.co.jp/news/2019/11/19/world/social-issues-world/100000-kids-migration-related-detention-u-s-u-n-expert-estimates/#.XdN5J1czZPZ">Japan Times</a>.<br/></b><b><br/></b><b/> Avocatul pentru drepturile omului Manfred Nowak a declarat luni că SUA reține mult mai mulți copii decât orice altă țară despre care are la dispoziție cifre de încredere, pentru a putea compara. În jur de 60 din 100.000 de copii în SUA sunt privați de libertate, față de 5, în medie, în Europa de Vest.<br/><br/>Nowak susține că cifrele pentru fiecare țară în parte (U.N. Global Study on Children Deprived of Liberty) vor fi publicate marți. O versiune a acestora a fost pusă la dispoziție și în luna iulie. <br/><br/>Guvernul american nu a răspuns la chestionarele echipei sale. SUA sunt singurele care au ratificat Convenția privind Drepturile Copilului.</p>
    </article>
  </body>
</html>