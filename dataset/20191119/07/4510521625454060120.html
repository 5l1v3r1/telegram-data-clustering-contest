<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/targoviste/prichindeii-gradinita-nr-1-parte-unui-proiect-derulat-europe-direct-targoviste-1_5dd393e35163ec42712bd5b8/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T07:07:43+00:00"/>
    <meta property="og:title" content="Prichindeii de la Grădiniţa Nr. 1, parte a unui proiect derulat de Europe Direct Târgovişte"/>
    <meta property="og:description" content="Grădiniţa cu Program Prelungit nr. 1 Târgovişte  derulează în anul şcolar 2019 - 2020, proiectul educaţional &quot;STEP by STEP, spre EUropa!&quot; în parteneriat cu Centrul EUROPE DIRECT Târgovişte."/>
  </head>
  <body>
    <article>
      <h1>Prichindeii de la Grădiniţa Nr. 1, parte a unui proiect derulat de Europe Direct Târgovişte</h1>
      <address><time datetime="2019-11-19T07:07:43+00:00">19 Nov 2019, 07:07</time> by <a rel="author">Corina Slămnoiu</a></address>
      <h4>Grădiniţa cu Program Prelungit nr. 1 Târgovişte  derulează în anul şcolar 2019 - 2020, proiectul educaţional "STEP by STEP, spre EUropa!" în parteneriat cu Centrul EUROPE DIRECT Târgovişte.</h4>
      <p>Proiectul are ca scop promovarea gândirii şi a valorilor europene prin diverse activităţi educative, implicând preşcolari, cadre didactice, specialişti din alte domenii, valorificarea educaţiei cetăţeniei europene în grădiniţă prin intermediul activităţilor bazate pe curriculumul pentru educaţie timpurie, în spiritul respectului faţă de diversitate, educaţia pentru cetăţenie democratică, multiculturală prin cunoaşterea aspectelor social-economice şi culturale din ţările membre UE. </p>
      <p>Coordonatorii acestui proiect educaţional sunt director prof. Dăscălescu Tinica, prof. Popescu Florina şi Vlăduţ Andreescu – manager EDIC Târgovişte.</p>
      <figure>
        <img src="https://adevarul.ro/assets/adevarul.ro/MRImage/2019/11/19/5dd394425163ec42712bd948/646x404.jpg"/>
      </figure>
      <p>Prima activitate din cadrul acestui proiect, ,,Călătorie prin Europa”, s-a derulat în data de 15 noiembrie 2019 cu copiii grupei mare şi s-a constituit într-o activitate de informare a preşcolarilor despre aspecte referitoare la Uniunea Europeană (prezentarea hărţii cu ţările care aparţin UE; prezentarea unui filmuleţ cu imagini reprezentative din aceste ţări, jocuri interactive prin care cei mai mici cetăţeni europeni au putut să identifice simboluri ale ţărilor membre UE).  Toţi participanţii au fost premiaţi cu materiale informative.</p>
      <hr/>
    </article>
  </body>
</html>