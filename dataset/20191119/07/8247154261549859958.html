<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/sprava-zagibeli-4-richnogo-kremenchuzhanina-svidok-plutaietsya-v-pokazah-dokumenti-rozglyadayut"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="Справа загибелі 4-річного кременчужанина: свідок плутається в показах, а документи розглядають за зачиненими дверима"/>
    <meta property="og:description" content="Подробиці із зали суду."/>
  </head>
  <body>
    <article>
      <h1>Справа загибелі 4-річного кременчужанина: свідок плутається в показах, а документи розглядають за зачиненими дверима</h1>
      <address>
        <time datetime="2019-11-19T07:00:00+00:00">19 Nov 2019, 07:00</time>
      </address>
      <p>
        <b>Подробиці із зали суду.</b>
      </p>
      <p>Вчора, 18 листопада, в Автозаводському районному суді Кременчука під головуванням судді Ганни Олейнікової продовжили слухати справу про смерть 4-річного кременчужанина Арсенія. Хлопчик помер внаслідок тяжких травм, які, як стверджує слідство, завдав йому вітчим. Страшна звістка сколихнула Кременчук у <a href="https://kg.ua/index.php/video/item/14701-zhest-v-kremenchuge-otchim-do-komy-zabil-pasynka-dopolneno.html"><b>листопаді 2016 року</b></a>.</p>
      <p>До зали судових засідань прибув свідок М.</p>
      <p>А щодо інших свідків Г.Олейнікова оголосила, що ухвала суду про привід не виконана.</p>
      <p>Літнє подружжя категорично відмовилися з'являтися до суду. Один із свідків Р. не проживає за вказаною адресою на телефонні дзвінки не відповідає.</p>
      <p>Тож, свідок, що прибув до суду розповів, що із обвинувачуваним О. мав дружні стосунки близько 6 років. Потерпілу Л. знав близько 1 року.</p>
      <blockquote><i>«Вони жили разом.В цей день (21.11.2016р., авт.) приїхав зранку О. і сказав, що Арсен купався і впав у ванній</i>»,- розказав  М.</blockquote>
      <p>За словами чоловіка, він запитав у обвинувачуваного, чому той не викликав «швидку». На що О. відповів, що нічого страшного не трапилося і з дитиною все гаразд.</p>
      <p>Ввечері свідок допомагав підсудному в гаражі, а потім разом пили каву. Коли повернулися до дому, побачив швидку і поліцію. О. тоді затримали правоохоронці.</p>
      <p>Захисник обвинувачуваного Андрій Сенніков запитав, чи зідзвонювалися товариші напередодні і в день трагедії. А згодом він наголосив, що  покази свідка різняться з тими, що він давав слідчому.</p>
      <blockquote><i>«Що я можу пам'ятати, як вже 3 роки пройшло?»</i> - відповів М.</blockquote>
      <p>Він розповів, що в день трагедії купували в аптеці ліки для дружини - потерпілої Л.</p>
      <p>Адвокат А. Сенніков знову ж таки звернув увагу, що сьогодні свідок повідомив, ніби, що із обвинувачуваним зустрілися близько 10, а у 2017 він говорив слідчому, що зустрілися близько 12.00.</p>
      <p>О котрій годині дитина впала і зазнала травм та як діяв О. свідок не знав.</p>
      <p>А.Сенніков повідомив суду, що ПрАТ «Київстар» 21.11.2016 р. зареєстрував телефонну розмову між свідком і обвинувачуваним близько 9 год. ранку, о12.53, потім ще кілька разів та вже о 18.12.</p>
      <blockquote><i>«Навіщо дзвонили, якщо перебували в одному авто?»,</i> - поцікавилася суддя</blockquote>
      <p>І знову відповідь свідка: «не пам'ятаю».</p>
      <p>Обвинувачуваний намагався уточнити у свідка, де і о котрій годині зустрічалися того дня.</p>
      <p>За словами М., вони бачилися двічі: зранку і ввечері.</p>
      <blockquote><i>«Чи прохав О. посидіти з дитиною?»</i> - запитав прокурор Ігор Ворона.</blockquote>
      <blockquote><i>«Я відмовився. Раніше О. не просив допомогти</i>», - відповів свідок.</blockquote>
      <p>За його свідченнями,  того дня обвинувачуваний попросив посидіти з хлопчиком після того, як розповів що дитина впала</p>
      <p>За словами прокурора, у попередніх показах свідок вказав, що відмовився, адже запідозрив щось недобре. Сьогодні від цих слів чоловік відмовився.</p>
      <p>Щодо емоційного стану обвинувачуваного, то М. сказав, що нічого незвичного того дня не помітив.</p>
      <p>Суддя запитала, чи відомо свідку, чи був обвинувачуваний в день трагедії на роботі.</p>
      <p>Свідок не згадав, як і точний час, коли вони зустрічалися.</p>
      <p>За його словами, бачилися близько 19.00, але  суддя зазначила, що в цей час О. вже брав участь у слідчих діях.</p>
      <p>Свідок наголосив, кілька разів гостював у подружжя і нічого поганого не помітив ні між ними, ані у ставленні до дитини.</p>
      <p>Після допиту свідка М. суддя Г.Олейнікова повідомила, здійснений тимчасовий доступ до журналу медичної документації та актів реєстрації видачі та здачі вогнепальної зброї з колишнього місця роботи обвинувачуваного за 21.11.16. Відповідно до записів, О. отримав зброю о 8.03, а об 11.00 здав її. </p>
      <p>Суддя наголосила, що для того, щоб долучити відомості про видачу і здачу зброї, не вистачає печаток. А от щодо розгляду меджурналу, А.Сенніков оголосив клопотання про дослідження доказів у закритому судовомі засіданні. Суддя клопотання підтримала. Тож далі засідання велося за зачиненими дверима.</p>
      <p>Нагадаємо, <b><a href="https://kg.ua/news/kremenchuzhanina-yakogo-pidozryuyut-u-vbivstvi-4-richnogo-pasinka-sud-zalishiv-pid-vartoyu">Кременчужанина, якого підозрюють у вбивстві 4-річного пасинка, суд залишив під вартою ще на 2 місяці </a>.</b></p>
      <p>Справу загиблого чотирирічного Арсенія <b><a href="http://kg.ua/news/otchim-izbivshiy-do-smerti-4-letnego-rebenka-predstal-pered-sudom">у суді почали розглядати у лютому 2017 року.</a></b></p>
      <p>Нагадаємо, раніше мати забитого хлопчика у суді давала покази, що чоловік ніколи не піднімав ні на неї, ні на сина руку. На запитання слідчого, як пояснити що на лобі, ліктях і колінах дитини були старі синці, вона відповіла, що коли була в лікарні (як сказав їй цивільний чоловік - обвинувачений) <b><a href="http://kg.ua/news/mat-zabitogo-do-smerti-rebenka-daet-pokazaniya-v-sude">дитина вдарилася через падіння з дивана.</a></b></p>
      <p>Обвинувачений вітчим <a href="https://kg.ua/news/obvinuvacheniy-vitchim-zayaviv-pro-odnobokist-rozsliduvannya-po-smerti-chotiririchnogo-arseniya"><b>заявив про однобокість слідства обставин смерті чотирирічного кременчужанина Арсенія.</b></a></p>
      <p>Перед цим <b><a href="http://kg.ua/news/na-sudi-u-spravi-zabittya-pasinka-dav-pokazi-kolega-pidozryuvanogo">заслуховували колегу обвинуваченого.</a></b></p>
      <p>Раніше <b><a href="http://kg.ua/news/matir-mera-maleckogo-sogodni-dopitali-v-avtozavodskomu-raysudi">допитували фельдшера Станції екстреної медичної допомоги Тамару Малецьку,</a></b> яка приїздила на виклик родини того злополучного дня. У суді жінка давала покази по стану дитини вдома. Та відповіла на питання сторони захисту - що на її думку, так травмуватися дитина самотужки не змогла б.</p>
      <p>Нагадаємо, <a href="https://kg.ua/news/zagibliy-4-richniy-kremenchuzhanin-mig-hvoriti-na-epilepsiyu-ta-vzhe-mav-travmu-golovi"><b>смерть 4-річного Арсенія, якого забив вітчим у Кременчуці: справа понад два року у суді.</b></a></p>
      <p>Читайте також: <a href="https://kg.ua/news/banya-simya-smert-sud-stali-vidomi-novi-detali-zagibeli-4-richnogo-kremenchuzhanina-arseniya"><b> лазня, сім'я, смерть, суд: стали відомі нові деталі загибелі 4-річного кременчужанина Арсенія.</b></a></p>
      <p>Нагадаємо, <b><a href="https://kg.ua/news/de-bula-mati-zagiblogo-4-richnogo-kremenchuzhanina-na-moment-tragediyi-ta-chomu-vitchim-ne">де була мати загиблого 4-річного кременчужанина на момент трагедії та чому вітчим не поспішав годувати дитину: виникає все більше питань</a>.</b></p>
      <p>Читайте, <b><a href="https://kg.ua/news/u-spravi-zagibeli-4-richnogo-kremenchuzhanina-arseniya-sud-zvernuv-uvagu-na-vazhlivi-dokazi">у справі загибелі 4-річного кременчужанина Арсенія суд звернув увагу на важливі докази</a>.</b></p>
      <p>
        <b> <a href="https://kg.ua/news/novi-podrobici-u-spravi-zagibeli-4-richnogo-kremenchuzhanina-mati-ditini-zvilnila-advokata-i">Нові подробиці у справі загибелі 4-річного кременчужанина: мати дитини звільнила адвоката і сама прийшла до суду</a>.</b>
      </p>
      <p> </p>
      <p> </p>
      <p>Антоніна Озерна</p>
    </article>
  </body>
</html>