<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/oleksandr-korniyenko-sluga-narodu-novini-ukrajini-50054252.html?utm_medium=desktop&amp;utm_referrer=https://yandex.ua/news&amp;utm_source=yxnews"/>
    <meta property="og:site_name" content="НВ"/>
    <meta property="article:published_time" content="2019-11-19T07:33:00+00:00"/>
    <meta property="og:title" content="Корнієнко спрогнозував, як Слуга народу проголосує за зняття імунітету з Порошенка"/>
    <meta property="og:description" content="Монобольшінство підтримає зняття недоторканності з Петра Порошенка, якщо воно потрапить до порядку денного Верховної Ради."/>
  </head>
  <body>
    <article>
      <h1>Корнієнко спрогнозував, як Слуга народу проголосує за зняття імунітету з Порошенка</h1>
      <h2>Монобольшінство підтримає зняття недоторканності з Петра Порошенка, якщо воно потрапить до порядку денного Верховної Ради.</h2>
      <address><time datetime="2019-11-19T07:33:00+00:00">19 Nov 2019, 07:33</time> by <a rel="author">Дмитро Бобрицький</a></address>
      <p>Про це в інтерв'ю НВ сказав перший заступник керівника фракції Слуги народу Олександр Корнієнко.</p>
      <p>«Все мотивовані [голосувати] за зняття недоторканності. Це повинні підтримати всі депутати, тому що це чесна позиція, адже ми від неї відмовилися. По суті, це технічне голосування, коли просять зняти імунітет з метою процесуальних дій. З 1 січня 2020 року, коли вступлять в силу зміни до Конституції такі голосування будуть не потрібні», — підкреслив політик.</p>
      <p>Щодо голосування за згоду на притягнення до кримінальної відповідальності і арешт Порошенка, то таке рішення буде винесено окремою ухвалою фракції, як і з інших важливих голосувань. При цьому депутати будуть визначаться самостійно відповідно до «якості підозри» і «з інших політичних мотивів».</p>
      <p>«Ми бачили голосування по Ярославу Дубневичу, коли група наших депутатів з якихось причин не підтримувала друге і третє голосування (зняття недоторканності і арешт — ред). Було багато нарікань на якість подання з боку Генпрокуратури », — відповів Корнієнко.</p>
      <p>Заступник голови фракції більшості також зазначив, що, за інформацією з преси, проект підозри щодо Порошенка перебуває в Генпрокуратурі і у нього немає інформації, коли її отримає апарат Верховної Ради.</p>
      <p>
        <i>Повне інтерв'ю з Олександром Корнієнком — скоро читайте на NV.ua.</i>
      </p>
      <p>Нагадаємо, слідчі ГБР <a href="https://nv.ua/ukraine/politics/gbr-podgotovilo-proekt-soobshchenie-o-podozrenii-poroshenko-novosti-ukrainy-50054107.html">спрямували</a> в Генпрокуратуру проект повідомлення про підозру п’ятому президенту України Петру Порошенку за статтями: публічні заклики до насильницької зміни чи повалення конституційного ладу, а також зловживання владою або службовим становищем, що спричинило тяжкі наслідки.</p>
      <p>У Генпрокуратурі <a href="https://nv.ua/ukraine/politics/ryaboshapka-pro-podozrenie-poroshenko-novosti-ukrainy-50054207.html">заявили</a>, що в тексті підозри, можливо, внесуть поправки.</p>
    </article>
  </body>
</html>