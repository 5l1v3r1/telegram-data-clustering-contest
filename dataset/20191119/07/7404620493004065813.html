<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/bk-zaporizhzhja-zaproshuie-na-matchi-kubka-ukraini/"/>
    <meta property="og:site_name" content="МИГ"/>
    <meta property="article:published_time" content="2019-11-19T07:51:43+00:00"/>
    <meta property="og:title" content="БК &quot;Запоріжжя&quot; запрошує на матчі Кубка України"/>
    <meta property="og:description" content="У середу та четвер запоріжці зіграють на своєму майданчику обидва матчі 1/8 фіналу Кубка України з другою командою лідера баскетбольної Суперліги Запорізьким вболівальникам знову пощастило витягнути щасливий лотерейний квиток у вигляді двох поспіль домашніх матчів у Кубку України за участю улюбле"/>
  </head>
  <body>
    <article>
      <h1>БК "Запоріжжя" запрошує на матчі Кубка України</h1>
      <address><time datetime="2019-11-19T07:51:43+00:00">19 Nov 2019, 07:51</time> by <a rel="author" href="https://mig.com.ua/author/stomko/" target="_blank">Сергей Томко</a></address>
      <p>У середу та четвер запоріжці зіграють на своєму майданчику обидва матчі 1/8 фіналу Кубка України з другою командою лідера баскетбольної Суперліги<br/>Запорізьким вболівальникам знову пощастило витягнути щасливий лотерейний квиток у вигляді двох поспіль домашніх матчів у Кубку України за участю улюбленої команди. Якщо на стадії 1/16 фіналу в розкішному палаці спорту “Юність” гостював представник Вищої Ліги, то тепер ексклюзивна можливість зіграти на одній з кращих арен країни випала першоліговому “КСЛІ-Київ-Баскет-2”. Цей колектив поєднаний талановитими, сильними та високими учнями й випускниками Київського спортивного ліцею – окремої гордості баскетбольної сім’ї “Київ-Баскета”. Майбутні зірки столиці вже показують непогані результати на рівні Першої Ліги, вигравши три з чотирьох стартових матчів сезону. Лідером “КСЛІ-Київ-Баскет-2” є 18-річний Олександр Сидорук, який набирає в середньому за гру 23,8 очок та 5,5 підбирань. Цікаво, чи зможуть юні зірки “Київ-Баскету” досягти хоча б половини своїх середньостатистичних показників на фоні команди Суперліги?<br/>Що стосується БК “Запоріжжя”, то в першу чергу гравці і тренери дуже скучили за власними уболівальниками. Команда Валерія Плеханова серйозно готується до матчів другого кола чемпіонату, тому гостей з Києва може чекати розпалений настрій запорізьких гравців, які дуже голодні до перемог в рідному залі. Поєдинки з суперником нижчим за класом – це якісна перевірка молодих гравців БК “Запоріжжя”, котрі зобов’язані показувати власну домінацію у таких протистояннях і виходити на новий рівень. Підтримка вболівальників додасть у кубкові матчі необхідного антуражу, завдяки якому місцева команда повинна презентувати своїм фанатам яскраве шоу. Також зауважимо, що клуб вже знову проводить акцію для глядачів – два квитка за ціною одного. Купуйте один квиток за цим посиланням і гарантовано відвідаєте другий матч: <a href="https://musin.zp.ua/zaporozhe/sport/chempionat-superligi-ukrainy-po-basketbolu_20/">https://musin.zp.ua/zaporozhe/sport/chempionat-superligi-ukrainy-po-basketbolu_20/<br/></a>Залишається додати, що середу гра відбудеться о 18:00, а в четвер о 14:00. Матчі прийматиме палац спорту “Юність”.</p>
      <figure>
        <img src="https://mig.com.ua/wp-content/uploads/2019/11/12-1.jpg"/>
      </figure>
    </article>
  </body>
</html>