<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/regionu-naujienos/35237-seimo-nariai-domejosi-svietimo-ir-socialiniais-klausimais"/>
    <meta property="og:site_name" content="budas.lt"/>
    <meta property="article:published_time" content="2019-11-19T07:32:46+00:00"/>
    <meta property="og:title" content="Seimo nariai domėjosi švietimo ir socialiniais klausimais"/>
    <meta property="og:description" content="Lapkričio 18 d., pirmadienį, Mažeikiuose lankėsi Lietuvos Respublikos Seimo Socialinių reikalų ir darbo komiteto nariai Monika Navickienė bei Justas Džiugelis. Svečiai domėjosi rajono švietimo ir socialiniais klausimais."/>
  </head>
  <body>
    <article>
      <h1>Seimo nariai domėjosi švietimo ir socialiniais klausimais</h1>
      <address>
        <time datetime="2019-11-19T07:32:46+00:00">19 Nov 2019, 07:32</time>
      </address>
      <figure>
        <img src="http://budas.lt/images/lapkritis/seimo2.jpg"/>
      </figure>
      <p>Lapkričio 18 d., pirmadienį, Mažeikiuose lankėsi Lietuvos Respublikos Seimo Socialinių reikalų ir darbo komiteto nariai Monika Navickienė bei Justas Džiugelis. Svečiai domėjosi rajono švietimo ir socialiniais klausimais.</p>
      <p>Svečiavosi Sodų pagrindinėje mokykloje ir Židikų Marijos Pečkauskaitės gimnazijoje, kur susitiko su šių įstaigų bendruomenėmis, apžiūrėjo mokyklų erdves. M. Navickienė akcentavo, kad Židikų Marijos Pečkauskaitės gimnazija yra plačiai žinoma visoje respublikoje.</p>
      <figure>
        <img src="http://budas.lt/images/lapkritis/seimo1.jpg"/>
      </figure>
      <figure>
        <img src="http://budas.lt/images/lapkritis/seimo4.jpg"/>
      </figure>
      <p>Politikai bendravo su Mažeikių rajono neįgaliųjų centro ir Socialinių paslaugų tarnybos vadovais, darbuotojais bei šių įstaigų lankytojais. Susitikimo metu pristatyta įstaigų veikla. Seimo narys J. Džiugelis pasidžiaugė, jog Socialinių paslaugų tarnyboje teikiamos skirtingos socialinės paslaugos įvairioms asmenų grupėms.</p>
      <p>Mažeikių bendruomeniniame pagalbos vaikams centre įsikūrusioje Atviroje jaunimo erdvėje Seimo nariai diskutavo su Mažeikių rajono savivaldybės mero pavaduotojomis Sigute Bernotiene ir Lina Rimkiene, įvairių socialinių įstaigų ir nevyriausybinių organizacijų, vienijančių žmones, turinčius negalią, vadovais, susipažino su Atviros jaunimo erdvės veikla.</p>
      <figure>
        <img src="http://budas.lt/images/lapkritis/seimo3.jpg"/>
      </figure>
      <p>Apibendrindami susitikimą M. Navickienė ir J. Džiugelis sakė, jog jų apsilankymo tikslas – pamatyti, kokia situacija regionuose, išgirsti, su kokiomis problemomis susiduriama, ką reikėtų taisyti teisės aktuose, į ką atkreipti dėmesį sudarant šalies biudžetą. Seimo nariai tikino, jog mažeikiškių išsakytos problemos išgirstos ir jos bus pagal galimybes sprendžiamos.</p>
      <p>Birutės Šneideraitienės nuotraukos</p>
      <p>19-110</p>
    </article>
  </body>
</html>