<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89976"/>
    <meta property="og:site_name" content="Denník politika"/>
    <meta property="article:published_time" content="2019-11-19T07:35:06+00:00"/>
    <meta property="og:title" content="Video+foto: Sydney zahalil dym z lesných požiarov, vydali varovanie pre obyvateľov"/>
    <meta property="og:description" content="19.11.2019 (Webnoviny.sk) – Austrálske mesto Sydney a jeho okolie zahalil hustý dym z lesných požiarov, ktoré vyčíňajú v štáte Nový Južný Wales. Odborníci varovali obyvateľov, ktorí trpia zdravotnými ťažkosťami, aby nevychádzali von. Kvalita vzduchu v niektorých častiach mesta v utorok presiahla nebezpečnú úroveň."/>
  </head>
  <body>
    <article>
      <h1>Video+foto: Sydney zahalil dym z lesných požiarov, vydali varovanie pre obyvateľov</h1>
      <address><time datetime="2019-11-19T07:35:06+00:00">19 Nov 2019, 07:35</time> by <a rel="author">Webnoviny</a></address>
      <p>19.11.2019 (Webnoviny.sk) – Austrálske mesto Sydney a jeho okolie zahalil hustý dym z lesných požiarov, ktoré vyčíňajú v štáte Nový Južný Wales. Odborníci varovali obyvateľov, ktorí trpia zdravotnými ťažkosťami, aby nevychádzali von. Kvalita vzduchu v niektorých častiach mesta v utorok presiahla nebezpečnú úroveň.</p>
      <p>Väčšine pobrežných oblasti v Novom Južnom Walese hrozí veľmi vysoké riziko požiarov. Komisár štátneho hasičského zboru Shane Fitzsimmons uviedol, že požiarnikom budú hasenie komplikovať vysoké teploty a poveternostné podmienky. V štáte v súčasnosti horí 48 požiarov.</p>
      <p>Sezóna požiarov, ktorá v Austrálii dosahuje vrchol počas leta na južnej pologuli, začala tento rok skôr po neobyčajne teplej a suchej zime. Oheň počas tohtoročnej sezóny už v Novom Južnom Walese zničil 577 domov.</p>
      <p>Viac k témam: <a href="https://www.webnoviny.sk/tag/lesny-poziar/"><u>lesný požiar</u></a>, <a href="https://www.webnoviny.sk/tag/poziar/"><u>požiar</u></a>, <a href="https://www.webnoviny.sk/tag/sydney/"><u>Sydney</u></a><br/>Zdroj: Webnoviny.sk – <a href="https://www.webnoviny.sk/videofoto-sydney-zahalil-dym-z-lesnych-poziarov-vydali-varovanie-pre-obyvatelov/"><u>Video+foto: Sydney zahalil dym z lesných požiarov, vydali varovanie pre obyvateľov</u></a> © SITA Všetky práva vyhradené.</p>
    </article>
  </body>
</html>