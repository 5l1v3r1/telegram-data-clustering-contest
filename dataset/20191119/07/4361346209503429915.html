<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sokkolo-cirkuszi-baleset-melybe-zuhant-miss-virginia/186890"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T07:30:00+00:00"/>
    <meta property="og:title" content="Sokkoló cirkuszi baleset - Mélybe zuhant Miss Virginia"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sokkoló cirkuszi baleset - Mélybe zuhant Miss Virginia</mark>
      </h1>
      <address><time datetime="2019-11-19T07:30:00+00:00">19 Nov 2019, 07:30</time> by <a rel="author">B. B.</a></address>
      <p>
        <b>A nézők szeme láttára törte össze magát N. Virginia, az a fiatal artistanő, aki egy erdélyi fellépés közben zuhant a mélybe. A rendőrség még vizsgálja, hogy kit terhel a felelősség az esés miatt. </b>
        <b>A nézők szeme láttára törte össze magát N. Virginia, az a fiatal artistanő, aki egy erdélyi fellépés közben zuhant a mélybe. A rendőrség még vizsgálja, hogy kit terhel a felelősség az esés miatt.</b>
      </p>
      <p>Egy emberként kiáltott fel rémülten az erdélyi Felsőpulyában az utazócirkusz közönsége, amikor <b>négy méter magasról a mélybe zuhant a fiatal, gyönyörű artistalány, N. Virginia</b>.</p>
      <figure>
        <img src="http://media.borsonline.hu/cikk/20/192493/gallery-picture/645w/2028576_screen-shot-2019-11-18-at-111.jpg"/>
        <figcaption>Kötélen emelkedett a levegőbe Virginia</figcaption>
      </figure>
      <figure>
        <img src="http://media.borsonline.hu/cikk/20/192493/gallery-picture/645w/2028574_screen-shot-2019-11-18-at-1111.jpg"/>
        <figcaption>Négy méterről zuhanni kezdett</figcaption>
      </figure>
      <figure>
        <img src="http://media.borsonline.hu/cikk/20/192493/gallery-picture/645w/2028572_screen-shot-20119-11-18-at-1111.jpg"/>
        <figcaption>A porondon landolt, több csontja eltört</figcaption>
      </figure>
      <p>A cirkuszi körökben Miss Virginia néven ismert, 19 éves tehetség éppen a trapézon végzett egy mutatványt, amikor a szalag egyszerűen elengedte magát, és a lánnyal együtt leszakadt. Virginia bátyja, Krisztofer a helyszínen volt, azonnal testvére segítségére sietett.</p>
      <p>– Beszaladtunk, felkaptuk, és kivittük a húgomat – mesélte a Borsnak Krisztofer. Virginiát rögtön egy helyi kórházba szállították.</p>
      <p>– Először alaposan ráijesztettek, de szerencsére nem sokkal később bejött egy főorvos, és elmondta, hogy <b>bár a jobb keze, jobb lába eltört és a bal keze megrepedt, de nem kell megoperálni</b> – szögezte le az aggódó testvér.</p>
      <figure>
        <img src="http://media.borsonline.hu/cikk/20/192493/gallery-picture/645w/2028568_62514411-150523692753569-80181774486469836800-n.jpg"/>
        <figcaption>Az eltökélt artistalány már márciusban újra szerepelni akar</figcaption>
      </figure>
      <h3>A rendőrség nyomozást indított.</h3>
      <p>A kis, családi cirkuszt a testvérpár vezeti, egyelőre nem tudni, hogy szerelési gond, anyaghiba okozhatta-e a balesetet, vagy a lány rögzítette rosszul a kötelet.</p>
      <h3>A lány az első sokk után kijelentette, hogy márciusban ismét porondra lép.</h3>
      <p>Virginiát a vizsgálatok után rögtön Magyarországra szállították, már egy hazai kórházban vizsgálják, újra megröntgenezik.</p>
      <blockquote><b>Picard Lily is lábadozik </b><br/>Az utóbbi évben két magyar artistalány is súlyosan megsérült, D. Krisztina egy osztrák cirkuszban zuhant a mélybe, míg Picard Lily nemrégiben egy szerb előadáson zuhant le a trapézról. Virginiához hasonlóan mindkét lány elszánt erővel küzd a teljes felépülésért.</blockquote>
    </article>
  </body>
</html>