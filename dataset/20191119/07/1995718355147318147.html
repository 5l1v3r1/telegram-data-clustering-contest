<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152503-u-seli-na-volyni-sobaky-za-nich-zagryzly-u-gospodariv-bagato-kroliv"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T07:33:00+00:00"/>
    <meta property="og:title" content="У селі на Волині собаки за ніч загризли у господарів багато кролів"/>
    <meta property="og:description" content="У селі Бірки Любешівського району за ніч собаки поїли кролів та задавили кота місцевої мешканці"/>
  </head>
  <body>
    <article>
      <h1>У селі на Волині собаки за ніч загризли у господарів багато кролів</h1>
      <address>
        <time datetime="2019-11-19T07:33:00+00:00">19 Nov 2019, 07:33</time>
      </address>
      <p>У селі Бірки Любешівського району за ніч собаки поїли кролів та задавили кота місцевої мешканці.<br/><br/>Про такий кричущий факт розповіла на своїй сторінці у соціальній мережі жителька цього села Катерина Юхимик, - пише газета Нове життя.<br/><br/>Так, за її словами, минулої ночі у неї на обійсті собаки поїли вісім кролів і загризли кота. За одну ніч пси верталися двічі: перший раз задавили два кролі, а коли повернулися вдруге, то ще й задавили домашнього улюбленця. Власниця зауважує, що, коли виходила вночі на вулицю, то бачила на своєму обійсті три собаки.<br/><br/>"Люди с. Бірки, прив'язуйте своїх собак!» - закликає Катерина Юхимик своїх односельців.<br/><br/>Ті ж дописувачі, котрі прокоментували даний запис, зауважують, що такий випадок у Бірках уже трапився не вперше. А також більшість пишуть, що насамперед потрібно покарати власників псів за неналежне їхнє утримання, тож саме вони мають компенсувати збитки.</p>
    </article>
  </body>
</html>