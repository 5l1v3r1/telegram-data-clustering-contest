<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tricolorii-isi-fac-autocritica-dupa-manita-de-pe-wanda-metropolitano-trebuie-sa-fim-barbati-si-sa-mergem-mai-departe-20095647"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T07:19:59+00:00"/>
    <meta property="og:title" content="„Tricolorii” își fac autocritica după „manita” de pe „Wanda Metropolitano”: „Trebuie să fim bărbaţi şi să mergem mai departe!”"/>
    <meta property="og:description" content="„Tricolorii” s-au umplut de penibil în frunte cu selecționerul Cismin Contra pe „Wanda Metropolitano” unde România a cedat cu neverosimilul scor de 5-0"/>
  </head>
  <body>
    <article>
      <h1>„Tricolorii” își fac autocritica după „manita” de pe „Wanda Metropolitano”: „Trebuie să fim bărbaţi şi să mergem mai departe!”</h1>
      <address><time datetime="2019-11-19T07:19:59+00:00">19 Nov 2019, 07:19</time> by <a rel="author">Cristian P</a></address>
      <p>
        <b>„Tricolorii” s-au umplut de penibil în frunte cu selecționerul Cismin Contra pe „Wanda Metropolitano” unde România a cedat cu neverosimilul scor de 5-0 duelul cu Spania.</b>
      </p>
      <p>La finalul partidei și după ce au aflat că „Guriță” și-a anunțat plecarea de la națională, „vedetele” naționalei și-au făcut autocritica după umilința trăită pe „Wanda Metropolitano”.</p>
      <p><b><i>„Trebuie să fim bărbaţi şi să mergem mai departe. O înfrângere dureroasă, cu o echipă foarte bună, cu o posesie foarte bună, cu fundaşii laterali extreme. A fost un meci dificil, nu am reuşit nici măcar să dăm un gol. S-a vazut că asta e diferenţa. Eu cred că e o diferenţă, pentru că ei joacă la un alt nivel. Aţi văzut cum e campionatul spaniol si cum e al nostru. </i></b><b><i>M-am simţit foarte bine, am alergat foarte mult după minge, a fost un antrenament defensiv. Nu suntem singurii care venim aici şi nu au ocazia să atingem mingea. E o echipă foarte mare, cred că e cea mai bună din lume”,</i></b> a declarat Florinel Coman.</p>
      <hr/>
      <p>
        <b>Urmariți LIVE desfășurarea tuturor partidelor pe cel mai nou și modern <a href="https://pariuri1x2.ro/livescore">Livescore</a> din România .</b>
      </p>
      <hr/>
      <p>La rândul său, mijlocașul Nicușor Stanciu a spus că atât el cât și ceilalți fotbaliști care vor fi convocați la barajul pentru accederea la EURO 2020 din Liga Națiunilor, nu vor avea nicio scuză dacă nu se califică la turneul final care va fi găzduit și de țara noastră.</p>
      <p><b><i>„Este foarte greu, nu-mi găsesc cuvintele. Indiferent că jucăm cu Spania sau cu orice alt adversar de calibru, 5-0 este un scor mare şi nu mai e nimic de zis. Acum e nevoie de multă muncă şi să facem ce nu am făcut până acum. Dacă nu alergăm 90 de minute şi dacă nu luptăm pentru fiecare minge, tot degeaba. Când vii la naţională, echipa primează. Nu contează cine marchează sau dă o pasă de gol, contează toţi să tragem la aceeaşi căruţă. Oricât de talentaţi am fi, dacă nu eşti dispus să te sacrifici, nu poţi avea rezultate. Mai avem o şansă să mergem la EURO şi dacă nu reuşim să ne calificăm de acolo, nu avem nicio scuză”,</i></b> a declarat Nicușor Stanciu.</p>
      <p>După rezultatele consemnate în Grupa F, Spania și Suedia s-au calificat direct la turneul final al Campionatului European de anul viitor, competiție la care Norvegia și România pot ajunge prin rezultatele înregistrate în Liga Națiunilor, ambele fiind la baraj.</p>
    </article>
  </body>
</html>