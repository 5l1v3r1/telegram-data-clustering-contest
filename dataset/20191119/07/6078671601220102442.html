<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/voiina-ofitzialno-suyuz-1618285.html"/>
    <meta property="og:site_name" content="Cross"/>
    <meta property="article:published_time" content="2019-11-19T07:10:00+00:00"/>
    <meta property="og:title" content="19 ноември в историята"/>
    <meta property="og:description" content="/КРОСС/ 461 г. - Либий Север е провъзгласен за римски император в Равена."/>
  </head>
  <body>
    <article>
      <h1>19 ноември в историята</h1>
      <address>
        <time datetime="2019-11-19T07:10:00+00:00">19 Nov 2019, 07:10</time>
      </address>
      <p>/КРОСС/ <b>461 г.</b> - Либий Север е провъзгласен за римски император в Равена.</p>
      <p><b>1493 г.</b> - По време на втората си експедиция Христофор Колумб открива остров, който кръщава Сан Хуан Батиста (по-късно преименуван на Пуерто Рико).</p>
      <p><b>1703 г.</b> - Поставено е началото на мистерията за Желязната маска със смъртта на един затворник в Бастилията, чието име и престой в тъмницата са пазени в строга тайна.</p>
      <p><b>1824 г.</b> - В най-голямото наводнение в историята на Санкт Петербург загиват около 10 000 души.</p>
      <p><b>1826 г.</b> - Образувани са Военноморските сили на Боливия.</p>
      <p><b>1831 г.</b> - Велика Колумбия окончателно се разпада на Нова Гранада, Венецуела и Еквадор.</p>
      <p><b>1858 г.</b> - Основан е град Холистър, САЩ</p>
      <p><b>1863 г.</b> - Президентът на САЩ Ейбръхам Линкълн изнася известното си Гетисбъргско обръщение.</p>
      <p><b>1885 г.</b> - Сръбско-българска война: Състои се Боят при Гургулят.</p>
      <p><b>1889 г. </b>- Създаден е Гербът на Бразилия.</p>
      <p><b>1893 г.</b> - 4 Велико народно събрание учредява Министерство на обществените сгради, пътищата и съобщенията.</p>
      <p><b>1919 г.</b> - Зайон получава статут на национален парк.</p>
      <p><b>1922 г.</b> - В Царство България се провежда референдум за започване на съдебен процес срещу министрите от кабинетите на Иван Гешов (1911-1913), Стоян Данев (1913) и Александър Малинов (1918).</p>
      <p><b>1924 г.</b> - Египет става конституционна монархия.</p>
      <p><b>1942 г.</b> - Втора световна война: Битка при Сталинград: Силите на Съветския съюз, командвани от генерал Георгий Жуков, преминават в контранастъпление, като обръщат хода на битката в полза на Съветския съюз.</p>
      <p><b>1946 г.</b> - ООН: Афганистан, Исландия и Швеция се присъединяват към Организацията на обединените нации.</p>
      <p><b>1946 г.</b> - ООН: Генералната асамблея на ООН приема резолюция против преследванията на расова и религиозна основа.</p>
      <p><b>1969 г.</b> - Аполо 12 каца на Луната, а Чарлс Конрад и Алън Бийн стават третия и четвъртия човек стъпили на лунната повърхност.</p>
      <p><b>1977 г. </b>- Египетският президент Ануар Садат става първият арабски държавен глава, направил официално посещение в Израел.</p>
      <p><b>1979 г.</b> - От Ленинград за Москва поема първия си курс високоскоростният влак Р-200.</p>
      <p><b>1985 г.</b> - Студената война: В Женева е осъществена, за първи път, среща между президента на САЩ Роналд Рейгън и генералния секретар на ЦК на КПСС Михаил Горбачов.</p>
      <p><b>1990 г.</b> - 22 държави от НАТО и Варшавския договор подписват в Париж Договор за ограничаване на конвенционалните оръжия в Европа.</p>
      <p><b>1995 г.</b> - На президентските избори в Полша Александър Квашневски побеждава действащия тогава президент Лех Валенса.</p>
      <p><b>1999 г.</b> - Китай успешно изстрелва своя първи експериментален космически кораб, Шънджоу 1.</p>
      <p><b>2003 г. </b>- официално е открит португалският футболен стадион Ещадио Д-р Магаляеш Песоа.</p>
    </article>
  </body>
</html>