<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/si-appartano-nei-bagni-della-discoteca-lui-violenta-lei-%C3%A8-appena-maggiorenne-219493"/>
    <meta property="og:site_name" content="Oggi Treviso"/>
    <meta property="article:published_time" content="2019-11-19T07:23:37+00:00"/>
    <meta property="og:title" content="Si appartano nei bagni della discoteca e lui la violenta. Lei è appena maggiorenne"/>
    <meta property="og:description" content="TREVISO – Avrebbe incontrato un uomo in discoteca, si sarebbero poi spostati in bagno e qui lui l’avrebbe stuprata. La violenza sessuale, su cui ora indagano i carabinieri, si sarebbe consumata sabato scorso."/>
  </head>
  <body>
    <article>
      <h1>Si appartano nei bagni della discoteca e lui la violenta. Lei è appena maggiorenne</h1>
      <h2>Sul caso stanno indagando i carabinieri</h2>
      <address>
        <time datetime="2019-11-19T07:23:37+00:00">19 Nov 2019, 07:23</time>
      </address>
      <p><b>TREVISO</b> – <b>Avrebbe incontrato un uomo in discoteca, si sarebbero poi spostati in bagno e qui lui l’avrebbe stuprata</b>. La violenza sessuale, su cui ora indagano i carabinieri, si sarebbe consumata sabato scorso.<br/><br/>La ragazza, appena maggiorenne, si sarebbe recata nel locale insieme ad altre persone, le quali non si sarebbero rese minimamente conto di quanto accaduto.<br/><br/> <br/><br/><b>Dopo aver conosciuto l’uomo ed aver bevuto qualcosa insieme a lui</b>, si sarebbero spostati in un bagno e qui ci sarebbe stato l’abuso. La vittima solo l’indomani avrebbe deciso di rivolgersi al pronto soccorso per raccontare la terribile esperienza.<br/><br/> <br/><br/><b>Il caso poi è stato preso in esame dai carabinieri</b>, che raccolta la testimonianza della ragazza hanno fatto scattare le indagini per cercare di risalire al responsabile.<br/><br/>Elementi utili per ricostruire quanto accaduto potrebbero emergere da testimoni che potrebbero averli visti insieme e dalle immagini del sistema di videosorveglianza.</p>
    </article>
  </body>
</html>