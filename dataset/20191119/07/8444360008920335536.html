<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kairos/kairos-agrieyei-gia-ta-kala-me-vroxes-kataigides-kai-afrikaniki-skoni/2918651/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T07:01:16+00:00"/>
    <meta property="og:title" content="Καιρός: Αγριεύει για τα καλά με βροχές, καταιγίδες και αφρικανική σκόνη"/>
    <meta property="og:description" content="Σπίτι θα μας αναγκάσει να μείνουμε σήμερα ο καιρός. Έντονα φαινόμενα θα χτυπήσουν πολλές περιοχές. Η κακοκαιρία θα χτυπήσει και την Αθήνα. Από το βράδυ μέτωπο ισχυρών καταιγίδων θα επηρεάσει το Ιόνιο και περιοχές της Δυτικής Ελλάδας."/>
  </head>
  <body>
    <article>
      <h1>Καιρός: Αγριεύει για τα καλά με βροχές, καταιγίδες και αφρικανική σκόνη</h1>
      <h2>Σπίτι θα μας αναγκάσει να μείνουμε σήμερα ο καιρός. Έντονα φαινόμενα θα χτυπήσουν πολλές περιοχές. Η κακοκαιρία θα χτυπήσει και την Αθήνα. Από το βράδυ μέτωπο ισχυρών καταιγίδων θα επηρεάσει το Ιόνιο και περιοχές της Δυτικής Ελλάδας.</h2>
      <address><time datetime="2019-11-19T07:01:16+00:00">19 Nov 2019, 07:01</time> by <a rel="author">kostas.papadopoulos</a></address>
      <p>Άστατος θα είναι σήμερα ο καιρός και σύμφωνα με το meteo περιμένουμε κατά περιόδους βροχές και καταιγίδες τοπικού χαρακτήρα έως το μεσημέρι, κυρίως στο Ιόνιο και στα ηπειρωτικά. Παροδικές καταιγίδες είναι πιθανό να εκδηλωθούν στο νομό Αττικής και στην πόλη της Αθήνας.</p>
      <p>Μετά το μεσημέρι στο Ιόνιο, στη Θεσσαλία και στην Κεντρική Μακεδονία τα φαινόμενα τοπικά θα ενταθούν, ενώ από τις βραδινές ώρες μέτωπο αρκετά ισχυρών καταιγίδων θα επηρεάσει το Ιόνιο και περιοχές της Δυτικής Ελλάδας, με επέκταση τη νύχτα ανατολικότερα. Η σημερινή κακοκαιρία είναι συνέχεια της χθεσινής όπου έπεσαν σχεδόν 13.500 κεραυνοί σε όλη τη χώρα.</p>
      <figure>
        <img src="https://www.newsit.gr/wp-content/uploads/2019/11/ZEUS_Nov_18_1900.jpg"/>
      </figure>
      <p>Οπως αναφέρει η ΕΜΥ, περιμένουμε σήμερα στο Ιόνιο, στα ηπειρωτικά και πρόσκαιρα στις Κυκλάδες και στην Κρήτη τοπικές βροχές και καταιγίδες, οι οποίες τις απογευματινές ώρες σταδιακά θα ενταθούν. Ευνοείται, μάλιστα, η μεταφορά σκόνης στα δυτικά και τα νότια.</p>
      <related>
        <h4>Click4more:</h4>
        <a href="https://www.newsit.gr/kairos/kairos-arnaoutoglou-pithani-genikeymeni-kakokairia-apo-vdomada/2918531/"/>
      </related>
      <p>Οι άνεμοι θα πνέουν νότιοι νοτιοανατολικοί και από το απόγευμα στο Ιόνιο θα ενισχυθούν σε 6 με 7 μποφόρ. Η ορατότητα τις πρωινές ώρες θα είναι κατά τόπους περιορισμένη.</p>
      <h3>Αναλυτικά η πρόγνωση του καιρού για σήμερα Τρίτη (19.11.2019) από την ΕΜΥ</h3>
      <p><b>Μακεδονία, Θράκη</b><br/>Καιρός: Νεφώσεις παροδικά αυξημένες με ασθενείς τοπικές βροχές που βαθμιαία θα ενταθούν και θα εκδηλωθούν σποραδικές καταιγίδες κυρίως στην κεντρική και ανατολική Μακεδονία. Η ορατότητα τις πρωινές ώρες θα είναι κατά τόπους περιορισμένη.<br/>Άνεμοι: Ανατολικοί νοτιοανατολικοί 3 με 4 και τη νύχτα τοπικά 5 μποφόρ.<br/>Θερμοκρασία: Από 11 έως 19 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p><b>Νησιά Ιονίου, Ήπειρος. Δυτική Στερεά, Δυτική Πελοπόννησος</b><br/>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Από το μεσημέρι τα φαινόμενα θα ενταθούν και θα εκδηλωθούν και σποραδικές καταιγίδες, πιθανώς κατα τόπους ισχυρές από τις βραδινές ώρες.<br/>Άνεμοι: Νοτιοανατολικοί 3 με 4 ενισχυόμενοι βαθμιαία από το μεσημέρι σε 4 με 6 και τη νύχτα στο Ιόνιο τοπικά 7 μποφόρ.<br/>Θερμοκρασία: Από 13 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p><b>Θεσσαλία, Ανατολική Στερεά, Εύβοια, Ανατολική Πελοπόννησος</b><br/>Καιρός: Νεφώσεις παροδικά αυξημένες με τοπικές βροχές. Σταδιακά θα εκδηλωθούν και σποραδικές καταιγίδες κυρίως στα νότια.<br/>Άνεμοι: Νότιοι νοτιοανατολικοί 3 με 5 μποφόρ.<br/>Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p><b>Κυκλάδες, Κρήτη</b><br/>Καιρός: Nεφώσεις παροδικά αυξημένες με τοπικές βροχές κυρίως στα δυτικά όπου θα εκδηλωθούν και μεμονωμένες καταιγίδες μέχρι το απόγευμα.<br/>Άνεμοι: Νοτιοανατολικοί 4 με 5 μποφόρ.<br/>Θερμοκρασία: Από 15 έως 21 βαθμούς Κελσίου.</p>
      <p><b>Νησιά Ανατολικού Αιγαίου, Δωδεκάνησα</b><br/>Καιρός: Στα βόρεια νεφώσεις με τοπικές βροχές και μέχρι το απόγευμα και μεμονωμένες καταιγίδες. Στα υπόλοιπα λίγες νεφώσεις πρόσκαιρα αυξημένες.<br/>Άνεμοι: Νοτιοανατολικοί 4 με 5 μποφόρ.<br/>Θερμοκρασία: Από 16 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>Αττική</b><br/>Καιρός: Νεφώσεις παροδικά αυξημένες με τοπικές βροχές και μεμονωμένες καταιγίδες.<br/>Άνεμοι: Νότιοι νοτιοανατολικοί 3 με 5 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <p><b>Θεσσαλονίκη</b><br/>Καιρός: Νεφώσεις με τοπικές βροχές και μετά το μεσημέρι πιθανώς μεμονωμένες καταιγίδες.<br/>Άνεμοι: Ανατολικοί νοτιοανατολικοί 2 με 4 μποφόρ.<br/>Θερμοκρασία: Από 13 έως 18 βαθμούς Κελσίου.</p>
      <h3>Η πρόγνωση του καιρού για αύριο Τετάρτη (20.11.2019)</h3>
      <p>Στα δυτικά, τα κεντρικά και τα βόρεια θα έχουμε νεφώσεις με βροχές και σποραδικές καταιγίδες. Τα φαινόμενα που πιθανώς στα δυτικά κατά τόπους θα είναι έντονα, από αργά το απόγευμα σταδιακά θα εξασθενήσουν, ενώ το βράδυ στα βορειοδυτικά θα σταματήσουν. Στην υπόλοιπη χώρα λίγες νεφώσεις.</p>
      <p>Οι άνεμοι θα πνέουν από νότιες διευθύνσεις 4 με 6 και στο Ιόνιο το πρωί τοπικά 7 μποφόρ με βαθμιαία εξασθένηση. Η θερμοκρασία θα σημειώσει μικρή πτώση στα δυτικά και βόρεια.</p>
    </article>
  </body>
</html>