<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_772470463_Sobstvenitsite_na_PSJ_sa_mnogo_blizo_do_zakupuvaneto_na_Liyds"/>
    <meta property="og:site_name" content="webcafé"/>
    <meta property="article:published_time" content="2019-11-19T07:24:00+00:00"/>
    <meta property="og:title" content="Собствениците на ПСЖ са много близо до закупуването на Лийдс"/>
    <meta property="og:description" content="Прогрес при последните разговори"/>
  </head>
  <body>
    <article>
      <h1>Собствениците на ПСЖ са много близо до закупуването на Лийдс</h1>
      <address><time datetime="2019-11-19T07:24:00+00:00">19 Nov 2019, 07:24</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2017/07/18/owners02/1170x790.jpg"/>
        <figcaption>Катарските милиони се изсипват в ПСЖ от 2011 година, след което клубът завоюва шест титли на Лига 1 и повече от дузина други домашни купи. Но така и не успява в мечтата си да спечели Шампионската лига.<cite>Снимка: © getty</cite></figcaption>
      </figure>
      <p>
        <b>Много скоро английският Лийдс може да стане собственост на "Катар Спортс Инвестмънтс", която притежава и френския гранд Пари Сен Жермен, твърди ESPN.</b>
      </p>
      <p>Разговори между представители на компанията и йоркшърския клуб се водят вече от около година и сделката бе на път да се осъществи още през лятото, но пропадна. При последните разговори обаче е постигнат значителен прогрес.</p>
      <p>Двама други потенциални купувачи преговарят с клуба, но катарската компания е фаворит поради добрите отношения между президента на Лийдс Андреа Радрицани и Насер Ал-Келаифи, които са дългогодишни приятели</p>
      <p>Лийдс започна силно сезона в Чемпиъншип, като в момента е трети в класирането и е с големи шансове за завръщане в елита. Клубът, който е трикратен шампион на Англия и финалист за КЕШ, бе закупен от Радрицани през 2017 г. за 45 милиона евро.</p>
      <p>
        <b>Катарските милиони се изсипват в ПСЖ от 2011 година, след което клубът завоюва шест титли на Лига 1 и повече от дузина други домашни купи. Но така и не успява в мечтата си да спечели Шампионската лига.</b>
      </p>
      <p>Сред възможните варианти пред "Катар Спортс Инвестмънтс" бяха Астън Вила, Нотингам Форест и Куинс Парк Рейнджърс, но от компанията се спряха на Лийдс.</p>
      <p>Това е клуб с традиции и напълно се вписва в плана на компанията за разрастване на футболната империя на Насер Ал-Келаифи.</p>
      <related>
        <a href="https://www.webcafe.bg/sportcafe/retro/id_1026611469_A_beshe_vreme_kogato_toaletnata_na_bazata_na_Siti_nyamashe_vrata_Sled_tova_doydoha_sheyhovete_"/>
      </related>
    </article>
  </body>
</html>