<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/boryana-markova-ot-nimkh-s-mrachno-preduprezhdenie-zadava-se_news710079.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T07:10:00+00:00"/>
    <meta property="og:title" content="Боряна Маркова от НИМХ с мрачно предупреждение: Задава се..."/>
    <meta property="og:description" content="Над Черноморието облачността ще е значителна, на места видимостта ще е намалена"/>
  </head>
  <body>
    <article>
      <h1>Боряна Маркова от НИМХ с мрачно предупреждение: Задава се...</h1>
      <h2>Над Черноморието облачността ще е значителна, на места видимостта ще е намалена</h2>
      <address>
        <time datetime="2019-11-19T07:10:00+00:00">19 Nov 2019, 07:10</time>
      </address>
      <p>https://blitz.bg/obshtestvo/boryana-markova-ot-nimkh-s-mrachno-preduprezhdenie-zadava-se_news710079.html Blitz.bg</p>
      <figure>
        <img src="https://static.blitz.bg/documents/thumbnails/730/201905/1557132862-20190506102815-img-1044.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Днес, след временно намаление на облачността, главно над планинските райони, от запад тя отново ще се увеличи. Ще духа слаб вятър от изток-югоизток.</b><br/><br/>Това съобщи дежурният синоптик Боряна Маркова от Националния институт по метеорология и хидрология (НИМХ).<br/><br/>Минималните температури ще са от 8° до 13°, по-ниски по високите полета на Западна България. Максимални - предимно между 13° и 18°, в местата с трайна мъгла ще останат около 11°.<br/><br/>Атмосферното налягане ще се задържи малко по-високо от средното за месеца.<br/><br/>Над Черноморието облачността ще е значителна, на места видимостта ще е намалена. Ще духа слаб вятър от изток-югоизток. Максимални температури на въздуха между 16° и 18°. Температурата на морската вода е 17-18°. Вълнението на морето ще е 2-3 бала.<br/><br/>Над планините ще преобладава слънчево време, но след обяд облачността ще се увеличи. Ще духа слаб до умерен южен вятър. Максимална температура на 1200 метра около 12°, на 2000 метра – около 6°.<br/><br/>В сряда вятърът от изток-югоизток ще се усили, особено в източната половина от страната. Ще преобладава облачно време и от запад на изток през деня и през нощта срещу четвъртък на много места ще има валежи от дъжд. Температурите ще започнат да се понижават.<br/><br/>През следващите дни от изток, впоследствие и от североизток, ще продължи да нахлува сравнително хладен въздух и температурите ще се нормализират.<br/><br/>Ще бъде предимно облачно, с прекъсвания и на места ще превалява дъжд, над около 1800 м - сняг. По-съществени ще са валежите в четвъртък и петък в Рило-Родопската област. Температурите ще бъдат с малък дневен ход.<br/><br/><a href="https://blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната </b></a></p>
    </article>
  </body>
</html>