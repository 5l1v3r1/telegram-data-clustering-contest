<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/harm-beertema-pvv-lacht-kneuterpartij-henk-otten-uit-go-als-in-ga-nederlands-te-boers-voor-nieuwe-elite/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T07:00:46+00:00"/>
    <meta property="og:title" content="Harm Beertema (PVV) lacht kneuterpartij Henk Otten uit: ‘Go? Als in ‘Ga’? Nederlands te boers voor nieuwe elite?’"/>
    <meta property="og:description" content="Erg serieus wordt de door Henk Otten geleide afspliting van ex-FVD’ers, GO, nog niet genomen door Den Haag. PVV-Tweede Kamerlid Harm Beertema slaat de beweging met argwaan gade. Het feit dat de partij een Engelse naam heeft gekozen als vlag om onder te varen, vindt de volgeling van Geert Wilders maar niets. Ondanks drie zetels in de Eerste Kamer en her en der wat individuele Statenleden, heeft de kersverse partij Groep Otten de grootste moeite zichzelf staande te houden in het Nederlandse politieke landschap. Het zijn niet alleen de oude “kartelpartijen” die net doen alsof Henk Otten niet bestaat, maar ook de PVV moet niets hebben van de zetelrovers geleid door de voormalige honcho van Forum voor Democratie. Dat blijkt wel uit de reactie van Kamerlid Harm Beertema. Beertema kwam de ‘officiële naam’ van de Groep Otten tegen: GO. Onder die naam wil de partij ook meedoen aan de Tweede Kamerverkiezingen. Het PVV-fractielid vindt het een uiterst ongelukkige keuze: “Go? Als in ‘Ga’? #Go heeft in ieder geval de primeur…"/>
  </head>
  <body>
    <article>
      <h1>Harm Beertema (PVV) lacht kneuterpartij Henk Otten uit: ‘Go? Als in ‘Ga’? Nederlands te boers voor nieuwe elite?’</h1>
      <address><time datetime="2019-11-19T07:00:46+00:00">19 Nov 2019, 07:00</time> by <a rel="author">Tim Engelbart</a></address>
      <p>
        <b>Erg serieus wordt de door Henk Otten geleide afspliting van ex-FVD’ers, GO, nog niet genomen door Den Haag. PVV-Tweede Kamerlid Harm Beertema slaat de beweging met argwaan gade. Het feit dat de partij een Engelse naam heeft gekozen als vlag om onder te varen, vindt de volgeling van Geert Wilders maar niets.</b>
      </p>
      <p>Ondanks drie zetels in de Eerste Kamer en her en der wat individuele Statenleden, heeft de kersverse partij Groep Otten de grootste moeite zichzelf staande te houden in het Nederlandse politieke landschap. Het zijn niet alleen de oude “kartelpartijen” die net doen alsof Henk Otten niet bestaat, maar ook de PVV moet niets hebben van de zetelrovers geleid door de voormalige honcho van Forum voor Democratie. Dat blijkt wel uit de reactie van Kamerlid Harm Beertema.</p>
      <p>Beertema kwam de ‘officiële naam’ van de Groep Otten tegen: GO. Onder die naam wil de partij ook meedoen aan de Tweede Kamerverkiezingen. Het PVV-fractielid vindt het een <a href="https://twitter.com/harmbeertema/status/1196471288535113729"><b>uiterst ongelukkige keuze</b></a>:</p>
      <blockquote>“Go? Als in ‘Ga’? #Go heeft in ieder geval de primeur van een Nederlandse politieke partij die een Engelse/Globlish naam kiest. Nederlands is kennelijk te boers en bekrompen voor de grenzeloze ambities van de nieuwe internationale elite.”</blockquote>
      <p>En daarmee geeft Beertema meteen de tragiek van de nieuwe partij aan. Alle deelnemers deden mee aan Forum voor Democratie om de macht in Nederland open te breken. Maar inmiddels zetten ze daar alles op alles om er zo dicht mogelijk tegenaan te schurken in een poging erbij te mogen horen. Vermoedelijk tevergeefs. Maar hé: tot 2023 hebben ze wel een paar leuke zeteltjes.</p>
    </article>
  </body>
</html>