<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/katalin-hercegne-csipkes-estelyi/"/>
    <meta property="og:site_name" content="FEMINA"/>
    <meta property="article:published_time" content="2019-11-19T07:30:00+00:00"/>
    <meta property="og:title" content="Katalin csipkés estélyiben jelent meg a tegnap esti gálán - Káprázatosan nézett ki"/>
    <meta property="og:description" content="Katalin hercegné egy Alexander McQueen-estélyiben keltett feltűnést."/>
  </head>
  <body>
    <article>
      <h1>Katalin csipkés estélyiben jelent meg a tegnap esti gálán - Káprázatosan nézett ki</h1>
      <h2>Katalin hercegné egy Alexander McQueen-estélyiben keltett feltűnést.</h2>
      <address><time datetime="2019-11-19T07:30:00+00:00">19 Nov 2019, 07:30</time> by <a rel="author">Laci Patricia</a></address>
      <p><b>Katalin hercegné</b> és Vilmos herceg tegnap este a London Palladium Színházba voltak hivatalosak, ugyanis ott rendezték meg a Royal Variety Performance jótékonysági show-t. Ezt az eseményt Angliában még a BBC is sugározza, olyan idős és betegeskedő embereknek szeretnének segíteni, akik hosszú évekig a szórakoztatóiparban dolgoztak.</p>
      <h3>Katalin hercegné gyönyörű volt a csipkés estélyijében</h3>
      <p>A jótékonysági gálára Katalin kedvenc tervezője, Alexander McQueen estélyijét választotta. A kreáció egy elegáns csipkeruha volt, ami remekül kiemelte a cambridge-i hercegné karcsú alakját. A kevesebb néha több elv alapján nem is rakott fel sok ékszert magára, csak egy fülbevalót viselt. A rajongók is imádták a hercegné szettjét, hivatalos Instagram-oldalukra csak úgy zúdultak a kommentek.</p>
      <p>"Te szent ég! A herceg és a hercegné olyan istenien festenek! Katalin csak úgy sugárzott! Imádom a ruháját! Olyan elegáns.", "egyértelmű, hogy Katalinnak van a legjobb stylistja ezen a bolygón", "lélegzetelállító ez a külső" - írták a dicsérő szavakat.</p>
      <p>Képes összeállításunkban megnézheted, milyen csinos volt Katalin hercegné tegnap este.</p>
      <figure>
        <img src="https://kep.index.hu/1/0/3042/30420/304202/30420265_4d22aa1241e6b4a7fb273e3f7e665261_wm.jpg"/>
        <figcaption>Katalin hercegné - mint mindig - most is lehengerlően nézett ki.<cite>Samir Hussein / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3042/30420/304202/30420267_298e6c675e8d724eb74c94ceeffc2721_wm.jpg"/>
        <figcaption>A jótékonysági gálára Vilmos is elkísérte.<cite>Samir Hussein / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3042/30420/304202/30420273_599d2ca55e033df1862ca87ba1f4010d_wm.jpg"/>
        <figcaption>Gyönyörű csipkés estélyije így festett hátulról.<cite>Karwai Tang / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3042/30420/304202/30420275_88fd5fed22e5ec7a55807b6ee7d68023_wm.jpg"/>
        <figcaption>Katalin a fellépőkkel is váltott néhány szót.<cite>WPA Pool / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3042/30420/304202/30420277_b52acc67eb8be2a6bbcb291a71c6e5bb_wm.jpg"/>
        <figcaption>Az eseményen még egy csokor virágot is kapott.<cite>Max Mumby/Indigo / Getty Images Hungary</cite></figcaption>
      </figure>
    </article>
  </body>
</html>