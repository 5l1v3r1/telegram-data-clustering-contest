<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/uludaga-akin-ettiler-215508h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T07:10:05+00:00"/>
    <meta property="og:title" content="Uludağ'a akın ettiler"/>
    <meta property="og:description" content="Kış turizminin göz bebeği olan Uludağ okulların ara tatili ile birlikte doldu taştı. Sezon açılışına sayılı günler kala öğrenciler için verilen ara tatili değerlendirmek isteyen yüzlerce kişi, Uludağ'a akın ederek sonbaharın keyfini çıkarttı."/>
  </head>
  <body>
    <article>
      <h1>Uludağ'a akın ettiler</h1>
      <h2>Kış turizminin göz bebeği olan Uludağ okulların ara tatili ile birlikte doldu taştı. Sezon açılışına sayılı günler kala öğrenciler için verilen ara tatili değerlendirmek isteyen yüzlerce kişi, Uludağ'a akın ederek sonbaharın keyfini çıkarttı.</h2>
      <address>
        <time datetime="2019-11-19T07:10:05+00:00">19 Nov 2019, 07:10</time>
      </address>
      <p>Bursa kent merkezine 51 kilometre uzaklıkta bulunan ve dört mevsim Türkiye’nin en önemli turizm merkezlerinden birisi olan Uludağ, bu yıl ilk kez uygulanan ara tatili doğayla iç içe geçirmek isteyen yüzlerce ziyaretçinin akınına uğradı. Çocuklarıyla birlikte Uludağ'a gelen vatandaşlar, güneşli havanın tadını çıkardı.</p>
      <p>Ormanlık alanda yürüyüş yapan ziyaretçiler, bol bol hatıra fotoğrafı çektirdi. Ziyaretçi sayısının kapasitenin üzerinde olması nedeniyle zaman zaman park girişinde uzun araç kuyrukları oluştu. Doluluk nedeniyle milli park içerisine giremeyen vatandaşlar, araçlarını park dışarısına bırakmak zorunda kaldı. Sezonun açılmasına günler kala otel doluluklarının yüzde 30'a ulaştığı öğrenildi.</p>
      <p>Ara tatilde ailesi ile birlikte Uludağ'ı gezmeye gelen Onur Berber, "Okullar tatil olduğu için geldik Uludağ'a. Daha önce de Uludağ'a geldik, çok beğendik, tatilimizi artık burada geçireceğiz" diye konuştu.</p>
    </article>
  </body>
</html>