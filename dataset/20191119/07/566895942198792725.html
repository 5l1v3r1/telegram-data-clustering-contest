<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577262/dvi-novi-linii-vodopostacanna-oblastuvali-u-ternopoli"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T07:27:00+00:00"/>
    <meta property="og:title" content="Дві нові лінії водопостачання облаштували у Тернополі"/>
    <meta property="og:description" content="Вартість труб сягає мільйона гривень"/>
  </head>
  <body>
    <article>
      <h1>Дві нові лінії водопостачання облаштували у Тернополі</h1>
      <address><time datetime="2019-11-19T07:27:00+00:00">19 Nov 2019, 07:27</time> by <a rel="author">Антоніна Албул</a></address>
      <p>
        <i>Менше місяця знадобилося водоканалівцям, аби прокласти 530 метрів нових поліетиленових труб взамін тих, що слугували ще від початку 70-80-х років минулого століття.</i>
      </p>
      <p>На певному етапі людям доводилося працювати навіть уночі, щоб не ускладнювати рух транспорту на завуженій частині дороги, що межує з ділянкою ремонтних робіт на вулицях Будного-Шептицького села Петриків. Востаннє такий обсяг робіт – і за метражем, і за фінансами – на цій водомережі виконували ще в 2007-2008 роках.</p>
      <p>За інформацією начальника відділу водопровідно-каналізаційних мереж Ганни Загородної, лише вартість труб сягає мільйона гривень, без урахування вартості самих робіт, транспортних та інших затрат. Дві нові лінії забезпечуватимуть водою мікрорайони “Дружба”, “Пронятин”, “Кутківці” та В.Березовицю.</p>
      <p>У водоканалі сподіваються, що це мінімізує аварійність та покращить якість води. Перепідключення мережі уже відбулося, на черзі – благоустрій території.</p>
    </article>
  </body>
</html>