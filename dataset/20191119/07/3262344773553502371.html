<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33124/huawei-google-e-usa-tutto-come-previsto-il-blocco-slitta-di-altri-tre-mesi"/>
    <meta property="og:site_name" content="DDay.it"/>
    <meta property="article:published_time" content="2019-11-19T07:32:00+00:00"/>
    <meta property="og:title" content="Huawei, Google e Usa, tutto come previsto. Il blocco slitta di altri tre mesi"/>
    <meta property="og:description" content="Il Governo Usa ha concesso un’ulteriore proroga di tre mesi al blocco totale delle forniture di telecomunicazioni da parte di Huawei agli operatori Usa. Prevedibile, e anche senza proroga per gli europei non sarebbe cambiato nulla."/>
  </head>
  <body>
    <article>
      <h1>Huawei, Google e Usa, tutto come previsto. Il blocco slitta di altri tre mesi</h1>
      <h2>Il Governo Usa ha concesso un’ulteriore proroga di tre mesi al blocco totale delle forniture di telecomunicazioni da parte di Huawei agli operatori Usa. Prevedibile, e anche senza proroga per gli europei non sarebbe cambiato nulla.</h2>
      <address><time datetime="2019-11-19T07:32:00+00:00">19 Nov 2019, 07:32</time> by <a rel="author">Roberto Pezzali</a></address>
      <p>Come previsto è arrivata una ulteriore proroga di tre mesi al “ban” imposto dal Governo Usa a Huawei. Una proroga che <b>concede altro tempo ai piccoli operatori di rete delle aree rurali, quelle dove Huawei era più forte e radicata</b>, grazie anche a prezzi più competitivi rispetto ai fornitori di apparecchiature di rete americane. Gli operatori non hanno ancora terminato la migrazione verso nuovi sistemi di rete, e <b>senza la proroga molti clienti sarebbero rimasti al buio, e sarebbe stato inaccettabile</b>. La decisione del Governo usa, abbastanza scontata, lascia intendere due cose: che l’interesse vero è tagliare fuori Huawei dagli Stati Uniti senza però danneggiare aziende e cittadini americani, e che <b>Huawei era più diffusa di quanto si potesse credere</b>, perché in sei mesi gli operatori sono sono stati in grado di sostituire tutto, hanno bisogno di altro tempo.</p>
      <p>Per noi non cambia nulla, e non sarebbe cambiato nulla in ogni caso: l’unico elemento che può rimettere Huawei in pista in Europa <b>è concessione della licenza speciale da parte del Governo alle aziende che ne hanno fatto richiesta</b>. Il Segretario del Commercio aveva annunciato che a breve sarebbero state concesse queste licenze, ma è altrettanto evidente che questa decisione è una delle tante mosse possibili in un complesso scacchiere Usa - Cina.</p>
      <p>La mossa di proteggere le aziende americane, che si è concretizzata con il prolungamento della proroga di altri tre mesi, lascia comunque ben sperare: anche la concessione delle licenze a Google, a Qualcomm e agli altri fornitori americani di Huawei sarebbe una decisione mirata a proteggere gli affari delle aziende americane.</p>
    </article>
  </body>
</html>