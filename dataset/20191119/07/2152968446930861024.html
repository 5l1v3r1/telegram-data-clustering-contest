<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/19/es-sys-sporazumenie-za-biudjeta-za-2020-godina.430061"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T07:40:00+00:00"/>
    <meta property="og:title" content="ЕС със споразумение за бюджета за 2020 година"/>
    <meta property="og:description" content="Отпускат се повече пари за климата, безработицата, младежите | Dnes.bg"/>
  </head>
  <body>
    <article>
      <h1>ЕС със споразумение за бюджета за 2020 година</h1>
      <h2>Отпускат се повече пари за климата, безработицата, младежите</h2>
      <address><time datetime="2019-11-19T07:40:00+00:00">19 Nov 2019, 07:40</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>ЕС постигна споразумение за бюджета си за 2020 г., предаде ДПА, ц цитирайки дипломати и евродепутати.</p>
      <p>Представители на правителствата на 28-те страни членки и депутати се споразумяха снощи за 153,6 милиарда евро разходи за догодина. Допълнителни средства ще бъдат отпуснати за борбата с климатичните промени, с безработицата сред младежите и за дигитализацията.</p>
      <p>Средствата за подкрепа на Турция като страна кандидат за членство в ЕС са намалени с около 85 милиона евро в сравнение с първоначалните планове, заяви евродепутатката Моника Холмайер.</p>
      <p>Предвид ситуацията в страната в области като върховенството на закона и свобода на медиите, средства ще бъдат отпускани само за гражданското общество, сирийските бежанци и по програмата "Еразъм". (БТА)</p>
    </article>
  </body>
</html>