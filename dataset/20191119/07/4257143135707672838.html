<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/19/svajc-es-dania-is-ott-lesz-az-eb-n-az-olaszok-boduletes-gyozelmet-arattak"/>
    <meta property="og:site_name" content="infostart"/>
    <meta property="article:published_time" content="2019-11-19T07:49:00+00:00"/>
    <meta property="og:title" content="Svájc és Dánia is ott lesz az Eb-n, az olaszok bődületes győzelmet arattak"/>
    <meta property="og:description" content="Svájc a Gibraltár elleni papírforma sikerrel, Dánia pedig az Írországban elért döntetlennel biztosította a helyét a D csoportból a jövő évi labdarúgó Európa-bajnokságon."/>
  </head>
  <body>
    <article>
      <h1>Svájc és Dánia is ott lesz az Eb-n, az olaszok bődületes győzelmet arattak</h1>
      <address><time datetime="2019-11-19T07:49:00+00:00">19 Nov 2019, 07:49</time> by <a rel="author">Infostart / MTI</a></address>
      <h3>Svájc a Gibraltár elleni papírforma sikerrel, Dánia pedig az Írországban elért döntetlennel biztosította a helyét a D csoportból a jövő évi labdarúgó Európa-bajnokságon.</h3>
      <p>A csoport élén így a svájciak végeztek, Dánia – amelynek már egy pont is elég volt a továbbjutáshoz Dublinban – lett a második, Írország pedig a harmadik, amely ezzel pótselejtezőre kényszerül.</p>
      <p>A hétfői játéknapon csak ebben az ötösben lehetett izgalmakra számítani, az F és a J jelű csoportban már eldőlt a továbbjutók kiléte.</p>
      <p>Előbbiben a spanyolok "búcsúzóul" fölényes győzelmet arattak a vendég románok felett, míg a svédek a feröerieket verték meg, ugyancsak hazai környezetben.</p>
      <p>A J csoportban Olaszország már az első félidőben eldöntötte az örmények elleni mérkőzést Palermóban, aztán végül 9–1-re nyert, a második helyen továbblépő finnek pedig kikaptak Görögországban.</p>
      <p>A jövő évi Eb-t rendhagyó módon 12 ország egy-egy városában, köztük Budapesten rendezik. A Puskás Aréna három csoportmérkőzésnek és egy nyolcaddöntőnek ad majd otthont.</p>
      <p>A pótselejtező sorsolását pénteken, a csoportok sorsolását pedig jövő szombaton tartják.</p>
      <h4>Eredmények</h4>
      <p><b>D csoport:</b><br/>Írország–Dánia 1–1 (0–0)<br/>gól: Doherty (85.), illetve Braithwaite (73.)</p>
      <p>Gibraltár–Svájc 1–6 (0–1)<br/>gól: Styche (74.), illetve Itten (10., 84.), Vargas (50.), Fassnacht (57.), Benito (75.), Xhaka (86.)</p>
      <p>A csoport végeredménye:<br/>1. Svájc 17 pont<br/>2. Dánia 16<br/>3. Írország 13<br/>4. Georgia 8<br/>5. Gibraltár 0</p>
      <p><b>F csoport:</b><br/>Svédország–Feröer-szigetek 3–0 (1–0)<br/>gól: Andersson (29.), Svanberg (72.), Guidetti (80.)</p>
      <p>Spanyolország–Románia 5–0 (4–0)<br/>gól: Ruiz (8.), Moreno (33., 43.), Rus (45+1., öngól), Oyarzabal (92.)</p>
      <p>Málta–Norvégia 1–2 (1–1)<br/>gól: Fenech (40.), illetve King (7.), Sorloth (62.)</p>
      <p>A csoport végeredménye:<br/>1. Spanyolország 26 pont<br/>2. Svédország 21<br/>3. Norvégia 17<br/>4. Románia 14<br/>5. Feröer-szigetek 3<br/>6. Málta 3</p>
      <p><b>J csoport:</b><br/>Liechtenstein–Bosznia-Hercegovina 0–3 (0–0)<br/>gól: Civic (57.), Hodzic (64., 72.)</p>
      <p>Olaszország–Örményország 9–1 (4–0)<br/>gól: Immobile (8., 33.), Zaniolo (9., 64.), Barella (29.), Romagnoli (72.), Jorginho (75., 11-esből), Orsolini (78.), Chiesa (81.), illetve Babajan (79.)</p>
      <p>Görögország–Finnország 2–1 (0–1)<br/>gól: Mantalosz (47.), Zsalanopulosz (70.), illetve Pukki (27.)</p>
      <p>A csoport végeredménye:<br/>1. Olaszország 30 pont<br/>2. Finnország 18<br/>3. Görögország 14<br/>4. Bosznia-Hercegovina 13<br/>5. Örményország 10<br/>6. Liechtenstein 2</p>
      <p>
        <i>Nyitókép: Pexels</i>
      </p>
    </article>
  </body>
</html>