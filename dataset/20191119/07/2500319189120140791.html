<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574151/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T07:31:44+00:00"/>
    <meta property="og:title" content="דיכטר: להחיל ריבונות ביו&quot;ש"/>
    <meta property="og:description" content="בתגובה להכרזה ההיסטורית של מזכיר המדינה האמריקאי פומפאו על חוקיות ההתנחלויות ביהודה ושומרון אומר סגן שר הביטחון אבי דיכטר כי &quot;עכשיו תורנו להחיל ריבונות ישראל בישובים באזור יהודה ושומרון&quot;"/>
  </head>
  <body>
    <article>
      <h1>דיכטר: להחיל ריבונות ביו"ש</h1>
      <address><time datetime="2019-11-19T07:31:44+00:00">19 Nov 2019, 07:31</time> by <a rel="author">איתי גדסי</a></address>
      <p>
        <b>בתגובה להכרזה ההיסטורית של מזכיר המדינה האמריקאי פומפאו על חוקיות ההתנחלויות ביהודה ושומרון אומר סגן שר הביטחון אבי דיכטר כי "עכשיו תורנו להחיל ריבונות ישראל בישובים באזור יהודה ושומרון"</b>
      </p>
      <figure>
        <img src="http://www.93fm.co.il/wp-content/uploads/2016/03/F120227MA04-e1549971703233.jpg"/>
        <figcaption>דיכטר<cite>צילום: מרים אלסטר, פלאש 90</cite></figcaption>
      </figure>
      <p>סגן שר הביטחון אבי דיכטר (הליכוד) בתגובה להכרזה ההיסטורית של מזכיר המדינה האמריקאי פומפאו על חוקיות ההתנחלויות ביהודה ושומרון: "40 שנה הלך הממשל האמריקאי במדבר הדין הבינלאומי, עד שהחליט לקבוע שהישובים הישראלים ביהודה ושומרון אינם בניגוד לחוק הבין לאומי. בהכרזתו של מזכיר המדינה פומפיאו, שללא ספק תואמה עם הנשיא טראמפ, שונתה רשמית ופומבית העמדה האמריקאית משנת 1978".</p>
      <p>דיכטר הוסיף כי, עתה לאחר הכרזת ארצות הברית, עלינו להחיל ריבונות ישראלית ביהודה ושומרון: "עתה לא נותר לנו אלא לפעול להשלמת ההכרזה ולהחיל ריבונות ישראלית בכל אחד מהישובים הישראלים באיו"ש, כדי שתושביהם ירגישו כאזרחים ישראלים החיים במדינת ישראל, על פי חוקי ישראל ופועלים מול משרדי הממשלה ולא מול מנהל אזרחי חצי צבאי".</p>
      <p>בדבריו, קרא דיכטר לפעול להחלת ריבונות כאמור, מיידית, וכי לדעתו אם תוקם ממשלת אחדות או ממשלת ימין, זה יבוצע: "אסור שזה יקח עוד 40 שנה, גם לא 4 שנים. ממשלת ימין או ממשלת אחדות יעשו זאת. ממשלת מיעוט בתמיכת רשימה משותפת ערבית, תקבור זאת".</p>
      <p>לסיום הודה דיכטר לנשיא ארה"ב טראמפ: "יישר כח לנשיא ארה"ב על הוספת אבן נוספת לביצורה בעולם של מדינת ישראל בארץ ישראל".</p>
      <related>
        <a href="http://www.93fm.co.il/radio/574224/"/>
        <a href="http://www.93fm.co.il/radio/574128/"/>
        <a href="http://www.93fm.co.il/radio/574116/"/>
      </related>
    </article>
  </body>
</html>