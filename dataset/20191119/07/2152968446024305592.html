<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/19/20-deca-sa-v-mbal-iambol-sys-simptomi-na-hranitelno-natraviane.430059"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="20 деца са в МБАЛ-Ямбол със симптоми на хранително натравяне"/>
    <meta property="og:description" content="Оплакали се от болки в корема, след като яли в училищния стол | Dnes.bg"/>
  </head>
  <body>
    <article>
      <h1>20 деца са в МБАЛ-Ямбол със симптоми на хранително натравяне</h1>
      <h2>Оплакали се от болки в корема, след като яли в училищния стол</h2>
      <address><time datetime="2019-11-19T07:00:00+00:00">19 Nov 2019, 07:00</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>20 деца са приети в ямболската МБАЛ „Св. Пантелеймон” със симптоми на хранително натравяне, съобщи Нова тв. Те са на възраст между 7 и 12 години. Всички са от ямболско село Хаджидимитрово. Децата се оплакали от остри болки в корема, след като яли в училищния стол, разказаха родителите.<br/><br/>"Върна се от училище и започна да повръща. Имах глюкоза, дадох, не помогна. Наложи се включване на система”, разказа майката Недялка Михайлова.</p>
      <p>"Дечицата са обядвали, доколкото разбрахме, в училищния стол някакъв десерт с нишесте и пиле с каша. По-скоро става въпрос за хранителна интоксикация, а не вирусна инфекция”, каза още д-р Валентин Вълчев, спешен медик в МБАЛ  „Св. Пантелеймон”.<br/><br/>"Вероятно става въпрос или за хранително натряване, или за някакво вирусно заболяване. Най-интересното е, че това са деца само от Хаджидимитрово, а тази храна ядат всички деца от Община „Тунджа“, поясни кметът Георги Георгиев.</p>
    </article>
  </body>
</html>