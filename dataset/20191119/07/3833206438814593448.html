<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Lekarite-s-obratna-versiya-za-pochinaloto-trigodishno-detence-914859"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T07:20:00+00:00"/>
    <meta property="og:title" content="Лекарите с обратна версия за починалото тригодишно детенце"/>
    <meta property="og:description" content="С дълбоко съжаление към тегобата на родителите искам да кажа няколко неща. Мерси, че мога да застана..."/>
  </head>
  <body>
    <article>
      <h1>Лекарите с обратна версия за починалото тригодишно детенце</h1>
      <address>
        <time datetime="2019-11-19T07:20:00+00:00">19 Nov 2019, 07:20</time>
      </address>
      <p>С дълбоко съжаление към тегобата на родителите искам да кажа няколко неща. Мерси, че мога да застана в ефир пред тези, които изказваха мненията си по случая вчера. Това заяви в ефира на Нова тв докторката, приела 3-годишното детенце, което почина в София - Елена Георгиева.</p>
      <p>"Аз съм лекарят, който в рамките на половин час установи състоянието на детето, организира приемането му в друга болница и започна лечението му", заяви тя. "Още изявления ще дам, след като излезе окончателният резултат от проверката на комисията. Благодаря на всички, които са зад мен", добави д-р Георгиева.</p>
      <p>До нея бе и директорът на столичната педиатрична болница "Проф. д-р Иван Митев" д-р Димитър Русинов:</p>
      <p>"Това е нещо, което за хората е голяма трагедия, за нас е важно да се поучим от тези случаи. Лекарската комисия трябва да проучи всичко. Днес има заседание", поде той. </p>
      <p>"Фактите са малко по-различни от това, което се тиражира. И да са идвали тук сутринта родителите с детето, никой не ги е прегледал", отсече той.</p>
      <p>"Детето не е регистрирано, че е било тук. За първи път е прегледано в 12:20. Никой в болницата дори не знае, че такова дете е идвало в болницата и от никого не е искано да преглежда това дете", добави той.   </p>
      <p>"Няма забавяне и разкарване между болници. Изпращането му в "Пирогов" става в интерес на детето, защото там има по-добри условия", коментира той.</p>
      <p>По думите му има заболявания, които се развиват прекалено бързо и няма как лечение до подейства:</p>
      <p>"Заболяването при детето се развива мълниеносно.Въпросът с леглата са спекулации. За всяко едно тежко болно дете винаги ще се намери място", коментира той. </p>
      <p>Д-р Русинов повтори: "За първи път детето се появява при нас в 12:20. То е регистрирано, че влиза в кабинета за преглед." </p>
      <p>Доктор Георгиева призна, че не е знаела, че преди да я посетят, детето е било в болница в Лозенец</p>
    </article>
  </body>
</html>