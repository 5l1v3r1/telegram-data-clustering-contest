<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/microsoft-surface-pro-x-disponibilita-italia/?utm_source=feedburner&amp;utm_medium=feed&amp;utm_campaign=Feed:+Webnews"/>
    <meta property="og:site_name" content="Webnews"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="Microsoft Surface Pro X arriva in Italia"/>
    <meta property="og:description" content="Il Microsoft Surface Pro X arriva ufficialmente in Italia e potrà essere acquistato con prezzi a partire da 1169 euro."/>
  </head>
  <body>
    <article>
      <h1>Microsoft Surface Pro X arriva in Italia</h1>
      <h2>Il Microsoft Surface Pro X arriva ufficialmente in Italia e potrà essere acquistato con prezzi a partire da 1169 euro.</h2>
      <address><time datetime="2019-11-19T07:00:00+00:00">19 Nov 2019, 07:00</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><b>Microsoft Surface Pro X</b> è finalmente disponibile all’acquisto in Italia. Chi lo avesse preordinato dovrebbe iniziare a riceverlo a casa. Trattasi dell’innovativo 2-in-1 basato sulla piattaforma <b>ARM</b> che <a href="https://www.webnews.it/recensioni/produttore/microsoft/">Microsoft</a> aveva <a href="https://www.webnews.it/2019/10/02/surface-pro-x-specifiche-prezzi-disponibilita/">presentato</a> insieme ad altri nuovi dispositivi della linea Surface all’inizio del mese di ottobre. Un prodotto decisamente interessante per linea e contenuti.</p>
      <p>Dotato di un design estremamente moderno caratterizzato da ingombri molto ridotti, il Microsoft Surface Pro X dispone di un <b>display da 13 pollici PixelSense</b> (2880 x 1920 pixel, 267 PPI, aspect ratio da 3:2). Trattandosi di un prodotto su base ARM, è anche molto leggero, 762 grammi, a tutto vantaggio della portabilità. Surface Pro X è un 2-in-1 connesso e dispone di connettività <b>LTE</b> integrata.</p>
      <p>Il cuore pulsante è il SoC <b>Surface SQ1</b>, sviluppato in collaborazione tra <a href="https://www.webnews.it/recensioni/produttore/qualcomm/">Qualcomm</a> e Microsoft. Dispone di una GPU in grado di offrire una potenza pari a 2 TFLOPS. Un dispositivo che nasce per la produttività in movimento. Aspetto esaltato dal peso e dal supporto all’LTE. Il sistema operativo è <a href="https://www.webnews.it/speciale/windows-10/">Windows 10</a>. Trattandosi di un dispositivo ARM, può eseguire le app native per questa piattaforma e quelle x86 a 32 bit in modalità emulazione. Dunque, è presente un qualche limite sulla possibilità di installare le classiche app x86 dell’ecosistema Windows.</p>
      <p>La <b>Type Cover</b>, acquistabile a parte, dispone di un alloggiamento dedicato per la nuova <b>Surface Pen</b> con cui poter interagire a schermo per scrivere o disegnare.</p>
      <p>Ecco quindi tutte le varianti disponibili del Surface Pro X ed il loro costo in Italia.</p>
      <h3>Surface Pro X: prezzi italiani</h3>
      <ul>
        <li>Surface Pro X con 8 GB di RAM e 128 GB di SSD a 1169 euro</li>
        <li>Surface Pro X con 8 GB di RAM e 256 GB di SSD a 1499 euro</li>
        <li>Surface Pro X con 16 GB di RAM e 256 GB di SSD a 1699 euro</li>
        <li>Surface Pro X con 16 GB di RAM e 512 GB di SSD a 1999 euro</li>
        <li/>
      </ul>
      <p>Se vuoi aggiornamenti su <i>Surface</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>