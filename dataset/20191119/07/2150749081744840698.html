<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/boyoviki-na-donbasi-14-raziv-vidkrivali-vogon-poraneno-ukrayinskogo-viyskovogo/"/>
    <meta property="og:site_name" content="Прямий"/>
    <meta property="article:published_time" content="2019-11-19T07:53:00+00:00"/>
    <meta property="og:title" content="Бойовики на Донбасі 14 разів відкривали вогонь, поранено українського військового"/>
    <meta property="og:description" content="Минулої доби, 18 листопада, російські окупаційні війська 14 разів відкривали вогонь по позиціях Збройних сил України, в результаті чого один"/>
  </head>
  <body>
    <article>
      <h1>Бойовики на Донбасі 14 разів відкривали вогонь, поранено українського військового</h1>
      <address>
        <time datetime="2019-11-19T07:53:00+00:00">19 Nov 2019, 07:53</time>
      </address>
      <p>
        <b>Минулої доби, 18 листопада, російські окупаційні війська 14 разів відкривали вогонь по позиціях Збройних сил України, в результаті чого один військовослужбовець отримав поранення.</b>
      </p>
      <p>Про це повідомляє пресцентр <a href="https://www.facebook.com/pressjfo.news/?__tn__=kC-R&amp;eid=ARCcVljTKr_gj_VbzzBJeR_0kIcXE0IGj3qOjyI45TEJcpDDN0W9VSuuiCLAVuKvxevMLgFbJT4Zlnwd&amp;hc_ref=ART5cmgM44eAn6gUvF5B8qmxDJd2PT9DJ2IAp4Mj3sSi1y3IqXlXNMYgKWbMknCD7S0&amp;fref=nf">штабу ООС</a>.</p>
      <p>"18 листопада збройні формування Російської Федерації 14 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Окрім того, ворог вів вогонь з гармат БМП", - йдеться у повідомленні.</p>
      <p>Зазначається, що в районі відповідальності оперативно-тактичного угруповання "Схід" російські окупаційні війська здійснили 7 обстрілів: двічі біля Новомихайлівки – з мінометів калібру 82 мм, гранатометів різних систем, великокаліберних кулеметів та іншої стрілецької зброї; неподалік Лебединського – з автоматичних гранатометів і стрілецької зброї; поблизу Березового – з СПГ і великокаліберних кулеметів; біля Талаківки і Гнутового – з мінометів калібру 82 мм, гранатометів та стрілецької зброї; неподалік Широкиного – зі стрілецької зброї.</p>
      <p>В районі відповідальності ОТУ "Північ" також зафіксовано 7 ворожих обстрілів: неподалік Кримського – з гармат БМП-1, ручних протитанкових гранатометів та великокаліберних кулеметів; два рази поблизу Луганського – зі станкових і ручних протитанкових гранатометів та великокаліберних кулеметів; двічі біля Новотошківського – з озброєння БМП-1, гранатометів різних систем, великокаліберних кулеметів та іншої стрілецької зброї; неподалік Травневого і Гладосового – зі станкових протитанкових та автоматичних гранатометів і стрілецької зброї.</p>
      <p>“Вчора, 18 листопада, на Приазов'ї поранення внаслідок обстрілів отримав один військовослужбовець Об'єднаних сил”, - поінформували у штабі ООС.</p>
      <p>З початку доби, 19 листопада, російські окупаційні війська вогневої активності не проявляли. Втрат немає.</p>
      <p>Нагадаємо, <a href="https://prm.ua/viyna-na-donbasi-boyoviki-16-raziv-obstrilyali-ukrayinski-pozitsiyi/">17 листопада противник 16 разів відкривав вогонь по позиціях українських військових. Втрат не зафіксовано.</a></p>
      <p>Також слідкуйте за <b>"Прямим"</b> у <a href="https://www.facebook.com/pryamiy/">Facebook</a>, <a href="https://twitter.com/prm_ua">Twitter </a>, <a href="https://t.me/pryamiy">Telegram</a> та <a href="https://www.instagram.com/pryamiy/">Instagram.</a></p>
      <related>
        <h4>Схожі новини</h4>
        <a href="https://prm.ua/ministr-zakordonnih-sprav-nimechchini-skasuvav-vizit-na-donbas/"/>
        <a href="https://prm.ua/ukrayina-vimagatime-kompensatsiyu-vid-rosiyi-za-zahoplennya-korabliv/"/>
        <a href="https://prm.ua/doba-oos-boyoviki-visim-raziv-obstrilyuvali-pozitsiyi-ukrayinskih-viyskovih/"/>
      </related>
    </article>
  </body>
</html>