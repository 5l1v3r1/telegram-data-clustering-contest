<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/moodys-a-kovetkezo-ket-evben-is-robusztus-novekedes-varhato-a-magyar-gazdasagban-1877364/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T07:49:00+00:00"/>
    <meta property="og:title" content="Moody's: a következő években is robusztus növekedés várható a magyar gazdaságban"/>
    <meta property="og:description" content="A hitelminősítő szerint a magyar szuverén adósprofilt alátámasztó tényezők között van az erőteljes gazdasági növekedés."/>
  </head>
  <body>
    <article>
      <h1>Moody's: a következő években is robusztus növekedés várható a magyar gazdaságban</h1>
      <address><time datetime="2019-11-19T07:49:00+00:00">19 Nov 2019, 07:49</time> by <a rel="author">MTI</a></address>
      <p>A magyar gazdaság növekedése a valamelyes lassulás ellenére a következő két évben is várhatóan robusztus ütemű marad – áll a Moody’s Investors Service kedden Londonban ismertetett éves adósprofil-jelentésében.</p>
      <p>A nemzetközi hitelminősítő közölte: a magyar szuverén adósprofilt alátámasztó tényezők között van az erőteljes gazdasági növekedés, az államháztartási hiány és az államadósság-teher csökkentése melletti elkötelezettség, valamint a magyar gazdaság külső sérülékenységeinek jelentős mértékű és fenntartható mérséklődése.</p>
      <figure>
        <img src="https://www.vg.hu/wp-content/uploads/2018/11/felsoafp-2.jpg"/>
        <figcaption>Fotó: AFP</figcaption>
      </figure>
      <p>A Moody’s előrejelzése szerint a magyar bruttó hazai termék (GDP) növekedési üteme a továbbiakban lassul ugyan, de 2020-ban és 2021-ben is 3,2 százalék körül lesz, ami még mindig robusztusnak számít.</p>
      <p>A fő adósminőségi kihívások közé tartozik a továbbra is jelentős államadósság-ráta, amely 2018 végén a GDP-érték 70,2 százaléka volt, de a Moody’s várakozása</p>
    </article>
  </body>
</html>