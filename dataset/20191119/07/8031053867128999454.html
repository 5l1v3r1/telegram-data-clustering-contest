<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%ce%b3%cf%81%ce%b1%cf%88%ce%b1%ce%bd-%ce%b9%cf%83%cf%84%ce%bf%cf%81%ce%af%ce%b1-%cf%84%ce%b1-%ce%b5%ce%bb%ce%bb%ce%b7%ce%bd%ce%b9%ce%ba%ce%ac-%cf%86%cf%84%ce%b5%cf%81%ce%ac-2.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T07:39:31+00:00"/>
    <meta property="og:title" content="«Έγραψαν» ιστορία τα Ελληνικά «φτερά»: Το Ισραήλ παρέδωσε στα «γεράκια» της ΠΑ την ηγεσία των σχηματισμών στη «Blue Flag»"/>
    <meta property="og:description" content="Μήνυμα προς την Τουρκία έστειλαν Ελλάδα-Ισραήλ, σε μια κρίσιμη συγκυρία στην Α. Μεσόγειο. Οι Ισραηλινοί έχουν αποκλείσει την Τουρκία εδώ και χρόνια από την άσκηση Blue Flagκαι πλέον μαζί με τους Έλληνες πιλότους, εκπαιδεύονται σε σενάρια πολέμου."/>
  </head>
  <body>
    <article>
      <h1>«Έγραψαν» ιστορία τα Ελληνικά «φτερά»: Το Ισραήλ παρέδωσε στα «γεράκια» της ΠΑ την ηγεσία των σχηματισμών στη «Blue Flag»</h1>
      <address>
        <time datetime="2019-11-19T07:39:31+00:00">19 Nov 2019, 07:39</time>
      </address>
      <p>
        <b>Μήνυμα προς την Τουρκία έστειλαν Ελλάδα-Ισραήλ, σε μια κρίσιμη συγκυρία στην Α. Μεσόγειο. Οι Ισραηλινοί έχουν αποκλείσει την Τουρκία εδώ και χρόνια από την άσκηση Blue Flagκαι πλέον μαζί με τους Έλληνες πιλότους, εκπαιδεύονται σε σενάρια πολέμου.</b>
      </p>
      <p>Τα Ελληνικά Γεράκια προκαλούν «εγκεφαλικά» για άλλη μια φορά στην Τουρκία του Ερντογάν, καθώς δείχνουν στο υψηλότερο επίπεδο άσκησης, το τι θα συνέβαινε σε περίπτωση που τα τουρκικά μαχητικά δημιουργούσαν κάποιο πρόβλημα στο Αιγαίο.</p>
      <p>
        <b>Για την εν λόγω άσκηση έρχονται συνεχώς στο φως της δημοσιότητας νέες πληροφορίες. Αξιόπιστες πηγές μάλιστα αναφέρουν πως το Τελ Αβίβ, αναγνωρίζοντας το πολύ υψηλό επίπεδο των πιλότων μας, έδωσε την ηγεσία των σχηματισμών στους Έλληνες χειριστές.</b>
      </p>
      <p>Η ανακοίνωση της Πολεμικής Αεροπορίας αναφέρει τα εξής: «<b><i>Από την Κυριακή 3 έως και την Παρασκευή 15 Νοεμβρίου 2019, η Πολεμική Αεροπορία συμμετείχε στην άσκηση «Blue Flag 2019», με κλιμάκιο τεσσάρων αεροσκαφών F-16 Block 52+ Advance και ανάλογο προσωπικό της 335Μ, της 116 Πτέρυγας Μάχης/Αεροπορική Βάση Αράξου, το οποίο μεταστάθμευσε στην Αεροπορική Βάση Ovda, στο Ισραήλ.</i></b></p>
      <p>
        <i>Κατά τη διάρκεια της άσκησης εκτελέσθηκαν αποστολές οι οποίες κάλυψαν όλο το εύρος των αεροπορικών επιχειρήσεων, ημέρα και νύχτα, σε περιβάλλον αεροσκαφών 4ης και 5ης γενιάς.</i>
      </p>
      <p><i>Στην άσκηση συμμετείχαν με αεροπορικές δυνάμεις, εκτός του Ισραήλ (F-15, F-16 και F-35) και της Ελλάδας, η Γερμανία (Eurofighter), οι ΗΠΑ (F-16) και η Ιταλία (F-35).</i>»</p>
      <p>
        <b><a href="https://www.pentapostagma.gr/2019/11/%CF%85%CF%80%CE%BF%CE%BA%CE%BB%CE%AF%CE%B8%CE%B7%CE%BA%CE%B1%CE%BD-%CF%83%CF%84%CE%B7%CE%BD-%CE%B1%CE%BD%CF%89%CF%84%CE%B5%CF%81%CF%8C%CF%84%CE%B7%CF%84%CE%B1-%CF%84%CE%B7%CF%82-%CF%80%CE%B1-%CE%BF.html">Μάλιστα όπως είχε αποκαλύψει το Πενταπόσταγμα</a>, οι Έλληνες ιπτάμενοι δέχτηκαν τα λιγότερα «kills» και πέτυχαν τα περισσότερα ,τις πιο πολλές δηλαδή εικονικές καταρρίψεις, αποδεικνύει το υψηλό επιχειρησιακό επίπεδο της μοίρας και συνολικά των Ελλήνων πιλότων. </b>
      </p>
      <p><a href="https://www.pentapostagma.gr/2019/11/%CE%BF%CF%81%CE%B3%CE%AE-%CF%83%CF%84%CE%B1-%CF%81%CF%89%CF%83%CE%B9%CE%BA%CE%AC-%CE%BC%CE%BC%CE%B5-%CF%83%CF%84%CE%B7-blue-flag-%CE%B5%CF%80%CE%B5%CE%BE%CE%B5%CF%81%CE%B3.html">Πάντως στη Ρωσία επικρατεί οργή</a>, καθώς ΜΜΕ αναφέρουν <b>ότι ισραηλινά και αμερικανικά αεροσκάφη, μαζί με τους Ευρωπαίους συμμάχους, επεξεργάστηκαν και εκτέλεσαν αεροπορικά σενάρια εξουδετέρωσης ρωσικών πυραύλων S-400 Triumph, κατά την διάρκεια της διεθνούς αεροπορικής ασκήσεως Blue Flag που είχε ως έδρα την αεροπορική βάση Uvda.</b></p>
      <p>Επισημαίνεται ότι στις ασκήσεις αυτές τις οποίες κάλυπτε “πέπλο μυστηρίου”, συμμετείχαν αρκετά ισραηλινά μαχητικά πέμπτης γενιάς, F-35I αλλά και αεροσκάφη F-16I, καθώς και περισσότερα από 34 μαχητικά αεροσκάφη από άλλες χώρες,  F-16, F-35 και Eurofighter Typhoon.</p>
      <p>
        <b>Σύμφωνα με τη δημοσίευση, το ρωσικό S-400 προσομοίαζε αμερικανικό πυραυλικό συγκρότημα MIM-104 Patriot, ενώ οι ασκήσεις φέρονται να υλοποιήθηκαν κοντά στην εμπόλεμη ζώνη της Λωρίδας της Γάζας.</b>
      </p>
      <p>Ο Ισραηλινός στρατός για τις ανάγκες της άσκησης, είχε αναπτύξει πυραύλους Patriot σε συγκεκριμένες τοποθεσίες προσπαθώντας να να προσομοιώσει τις δυνατότητες των ρωσικών συστημάτων S-300 και S-400 κατά τη διάρκεια των στρατιωτικών ασκήσεων » Γαλάζια Σημαία-2019″, αναφέρει και το αμυντικό πρακτορείο ειδήσεων BulgarianMilitary.com.</p>
    </article>
  </body>
</html>