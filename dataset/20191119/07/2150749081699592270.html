<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/yevrosoyuz-rozkritikuvav-vibori-u-bilorusi/"/>
    <meta property="og:site_name" content="Прямий"/>
    <meta property="article:published_time" content="2019-11-19T07:34:00+00:00"/>
    <meta property="og:title" content="Євросоюз розкритикував вибори у Білорусі"/>
    <meta property="og:description" content="У Європейському Союзі заявили, що вибори в Білорусі пройшли з порушенням міжнародних стандартів. Про це йдеться в заяві зовнішньополітичної служби"/>
  </head>
  <body>
    <article>
      <h1>Євросоюз розкритикував вибори у Білорусі</h1>
      <address>
        <time datetime="2019-11-19T07:34:00+00:00">19 Nov 2019, 07:34</time>
      </address>
      <p>
        <b>У Європейському Союзі заявили, що вибори в Білорусі пройшли з порушенням міжнародних стандартів.</b>
      </p>
      <p>Про це йдеться в <a href="http://eeas.europa.eu/headquarters/headquarters-homepage/70603/statement-spokesperson-parliamentary-elections-belarus_en">заяві</a> зовнішньополітичної служби Євросоюзу, поширеній 18 листопада.</p>
      <p>"Вчорашні парламентські вибори в Республіці Білорусь пройшли загалом у спокійній обстановці. Тим не менше, це була упущена можливість провести вибори в повній відповідності з міжнародними стандартами", - відзначили у Брюсселі.</p>
      <p>У ЄС нагадали, що згідно з попередньою оцінкою міжнародної місії ОБСЄ, під час виборів "можна говорити про повне ігнорування основоположних свобод зборів, асоціацій і висловлювання думок", а також була обмежена передвиборна агітація.</p>
      <p>Напередодні президентських виборів у 2020 році Білорусь закликали негайно відновити роботу щодо комплексної виборчої реформи.</p>
      <p>"Це також матиме ключове значення для повного розкриття потенціалу відносин між ЄС та Білоруссю, що спирається на позитивну співпрацю останніх трьох років", - йдеться в документі зовнішньополітичної служби ЄС.</p>
      <p>Нагадаємо, м<a href="https://prm.ua/obsye-ne-viznala-parlamentski-vibori-v-bilorusi/">іжнародні спостерігачі від Бюро демократичних інститутів та прав людини ОБСЄ і Парламентської асамблеї ОБСЄ вважають</a>, що парламентські вибори в Білорусі не відповідали важливим міжнародним стандартам демократичних виборів.</p>
      <related>
        <h4>Схожі новини</h4>
        <a href="https://prm.ua/frantsiya-proponuye-zminiti-pravila-vstupu-do-yevrosozu/"/>
        <a href="https://prm.ua/donbas-zaruchniki-i-vibori-zelenskiy-povidomiv-z-chim-poyide-na-normandsku-zustrich/"/>
        <a href="https://prm.ua/obsye-ne-viznala-parlamentski-vibori-v-bilorusi/"/>
      </related>
    </article>
  </body>
</html>