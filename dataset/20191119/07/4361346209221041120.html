<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ma-mar-tutira-gyuloli-egymast-a-ket-ferraris/186879"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T07:15:00+00:00"/>
    <meta property="og:title" content="Ma már tutira gyűlöli egymást a két ferraris"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ma már tutira gyűlöli egymást a két ferraris</mark>
      </h1>
      <address><time datetime="2019-11-19T07:15:00+00:00">19 Nov 2019, 07:15</time> by <a rel="author">s</a></address>
      <p>
        <b>Rég eldőlt, hogy a brit Lewis Hamiltoné a hatodik vb-cím, ennek ellenére óvodás szintű utcai balhét láttunk a két Ferraritól a Brazil GP-n. </b>
        <b>Rég eldőlt, hogy a brit Lewis Hamiltoné a hatodik vb-cím, ennek ellenére óvodás szintű utcai balhét láttunk a két Ferraritól a Brazil GP-n.</b>
      </p>
      <p>Lewis Hamilton hatszoros világbajnokként nyugodtan ülhetett kocsiba az Interlagos-pályán, ehhez képest megpörgette az előtte „tökörésző” thaiföldi Alexander Albon autóját.</p>
      <p>– Amikor a kocsija lőtávolba került, éreztem, ha megelőzöm, versenyben leszek az első helyért – védekezett Hamilton, akit vétke miatt a 3. helyről a hetedikre soroltak vissza.</p>
      <figure>
        <img src="http://media.borsonline.hu/cikk/20/192481/gallery-picture/645w/2028273_ferrarik-3-dppi1.jpg"/>
        <figcaption>A 66. körben Vettel megelőzte Leclerc-et, de a két kocsi kereke összeért, mindketten kiestek © DPPI</figcaption>
      </figure>
      <p>De láttunk ennél cifrábbat is, amikor a negyedik pozícióért egymást alattomosan gyilkoló két ferraris összeakaszkodott. A monacói Charles Leclerc és a négyszeres világbajnok német Sebastian Vettel egyaránt kiesett, ám egyikük sem volt hajlandó beismerni a hibáját.</p>
      <figure>
        <img src="http://media.borsonline.hu/cikk/20/192481/gallery-picture/645w/2028244_ferrarik1-dppi1.jpg"/>
        <figcaption>A külvilág előtt próbálták elfedni, hogy ki nem állhatják egymást © DPPI</figcaption>
      </figure>
      <p>Mattia Binotti, az olasz istálló elöljárója megjegyezte: várhatóan horrorisztikus pénzbüntetéssel sújtja a kakaskodókat a hét második felében rendezendő „vésztörvényszékükön”. A megbeszélésre már csak azért is szükség van, mert nem először csinálják ki egymást.</p>
    </article>
  </body>
</html>