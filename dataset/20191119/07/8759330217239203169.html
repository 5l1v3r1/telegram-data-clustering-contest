<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904303/openda-heeft-boodschap-voor-clement-en-club-brugge-dat-zou-ik-willen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T07:14:00+00:00"/>
    <meta property="og:title" content="Openda heeft boodschap voor Clement en Club Brugge: ‘Dat zou ik willen’"/>
    <meta property="og:description" content="Loïs Openda maakte veel indruk bij de Jonge Duivels tegen Duitsland. De 19-jarige aanvaller had een groot aandeel in de stuntzege met twee doelpunten. Openda heeft ook een boodschap voor Club Brugge."/>
  </head>
  <body>
    <article>
      <h1>Openda heeft boodschap voor Clement en Club Brugge: ‘Dat zou ik willen’</h1>
      <address>
        <time datetime="2019-11-19T07:14:00+00:00">19 Nov 2019, 07:14</time>
      </address>
      <p>
        <b>Loïs Openda maakte veel indruk bij de Jonge Duivels tegen Duitsland. De 19-jarige aanvaller had een groot aandeel in de stuntzege met twee doelpunten. Openda heeft ook een boodschap voor Club Brugge.</b>
      </p>
      <p>Openda geeft toe dat hij soms wat kalmte voor goal mist. "Soms mis ik wat rust in de zestien", vertelt de aanvaller aan Het Laatste Nieuws. "Maar ik boek vooruitgang, bewees ik zondag. Het heeft me een vertrouwensboost gegeven. 'Ik kan het nog!' Ook bij Club."</p>
      <p>"Ik zou graag eens een paar matchen op rij starten", gaat Openda verder. "Dan zou het misschien iets makkelijker zijn om me in de kijker te spelen. Aan de andere kant: de coach kan er maar elf opstellen, hé. De concurrentie is groot. En tóch krijg ik minuten van Philippe Clement - hij heeft vertrouwen in mij. Net zoals Walem. Ik moet gewoon blijven werken."</p>
    </article>
  </body>
</html>