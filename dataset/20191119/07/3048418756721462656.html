<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/gerda-havertong-sinds-mijn-sesamstraat-sketch-over-racisme-en-zwarte-piet-is-er-niets-veranderd/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T07:31:00+00:00"/>
    <meta property="og:title" content="Gerda Havertong: Sinds mijn Sesamstraat-sketch over racisme en Zwarte Piet is er niets veranderd"/>
    <meta property="og:description" content="Actrice heeft schijnbaar gemist dat NPO en speelgoedketens Zwarte Piet inmiddels in de ban hebben gedaan"/>
  </head>
  <body>
    <article>
      <h1>Gerda Havertong: Sinds mijn Sesamstraat-sketch over racisme en Zwarte Piet is er niets veranderd</h1>
      <h2>Actrice heeft schijnbaar gemist dat NPO en speelgoedketens Zwarte Piet inmiddels in de ban hebben gedaan</h2>
      <address><time datetime="2019-11-19T07:31:00+00:00">19 Nov 2019, 07:31</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Een ruim dertig jaar oude sketch van Sesamstraat werd maandag weer veelvuldig gedeeld op sociale media na het racistische incident bij de wedstrijd tussen FC Den Bosch en Excelsior. Het gaat om een scene uit 1987 waarin actrice Gerda Havertong uitlegt aan Pino hoe vervelend het is om voor Zwarte Piet uitgemaakt te worden. “Sinterklaas is nog niet in het land, of zwarte kinderen en grote mensen worden voor Zwarte Piet uitgescholden”, <a href="https://youtu.be/VmfjuWXpG7k">vertelt zij de grote blauwe vogel</a>.</p>
      <p>Het doet Havertong (inmiddels 73) ergens goed dat het filmpje na zoveel jaren nog steeds wordt bekeken. Maar het feit dat het nog nodig is om uit te leggen hoeveel zwarte Nederlanders gebukt gaan onder racisme, stemt haar treurig. “Ik ga niet meer de barricaden op, dat laat ik over aan de jongeren. Maar deze ervaringen kent iedereen met een andere huidskleur in Nederland. Het is verschrikkelijk om te zien dat zo’n jongen het veld moet verlaten omdat een ander jou pijn wil doen alleen maar omdat je een andere huidskleur hebt.”</p>
      <p>De actrice merkt op dat er in dertig jaar tijd niets veranderd is in Nederland. “We hebben wat nieuwe woordjes erbij gekregen, we roepen dat we inclusief willen zijn. Maar we maken op dat front helemaal niets waar in Nederland.” Natuurlijk is niet elke witte Nederlander een slecht mens. “Ik ben heel blij met elke kleine handreiking van witte Nederlanders die zich uitspreken tegen racisme, en die zeggen dat ze zich ervoor schamen. Niet heel Nederland is racistisch. Maar bij elk incident krijg je toch weer het gevoel inferieur te zijn; dat gaat nooit weg. En incidenten zijn er nog steeds, veelvuldig.”</p>
      <p><b>Lees ook –</b> <a href="https://tpo.nl/2019/11/18/speelgoedketens-doen-zwarte-piet-in-de-ban/">Speelgoedketens doen Zwarte Piet in de ban</a></p>
      <p><b>Lees ook –</b> <a href="https://tpo.nl/2019/11/18/openbaar-ministerie-onderzoekt-racistische-incidenten-op-tribunes-fc-den-bosch/">Openbaar Ministerie onderzoekt racistische incidenten op tribunes FC Den Bosch</a></p>
      <p><b>Lees ook –</b> <a href="https://tpo.nl/2019/09/17/npo-doet-zwarte-piet-in-de-ban/">NPO doet Zwarte Piet in de ban</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>