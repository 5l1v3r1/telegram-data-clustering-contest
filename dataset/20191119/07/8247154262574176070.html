<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-patrulni-po-garyachih-slidah-zatrimali-grabizhnika"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T07:35:00+00:00"/>
    <meta property="og:title" content="У Кременчуці патрульні по гарячих слідах затримали грабіжника"/>
    <meta property="og:description" content="Чоловік відібрав телефони у потерпілих посеред вулиці."/>
  </head>
  <body>
    <article>
      <h1>У Кременчуці патрульні по гарячих слідах затримали грабіжника</h1>
      <address>
        <time datetime="2019-11-19T07:35:00+00:00">19 Nov 2019, 07:35</time>
      </address>
      <p>
        <b>Чоловік відібрав телефони у потерпілих посеред вулиці.</b>
      </p>
      <p>18 листопада у Кременчуці близько 22-ї години по вулиці Ярмарковій до інспекторів звернувся 42- річний громадянин. Він повідомив, що на території приватного підприємства чоловік на ім'я Олександр відкрито заволодів його мобільним телефоном. Про це інформує патрульна поліція міста.</p>
      <p>Через декілька хвилин на службовий планшет поліцейських надійшло повідомлення «Грабіж», де ситуація заявника ідентична із громадянином, який звернувся за допомогою.</p>
      <p>Прибувши за вказаною адресою, під час обстеження прилеглої території, охоронці порядку виявили чоловіка, який підпадав під опис вказаним потерпілим. При поверхневій перевірці у нього виявили зазначені заявниками мобільні телефони. Того факту, що самостійно відібрав телефони у потерпілих 25- річний чоловік не заперечував.</p>
      <p>Під час спілкування з патрульними поводив себе агресивно та постійно намагався втекти, тому інспектори одягли на дебошира кайданки. Затриманого доставили до відділку поліції для з’ясування всіх обставин справи.<br/>У діях чоловіка вбачається кримінальна відповідальність за ст. 186 ККУ (Грабіж).</p>
      <p> </p>
      <p> </p>
      <p>Аріна Алініна</p>
    </article>
  </body>
</html>