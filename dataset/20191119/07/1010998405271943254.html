<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/sasht-smjatat-che-izraelskite-selishta-na-zapadnija-brjag-veche-ne-sa-nezakonni.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T07:02:00+00:00"/>
    <meta property="og:title" content="САЩ смятат, че израелските селища на Западния бряг вече не са незаконни"/>
    <meta property="og:description" content="Според палестинската власт решението на Съединените щати е в &quot;пълно противоречие с международното право&quot;."/>
  </head>
  <body>
    <article>
      <h1>САЩ смятат, че израелските селища на Западния бряг вече не са незаконни</h1>
      <h2>Според палестинската власт решението на Съединените щати е в "пълно противоречие с международното право".</h2>
      <address>
        <time datetime="2019-11-19T07:02:00+00:00">19 Nov 2019, 07:02</time>
      </address>
      <p>Съединените щати промениха позицията си относно израелски селища в окупираните територии на Западния бряг. Според Вашингтон те вече не са незаконни според международното право.</p>
      <p>Според държавния секретар Майк Помпео статутът на селищата трябва да бъде договорен между израелците и палестинците.</p>
      <p>Израел приветства решението, което е промяна на досегашната позиция, поддържана от предишното управление на Барак Обама.</p>
      <p>Според палестинската власт решението на Съединените щати е в "пълно противоречие с международното право". Европейският съюз заяви, че продължава да смята израелската заселническа дейност в окупирани палестински територии за незаконна според международното право.</p>
    </article>
  </body>
</html>