<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/albarella-cadavere-spiaggia-valentina-trolese-non-samira-el-attar-3118735/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T07:43:14+00:00"/>
    <meta property="og:title" content="Albarella, il cadavere sulla spiaggia è di Valentina Trolese. Ancora mistero su Samira El Attar"/>
    <meta property="og:description" content="ROVIGO – Non è di Samira El Attar il cadavere rinvenuto sulla spiaggia di Albarella, in provincia di Rovigo. Secondo quanto riporta Il Gazzettino quel corpo appartiene a Valentina Trolese, 63 anni, scomparsa circa un mese fa a Campolongo Maggiore (Venezia). Sono stati i familiari della donna a confermarlo, dopo averne riconosciuto gli abiti. Ad avvistare il cadavere, domenica mattina, sono stati i carabinieri, che hanno chiesto l’intervento dei vigili del fuoco. Trascinato sulla spiaggia di Albarella, isola privata del Comune di Rosolina (Rovigo), il corpo è apparso in avanzato stato di decomposizione e senza documenti. Canicattì, segnalavano su WhatsApp autovelox e posti di blocco: 62 indagatiMaltempo, breve tregua nelle prossime ore. In Emilia allerta rossa per fiumi in piena Di Valentina Trolese non si avevano più notizie dallo scorso 19 ottobre. Del caso si era occupata anche la trasmissione Chi l’ha Visto? contattata dai parenti. La donna lascia tre nipoti piccoli, il marito, due figli e la nuora. Si attende…"/>
  </head>
  <body>
    <article>
      <h1>Albarella, il cadavere sulla spiaggia è di Valentina Trolese. Ancora mistero su Samira El Attar</h1>
      <address><time datetime="2019-11-19T07:43:14+00:00">19 Nov 2019, 07:43</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/valentina-trolese.jpg"/>
        <figcaption>Valentina Trolese, la foto della scheda nel catalogo scomparsi di Chi l’ha visto?</figcaption>
      </figure>
      <p>ROVIGO – Non è di <b>Samira El Attar</b> il cadavere rinvenuto sulla spiaggia di Albarella, in provincia di Rovigo. Secondo quanto riporta Il Gazzettino quel corpo appartiene a<b> Valentina Trolese</b>, 63 anni, scomparsa circa un mese fa a Campolongo Maggiore (Venezia). Sono stati i familiari della donna a confermarlo, dopo averne riconosciuto gli abiti.</p>
      <p>Ad avvistare il cadavere, domenica mattina, sono stati i carabinieri, che hanno chiesto l’intervento dei vigili del fuoco. Trascinato sulla spiaggia di Albarella, isola privata del Comune di Rosolina (Rovigo), il corpo è apparso in avanzato stato di decomposizione e senza documenti. </p>
      <figure>
        <a href="https://www.blitzquotidiano.it/cronaca-italia/canicatti-segnalavano-whatsapp-autovelox-3119092/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/canicatti-segnalavano-whatsapp-autovelox-3119092/">
          <img src="https://static.blitzquotidiano.it/wp/wp-content/uploads/2019/11/whatsapp-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/canicatti-segnalavano-whatsapp-autovelox-3119092/">Canicattì, segnalavano su WhatsApp autovelox e posti di blocco: 62 indagati</a>
      </h3>
      <figure>
        <a href="https://www.blitzquotidiano.it/cronaca-italia/maltempo-tregua-prossime-ore-3119027/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-tregua-prossime-ore-3119027/">
          <img src="https://static.blitzquotidiano.it/wp/wp-content/uploads/2019/11/maltempo-ansa-2-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-tregua-prossime-ore-3119027/">Maltempo, breve tregua nelle prossime ore. In Emilia allerta rossa per fiumi in piena</a>
      </h3>
      <p>Di <b>Valentina Trolese</b> non si avevano più notizie dallo scorso 19 ottobre. Del caso si era occupata anche la trasmissione Chi l’ha Visto? contattata dai parenti. La donna lascia tre nipoti piccoli, il marito, due figli e la nuora. Si attende ora che la Procura disponga l’esame del Dna per dissipare ogni dubbio e accertare le esatte cause della morte. </p>
      <p>Resta invece il mistero sulla scomparsa di <b>Samira El Attar</b>, la mamma di 43 anni sparita da <b>Stanghella</b> (Padova) la mattina del 21 ottobre scorso, dopo aver accompagnato la figlioletta a scuola in sella alla sua bicicletta bianca. Avrebbe dovuto incontrare un potenziale datore di lavoro, la cui identità è tutt’oggi sconosciuta. Si è allontanata da casa intorno alle 10 del mattino e non è più tornata. </p>
      <p>Fonte: Il Gazzettino</p>
      <p> </p>
      <p> </p>
    </article>
  </body>
</html>