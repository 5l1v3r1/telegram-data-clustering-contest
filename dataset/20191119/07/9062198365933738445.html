<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379005/tcdd-yetkisinden-aciklama-ankara-istanbul-yarim-saat-daha-kisaliyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T07:21:00+00:00"/>
    <meta property="og:title" content="TCDD yetkisinden açıklama: Ankara-İstanbul yarım saat daha kısalıyor"/>
    <meta property="og:description" content="TCDD Taşımacılık AŞ Genel Müdürü Kamuran Yazıcı, Siemens’ten sipariş edilen 12 'Yüksek Hız Tren' (YHT) setinin ilkinin 22 Kasım’da Türkiye’ye doğru yola çıkacağını açıkladı."/>
  </head>
  <body>
    <article>
      <h1>TCDD yetkisinden açıklama: Ankara-İstanbul yarım saat daha kısalıyor</h1>
      <h2>TCDD Taşımacılık AŞ Genel Müdürü Kamuran Yazıcı, siparişi verilen yeni 'Yüksek Hızlı Tren'lerle Ankara-İstanbul arası yarım saat daha kısalacağını açıkladı.</h2>
      <address>
        <time datetime="2019-11-19T07:21:00+00:00">19 Nov 2019, 07:21</time>
      </address>
      <p>TCDD Taşımacılık AŞ Genel Müdürü Kamuran Yazıcı, Siemens’ten sipariş edilen 12 <b>'Yüksek Hız Tren'</b> (YHT) setinin ilkinin 22 Kasım’da Türkiye’ye doğru yola çıkacağını açıkladı.</p>
      <p><b>'Yüksek Hızlı Tren'</b>in Ankara’ya ulaşmasının ardından test sürüşlerinin yapılacağını açıklayan ve 1 Şubat 2020’de de hizmete gireceğini belirten TCDD Taşımacılık AŞ Genel Müdürü Yazıcı <b>“Vatandaşlarımıza konforlu seyahatler sağlayacak YHT seti, son teknolojiye göre üretildi. Yüzde 90’ı geri dönüştürülebilir malzemeden yapıldı. Tren setinde, beş Türk firması tarafından üretilen sekiz yerli parça kullanıldı. İki engelli sandalye bağlama yeri bulunuyor. Görme engelli yolcular için de, Braille alfabesi ile hazırlanan bilgilendirme yazıları bulunuyor. Engelli rampası ve asansörü de yer alıyor”</b> diye konuştu.</p>
      <p>Ayrıca Saatte 300 kilometre hız yapılabilen 8 vagondan oluşan trenin, 483 yolcu kapasitesinin bulunduğunu belirten Yazıcı, şu açıklamayı yaptı:</p>
      <blockquote>"Business bölümü 2 artı 1 oturma düzeninde, toplam 45 yolcu kapasiteli. Otuz iki yolcu kapasiteli restoranda sıcak ve soğuk yemek ile içecek satışı yapılacak. Kesintisiz internet erişimi olan trenimizde priz de yer alıyor. İkincisinin aralık ayında teslim edilmesi planlanan tren setlerinin tamamının hizmete alınmasıyla birlikte, 22 bin olan günlük YHT yolcu sayısı, 2020’de yaklaşık 30 bin, 2021’de ise 40 bin civarına ulaşacak. Set sayılarının artmasıyla, ekspres seferler düzenleyeceğiz. Bu surette Ankara-İstanbul ve Konya-İstanbul ekspres seferlerindeki süre 30 dakika azalacak."</blockquote>
    </article>
  </body>
</html>