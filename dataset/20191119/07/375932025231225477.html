<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/mozaik/kiderult-mikor-kerul-kalapacs-ala-andy-vajna-gyujtemenye-1877283/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T07:50:00+00:00"/>
    <meta property="og:title" content="Kiderült, mikor kerül kalapács alá Andy Vajna gyűjteménye"/>
    <meta property="og:description" content="December 7-én bocsájtják aukcióra Andy Vajna értékes gyűjteményének darabjait."/>
  </head>
  <body>
    <article>
      <h1>Kiderült, mikor kerül kalapács alá Andy Vajna gyűjteménye</h1>
      <address><time datetime="2019-11-19T07:50:00+00:00">19 Nov 2019, 07:50</time> by <a rel="author">VG</a></address>
      <p>Vajna Tímea, Andy Vajna özvegye korábban bejelentette, hogy aukcióra bocsátja volt férje személyes tárgyait, a bevétel egy részét pedig jótékony célra kívánja fordítani.</p>
      <p>A <a href="https://www.blikk.hu/sztarvilag/sztarsztorik/helyszin-es-a-datum-ekkor-kerul-kalapacs-ala-andy-vajna-gyujtemenye/2qlsjf6">Blikk</a> megírta, hogy az árverést már meg is hirdették, december 7-én lesz a belvárosi Nagyházi Galériában, ahol november 23-tól egy hétig meg is tekinthetőek a felkínált tárgyak egy kiállítás formájában, de az árverés katalógusa már most elérhető a galéria <a href="http://www.nagyhazi.hu/hu/aukciok/katalogus/q5bj7a9v&amp;viewmode=calameo">honlapján</a>.</p>
      <figure>
        <img src="https://www.vg.hu/wp-content/uploads/2019/01/201712130021MOR-e1564660134295.jpg"/>
        <figcaption>Andy Vajna<br/>Fotó: Móricz-Sabján Simon / VG</figcaption>
      </figure>
      <p>A katalógus szerint étkezőgarnitúrák, bútorok, étkészlet, evőeszközkészlet, szivartartók is kalapács alá kerülnek, illetve</p>
      <aside>a néhai producer 2007-es Bentley Continental GTC-je, amelynek kikiáltási ára 10 millió forint.</aside>
      <p>Árverésre kerül ezek mellett Vajna bélyegalbuma, személyes fényképek, több Kovács Margit-szobor és festmények is,</p>
      <aside>köztük egy Munkácsy-tanulmány a Krisztus Pilátus előtt című képhez, ennek kikiáltási ára 28 millió forint.</aside>
      <p>A filmes relikviák közül a legérdekesebbek a Rambo-kések, ezekből három van, a Rambo I., II. és III. című filmekből, és 20 millió forintról indul rájuk a licit. A többi filmes relikvia főleg plakát és fénykép az aukción, de Andy Vajna videókazetta-gyűjteményét is meg lehet venni</p>
    </article>
  </body>
</html>