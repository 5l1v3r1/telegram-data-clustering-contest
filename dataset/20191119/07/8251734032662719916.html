<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/giornata-nazionale-della-salute-mentale-ciclamini-e-teatro-per-diapsi/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-19T07:54:39+00:00"/>
    <meta property="og:title" content="Giornata Nazionale della Salute Mentale: ciclamini e teatro per DIAPSI"/>
    <meta property="og:description" content="Giornata Nazionale della Salute Mentale: ciclamini e teatro per DIAPSI. I volontari saranno presenti in numerose chiese della provincia e a Costanzana con un laboratorio teatrale."/>
  </head>
  <body>
    <article>
      <h1>Giornata Nazionale della Salute Mentale: ciclamini e teatro per DIAPSI</h1>
      <h2>I volontari saranno presenti in numerose chiese della provincia e a Costanzana con un laboratorio teatrale.</h2>
      <address>
        <time datetime="2019-11-19T07:54:39+00:00">19 Nov 2019, 07:54</time>
      </address>
      <figure>
        <img src="https://notiziaoggivercelli.it/media/2019/11/ciclamini-650x314.jpg"/>
      </figure>
      <p>Giornata Nazionale della Salute Mentale: ciclamini e teatro per DIAPSI. I volontari saranno presenti in numerose chiese della provincia e a Costanzana con un laboratorio teatrale.</p>
      <h3>Giornata Nazionale della Salute Mentale: ciclamini e teatro per DIAPSI</h3>
      <p>Domenica 24 novembre 2019: Giornata Nazionale della Salute Mentale, anche quest’anno DIAPSI sarà presente con i suoi volontari in molte chiese della provincia per raccogliere offerte in cambio di una piantina di ciclamino.</p>
      <p>La sofferenza e il disagio psichico non riguardano solo coloro che sono colpiti da questo disturbo e le loro famiglie, ma l’intera comunità, che può portare un sostegno a chi vive in questa situazione di profondo malessere.</p>
      <p>Il ciclamino è un pensiero gentile per sé e per le persone care e allo stesso tempo un aiuto per le attività che vengono proposte da DIAPSI, in particolare quest’anno il ricavato delle offerte andrà a finanziare il progetto «Verso il lavoro», che si realizza tramite il laboratorio di sartoria BREIN, all’interno del quale sono inserite persone che si trovano in una situazione di disagio e marginalità e diversi utenti che soffrono, o che hanno sofferto, di disagio psichico e che hanno realizzato i cestini dentro i quali verranno offerte le piantine di ciclamino.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/rissa-in-strada-per-la-sigaretta-negata/"/>
      </related>
      <h3>L’appuntamento è per domenica 24 novembre nelle seguenti chiese:</h3>
      <p>Duomo ore 8.30, 10.30, 12.00<br/>San Giuseppe ore 9.00, 11.00<br/>San Paolo ore 10.00, 11.00<br/>Santa Agnese ore 11.00<br/>Sant’Andrea ore 10.00<br/>Biliemme ore 9.00, 10.30<br/>San Bernardo ore 9.00, 11.00<br/>Chiesa parrocchiale di Stroppiana</p>
      <p>Sarà possibile trovare i ciclamini anche <b>sabato 23 novembre presso il Laboratorio BREIN</b> (ingresso da Via Dante Alighieri 93 o dal lato dell’ex parcheggione).</p>
      <h3>Ma domenica 24 novembre i ciclamini non saranno l’unico evento che coinvolgerà DIAPSI e i suoi volontari!</h3>
      <p>Nel pomeriggio il laboratorio teatrale sarà impegnato a <b>Costanzana</b>, presso il Teatro Parrocchiale di via 1° maggio 2 per la rassegna FestArte, promossa dall’Associazione culturale “Quarta Parete”. Alle ore 16,30, ingresso libero, andrà in scena “Grazie Sir William”. Si tratta di un lavoro teatrale che ripropone “Romeo e Giulietta” di William Shakespeare in un modo nuovo e accattivante.<br/>Lo spettacolo venne rappresentato con successo in occasione del Festival delle compagnie teatrali del vercellese: “Shake” promosso da “Officina Anacoleti” nella primavera 2019. Regista Lodovico Bordignon di Faber Teater che è da anni il curatore del Laboratorio.</p>
      <figure>
        <img src="https://notiziaoggivercelli.it/media/2019/11/diapsi-costanzana-402x650.jpg"/>
      </figure>
    </article>
  </body>
</html>