<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140106-cherez_rozbizhnist_u_strokah_pogashennya_sudimosti_vrahovuet.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-19T07:52:00+00:00"/>
    <meta property="og:title" content="Через розбіжність у строках погашення судимості враховується той, що пом’якшує становище особи — ККС"/>
    <meta property="og:description" content="За наявності диференційованих строків погашення судимості для визначення повторності береться до уваги той, що покращує становище засудженого. На це звернула увагу колегія суддів Касаційного кримінального суду."/>
  </head>
  <body>
    <article>
      <h1>Через розбіжність у строках погашення судимості враховується той, що пом’якшує становище особи — ККС</h1>
      <address>
        <time datetime="2019-11-19T07:52:00+00:00">19 Nov 2019, 07:52</time>
      </address>
      <p>
        <i>
          <b>За наявності диференційованих строків погашення судимості для визначення повторності береться до уваги той, що покращує становище засудженого. На це звернула увагу колегія суддів Касаційного кримінального суду.</b>
        </i>
      </p>
      <p>У справі №<a href="http://reyestr.court.gov.ua/Review/83836416">759/10001/18</a> особа була засуджена за ч.2 ст.15, ч.2 ст.185 Кримінального кодексу (замах на крадіжку). Апеляційний суд змінив вирок, виключивши посилання на наявність судимості (раніше покараний вже був засуджений за ч.1 ст.185 КК), та перекваліфікував дії на ч.2 ст.15, ч.1 ст.185 КК.</p>
      <p>Прокурор уважав, що відповідно до п.7 ст.89 КК строк погашення судимості в цьому випадку має бути 3 роки, а тому перекваліфікація є безпідставною.</p>
      <p>Проте, за правилами п.5 ст.89 КК, такими, що не мають судимості, визнаються особи, які були засуджені до штрафу в розмірі не більше ніж 3000 неоподатковуваних мінімумів, якщо вони протягом року з дня відбуття покарання не скоять нового злочину.</p>
      <p>Колегія зазначила, що колізії в законодавстві завжди тлумачиться на користь особи. Оскільки засуджена відповідно до попереднього вироку сплатила штраф (1190 грн.), на момент скоєння нового злочину її судимість за попереднім вироком була погашена.</p>
      <related>
        <h4>Матеріали за темою</h4>
        <a href="https://zib.com.ua/ua/140006-vs_vislovivsya_schodo_obmezhennya_prava_na_apelyaciyne_oskar.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/140036-iz_kpk_viluchat_normu_schodo_slidchih_diy_bez_reestracii_v_e.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140009-cud_ne_mozhe_vidhilyati_dovodi_pro_nezakonni_metodi_vedennya.html"/>
        <a href="https://zib.com.ua/ua/139930-vs_vkazav_koli_spliv_stroku_pozovnoi_davnosti_ne_e_pidstavoy.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/140010-vs_nazvav_harakternu_oznaku_grabezhu.html"/>
        <a href="https://zib.com.ua/ua/140011-vs_ukazav_na_vipadki_koli_obvinuvachenomu_perekladach_ne_pot.html"/>
        <a href="https://zib.com.ua/ua/139908-vs_sformuvav_visnovok_schodo_kvalifikuyuchoi_oznaki_pronikne.html"/>
        <a href="https://zib.com.ua/ua/139916-primirennya_z_poterpilim_mozhlive_y_pid_chas_apelyaciynogo_r.html"/>
        <a href="https://zib.com.ua/ua/139797-vs_vislovivsya_schodo_prava_na_apelyaciyne_oskarzhennya.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139793-vs_vkazav_koli_pravoporushennya_neobhidno_kvalifikuvati_yak_.html"/>
        <a href="https://zib.com.ua/ua/139798-vs_viklav_pravovu_poziciyu_schodo_priynyattya_sudom_vidmovi_.html"/>
        <a href="https://zib.com.ua/ua/139685-scho_ne_e_perevischennyam_mezh_neobhidnoi_samooboroni_poyasn.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139652-zakonoproekt_1229_de-fakto_peredbachae_povernennya_do_dorefo.html"/>
        <a href="https://zib.com.ua/ua/139663-dobrovilna_vidacha_dokaziv_ne_mozhe_pereduvati_vnesennyu_vid.html"/>
        <a href="https://zib.com.ua/ua/139611-viznannya_-_ne_dopit_-_verhovniy_sud.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139494-vs_vicherpniy_perelik_subektiv_oskarzhennya_-_ne_dogma.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139387-u_ssha_pochnut_prodavati_nabir_dlya_zboru_dokaziv_nasilstva.html"/>
        <a href="https://zib.com.ua/ua/issue/677/"/>
        <a href="https://zib.com.ua/ua/139524-zahist_zmozhe_samostiyno_zaluchati_ekspertiv_do_ocinki_dokaz.html"/>
        <a href="https://zib.com.ua/ua/139480-chi_zakonno_vr_prodovzhila_prokuraturi_funkciyu_dosudovogo_s.html"/>
        <a href="https://zib.com.ua/ua/139378-chomu_kozhen_7-iy_nevidkladniy_obshuk_mozhe_bude_pidstavoyu_.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>