<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/omicidio-cerciello-elder-lee-sapeva-poliziotti/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T07:20:06+00:00"/>
    <meta property="og:title" content="Omicidio Cerciello, clamorosa intercettazione di Elder Lee: “Ho visto due poliziotti”"/>
    <meta property="og:description" content="Attraverso un'intercettazione, gli inquirenti hanno scoperto che Elder Lee era a conoscenza del fatto che Cerciello ed il collega erano due agenti."/>
  </head>
  <body>
    <article>
      <h1>Omicidio Cerciello, clamorosa intercettazione di Elder Lee: “Ho visto due poliziotti”</h1>
      <address><time datetime="2019-11-19T07:20:06+00:00">19 Nov 2019, 07:20</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Omicidio-Cerciello.jpg"/>
      </figure>
      <p>Attraverso un’intercettazione, gli inquirenti hanno scoperto che Elder Lee era a conoscenza del fatto che Cerciello ed il collega non erano degli spacciatori.</p>
      <p>Sin da quando è emersa in rete la notizia dell’aggressione ai danni di <b><a href="https://www.viagginews.com/2019/07/26/mario-cerciello-rega-chi-era-carabiniere-ucciso/">Cerciello Rega</a></b>, i dettagli sull’accaduto sono stati confusi ed <b><a href="https://www.viagginews.com/2019/08/09/carabiniere-ucciso-varriale-ascoltato-pm/">in alcuni casi errati</a></b>. Tuttora ci sono aspetti di quella notte che non trovano spiegazioni, ma pare che per almeno uno degli aspetti più controversi si sia scoperta la verità. Nelle deposizioni di <b>Varriale</b>, collega del <b><a href="https://www.viagginews.com/2019/08/05/carabiniere-ucciso-polizia-usa-omaggio/">carabiniere morto</a></b>, infatti, si leggeva come prima dell’aggressione si fossero identificati. Versione che veniva smentita da <a href="https://www.viagginews.com/2019/08/02/elder-lee-fight-club-san-francisco/"><b>Elder Lee</b></a>, il 19enne americano che avrebbe accoltellato 11 volte il militare dell’arma.</p>
      <p>Questo infatti ha sostenuto di non sapere che si trattava di due <b>carabinieri</b>, bensì di due spacciatori che volevano fare loro del male. Solo per quello avrebbe cercato di difendersi: “Quei due che abbiamo incontrato per strada non ci sembravano dei carabinieri, credevamo che fossero complici degli <b>spacciatori</b>“. Ma pare che non sia proprio così, motivo per cui è stato rifiutato dal giudice il giudizio immediato per gli americani.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Omicidio Cerciello, Elder Lee sapeva che erano carabinieri?</h3>
      <figure>
        <img src="https://www.viagginews.com/wp-content/uploads/2019/11/mario-cerciello-rega.jpg"/>
        <figcaption>Mario Cerciello Rega la richiesta della procura per gli assassini del carabiniere ucciso FOTO viagginews</figcaption>
      </figure>
      <p>In un’intercettazione ambientale fatta in carcere, però, questa versione dei fatti viene smentita dallo stesso Elder Lee. Parlando con il padre e con l’avvocato penalista <b>Craig Michael Peter</b>, in veste di amico di famiglia e consulente e non di legale (motivo per cui è stato possibile usarla come prova), il giovane americano ha ammesso di sapere che erano due agenti.</p>
      <p>Il giovane ha raccontato loro in maniera dettagliata quello che era successo la notte in cui è morto Cerciello Rega: “Ho visto due sbirri di cui uno più basso, erano rivolti nella direzione opposta. Sono venuti dietro a noi, alle nostre spalle. E la macchina militare era qui. Mi sono girato e li ho visti ad una distanza di tre piedi. La persona che mi ha attaccato era basso, più massiccio. Mi picchiava, mi trascinava e così ho estratto il mio coltello e l’ho colpito due volte alla gamba. Poi <b><a href="https://www.viagginews.com/2019/08/04/carabiniere-ucciso-elder-ritratta-confessione/">mi ha stretto il collo</a></b> e io ho cercato di scansarlo”.</p>
      <figure>
        <img src="https://www.viagginews.com/wp-content/uploads/2019/07/Elder-Lee-era-stato-gi%C3%A0-arrestato-per-aggressione.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/polmoni-carbonizzati-immagine-spot-contro-fumo/"/>
        <a href="https://www.viagginews.com/2019/11/19/rimborsopoli-piemonte-assolto-leghista-molinari/"/>
        <a href="https://www.viagginews.com/2019/11/19/scegli-chi-dedicare-tempo-positivita/"/>
      </related>
    </article>
  </body>
</html>