<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2820896-policia-zbilsue-kilkist-radariv-trucam-na-dorogah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T07:55:00+00:00"/>
    <meta property="og:title" content="Поліція збільшує кількість радарів TruCAM на дорогах"/>
    <meta property="og:description" content="Ділянок доріг, де використовуватимуться радари для вимірювання швидкості TruCAM, буде більше на 57 з 20 листопада."/>
  </head>
  <body>
    <article>
      <h1>Поліція збільшує кількість радарів TruCAM на дорогах</h1>
      <h2>Ділянок доріг, де використовуватимуться радари для вимірювання швидкості TruCAM, буде більше на 57 з 20 листопада.</h2>
      <address>
        <time datetime="2019-11-19T07:55:00+00:00">19 Nov 2019, 07:55</time>
      </address>
      <p>Про це у <a href="https://www.facebook.com/Bilosh/posts/10218800467955327">Facebook</a> написав перший заступник очільника Департаменту патрульної поліції Олексій Білошицький.</p>
      <p>“Розширюємо кількість ділянок, де патрульні вимірюватимуть швидкість приладом TruCAM, а також збільшуємо кількість таких приладів...20 листопада додаємо ще 57 нових ділянок, а також розширюємо уже 2 існуючі”, - зазначив Білошицький.</p>
      <p>Він додав, що всього на дорогах України працюватимуть 115 приладів TruCAM, а вимірювання здійснюватиметься на 186 ділянках.</p>
      <p>Білошицький також нагадав про підходи, згідно з якими патрульні здійснюють фіксацію порушень цими приладами.</p>
      <p>Так, на сайті патрульної <a href="https://www.ukrinform.ua/tag-policia">поліції </a>та в соцмережах публікується карта, де позначені ділянки, на яких вимірюється швидкість; на дорозі встановлюються відповідні знаки, вони попереджають про фото- та відеофіксацію порушень; у місцях фіксації порушень стоїть службовий автомобіль з увімкненими синіми проблисковими маячками.</p>
      <p>Також він виклав карти і таблицю, де вказано оновлену інформацію — вона позначена червоним кольором.</p>
      <figure>
        <img src="https://static.ukrinform.com/photos/2019_11/1574153532-121.jpg"/>
      </figure>
      <p>Білошицький поінформував, що з початку використання приладу (жовтень 2018) патрульні притягнули до відповідальності понад 350 тис. порушників.</p>
      <figure>
        <img src="https://static.ukrinform.com/photos/2019_11/1574153550-984.jpg"/>
      </figure>
      <figure>
        <img src="https://static.ukrinform.com/photos/2019_11/1574153566-265.jpg"/>
      </figure>
    </article>
  </body>
</html>