<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820843-u-cili-trivaut-protesti-popri-obicanki-novoi-konstitucii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T07:02:00+00:00"/>
    <meta property="og:title" content="У Чилі тривають протести попри обіцянки нової конституції"/>
    <meta property="og:description" content="У кількох містах Чилі тривають протести, попри мирову угоду влади з опозицією та обіцянки винести на референдум питання ухвалення нової конституції."/>
  </head>
  <body>
    <article>
      <h1>У Чилі тривають протести попри обіцянки нової конституції</h1>
      <h2>У кількох містах Чилі тривають протести, попри мирову угоду влади з опозицією та обіцянки винести на референдум питання ухвалення нової конституції.</h2>
      <address>
        <time datetime="2019-11-19T07:02:00+00:00">19 Nov 2019, 07:02</time>
      </address>
      <p>Про це інформує <a href="https://www.wsws.org/en/articles/2019/11/19/chil-n19.html">WSWS</a>.</p>
      <p>"Угода між урядом та кількома опозиційними партіями про мир та обіцянка нової конституції, дана чилійським урядом на чолі з президентом Себастьяном Піньєрою, не змогли припинити тривалі протести в країні", - йдеться у повідомленні.</p>
      <p>Упродовж вихідних демонстранти у відповідь на ці пропозиції знову вийшли на вулиці Сантьяго, Вальпараїсо, Антофагаста та інших великих міст Чилі.</p>
      <p>Акції стали продовженням загальнонаціонального страйку, що розпочався у Чилі 18 жовтня. Група законодавців ініціювала розгляд законопроєкту про імпічмент Піньєри, посилаючись на порушення президентом прав людини.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2820032-protesti-v-cili-prezident-zvinuvativ-policiu-u-zlovzivanni-silou.html">Протести в Чилі: президент звинуватив поліцію у зловживанні силою</a>
      </blockquote>
      <p>Як відомо, вже місяць чилійці протестують проти соціальної та економічної нерівності, а також проти політичної еліти. Криза, що виникла, є найбільшою у Чилі з моменту повернення країни до демократії у 1990 році. <a href="https://www.ukrinform.ua/tag-prezident">Президент</a> Чилі Себастьян Піньєра 17 листопада вперше засудив поліцію за зловживання силою у зв'язку з протестами, що вже місяць тривають у країні.</p>
    </article>
  </body>
</html>