<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577124/do-uvagi-ternopilskih-vodiiv-u-mvs-rozpovili-akij-kategorii-avtomobilistiv-dovedetsa-zaminiti-svoi-posvidcenna"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T07:01:00+00:00"/>
    <meta property="og:title" content="До уваги тернопільських водіїв: у МВС розповіли, якій категорії автомобілістів доведеться замінити свої посвідчення"/>
    <meta property="og:description" content="У МВС розповіли якій категорії автомобілістів доведеться замінити свої посвідчення"/>
  </head>
  <body>
    <article>
      <h1>До уваги тернопільських водіїв: у МВС розповіли, якій категорії автомобілістів доведеться замінити свої посвідчення</h1>
      <address><time datetime="2019-11-19T07:01:00+00:00">19 Nov 2019, 07:01</time> by <a rel="author">Тетяна Питак</a></address>
      <p>
        <i>У головному сервісному центрі Міністерства внутрішніх справ України повідомили, що водії, які вперше отримали посвідчення два роки тому, повинні їх обміняти на постійні. Про це йдеться на сайті МВС у <a href="https://www.facebook.com/mvs.gov.ua/photos/a.228149330605099/2595651627188179/?type=3&amp;theater">Facebook</a>.</i>
      </p>
      <p>У сервісному центрі наголосили, що в листопаді 2017 року почали видавати випускникам автошкіл водійські посвідчення з дворічним терміном дії.</p>
      <p>Так, у МВС порахували, що за таким правилами вперше отримали "корочки" понад 750 тис. осіб. І тепер багатьом з них необхідно обміняти тимчасові посвідчення на "корочки" з терміном дії 30 років.</p>
      <p>У відомстві також дали рекомендації, що робити власникам таких посвідчень:</p>
      <p>"Обираєте зручний сервісний центр МВС та звертаєтесь до нього з наступним пакетом документів:</p>
      <ul>
        <li>паспорт</li>
        <li>копія ідентифікаційного коду</li>
        <li>медична довідка 083/о</li>
        <li>наявне посвідчення водія".</li>
      </ul>
      <p>У МВС також зауважили, що обміняти посвідчення можна винятково після спливу строку його дії. </p>
    </article>
  </body>
</html>