<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22787/na-obmocju-ljutomera-vlomili-v-gradbeni-kontejner.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-19T07:25:00+00:00"/>
    <meta property="og:title" content="Na območju Ljutomera vlomili v gradbeni kontejner"/>
    <meta property="og:description" content="V preteklem dnevu so policisti na območju PU Murska Sobota obravnavali pet kaznivih dejanj, štiri prometne nesreče z materialno škodo, tri kršitve javnega reda in miru ter dva primera povoženja divjadi.Na področju kriminalitete so na območju Murske Sobote obravnavali odtujitev denarja in poškodovanje osebnega ..."/>
  </head>
  <body>
    <article>
      <h1>Na območju Ljutomera vlomili v gradbeni kontejner</h1>
      <h2>Na avtocesti pa je bil obravnavan tujec, ki je uporabljal ponarejene dokumente o tehnični brezhibnosti vozila</h2>
      <address><time datetime="2019-11-19T07:25:00+00:00">19 Nov 2019, 07:25</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/na-obmocju-ljutomera-vlomili-v-gradbeni-kontejner_14167302633.jpg"/>
        <figcaption>Nepridipravi so vlomili v gradbeni kontejner</figcaption>
      </figure>
      <p>V preteklem dnevu so policisti na območju PU Murska Sobota obravnavali pet kaznivih dejanj, štiri prometne nesreče z materialno škodo, tri kršitve javnega reda in miru ter dva primera povoženja divjadi.</p>
      <p>Na področju kriminalitete so na območju Murske Sobote obravnavali odtujitev denarja in poškodovanje osebnega avtomobila. Na območju Ljutomera je bil obravnavan vlom v gradbeni kontejner, na pomurski avtocesti pa je bil obravnavan tujec, ki je uporabljal ponarejene dokumente o tehnični brezhibnosti vozila. V Murski Soboti je bil odkrit bankovec za 200 evrov, za katerega se sumi, da je ponarejen.</p>
      <p>Javni red in mir je bil kršen dvakrat v zasebnih prostorih in enkrat na javnem kraju. Kršitelji so se ob intervenciji policistov pomirili in s kršitvami prenehali.</p>
      <p>Pogostejše meritve hitrosti bodo policisti opravljali na območju Policijske postaje Murska Sobota.</p>
    </article>
  </body>
</html>