<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/trabzon-okuyor-projesi-tum-hiziyla-suruyor-h374765.html"/>
    <meta property="og:site_name" content="HABER 61"/>
    <meta property="article:published_time" content="2019-11-19T07:04:57+00:00"/>
    <meta property="og:title" content="Trabzon okuyor projesi tüm hızıyla sürüyor"/>
    <meta property="og:description" content="Trabzon Büyükşehir Belediyesi, Milli Eğitim Müdürlüğü ve Karadeniz Teknik Üniversitesi iş birliğiyle &quot;Trabzon Okuyor&quot; projesi gerçekleştiriliyor."/>
  </head>
  <body>
    <article>
      <h1>Trabzon okuyor projesi tüm hızıyla sürüyor</h1>
      <h2>Trabzon Büyükşehir Belediyesi, Milli Eğitim Müdürlüğü ve Karadeniz Teknik Üniversitesi iş birliğiyle "Trabzon Okuyor" projesi gerçekleştiriliyor.</h2>
      <address>
        <time datetime="2019-11-19T07:04:57+00:00">19 Nov 2019, 07:04</time>
      </address>
      <p><a href="https://www.haber61.net/haberleri/trabzon">Trabzon</a> Büyükşehir Belediyesi, Milli Eğitim Müdürlüğü ve Karadeniz Teknik Üniversitesi iş birliğinde yürütülen “Trabzon Okuyor” projesi, tüm hızıyla sürüyor.</p>
      <p>“Gelin hep birlikte kitap okuyalım” sloganı ile hayata geçirilen “Trabzon Okuyor” projesinin 9'uncu söyleşisi, Atatürk Köşkü’nde “Ömer Seyfettin’den Seçme Hikayeler” üzerine yapıldı. Söyleşiye 19 okuldan 28 idareci ve öğretmen, 300 lise öğrencisi ile çok sayıda kitapsever katıldı. Proje kapsamında öğrenciler ve öğretmenler okudukları kitaplar üzerine tartışarak, farklı bakış açılarını görme imkanı buluyor.</p>
      <p>Trabzon Büyükşehir Belediyesi’nden yapılan açıklamada, “Büyükşehir Belediyesi olarak kültür- sanat ve eğitim alanındaki çalışmalara çok önem verdiğimizi her fırsatta dile getiriyor, bu yöndeki faaliyetlerimizi hız kesmeden sürdürüyoruz. Trabzon'un tarihi ve turistik mekanlarında gerçekleştirilen “Trabzon Okuyor” projesi ile daha önceden belirlenen yazarların kitaplarının okunması, yorumlanması ve yazar hakkındaki düşüncelerin tartışılması, başta öğrenciler olmak üzere kitapseverlerden büyük ilgi görüyor. Eğitim alanındaki bu tür projelerin ilgi görmesinden şehir adına memnuniyet duyuyoruz. Büyükşehir Belediyesi olarak bu yöndeki projelere destek vermeye devam edeceğiz” ifadeleri kullanıldı.</p>
      <figure>
        <img src="https://resim.haber61.net/upload/2019/11/19/WhatsApp_Image_2019-11-19_at_09.54.28.jpeg"/>
      </figure>
      <figure>
        <img src="https://resim.haber61.net/upload/2019/11/19/WhatsApp_Image_2019-11-19_at_09.54.24.jpeg"/>
      </figure>
      <figure>
        <img src="https://resim.haber61.net/upload/2019/11/19/WhatsApp_Image_2019-11-19_at_09.54.22.jpeg"/>
      </figure>
      <figure>
        <img src="https://resim.haber61.net/upload/2019/11/19/WhatsApp_Image_2019-11-19_at_09.54.11.jpeg"/>
      </figure>
      <figure>
        <img src="https://resim.haber61.net/upload/2019/11/19/WhatsApp_Image_2019-11-19_at_09.54.07.jpeg"/>
      </figure>
    </article>
  </body>
</html>