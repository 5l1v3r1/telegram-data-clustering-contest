<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/efsane-geri-donuyor-memleket-hastanesi-ile-karisiklik-bitiyor-15604yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T01:00:00+00:00"/>
    <meta property="og:title" content="Efsane geri dönüyor, Memleket Hastanesi ile karışıklık bitiyor!"/>
    <meta property="og:description" content="Doğrusu… Kimden çıktı, nasıl yayıldı anlaşılamadı. Yılların Bursa Devlet Hastanesi bir anda Muradiye Devlet Hastanesi olarak..."/>
  </head>
  <body>
    <article>
      <h1>Efsane geri dönüyor, Memleket Hastanesi ile karışıklık bitiyor!</h1>
      <address><time datetime="2019-11-19T01:00:00+00:00">19 Nov 2019, 01:00</time> by <a rel="author">Ahmet Emin Yılmaz</a></address>
      <p>Doğrusu… Kimden çıktı, nasıl yayıldı anlaşılamadı. Yılların <b>Bursa Devlet Hastanesi </b>bir anda <b>Muradiye Devlet Hastanesi</b> olarak konuşulmaya ve yazılmaya başlandı.</p>
      <p>Her duyduğumuzda <b>“Muradiye’de Devlet Hastanesi mi var?” </b>diye sorduk,</p>
      <p>Öyle ya…</p>
      <p>Yıllarca <b>Bursa </b>kent merkezine <b>tek hastane</b> olarak hizmet eden <b>Bursa Devlet Hastanesi</b> konum olarak <b>Hisar’</b>da. <b>Muradiye</b> ile arasında da 5 mahalle var.</p>
      <p>Sanıyoruz…</p>
      <figure>
        <img src="https://www.olay.com.tr/d/other/1.-yazi-icin-bursa-devlet-hastanesi,-bursa-memleket-hastanesi-olarak-yeniden-acilacak.png"/>
      </figure>
      <p>
        <b>SSK Çekirge Hastanesi’</b>
      </p>
      <p>nin sağlıkta dönüşüm kapsamında <b>Çekirge Devlet Hastanesi</b> olmasıyla başlayan ve <b>Çekirge</b> gibi bir semt adıyla eşleştirilen bir süreç oluştu. Sonra da yayıldı, gitti.</p>
      <p>İşte…</p>
      <p><b>Bursalıların</b> kafasını karıştıran <b>hastane adı</b> konusunda <b>çözüme</b> yönelik adım <b>AK Parti Bursa Milletvekili Dr. Mustafa Esgin’</b>den geldi.</p>
      <p><b>Sağlık Bakanı Dr. Fahrettin Koca</b> ile görüşmesinden sonra <b>“Şehir Hastanesi’ne taşındığı için kapanan Bursa Devlet Hastanesi’nin 400 yataklı bölge hastanesi olarak yeniden açılacağını”</b> açıklayan <b>Dr. Esgin, </b>adını da söyledi:</p>
      <p>
        <b>“Adı Memleket Hastanesi olacak.”</b>
      </p>
      <p>Kent tarihini günümüze taşıyan kayıtlara göre; <b>Sultan Abdülaziz’</b>in padişah olmasıyla tasarlanan <b>Memleketin Islahı Hareketi</b> kapsamında, <b>Ahmet Vefik Paşa</b> 1862 yılında <b>Vali</b> olarak <b>Bursa’</b>ya geldi ve <b>Türkiye’nin ilk Memleket Hastanesi’</b>ni 1868’de kurdu.</p>
      <p>1947 yılında <b>Bursa Valisi</b> olan <b>Haşim İşcan’</b>ın çabasıyla bina onarılıp büyütüldü, inşaatında da <b>Bursalılar</b> çalıştı. 1960’lı yıllardan itibaren de, <b>Memleket Hastanesi</b> yerine <b>Bursa Devlet Hastanesi</b> adıyla kullanıldı.</p>
      <p>Aslında…</p>
      <p><b>Bursa’</b>nın hafızasında <b>özel</b> bir yeri olan <b>Memleket Hastanesi</b> adı unutulmuş, <b>Devlet Hastanesi</b> adı benimsenmişti.</p>
      <p>İlginç olan nokta da şu:</p>
      <p><b>Dr. Mustafa Esgin</b> 2000’li yılların başlarında <b>Başhekim Yardımcısı</b> olarak <b>Bursa Devlet Hastanesi’</b>nde göreve başladığında, depoda bulduğu <b>Memleket Hastanesi</b> tabelasını temizletip <b>Başhekimlik</b> girişinde sergiletmişti.</p>
      <p>Bu kez…</p>
      <p>Hastanenin kurulduğu adıyla yeniden açılmasını sağlarken, <b>Türkiye’nin ilk Memleket Hastanesi’</b>ne bir anlamda <b>vefa</b> gösterdi.</p>
      <p>Kafa karışıklığının da önüne geçildi.</p>
      <p> </p>
      <p>
        <b>Kalbi kırık Gazi’ye moral verdi</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-bennur-karaburun-ve-gazi-bahattin-seckin.jpg"/>
      </figure>
      <p>
        <b>Üsteğmen Bahattin Seçkin</b>
      </p>
      <p> 10 Şubat 2016’da <b>Diyarbakır’</b>ın <b>Sur</b> ilçesindeki operasyon sırasında yaralandı ve tekerlekli sandalyeye mahkum kaldı.</p>
      <p>2 ay önce de eşiyle birlikte <b>Bursa’</b>da rapor almak için gittiği hastanede <b>doktorun hakaretine</b> uğradığı için üzüntülü günler yaşadı.</p>
      <p>İşte…</p>
      <p>Kalbi kırık <b>Gazi’</b>ye, geçen dönem <b>AK Parti Bursa Milletvekili</b> olan <b>Bennur Karaburun</b> moral verdi. <b>Bahattin Seçkin</b> ve eşi <b>Aysun Seçkin’</b>le bir araya gelen <b>Karaburun, </b>mesajında <b>“Vatan sevgisi engel tanımıyor”</b> dedi.</p>
      <p> </p>
      <p>
        <b>En kıdemli sempozyumun gündeminde ‘giyilebilir elektronikler’ var</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-kimya-muhendisleri-odasi-baskani-rengin-demiroz,-tekstil-muhendisleri-odasi-baskani-fusun-ekren,-kenan-yetisen.jpg"/>
      </figure>
      <p>Aslında… <b>Bursa </b>açısından <b>başlı başına bir gelenek</b> demek, <b>rekor</b> tanımlamak bile mümkün.</p>
      <p>Çünkü…</p>
      <p><b>Tekstil Teknolojisi ve Kimyasalları Sempozyumu</b> 34 yıldır düzenleniyor. İlk 20 sempozyumu <b>Kimya Mühendisleri Odası</b> organize etti. Sonrasında, <b>Tekstil Mühendisleri Odası</b> ile işbirliği yapıldı.</p>
      <p>Kısa adıyla <b>BAOB</b> olarak bilinen <b>Bursa Akademik Odalar Birliği’</b>nde 20-21-22 Kasım’da gerçekleştirilecek sempozyumun <b>34. yıl</b> programını <b>Kimya Mühendisleri Odası Başkanı Rengin Demiröz</b> ile <b>Tekstil Mühendisleri Odası Başkanı Füsun Ekren </b>açıkladılar.</p>
      <p>O açıklamadaki <b>konular</b> arasında <b>çarpıcı</b> başlıklar var.</p>
      <p>Örneğin…</p>
      <p>Konvansiyonel tekstil üretimi, akıllı tekstiller, <b>giyilebilir elektronikler, </b>dijital baskı yöntemleri, sürdürülebilir tekstil üretimi, kompozit malzemeler yanında otomotiv tekstili ve tıbbi tekstil gibi konular yer alıyor.</p>
      <p>Bun da…</p>
      <p>Tekstil ve kimyasalların günümüz koşullarına göre değişimini gösteriyor.</p>
      <p> </p>
      <p>
        <b>İYİ Parti Lütfü Türkkan’ı ağırladı</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-iyi-parti-bursa-teskilati-lutfu-turkkan-ziyareti.jpg"/>
      </figure>
      <p>Bir yandan teşkilat yapısını güçlendiren, bir yandan yeni üye kaydeden, bir yandan da kongreler ve kurultay hazırlığı yapan <b>İYİ Parti Bursa </b>teşkilatı hafta sonu <b>Grup Başkanvekili Lütfü Türkkan’</b>ı ağırladı.</p>
      <p><b>Türkkan’</b>la parlamentoda <b>milletvekili</b> olarak görev yapan <b>Necati Özensoy </b>ile <b>İYİ Parti Kurucular Kurulu </b>üyeleri<b> Sermin Özensoy </b>ve <b>Hasan Toktaş’</b>ın da katıldığı ziyarette siyasetin <b>bugünü</b> ve önümüzdeki süreç üzerine <b>bilgilendirici </b>bir sohbet gerçekleşti.</p>
      <p>Sohbet sonrası herkesin yüzü gülüyordu.</p>
      <p> </p>
      <p>
        <b>Sahadaki 16 numarayla da, tribündeki Teksas’la da çok gururlandık</b>
      </p>
      <p> </p>
      <p>A</p>
      <figure>
        <img src="https://www.olay.com.tr/d/other/5.-yazi-icin-enes-unal-gol-sonrasi-ve-tribundeki-teksas-panrkarti,-a-milli-takim-andorra-maci.jpg"/>
      </figure>
      <p>çıkça söylemek gerekirse… <b>A Milli Futbol </b>takımımız pazar gecesi <b>Andorra</b> karşısına çıktığında, ilk kez 11’de başlayacak <b>Enes Ünal’</b>ı görünce içimiz titredi.</p>
      <p>Çünkü…</p>
      <p>Sırtında, <b>Bursa’</b>nın plaka numarası olan <b>16 </b>numaralı formayı taşıyordu.</p>
      <p>Babası <b>stoper</b> <b>Mesut’</b>u seyrettiğimiz yıllardan oğlu <b>golcü Enes’</b>e uzanan yol çok da kolay bir yol değil. Babası gibi oğlunun da <b>Bursaspor sevdalısı ve vefalısı</b> olduğunu gördük.</p>
      <p>Üstelik…</p>
      <p>Milli takımımızın <b>Avrupa Şampiyonası Finalleri</b> öncesi oynadığı son grup maçındaki iki golü de <b>16 sırt numaralı Enes’</b>in atmış olması bir <b>Bursalı</b> olarak çok gururlandırdı.</p>
      <p>Hele…</p>
      <p>Gol sonrası <b>Türk</b> futbolseverlerin bulunduğu tribüne koşan <b>Enes</b> sevinirken arkada görünen <b>Teksas</b> pankartı gururumuzu arttırdı.</p>
      <p>Ülkenin <b>en iyi ve en organize taraftar grubu</b> olduklarını bir kez daha herkese gösterdiler.</p>
    </article>
  </body>
</html>