<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/vashington-izraelskite-selishcha-na-zapadniya-bryag-ne-sa-nezakonni_news710106.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T01:38:00+00:00"/>
    <meta property="og:title" content="Вашингтон: Израелските селища на Западния бряг не са незаконни"/>
    <meta property="og:description" content="Според Помпео признаването на законността на териториите приближава политическото решение на конфликта"/>
  </head>
  <body>
    <article>
      <h1>Вашингтон: Израелските селища на Западния бряг не са незаконни</h1>
      <h2>Според Помпео признаването на законността на териториите приближава политическото решение на конфликта</h2>
      <address>
        <time datetime="2019-11-19T01:38:00+00:00">19 Nov 2019, 01:38</time>
      </address>
      <p>https://blitz.bg/svyat/vashington-izraelskite-selishcha-na-zapadniya-bryag-ne-sa-nezakonni_news710106.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574121209-5c87e0a365fc40434153faff01e834b2-1440x.jpg"/>
      </figure>
      <p>
        <b>Настоящата администрация на САЩ, ръководена от президента Доналд Тръмп, е решила да преразгледа изявленията на минали лидери за строителството от Израел на селища на западния бряг на река Йордан и вече не ги счита за незаконни. Това съобщи на пресконференция държавният секретар на САЩ Майк Помпео.</b>
      </p>
      <p>Според него това трудно решение е взето след подробно проучване на въпроса.<br/><br/>„През декември 2016 г. администрацията на САЩ в лицето на държавния секретар Джон Кери промени предпазливия подход, поддържан от десетилетия от двете партии“, казва Помпео.<br/><br/>Той отбелязва, че изявлението му не засяга състоянието на границите между държавите и те трябва да бъдат определени по време на преговори. В същото време той е изразил дълбока увереност, че признаването на законността на териториите приближава политическото решение на конфликта.<br/><br/>Новото решение на американското ръководство беше прието с радост от Израел. Премиерът Бенямин Нетаняху изрази "дълбока благодарност" на администрацията на Тръмп за подкрепата и призова "всички отговорни държави" да поемат подобен курс.<br/><br/><b>Превод и редакция: БЛИЦ</b></p>
    </article>
  </body>
</html>