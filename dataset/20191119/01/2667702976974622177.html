<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-utile-23499523-utile-dermatolog-acneea-cazul-adultilor-ajuns-nivel-epidemie-factori-declanseaza-cum-poate-trata-eficient-intampla-cand-alunita-zgariata-sau-care-iti-sangereaza.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T01:40:00+00:00"/>
    <meta property="og:title" content="Utile: Dermatolog: ”Acneea în cazul adulților a ajuns la nivel de epidemie”. Ce factori o declanșează și cum se poate trata eficient; Ce se întâmplă când ai o aluniță zgâriată sau care îți sângerează"/>
    <meta property="og:description" content="Cum poți afla dacă ai HPV, virsusul responsabil pentru 100% din cazurile de cancer de col uterin. Infecția cu virusul HPV este foarte frecventă, până la 80% din populația feminină activă sexual"/>
  </head>
  <body>
    <article>
      <h1>Utile: Dermatolog: ”Acneea în cazul adulților a ajuns la nivel de epidemie”. Ce factori o declanșează și cum se poate trata eficient; Ce se întâmplă când ai o aluniță zgâriată sau care îți sângerează</h1>
      <address><time datetime="2019-11-19T01:40:00+00:00">19 Nov 2019, 01:40</time> by <a rel="author">Gabriela Florea</a></address>
      <p><b>Ce e bine să ştii despre insuficienţa cardiacă. </b>Această boală cronică este cauzată de pierderea capacităţii inimii de a-şi efectua normal funcţia de pomparea sângelui spre organe şi ţesuturi, pentru a susţine funcţionarea acestora. În consecinţă, ţesuturile primesc mai puţin oxigen şi substanţe nutritive din sânge. Pe de altă parte, sângele stagnează şi se acumulează în organe. Conform studiilor, 4,7% din populaţia României suferă de insuficienţă cardiacă. Vârsta medie a pacienţilor (ponderea bărbaţilor este mai ridicată) este 75-80 ani. Totuşi, această patologie apare şi la pacienţi mai tineri, care suferă de cardiomiopatie, o boală genetică care afectează funcţia musculară a inimii, notează <a href="https://www.click.ro/utile/sanatate/ce-e-bine-sa-stii-despre-insuficienta-cardiaca">Click</a>.<br/><br/><b>Ce se întâmplă când ai o aluniță zgâriată sau care îți sângerează.</b> O aluniță poate sângera dacă se prinde de ceva și se zgârie sau chiar se rupe. Chiar dacă acest lucru îți poate provoca o durere și poate cauza o rană, de obicei nu reprezintă un motiv de îngrijorare. Doar cazurile rare în care o aluniță sângerează fără un motiv aparent sunt alarmante, deoarece poate fi vorba despre cancer de piele. În mod obișnuit, adulții au între 10 și 40 de alunițe pe tot corpul, persoanele cu pielea mai deschisă la culoare având mai multe decât cele cu pielea mai închisă. Alunițele se pot schimba pe măsură ce o persoană îmbătrânește. Unele devin mai întunecate sau mai deschise, iar unele pot crește în volum, potrivit <a href="https://www.divahair.ro/sanatate/ce-se-intampla-cand-ai-o-alunita-zgariata-sau-care-iti-sangereaza">Diva Hair</a>.<br/><br/><b>Cum poți afla dacă ai HPV, virsusul responsabil pentru 100% din cazurile de cancer de col uterin.</b> Infecția cu virusul HPV este foarte frecventă, până la 80% din populația feminină activă sexual va fi expusă, la un moment dat, acestui virus. Infecția cu virusul HPV este responsabilă pentru apariția a 5 tipuri de cancer, dintre care 100% din cazurile de cancer de col uterin, 88% din totalul cazurilor de cancer anal, 70% din cazurile de cancer vaginal, 50% din cazurile de cancer penian și 43% din cazurile de cancer vulvar, scrie <a href="https://www.doctorulzilei.ro/cum-poti-afla-daca-ai-hpv-virsusul-responsabil-pentru-100-din-cazurile-de-cancer-de-col-uterin/">Doctorul Zilei</a>.<br/><br/><b>Căţeii instruiţi prin pedepse prezintă un nivel de stres mai mare.</b> Un studiu recent a ajuns la concluzia că starea mentală a acelor căţei care sunt educaţi prin pedepse sau alte forme de condiţionare negativă este afectată, notează Science Alert. „Rezultatele noastre arată că câinii de companie instruiţi folosind metode bazate pe adversivitate au avut o bunăstare mai slabă în comparaţie cu câinii de companie instruiţi folosind metode bazate pe recompense, atât pe termen scurt, cât şi pe termen lung”, au scris cercetătorii în studiul lor, potrivit <a href="https://www.descopera.ro/natura/18567067-cateii-instruiti-prin-pedepse-prezinta-un-nivel-de-stres-mai-mare">Descoperă.ro</a> <br/><br/><b>Dermatolog: ”Acneea în cazul adulților a ajuns la nivel de epidemie”. Ce factori o declanșează și cum se poate trata eficient.</b> Nu doar adolescenții se confruntă cu coșurie și punctele negre. Acneea apare din ce în ce mai des și la adulți, potrivit unui studiu recent care a scos la iveală că mai mult de un sfert dintre femeile de 40 de ani și 15% dintre cele de 50 de ani se confruntă cu această problemă. Acneea apare atunci când sebumul se combină cu celulele moarte de piele și blochează porii. La fel ca în cazul adolescenților, hormonii sunt de vină și pentru apariția acneei la maturitate. Testosteronul declanșează producerea în exces a sebumului, iar pe măsură ce îmbătrânim corpul produce mai puțin estrogen care să contrabalansee producția de testosteron, notează <a href="https://www.doctorulzilei.ro/dermatolog-acneea-in-cazul-adultilor-a-ajuns-la-nivel-de-epidemie-ce-factori-o-declanseaza-si-cum-se-poate-trata-eficient/">Doctorul Zilei</a>.</p>
    </article>
  </body>
</html>