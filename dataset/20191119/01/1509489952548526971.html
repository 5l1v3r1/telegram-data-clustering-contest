<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/story/655091/feygei-apo-tin-ximnasia-o-marantona"/>
    <meta property="og:site_name" content="OnSports"/>
    <meta property="article:published_time" content="2019-11-19T01:30:53+00:00"/>
    <meta property="og:title" content="Φεύγει από την Χιμνάσια ο Μαραντόνα;"/>
    <meta property="og:description" content="Πριν από περίπου δύο μήνες και μετά την... περιπέτεια στο Μεξικό και την Σιναλόα, ο Ντιέγκο Μαραντόνα επέστρεψε στα πάτρια εδάφη και την προπονητική, αναλαμβάνοντας την τεχνική ηγεσία της Χιμνάσια Λα Πλάτα."/>
  </head>
  <body>
    <article>
      <h1>Φεύγει από την Χιμνάσια ο Μαραντόνα;</h1>
      <address><time datetime="2019-11-19T01:30:53+00:00">19 Nov 2019, 01:30</time> by <a rel="author">Onsports team</a></address>
      <p>Πριν από περίπου δύο μήνες και μετά την... περιπέτεια στο Μεξικό και την Σιναλόα, ο Ντιέγκο Μαραντόνα επέστρεψε στα πάτρια εδάφη και την προπονητική, αναλαμβάνοντας την τεχνική ηγεσία της Χιμνάσια Λα Πλάτα.</p>
      <p>Μάλιστα, υπό τις οδηγίες του «Ντιεγκίτο», η Χιμνάσια βελτίωσε την θέση της στην βαθμολογία του πρωταθλήματος, επιτυγχάνοντας αρκετά θετικά αποτελέσματα. Ωστόσο, η παραμονή του 59χρονου Αργεντινού στον πάγκο της ομάδας, δεν είναι βέβαιη.</p>
      <p>Οπως αναφέρουν χαρακτηριστικά οι εφημερίδες της χώρας, «Olé» και «Clarin», η επιλογή του προέδρου της Χιμνάσια, Γκαμπριέλ Πελεγκρίνο να μην διεκδικήσει την επανεκλογή του στις σχετικές αρχαιρεσίες που έχουν προγραμματισθεί για το προσεχές Σάββατο, θέτουν εν αμφιβόλω την παραμονή του Μαραντόνα στον πάγκο της ομάδας.</p>
      <p>Στα σχετικά δημοσιεύματα, αναφέρεται πως ο Μαραντόνα θα συναντηθεί με τους διοικούντες την ομάδα, προκειμένου να συζητήσουν το ενδεχόμενο παραμονή τους, όμως θεωρείται δύσκολο να συνεχίσει υπό αυτές τις συνθήκες.</p>
    </article>
  </body>
</html>