<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-lalu-yadav-jail-punishment-may-increase-jharkahand-high-court-will-hear-on-december-3-2857303.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T01:40:34+00:00"/>
    <meta property="og:title" content="लालू यादव की बढ़ सकती है सजा, 3 दिसंबर को सुनवाई करेगा हाईकोर्ट"/>
    <meta property="og:description" content="राजद सुप्रीमो लालू प्रसाद की सजा बढ़ाने के मामले पर हाईकोर्ट में 3 दिसंबर को सुनवाई होगी। सोमवार को मामले की सुनवाई के दौरान लालू की ओर से जवाब दाखिल करने के लिए समय देने का आग्रह किया गया। लालू..."/>
  </head>
  <body>
    <article>
      <h1>लालू यादव की बढ़ सकती है सजा, 3 दिसंबर को सुनवाई करेगा हाईकोर्ट</h1>
      <address><time datetime="2019-11-19T01:40:34+00:00">19 Nov 2019, 01:40</time> by <a rel="author">प्रमुख संवाददाता, रांची।</a></address>
      <p>राजद सुप्रीमो लालू प्रसाद की सजा बढ़ाने के मामले पर हाईकोर्ट में 3 दिसंबर को सुनवाई होगी। सोमवार को मामले की सुनवाई के दौरान लालू की ओर से जवाब दाखिल करने के लिए समय देने का आग्रह किया गया।</p>
      <p>लालू प्रसाद के आग्रह को स्वीकार करते हुए जस्टिस अमिताव गुप्ता और जस्टिस राजेश कुमार की अदालत ने 3 दिसंबर तक जवाब दाखिल करने का निर्देश देते हुए सुनवाई स्थगित कर दी। लालू प्रसाद समेत छह की सजा बढ़ाने के लिए सीबीआई ने याचिका दायर की है। मामला देवघर कोषागार से अवैध निकासी का है।</p>
      <p>इस मामले में लालू प्रसाद यादव को सीबीआई कोर्ट ने साढ़े तीन साल की सजा सुनायी है, जबकि इसी मामले में पूर्व सांसद जगदीश शर्मा को सात साल की सजा मिली है। सीबीआई ने इसी को आधार बनाते हुए याचिका दाखिल कर लालू समेत अन्य आारोपी जिन्हें कम सजा मिली है, उसे बढ़ाने का आग्रह किया है। सीबीआई का कहना है कि कोर्ट ने सभी राजनीतिज्ञों को बड़ा साजिशकर्ता माना है। ऐसे में सिर्फ एक दोषी को ही अधिकतम सजा देना उचित नहीं है। इसलिए सभी दोषियों की सजा बढ़ाई जाए।<br/> </p>
    </article>
  </body>
</html>