<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622247/%DB%B3%DB%B0-%D9%86%D9%81%D8%B1-%D8%AF%D8%B1-%D8%B2%D9%86%D8%AC%D8%A7%D9%86-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T01:21:00+00:00"/>
    <meta property="og:title" content="۳۰ نفر در زنجان دستگیر شدند"/>
    <meta property="og:description" content="رئیس کل دادگستری استان زنجان گفت: ۳۰ نفر از اغتشاشگران که سعی در برهم زدن نظم و امنیت و آسیب رساندن به اموال عمومی و شخصی مردم را داشتند شناسایی و دستگیر شدند."/>
  </head>
  <body>
    <article>
      <h1>۳۰ نفر در زنجان دستگیر شدند</h1>
      <address>
        <time datetime="2019-11-19T01:21:00+00:00">19 Nov 2019, 01:21</time>
      </address>
      <p>
        <i>رئیس کل دادگستری استان زنجان گفت: ۳۰ نفر از اغتشاشگران که سعی در برهم زدن نظم و امنیت و آسیب رساندن به اموال عمومی و شخصی مردم را داشتند شناسایی و دستگیر شدند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام اسماعیل صادقی نیارکی گفت: استان زنجان جزو استانهای آرام و خوبی بود و در حوادث اخیر که در برخی از استانها شاهد بودیم ما شاهد حوادث ناگوار نبودیم. با همت مسئولان استان و همراهی و همکاری مردم خوب استان زنجان شاهد حوادث ناگوار در استان زنجان نبودیم.</p>
      <p>رئیس کل دادگستری استان زنجان گفت: مدت کوتاهی مردم به صورت مسالمت آمیز تجمع کردند و اعتراض خود را بیان کردند و اقدام خراب کارانه و شعارهای ساختار شکن در این خصوص نداشتیم.</p>
      <figure>
        <img src="https://aftabnews.ir/files/fa/news/1398/8/28/360962_660.jpg"/>
      </figure>
      <p>نیارکی با بیان اینکه تعداد ۳۰ نفر که عوامل دشمن بوده و قصد داشتند از اجتماع مسالمت آمیز مردم سوءاستفاده کنند، گفت: تعدادی که قصد تحریک و به انحراف کشاندن مطالبات مردم را داشتند با هوشیاری مردم و نیروهای نظامی و امنیتی شناسایی و دستگیر شدند.</p>
      <p>وی افزود: دستگاه قضایی با افرادی که اخلال ایجاد کنند و امنیت جامعه را از بین ببرند برخورد می شود.</p>
      <p>رئیس کل دادگستری استان زنجان با بیان اینکه امنیت موضوعی نیست که مورد مسامحه قرار گیرد ، افزود: امنیت خط قرمز نظام جمهوری اسلامی ایران و مسئولان است.</p>
      <p>نیارکی گفت: با افرادی که آرامش جامعه را به مخاطره بیندازند برخورد قاطع قانونی می شوند.</p>
    </article>
  </body>
</html>