<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayina-v-zmozi-perezhiti-opalyuvalniy-sezon-u-razi-pererivannya-tranzitu-orzhel-330099_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T01:29:00+00:00"/>
    <meta property="og:title" content="Україна в змозі пережити опалювальний сезон у разі переривання транзиту – Оржель"/>
    <meta property="og:description" content="Країна створила значні запаси газу та вугілля, які дозволять їй без проблем пройти цей опалювальний сезон, заявив міністр."/>
  </head>
  <body>
    <article>
      <h1>Україна в змозі пережити опалювальний сезон у разі переривання транзиту – Оржель</h1>
      <h2>Країна створила значні запаси газу та вугілля, які дозволять їй без проблем пройти цей опалювальний сезон, заявив міністр.</h2>
      <address>
        <time datetime="2019-11-19T01:29:00+00:00">19 Nov 2019, 01:29</time>
      </address>
      <p>Накопичені Україною запаси природного газу у сховищах та вугілля на складах цілком дозволять країні <a href="https://dt.ua/ECONOMICS/tri-oblasti-uviyshli-v-opalyuvalniy-sezon-bez-pereshkod-328618_.html"><b>пройти взимку опалювальний сезон</b></a> навіть у тому випадку, якщо з 1 січня 2020 року Росія перерве транзит газу через Україну, заявив міністр енергетики та захисту навколишнього середовища України Олексій Оржель у програмі "<a href="https://svoboda.ictv.ua/ua/">Свобода слова</a>" на телеканалі ICTV.</p>
      <p>"Це означає, що Україна цієї зими, навіть без транзиту не замерзне", – підкреслив він.</p>
      <p>Оржель зазначив, що традиційно найбільші ризики у забезпеченні теплом можуть виникнути у лютому-березні, при зменшенні запасів у ПСГ; однак проведені оператором ГТС стрес-тести свідчать, що навіть у пікові дні максимального споживання газу країна буде в змозі задовольнити споживачів.</p>
      <p>Раніше в уряді повідомили про те, що до запуску опалювального сезону<b> <a href="https://dt.ua/ECONOMICS/goncharuk-nazvav-vinnih-u-vidsutnosti-opalennya-v-oblastyah-328221_.html">виявилося не готовим тільки одне місто</a></b> - Новий Розділ у Львівській області.</p>
      <p>Україна закачала до ПСГ на зиму 21 млрд 783,68 млн куб. м. <b><a href="https://dt.ua/ECONOMICS/ukrayina-pochala-vidbir-gazu-z-pidzemnih-shovisch-328392_.html">1 листопада розпочався відбір газу зі сховищ</a></b>.</p>
      <footer>За матеріалами: <a href="https://dt.ua/go/aHR0cDovL3N2b2JvZGFzbG92YS5pbi51YS8=">Свобода слова</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>