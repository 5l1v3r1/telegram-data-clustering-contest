<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-mp-nusrat-jahan-discharged-from-hospital-2857305.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T01:57:03+00:00"/>
    <meta property="og:title" content="सांसद नुसरत जहां की हालत में सुधार, हॉस्पिटल से मिली छुट्टी"/>
    <meta property="og:description" content="तृणमूल कांग्रेस सांसद और एक्ट्रेस नुसरत जहां को सोमवार शाम हॉस्पिटल से छुट्टी मिल गई है। बता दें कि सांस लेने में तकलीफ के कारण एक दिन पहले शहर के एक निजी हॉस्पिटल में उन्हें भर्ती कराया गया..."/>
  </head>
  <body>
    <article>
      <h1>सांसद नुसरत जहां की हालत में सुधार, हॉस्पिटल से मिली छुट्टी</h1>
      <address><time datetime="2019-11-19T01:57:03+00:00">19 Nov 2019, 01:57</time> by <a rel="author">एजेंसी,कोलकाता</a></address>
      <p>तृणमूल कांग्रेस सांसद और एक्ट्रेस नुसरत जहां को सोमवार शाम हॉस्पिटल से छुट्टी मिल गई है। बता दें कि सांस लेने में तकलीफ के कारण एक दिन पहले शहर के एक निजी हॉस्पिटल में उन्हें भर्ती कराया गया था। </p>
      <p>शहर के जिस निजी हॉस्पिटल में नुसरत को भर्ती कराया गया था, वहां के एक वरिष्ठ अधिकारी ने बताया कि नुसरत के स्वास्थ्य में सुधार के बाद उन्हें छुट्टी दे दी गई है।<br/>उन्होंने कहा, 'उनकी दवा चलती रहेगी और आराम करना होगा।' </p>
      <p>परिवार की ओर से जारी एक बयान में कहा गया था कि नुसरत को सांस लेने में तकलीफ के कारण रविवार रात हॉस्पिटल में भर्ती कराया गया। उन्हें दमा की समस्या रही है।</p>
      <p>हालांकि, पुलिस सूत्रों ने बताया कि अपने पति निखिल जैन का जन्मदिन मनाने के बाद नुसरत ने ज्यादा मात्रा में दवा ले ली, जिसके कारण उनकी हालत बिगड़ गई।</p>
      <p><a href="https://www.livehindustan.com/entertainment/story-body-banane-ke-shaukeen-logon-ko-salman-khan-ne-di-ye-badi-salah-2857294.html">बॉडी बनाने के शौकीन लोगों को सलमान खान ने दी ये बड़ी सलाह</a> </p>
      <p>
        <a href="https://www.livehindustan.com/entertainment/story-karan-johar-ka-khulasa-bataya-unke-lie-kya-hogi-good-news-2857282.html">करण जौहर का खुलासा, बताया उनके लिए क्या होगी गुड न्यूज</a>
      </p>
      <p>उन्होंने बताया, 'नुसरत को रात में साढ़े नौ बजे शहर के हॉस्पिटल में भर्ती कराया गया। उन्हें आईसीयू में भर्ती कराया गया और शीघ्र ही उनका उपचार शुरू कर दिया गया।'</p>
      <p>बता दें कि नुसरत ने इस साल लोकसभा चुनाव में बसीरहाट में तीन लाख से ज्यादा मतों से जीत हासिल की थी। जून में उन्होंने उद्यमी निखिल जैन से शादी की थी।<br/>  </p>
    </article>
  </body>
</html>