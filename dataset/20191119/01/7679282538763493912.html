<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-body-banane-ke-shaukeen-logon-ko-salman-khan-ne-di-ye-badi-salah-2857294.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T01:31:52+00:00"/>
    <meta property="og:title" content="बॉडी बनाने के शौकीन लोगों को सलमान खान ने दी ये बड़ी सलाह"/>
    <meta property="og:description" content="देशभर में लाखों फिटनेस प्रेमियों के लिए इंस्पिरेशन सुपरस्टार सलमान खान ने उनसे स्टेरोएड न लेने की अपील की है। उन्होंने बताया कि उसके इस्तेमाल से उनके लीवर और किडनी के साथ ही उनके शरीर पर काफी..."/>
  </head>
  <body>
    <article>
      <h1>बॉडी बनाने के शौकीन लोगों को सलमान खान ने दी ये बड़ी सलाह</h1>
      <address><time datetime="2019-11-19T01:31:52+00:00">19 Nov 2019, 01:31</time> by <a rel="author">लाइव हिन्दुस्तान टीम,नई दिल्ली</a></address>
      <p>देशभर में लाखों फिटनेस प्रेमियों के लिए इंस्पिरेशन सुपरस्टार सलमान खान ने उनसे स्टेरोएड न लेने की अपील की है। उन्होंने बताया कि उसके इस्तेमाल से उनके लीवर और किडनी के साथ ही उनके शरीर पर काफी बुरा प्रभाव पड़ सकता है।</p>
      <p>मुंबई में रविवार को बीइंग स्ट्रॉन्ग फिटनेस इक्वीपमेंट के प्रीव्यू के दौरान मीडिया से बात करते हुए सलमान ने कहा, 'आज कल स्टेरॉएड लेने का एक नया ट्रेंड चल पड़ा है, जो कि काफी गलत है। मेरा मानना है कि किसी को भी उसका इस्तेमाल नहीं करना चाहिए। यहां तक कि कई लोग स्टेरॉएड का गलत इस्तेमाल करते हैं, जो कि उनके शरीर के लिए काफी हानिकारक होने के साथ ही उनके लीवर और किडनी को खराब कर सकता है। ऐसे कई लोग हैं, जिनकी मौत जिम में एक्सरसाईज करने के दौरान दिल का दौरा पड़ने से हो गई। ऐसे में ऐसी चीजें करना बिल्कुल सही नहीं है।'</p>
      <p>फिट और स्वस्थ रहने के लिए वर्कआउट के टाइमिंग को लेकर कहा, जब भी आपको समय मिले, आपको वर्कआउट करना चाहिए। मैं लंच ब्रेक के बाद या रात के खाने के बाद जब भी खाली समय पाता हूं तो एक्सरसाइज करता हूं। </p>
      <p>
        <a href="https://www.livehindustan.com/entertainment/story-karan-johar-ka-khulasa-bataya-unke-lie-kya-hogi-good-news-2857282.html">करण जौहर का खुलासा, बताया उनके लिए क्या होगी गुड न्यूज</a>
      </p>
      <p>
        <a href="https://www.livehindustan.com/entertainment/story-ira-khan-ne-bataur-nirdeshak-debut-karne-ke-bare-main-kahi-ye-baat-2857268.html">इरा खान ने बतौर निर्देशक डेब्यू करने के बारे में कही ये बात</a>
      </p>
      <p>सलमान खान की प्रोफेशनल लाइफ की बात करें तो इन दिनों वो फिल्म 'राधे' की शूटिंग कर रहे हैं। इस फिल्म में सलमान के साथ दिशा पटानी और रणदीप हुड्डा लीड रोल में हैं। लेकिन इससे पहले इस क्रिसमस पर उनकी फिल्म 'दबंग 3' रिलीज होने वाली है। इस फिल्म में सलमान के साथ सोनाक्षी सिन्हा और सई मांजरेकर लीड रोल में हैं।</p>
      <p> </p>
    </article>
  </body>
</html>