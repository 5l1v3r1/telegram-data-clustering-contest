<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.ua/news/466791-niva-povernula-liderstvo-peremozhniy-gol-volovika-panenka-vid-doroshenka"/>
    <meta property="og:site_name" content="СПОРТ.UA"/>
    <meta property="article:published_time" content="2019-11-19T01:30:00+00:00"/>
    <meta property="og:title" content="Нива повернула лідерство, переможний гол Воловика, «паненка» від Дорошенка"/>
    <meta property="og:description" content="Sport.ua розповідає про найголовніші події 21-го туру Другої ліги ⋆ Футбол на Sport.ua"/>
  </head>
  <body>
    <article>
      <h1>Нива повернула лідерство, переможний гол Воловика, «паненка» від Дорошенка</h1>
      <address>
        <time datetime="2019-11-19T01:30:00+00:00">19 Nov 2019, 01:30</time>
      </address>
      <figure>
        <img src="https://pic.sport.ua/images/news/0/11/133/orig_466791.jpg"/>
        <figcaption>
          <cite>© ФК Верес</cite>
        </figcaption>
      </figure>
      <p>
        <b>«Верес» зупинив «Полісся»</b>
      </p>
      <p>Центральний поєдинок туру відбувся у Млинові. «Верес» зустрічався з лідером групи житомирським «Полісся». Рівненська команда також знаходиться серед лідерів, але в останніх матчах втратила забагато очків. Чого тільки вартує поразка у матчі з клубом «Оболонь Бровар-2», яка займає останній рядок у групі А.</p>
      <p>Нестабільна гра викликала тривогу у вболівальників рівненської команди, але цього разу все обійшлося. «Верес» і «Полісся» у дебюті першого тайму обмінялися забитими м’ячами. Надалі команди намагалися схилити шальки терезів на свою користь, але попри всі намагання більше не вдалося забити. Хоча у середині першого тайму «Верес» отримав право на пенальті, але Юрій Соломка не зміг перехитрити воротаря житомирян.</p>
      <p>У другому таймі «Верес» більше володів ініціативою і було видно, що нічия не входить в плани підопічних Юрія Вірта. Рівненці все ж таки домоглися свого. На 75-й хвилині після навісу зі штрафного Сергій Петько ударом головою приніс важку перемогу «Вересу». Відзначимо, що «Полісся» не програвало у останніх десяти матчах. Після цього туру «Полісся» опустилося на друге місце, маючи у своєму активі 38 очків, на два менше має «Верес» і третя позиція у турнірній таблиці.</p>
      <p>
        <b>Розгром «Ужгорода»</b>
      </p>
      <p>Знову програв «Ужгород». Цього разу закарпатська команда на своєму полі поступилася тернопільській «Ниві» - 0:4. У першому таймі господарі пропустили лише одного разу, але і у другій половині зустрічі трималися до останнього. «Нива» лише в останні десять хвилин гри відправили три м’ячі у ворота «Ужгорода».</p>
      <p>В останніх шести матчах «Ужгород» пропустив 18 м’ячів і не забив жодного. До того ж і зазнав шість поразок. Неймовірна криза дебютанта Другої ліги. Після цієї перемоги «Нива» повернулася на перше місце, «Ужгород» опустився на д’евяту позицію.</p>
      <p>
        <b>Гол Воловика, три червоні картки і перемога «Поділля»</b>
      </p>
      <p>Один із найцікавіших матчів туру пройшов у Хмельницькому. «Поділля» приймало «Калуш» у поєдинку за четверту сходинку. І хоча глядачі не побачили багато забитих мячів, але напруга тримала до останніх секунд гри.</p>
      <p>Долю поєдинку вирішив один гол, який забив відомий Олександр Воловик. Екс-гравець «Шахтаря» відзначився на компенсованих хвилинах першого тайму. У другому таймі пристрасті кипіли ще ті. На останніх арбітр зустрічі спочатку вилучив гравця господарів Романа Худіка, а через декілька хвилин команди влаштували невелику штовханину, у результаті якої ще два гравця отримали червоні картки – по одному із кожної команди.</p>
      <p>Рахунок так і залишився незмінним, а «Поділля» обійшов «Калуш» у турнірній таблиці, вийшовши на четверте місце.</p>
      <p>
        <b>Шоста перемога поспіль «Альянса»</b>
      </p>
      <p>Продовжує впевнено крокувати чемпіонатом дебютант змагань «Альянс». Цього разу під каток липиводолинської команди потрапив «Миколаїв-2». Підопічні Юрія Ярошенка приймають своїх суперників у Сумах на стадіоні «Ювілейний».</p>
      <p>Миколаївці нічого не змогли протиставити одному із лідерів групи, зазнавши розгромної поразки. «Альянс» переміг з рахунком 3:0, хоча мав забивати значно більше. Після цієї перемоги липоводолинці набрали 47 залікових балів і продовжують займати друге місце у турнірній таблиці.</p>
      <p>
        <b>Важкий виїзд «ВПК-Агро»</b>
      </p>
      <p>Лідер групи Б «ВПК-Агро» у цьому турі відправився до Одеси на гру з «Чорноморцем-2». Одесити займають останнє місце у турнірній таблиці і, здавалося, виїзд «ВПК-Агро» не буде занадто важким. Але не так сталося, як гадалося.</p>
      <p>У останніх двох матчах «ВПК-Агро» завершував свої поєдинки у нічию, тому на гру з «Чорноморцем-2» команда Сергія Соловйова вирушали лише з думками про перемогу, бо конкуренти не дрімають, дихаючи у спину.</p>
      <p>Гості довго не могли розпечатати ворота дублерів «Чорноморця», але наприкінці першого тайму арбітр призначив пенальті. Кирило Дорошенко без проблем його реалізував, та недовго музика грала. Вже через сім хвилин раділи господарі – м’яч забив Максим Тітаєвський.</p>
      <p>У другому таймі «Чорноморець-2» міцно тримав оборону, гості ніяк не могли пройти оборонні редути. Здавалося, лідер знову втратить очки, але на четвертій компенсованій хвилині арбітр знову призначив пенальті у ворота одеситів. І знову Дорошенко не залишив жодних шансів голкіперу моряків, виконавши удар «паненкою». «ВПК-Агро» залишився на першому місці, випереджаючи на одне очко «Альянс». Це був останній матч «ВПК-Агро» цього року, інші команди ще зіграють один тур, а потім колективи Другої ліги підуть на зимову перерву.</p>
      <p>
        <b>Друга ліга. <i>21-й тур</i></b>
      </p>
      <p>
        <b>Група А</b>
      </p>
      <p><b>«Верес» - «Полісся» - 2:1</b><br/>Голи: Шестаков, 17, Петько, 75 – Терзі, 12.</p>
      <p><b>«Поділля» - «Калуш» - 1:0</b><br/>Гол: Воловик, 45+3.</p>
      <p><b>«Чайка» - «Буковина» - 3:0</b><br/>Голи: Тименко, 1, Сухенко, 76, Дарда, 78.</p>
      <p><b>«Нива» В - «Діназ» - 1:0</b><br/>Гол: Загорулько, 47.</p>
      <p><b>«Ужгород» - «Нива» Т - 0:4</b><br/>Голи: Скакун, 11, Проців, 79, Кисленко, 82, Гатала, 90+4.</p>
      <p>
        <a href="https://sport.ua/uk/football/results/ukraine/6/573/11894/fixture">ТУРНІРНА ТАБЛИЦЯ ГРУПИ А</a>
      </p>
      <p>
        <b>Група Б</b>
      </p>
      <p><b>«Авангард-2» - «Реал Фарма» - 1:2<br/></b>Голи: Клюєв, 17 – Приблуда, 81, 85 – пенальті.<br/> <br/><b>«Таврія Сімферополь» - «Гірник» - 0:2<br/></b>Голи: Гвоздевич, 15, Гоменко, 72.<br/> <br/><b>«Нікополь» - «Кристал» - 1:2<br/></b>Голи: Богданов, 25 – пенальті – Гливий, 5, 68.<br/> <br/><b>«Альянс» - «Миколаїв-2» - 3:0<br/></b>Голи: Сидоренко, 13, Зрібняк, 44, Загинайлов, 47.<br/> <br/><b>«Чорноморець-2» - «ВПК-Агро» - 1:2<br/></b>Голи: Тітаєвський, 43 – Дорошенко, 35 – пенальті, 90+4 – пенальті.<br/> <br/><a href="https://sport.ua/uk/4u/7-vtoraya-liga-gr-b">ТУРНІРНА ТАБЛИЦЯ ГРУПИ Б</a></p>
      <p>Источник — <a href="https://sport.ua/">Sport.ua</a></p>
      <related>
        <h4>Материалы по теме</h4>
        <a href="https://sport.ua/news/465826-bozhevillya-u-chernivtsyah-bezprograshne-polissya-kristal-prograv-derbi-hersona"/>
        <a href="https://sport.ua/news/463919-epidemiya-gravtsiv-podillya-10-pospil-peremog-vpk-agro-zmina-lidera-grupi-b"/>
        <a href="https://sport.ua/news/462948-vdaliy-debyut-matviiva-polissya-viyshlo-v-lideri-kristal-vidchepiv-girnik"/>
        <a href="https://sport.ua/news/462135-vpk-agro-zupiniv-alyans-vtrata-kristalu-bezprograshniy-dinaz"/>
      </related>
    </article>
  </body>
</html>