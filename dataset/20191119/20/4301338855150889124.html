<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/sillipsis-gia-narkotika-ke-sto-limani-tis-rafinas/"/>
    <meta property="og:site_name" content="irafina"/>
    <meta property="article:published_time" content="2019-11-19T20:50:23+00:00"/>
    <meta property="og:title" content="Συλλήψεις για ναρκωτικά και στο λιμάνι της Ραφήνας!"/>
    <meta property="og:description" content="Στο πλαίσιο των συστηματικών και εντατικών ελέγχων που πραγματοποιούν τα στελέχη του Λιμενικού Σώματος – Ελληνικής Ακτοφυλακής για την καταπολέμηση της διακίνησης ναρκωτικών ουσιών και πέραν των μεμονωμένων περιστατικών εντοπισμού και κατάσχεσης από τις Λιμενικές Αρχές, σημαντικών ποσοτήτων ναρκωτικών ουσιών που έχουν ήδη ανακοινωθεί, εντοπίστηκαν και κατασχέθηκαν από τις Λιμενικές Αρχές Πειραιά, Μυτιλήνης, Καβάλας, Χίου, […]"/>
  </head>
  <body>
    <article>
      <h1>Συλλήψεις για ναρκωτικά και στο λιμάνι της Ραφήνας!</h1>
      <address>
        <time datetime="2019-11-19T20:50:23+00:00">19 Nov 2019, 20:50</time>
      </address>
      <p>Στο πλαίσιο των συστηματικών και εντατικών ελέγχων που πραγματοποιούν τα στελέχη του Λιμενικού Σώματος – Ελληνικής Ακτοφυλακής για την καταπολέμηση της διακίνησης ναρκωτικών ουσιών και πέραν των μεμονωμένων περιστατικών εντοπισμού και κατάσχεσης από τις Λιμενικές Αρχές, σημαντικών ποσοτήτων ναρκωτικών ουσιών που έχουν ήδη ανακοινωθεί, εντοπίστηκαν και κατασχέθηκαν από τις Λιμενικές Αρχές Πειραιά, Μυτιλήνης, Καβάλας, Χίου, Χανίων, Θεσσαλονίκης,<b> Ραφήνας</b>, Κέρκυρας, Μυκόνου και Σάμου, το χρονικό διάστημα από 27 Σεπτεμβρίου έως και 14 Νοεμβρίου 2019, συνολικά τα κάτωθι:</p>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>– 52,08 γραμμάρια ακατέργαστης ινδικής κάνναβης,<br/>– 95,39 γραμμάρια φυτικά αποσπάσματα ινδικής κάνναβης,<br/>– 5,2 γραμμάρια κατεργασμένης ινδικής κάνναβης τύπου σοκολάτας,<br/>– 0,7 γραμμάρια ηρωίνης σε συμπαγή μορφή,<br/>– 10,49 γραμμάρια κοκαΐνης,<br/>– 4,6 γραμμάρια λευκής σκόνης<br/>– 13,53 γραμμάρια μέρη παραισθησιογόνων μανιταριών<br/>– ένα (01) αυτοσχέδιο τσιγάρο με ακατέργαστη ινδική κάνναβη,<br/>– τρεις (03) ζυγαριές ακριβείας,<br/>– τρεις (03) τρίφτες επεξεργασίας κάνναβης,<br/>– δύο (02) κινητά τηλέφωνα,<br/>– ένα (01) καλαμάκι με υπολείμματα κάνναβης,<br/>– ένα (01) μεταλλικό σκεύος με υπολείμματα κάνναβης,<br/>– ένα (01) πιστόλι ρέπλικα,<br/>– διάφορα εργαλεία τα οποία μπορούν να χρησιμοποιηθούν ως διαρρηκτικά,<br/>– χαρτάκια περιτυλίγματος ινδικής κάνναβης και<br/>– το χρηματικό ποσό των εκατό (100€) ευρώ.</p>
      <p>Από τις ανωτέρω Λιμενικές Αρχές που διενεργούν τις προανακρίσεις, συνελήφθησαν συνολικά δέκα τρεις (13) ημεδαποί και ένδεκα (11) αλλοδαποί.</p>
    </article>
  </body>
</html>