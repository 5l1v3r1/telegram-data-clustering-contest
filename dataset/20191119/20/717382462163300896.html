<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/chi-sono-i-cantanti-il-volo-componenti-fidanzate-e-carriera-del-trio/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T20:45:52+00:00"/>
    <meta property="og:title" content="Chi sono i cantanti Il Volo: componenti, fidanzate e carriera del trio"/>
    <meta property="og:description" content="E’ uno dei gruppi musicali più conosciuti e amati in Italia e nel mondo, parliamo de Il Volo."/>
  </head>
  <body>
    <article>
      <h1>Chi sono i cantanti Il Volo: componenti, fidanzate e carriera del trio</h1>
      <address><time datetime="2019-11-19T20:45:52+00:00">19 Nov 2019, 20:45</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>E’ uno dei gruppi musicali più conosciuti e amati in Italia e nel mondo, parliamo de <b>Il Volo</b>.</p>
      <p><b>Piero Barone</b>, <b>Ignazio</b> <b>Boschetto</b> e <b>Gianluca</b> <b>Ginoble</b>, due tenori e un baritono, hanno creato un meraviglioso equilibrio che li ha resi celebri in tutto il pianeta.</p>
      <h3>Chi sono i cantanti Il Volo: componenti, fidanzate e carriera del trio</h3>
      <p>Il trio si è formato in maniera molto particolare. I tre, infatti, partecipavano alla seconda edizione di “Ti lascio una canzone” e proprio qui è stato suggerito loro di cantare insieme e da quel momento non si sono più separati.</p>
      <p>Il più grande, Piero Barone da Naro, vicino ad Agrigento, non aveva neanche 16 anni; gli altri due, Ignazio Boschetto e Gianluca Ginoble, avevano circa 14 anni e provenivano rispettivamente da Marsala, in provincia di Trapani, e da Montepagano, frazione di Roseto degli Abruzzi, in provincia di Teramo.</p>
      <p>A volere la fusione dei tre fu il regista Roberto Cenci per una puntata del programma, mai idea fu più giusta.</p>
      <p>Cominciano così la loro avventura nel mondo della musica sfornando il primo disco:”<b>Il Volo</b>“.</p>
      <p>Da allora sono passati 10 anni con una serie di successi e concerti in tutto il mondo. I tre giovani, infatti, sono tra i cantanti italiani più amati al mondo.</p>
      <p>Anzi molto spesso trovano più spazio nei teatri europei e americani piuttosto che in quelli nostrani.</p>
      <p>Nel 2015 sono riusciti ad affermarsi ancora una volta, vincendo il <b>Festival di Sanremo</b> con la canzone <b>Grande Amore</b>.</p>
      <p>Sono saliti sul palco dell’Ariston anche nell’ultima edizione, finendo in terza posizione.</p>
      <p>Nonostante la giovane età il trio ha alle spalle centinaia di concerti in tutto il mondo che hanno concesso ai tre la fama internazionale.</p>
      <p>Nella puntata di oggi di <b>Verissimo</b> racconteranno la loro storia, i primi 10 anni di carriera, le aspettative per i prossimi anni e le reazioni post Sanremo.</p>
    </article>
  </body>
</html>