<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/11-godishnata-romka-sus-sifilis-uporito-mulchi-koi-ya-e-zarazil-915170"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T20:37:00+00:00"/>
    <meta property="og:title" content="11-годишната ромка със сифилис упорито мълчи кой я е заразил"/>
    <meta property="og:description" content="11-годишната ромка от сливенското гето е била заразена със сифилис от свой приятел, който заминал на..."/>
  </head>
  <body>
    <article>
      <h1>11-годишната ромка със сифилис упорито мълчи кой я е заразил</h1>
      <address>
        <time datetime="2019-11-19T20:37:00+00:00">19 Nov 2019, 20:37</time>
      </address>
      <p>11-годишната ромка от сливенското гето е била заразена със сифилис от свой приятел, който заминал на работа в чужбина. Момичето отказва да каже името и адреса му. Заразяването е станало по полов път. Случаят е установен преди два месеца съвсем случайно от гинеколог, който е установил характерните симптоми на болестта и е изпратил пациентката на допълнителен преглед и лечение. </p>
      <p>Стремително пада възрастта на болните от сифилис, коментира завеждащата отделението по кожни болести при МБАЛ "Д-р Иван Селимински“ в Сливен д-р Мая Миланова, пише "Монитор.</p>
      <p>Според лекарите, истинско чудо е, че момиченцето не е  забременяло. След два курса на лечение то е върнато при родителите си в населено предимно от роми село край областния град. Според д-р Миланова това е била най-малката пациентка със сифилист, преди две години "палмата на първенството“ е държал 12 – годишен тийнейджър от същия етнос.</p>
      <p>Средно по 4-5 нови случая на заразени със сифилис откриват специалистите от кожното отделение, броят им е намалял в сравнение с предходни години, но причината била не в по-голямото въздържание, а в отпадането на задължителния скрининг.</p>
      <p>Това позволявало нерядко дори в здравни заведения като санитари или общи работници да попадат болни от венерически болести. Преди година непълнолетна бременна дошла на преглед след като вече е предала заболяването на плода.</p>
      <p>Сходна е ситуацията и в Старозагорско, където тази година са регистрирани 11 нови случая на сифилис. Наскоро се появила уж излекувана преди време пациентка, чийто няколко деца се оказали болни. Заболяването им било установено случайно , след като неправителствена организация решила да помогне на семейството.</p>
    </article>
  </body>
</html>