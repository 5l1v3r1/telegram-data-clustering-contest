<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90032"/>
    <meta property="og:site_name" content="Denník politika"/>
    <meta property="article:published_time" content="2019-11-19T20:35:04+00:00"/>
    <meta property="og:title" content="Košice v Tipsport lige deklasovali Liptovský Mikuláš, Haščák sa blysol šiestimi bodmi"/>
    <meta property="og:description" content="19.11.2019 (Webnoviny.sk) – Steel aréna zažila v utorkovej predohrávke 26. kola hokejovej Tipsport ligy až dve výnimočné kanonády. Domáci tím HC Košice si poradil s MHk 32 Liptovský Mikuláš 8:0 (3:0, 4:0, 1:0) a posunul sa v tabuľke na druhú priečku o bod pred majstrovskú Banskú Bystricu. Košičania nastrieľali iba o jeden gól menej ako pri septembrovom najvyššom víťazstve v tejto sezóne na ľade Nitry (9:0)."/>
  </head>
  <body>
    <article>
      <h1>Košice v Tipsport lige deklasovali Liptovský Mikuláš, Haščák sa blysol šiestimi bodmi</h1>
      <address><time datetime="2019-11-19T20:35:04+00:00">19 Nov 2019, 20:35</time> by <a rel="author">Webnoviny</a></address>
      <p>19.11.2019 (Webnoviny.sk) – Steel aréna zažila v utorkovej predohrávke 26. kola hokejovej Tipsport ligy až dve výnimočné kanonády. Domáci tím HC Košice si poradil s MHk 32 Liptovský Mikuláš 8:0 (3:0, 4:0, 1:0) a posunul sa v tabuľke na druhú priečku o bod pred majstrovskú Banskú Bystricu. Košičania nastrieľali iba o jeden gól menej ako pri septembrovom najvyššom víťazstve v tejto sezóne na ľade Nitry (9:0).</p>
      <p>Druhým výnimočným počinom boli 4 góly a 2 asistencie v podaní Marcela Haščáka. Reprezentačný útočník strelil druhý, tretí aj štvrtý gól svojho tímu, hetrik zaznamenal v rozpätí necelých 16 minút v prvej a druhej tretine.</p>
      <p>Neskôr pridal ešte v 34. min gól na 7:0. Viacbodový zápas majú za sebou aj obranca David Růžička (0+3) a útočníci David Květoň (0+4), Pavel Klhůfek (1+2) a tiež kapitán Dávid Skokan (1+2).</p>
      <p>Marcel Haščák sa dostal v tejto sezóne v 20 zápasoch na 19 gólov a 10 asistencií a o 4 body preskočil Tomáša Ziga a Jindřicha Abdula na čele tabuľky produktivity Tipsport ligy. Štyrmi gólmi Haščák zároveň vyrovnal svoj zápis zo spomenutého septembrového zápasu v Nitre, čo je vyrovnanie rekordu aktuálnej sezóny v slovenskej najvyššej súťaži.</p>
      <h3>Tipsport liga 2019/2020 – predohrávka 26. kola</h3>
      <p>
        <b>utorok 19. november 2019</b>
      </p>
      <p><b>HC Košice – MHk 32 Liptovský Mikuláš 8:0 (3:0, 4:0, 1:0)</b><br/><b>Góly:</b> 8. Bortňák (D. Růžička, Marcel Haščák), 11. Marcel Haščák (Květoň), 19. Marcel Haščák (Skokan, Květoň), 27. Marcel Haščák (Květoň, D. Růžička), 29. Klhůfek (D. Růžička, Milý), 30. Skokan (Květoň, Marcel Haščák), 34. Marcel Haščák (Skokan), 45. Jokeľ (Belluš, Klhůfek)</p>
      <p>Viac k témam: <a href="https://www.webnoviny.sk/tag/tipsport-liga/"><u>Tipsport liga</u></a><br/>Zdroj: Webnoviny.sk – <a href="https://www.webnoviny.sk/kosice-v-tipsport-lige-deklasovali-liptovsky-mikulas-hascak-sa-blysol-siestimi-bodmi/"><u>Košice v Tipsport lige deklasovali Liptovský Mikuláš, Haščák sa blysol šiestimi bodmi</u></a> © SITA Všetky práva vyhradené.</p>
    </article>
  </body>
</html>