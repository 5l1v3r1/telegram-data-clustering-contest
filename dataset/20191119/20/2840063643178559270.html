<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/19/serie-arriva-var_gjmc0DkND1Z2RRCWvaDv3N.html"/>
    <meta property="og:site_name" content="Adnkronos"/>
    <meta property="article:published_time" content="2019-11-19T20:36:00+00:00"/>
    <meta property="og:title" content="Serie B, arriva il Var"/>
    <meta property="og:description" content="Ora è ufficiale, nei play-off e play-out di questo campionato di Serie B sarà introdotto il Var. Ad annunciarlo la Lega di Serie B su Twitter, dopo l'assemblea della Lega cadetta. &quot;La Serie B accresce il suo valore introducendo il Var! Nel corso di questa stagione si svolgerà la fase di test che vedrà dai playoff/playout 19/20 e nella regular season delle successive l'utilizzo dello strumento che garantirà un maggiore prestigio al campionato cadetto&quot;."/>
  </head>
  <body>
    <article>
      <h1>Serie B, arriva il Var</h1>
      <address>
        <time datetime="2019-11-19T20:36:00+00:00">19 Nov 2019, 20:36</time>
      </address>
      <p>Ora è ufficiale, nei play-off e play-out di questo campionato di Serie B sarà introdotto il Var. Ad annunciarlo la Lega di Serie B su Twitter, dopo l'assemblea della Lega cadetta. "La Serie B accresce il suo valore introducendo il Var! Nel corso di questa stagione si svolgerà la fase di test che vedrà dai playoff/playout 19/20 e nella regular season delle successive l'utilizzo dello strumento che garantirà un maggiore prestigio al campionato cadetto".</p>
      <p>“Lo dico con un senso di soddisfazione, non è stato un discorso facile. Lo abbiamo affrontato con tutto lo staff della Lega e con tutte le società - ha dichiarato il presidente della Lega di Serie B, Mauro Balata -. Prima dell'introduzione della tecnologia ci sarà una sperimentazione offline, prosecuzione di quanto già iniziato dallo scorso agosto a Sportilia. Il Var è importante per una questione di trasparenza e di serenità. Ogni decisione rivista con il sistema tecnologico, nell'ambito del protocollo, rende il clima più sereno. Con questa svolta confermiamo la nostra capacità di innovare. È un passo significativo per la crescita di valore del prodotto Serie B, perché avere una tecnologia così importante vuol dire valorizzarlo ancora di più".</p>
    </article>
  </body>
</html>