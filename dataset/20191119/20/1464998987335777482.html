<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/primary-nod-night-service-nilambur-shornur-railway-line"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T20:31:00+00:00"/>
    <meta property="og:title" content="നിലമ്പൂർ - ഷൊർണ്ണൂർ റെയിൽ പാതയിലെ രാത്രി ഗതാഗതത്തിന് തത്വത്തിൽ അംഗീകാരം"/>
    <meta property="og:description" content="നിലമ്പൂർ: നിലമ്പൂർ - ഷൊർണ്ണൂർ റെയിൽ പാതയിലെ രാത്രി ഗതാഗതത്തിന് തത്വത്തിൽ അംഗീകാരം. തുടക്കത്തിൽ ചരക്കു നീക്കം മാത്രമേ ഉണ്ടാകൂ. കൂടുതൽ സൗകര്യമൊരുക്കിയതിന് ശേഷം യാത്രാ ട്രെയിനുകൾ ഓടിത്തുടങ്ങും. അനുമതി കിട്ടുന്നതോടെ കൊച്ചുവേളി -..."/>
  </head>
  <body>
    <article>
      <h1>നിലമ്പൂർ - ഷൊർണ്ണൂർ റെയിൽ പാതയിലെ രാത്രി ഗതാഗതത്തിന് തത്വത്തിൽ അംഗീകാരം</h1>
      <address><time datetime="2019-11-19T20:31:00+00:00">19 Nov 2019, 20:31</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>നിലമ്പൂർ: നിലമ്പൂർ - ഷൊർണ്ണൂർ റെയിൽ പാതയിലെ രാത്രി ഗതാഗതത്തിന് തത്വത്തിൽ അംഗീകാരം. തുടക്കത്തിൽ ചരക്കു നീക്കം മാത്രമേ ഉണ്ടാകൂ. കൂടുതൽ സൗകര്യമൊരുക്കിയതിന് ശേഷം യാത്രാ ട്രെയിനുകൾ ഓടിത്തുടങ്ങും. അനുമതി കിട്ടുന്നതോടെ കൊച്ചുവേളി - നിലമ്പൂർ രാജ്യറാണി എക്സ്പ്രസിന് രാവിലെ 5:30 ഓടെ നിലമ്പൂരെത്താനാകും.</p>
      <p>റെയിൽവേയുടെ ഔദ്യോഗിക ഉത്തരവ് ലഭിച്ചാലുടൻ രാത്രി ഗുഡ്സ് ട്രെയിനുകൾ ഓടിക്കാനാണ് പാലക്കാട് റെയിൽവേ ഡിവിഷന്റെ തീരുമാനം.</p>
      <p>സംസ്ഥാനത്ത് നിന്നുള്ള എംപിമാരും റെയിൽവേ ഉന്നതോദ്യോഗസ്ഥരുമായുള്ള യോഗത്തിലാണ് രാത്രി ഗതാഗതത്തിന് അനുമതി നൽകാൻ തീരുമാനമായത്. ഇപ്പോൾ രാത്രി 10 മുതൽ രാവിലെ 6 വരെ പാതയിൽ ഗതാഗതമില്ല. </p>
    </article>
  </body>
</html>