<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/politsiya-italiyi-zatrimala-dvoh-ukrayintsiv-shho-vidbuvayetsya/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T20:01:31+00:00"/>
    <meta property="og:title" content="Поліція Італії затримала двох українців: що відбувається"/>
    <meta property="og:description" content="В бухті Роччелла-Іоніка поліція Італії затримала двох українців, які на яхті перевозили нелегальних мігрантів -на борту маленької яхти виявили 74 іракців"/>
  </head>
  <body>
    <article>
      <h1>Поліція Італії затримала двох українців: що відбувається</h1>
      <h2>Українці на яхті перевозили більше 70 іракців</h2>
      <address>
        <time datetime="2019-11-19T20:01:31+00:00">19 Nov 2019, 20:01</time>
      </address>
      <p>Поліція Італії затримала двох українців (1980 і 1988 років народження), які незаконно перевозили <a href="https://narodna-pravda.ua/2019/09/03/hovalysya-u-lisi-na-kordoni-zi-slovachchynoyu-zatrymaly-dva-desyatky-nelegaliv/">нелегальних мігрантів</a> – громадяни України везли 74-х іракців на борту маленької яхти.</p>
      <p>Як передає НАРОДНА ПРАВДА, про це повідомили в Держприкордонслужбі України.</p>
      <p>Loading...</p>
      <p>Берегова охорона Італії зупинила яхту, яка дрейфувала в бухті Роччелла-Іоніка (Roccella Ionica).</p>
      <p>В італійській поліції відзначили, що за перевезення нелегальних мігрантів в країнах Євросоюзу можна отримати чималі тюремні терміни. Так, в Греції, можуть засудити на термін від 20 до 280 років. В Італії за такий злочин дають до п’яти років позбавлення волі.</p>
      <p>«Організаторів переправлення мало цікавить доля нелегалів або плавзасобів. До них відносяться як до видаткового матеріалу, який вже приніс певний прибуток, і може бути затриманий правоохоронними органами або навіть потрапити в аварію корабля», – відзначили в ДПСУ.</p>
      <p>За інформацією Держприкордонслужби, в даній ситуації громадяни України, які здійснюють безпосередню переправлення незаконних мігрантів в країни ЄС, з точки зору українського законодавства, виступають в ролі потерпілих від злочинної діяльності – вербування та експлуатації.</p>
      <p>Нагадаємо, раніше на Закарпатті працівники Державної прикордонної служби України (ДПСУ)  <a href="https://narodna-pravda.ua/ru/2019/08/24/pogranychnyky-zaderzhaly-na-zakarpate-nelegalov-y-yh-vozmozhnyh-provodnykov/">затримали нелегальних мігрантів з дітьми</a>, разом з їх вірогідними переправниками. Порушники були доставлені в пункт тимчасового утримання нелегальних мігрантів Мукачівського прикордонного загону. Сім’ям з маленькими дітьми була надана вся необхідна допомога і відповідні умови.</p>
      <p>Додамо, нещодавно неподалік від берегів Туреччини <a href="https://narodna-pravda.ua/2019/06/17/nepodalik-turechchyny-sudno-iz-migrantamy-zaznalo-katastrofy-shho-vidomo/">затонув човен, на якому транспортували близько 40 нелегальних мігрантів.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>