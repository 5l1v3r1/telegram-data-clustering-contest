<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90034"/>
    <meta property="og:site_name" content="Denník politika"/>
    <meta property="article:published_time" content="2019-11-19T20:35:26+00:00"/>
    <meta property="og:title" content="Obžalovaný Kočner údajne falšoval dôkazy pre oligarchu Širokého a to priamo na prokuratúre"/>
    <meta property="og:description" content="19.11.2019 (Webnoviny.sk) – Obžalovaný podnikateľ Marian K. mal falšovať dôkazy v prípade, v ktorom figuroval oligarcha Juraj Široký. Vyplýva to z nahrávky z jeho mobilného telefónu. Všetko sa pritom malo diať priamo na generálnej prokuratúre a pravdepodobne, s vedomím Dobroslava Trnku."/>
  </head>
  <body>
    <article>
      <h1>Obžalovaný Kočner údajne falšoval dôkazy pre oligarchu Širokého a to priamo na prokuratúre</h1>
      <address><time datetime="2019-11-19T20:35:26+00:00">19 Nov 2019, 20:35</time> by <a rel="author">Webnoviny</a></address>
      <p>19.11.2019 (Webnoviny.sk) – Obžalovaný podnikateľ Marian K. mal falšovať dôkazy v prípade, v ktorom figuroval oligarcha Juraj Široký. Vyplýva to z nahrávky z jeho mobilného telefónu. Všetko sa pritom malo diať priamo na generálnej prokuratúre a pravdepodobne, s vedomím Dobroslava Trnku.</p>
      <p>S informáciou v utorok prišiel spravodajský portál televízie Markíza <a href="https://www.tvnoviny.sk/domace/1982770_kocner-na-nahravke-hovori-ako-v-minulosti-pomohol-sirokemu">tvnoviny.sk</a>. Marian K. v súčasnosti čelí obžalobe z objednávky vraždy investigatívneho novinára Jána Kuciaka.</p>
      <p>„<i>Keď sa pred štyrmi rokmi Marian K. stretol s podnikateľom Michalom Suchobom, rozhovor s ním si nahral. Spolu mali rozoberať problémy Mariana K. s daňami a ovplyvňovanie kontrol, no reč prišla aj na Juraja Širokého</i>,“ píše spomínaný portál.</p>
      <p>Marian K. na nahrávke hovorí, ako Širokému v minulosti pomohol, keď sa mali vyšetrovatelia zaujímať o jeho účty vo Švajčiarsku. „<i>Marian K. už stíšeným hlasom dodáva, ako Širokému sľúbil, že tento problém vybaví. A podľa nahrávky ho vybavil na generálnej prokuratúre, ktorej v tom čase šéfoval kamarát Mariana K. Drobroslav Trnka,</i>“ informuje portál. Juraj Široký uviedol, že Marian K. preňho nikdy nič nevybavoval.</p>
      <p>Viac k témam: <a href="https://www.webnoviny.sk/tag/falsovanie-dokumentov/"><u>falšovanie dokumentov</u></a>, <a href="https://www.webnoviny.sk/tag/kocner-komunikacia-threema/"><u>Kočner komunikácia Threema</u></a><br/>Zdroj: Webnoviny.sk – <a href="https://www.webnoviny.sk/obzalovany-marian-k-udajne-falsoval-dokazy-pre-oligarchu-juraja-sirokeho-a-to-priamo-na-prokurature/"><u>Obžalovaný Kočner údajne falšoval dôkazy pre oligarchu Širokého a to priamo na prokuratúre</u></a> © SITA Všetky práva vyhradené.</p>
    </article>
  </body>
</html>