<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562257/kairos-i-prognwsi-toy-saki-arnaoytogloy-poy-tha-chtypisoyn-ta-fainomena-vid-pics-"/>
    <meta property="og:site_name" content="NOOZ."/>
    <meta property="article:published_time" content="2019-11-19T20:00:00+00:00"/>
    <meta property="og:title" content="Καιρός: Η πρόγνωση του Σάκη Αρναούτογλου: Πού θα χτυπήσουν τα φαινόμενα [vid] [pics]"/>
    <meta property="og:description" content="Επιδείνωση του καιρού προβλέπεται από τις βραδινές ώρες και από τα δυτικά, με ισχυρές βροχές και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους."/>
  </head>
  <body>
    <article>
      <h1>Καιρός: Η πρόγνωση του Σάκη Αρναούτογλου: Πού θα χτυπήσουν τα φαινόμενα [vid] [pics]</h1>
      <address>
        <time datetime="2019-11-19T20:00:00+00:00">19 Nov 2019, 20:00</time>
      </address>
      <p>
        <b>Επιδείνωση του καιρού προβλέπεται από τις βραδινές ώρες και από τα δυτικά, με ισχυρές βροχές και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους.</b>
      </p>
      <hr/>
      <p>Ισχυρές κατά τόπους βροχοπτώσεις και σποραδικές καταιγίδες στο Ιόνιο, και επίσης στο μεγαλύτερο μέρος της δυτικής και βορειοδυτικής χώρας, αναμένονται την Τετάρτη, ενώ στην υπόλοιπη χώρα θα σημειωθούν νεφώσεις με λίγες βροχές ή καταιγίδες τοπικού χαρακτήρα έως και τις πρωινές ώρες.</p>
      <p>Σταδιακά τα φαινόμενα θα κινηθούν ανατολικότερα και θα επηρεάσουν αρκετές περιοχές της ηπειρωτικής χώρας, με την έντασή τους σταδιακά να μειώνεται.</p>
      <p>Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας το φαινόμενο των <b>λασποβροχών</b>.</p>
      <hr/>
      <p>
        <b>Η πρόγνωση του Σάκη Αρναούτογλου</b>
      </p>
      <figure>
        <iframe src="https://www.youtube.com/embed/RELf_nJZLfU" width="640" height="360" data-service="Youtube" scrolling="no"/>
      </figure>
      <hr/>
      <p>
        <b>Διαβάστε: <a href="https://www.nooz.gr/greece/1562177/kairos-ragdaia-epideinwsi-kataigida-tis-epomenes-wres-stin-attiki-i-prognwsi-toy-saki-arnaoytogloy-vid-">Καιρός: Ραγδαία επιδείνωση - Καταιγίδα τις επόμενες ώρες στην Αττική - Η πρόγνωση του Σάκη Αρναούτογλου [vid]</a></b>
      </p>
      <hr/>
      <p>Η <b>θερμοκρασία </b>θα κυμανθεί στη δυτική Μακεδονία από 5 έως 16 βαθμούς, στη βόρεια Ελλάδα από 8 έως 19, στην Ήπειρο από 10 έως 21, στην κεντρική Ελλάδα από 9 έως 22, στη δυτική και νότια Ελλάδα από 15 έως 21, στα υπόλοιπα ηπειρωτικά από 11 έως 23, στα νησιά του Ιονίου από 16 έως 21 και στα νησιά του Αιγαίου από 12 έως 23 βαθμούς Κελσίου.</p>
      <p>Οι <b>άνεμοι </b>στο Βόρειο Αιγαίο θα πνέουν από ανατολικές έως νοτιοανατολικές διευθύνσεις με εντάσεις έως 5 και τοπικά 6 μποφόρ, ενώ στο νότιο Αιγαίο από νότιες έως νοτιοανατολικές διευθύνσεις με ίδιες εντάσεις. Στο Ιόνιο οι άνεμοι θα πνέουν αρχικά από νότιες διευθύνσεις και βαθμιαία από μεταβλητές διευθύνσεις με εντάσεις έως 4 μποφόρ.</p>
      <p>Στην <b>Αττική </b>αναμένονται νεφώσεις με αυξημένη πιθανότητα τοπικών βροχών ή καταιγίδων κατά περιόδους και ιδιαίτερα κατά τις μεσημεριανές ώρες. Περισσότερα φαινόμενα εκτιμάται ότι θα δεχθούν τα δυτικά τμήματα του νομού. Σχετικά αυξημένες θα είναι οι συγκεντρώσει σκόνης. Οι άνεμοι θα πνέουν από νοτιοανατολικές διευθύνσεις ασθενείς έως μέτριοι 3 με 5 μποφόρ. Η θερμοκρασία θα κυμανθεί στην πόλη της Αθήνας από 15 έως 21 βαθμούς.</p>
      <p>Στη <b>Θεσσαλονίκη </b>αναμένονται νεφώσεις με βροχές και σποραδικές καταιγίδες κυρίως μετά το μεσημέρι, ενώ σχετικά αυξημένες θα είναι οι συγκεντρώσεις σκόνης. Οι άνεμοι θα πνέουν νοτιοανατολικοί με εντάσεις έως 5 μποφόρ. Η θερμοκρασία στο κέντρο της πόλης θα κυμανθεί από 12 έως 19 βαθμούς.</p>
      <hr/>
      <hr/>
      <h3>ΤΗΝ ΤΡΙΤΗ (19-11-2019) </h3>
      <p>Από τις βραδινές ώρες τα νησιά του Ιονίου, η Ήπειρος και η δυτική Στερεά. </p>
      <figure>
        <img src="https://www.nooz.gr/Multimedia/2019/11/eea9d379-12c8-424f-beea-1266dcfd934d.jpg"/>
      </figure>
      <h3>TΗΝ ΤΕΤΑΡΤΗ (20-11-2019) </h3>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία. </p>
      <figure>
        <img src="https://www.nooz.gr/Multimedia/2019/11/27df870c-276c-4112-bb0e-47cd2a25eded.jpg"/>
      </figure>
      <h3>ΤΗΝ ΠΕΜΠΤΗ (21-11-2019)</h3>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>Η πορεία της κακοκαιρίας</p>
      <p>Έως το μεσημέρι, σύμφωνα με το meteo.gr, ο καιρός θα φέρει βροχές ή καταιγίδες τοπικού χαρακτήρα, κυρίως στο Ιόνιο και στα νότια ηπειρωτικά. Παροδικές καταιγίδες είναι πιθανό να εκδηλωθούν στο νομό Αττικής και στην πόλη της Αθήνας.</p>
      <p>Μετά το μεσημέρι, τα φαινόμενα τοπικά θα ενταθούν, ιδιαίτερα στα δυτικά τμήματα της χώρας, στην Ανατολική Θεσσαλία και στην Κεντρική Μακεδονία.</p>
      <p>Από το βράδυ, μέτωπο αρκετά ισχυρών καταιγίδων θα προσεγγίσει το Ιόνιο και τη Δυτική Ελλάδα, επηρεάζοντας έως τις πρώτες πρωινές ώρες της Τετάρτης (20.11.2019) το μεγαλύτερο μέρος της δυτικής χώρας.</p>
      <hr/>
      <h3>Σε επαγρύπνηση η Γενική Γραμματεία Πολιτικής Προστασίας</h3>
      <p>Μετά το έκτακτο δελτίο επιδείνωσης του καιρού, τίθεται σε εφαρμογή το επιχειρησιακό σχέδιο για την αντιμετώπιση κινδύνων από την εκδήλωση πλημμυρικών και συνοδών φαινομένων. Σε άμεση συνεργασία με τη ΓΓΠΠ, έχουν ενημερωθεί όλες οι αρμόδιες υπηρεσίες, ώστε να βρίσκονται σε αυξημένη ετοιμότητα για τη λήψη μέτρων αρμοδιότητάς τους. </p>
      <related>
        <a href="https://www.nooz.gr/greece/1562177/kairos-ragdaia-epideinwsi-kataigida-tis-epomenes-wres-stin-attiki-i-prognwsi-toy-saki-arnaoytogloy-vid-"/>
      </related>
    </article>
  </body>
</html>