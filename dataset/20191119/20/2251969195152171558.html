<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/19/economia-e-sviluppo-arriva-lex-ministro-padoan/1327020/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-19T20:17:02+00:00"/>
    <meta property="og:title" content="Economia e sviluppo, arriva l’ex ministro Padoan"/>
    <meta property="og:description" content="MACERATA - Il 22 novembre sarà all'hotel Claudiani per partecipare agli &quot;Incontri d'autunno&quot;"/>
  </head>
  <body>
    <article>
      <h1>Economia e sviluppo, arriva l’ex ministro Padoan</h1>
      <h2>MACERATA - Il 22 novembre sarà all'hotel Claudiani per partecipare agli "Incontri d'autunno"</h2>
      <address><time datetime="2019-11-19T20:17:02+00:00">19 Nov 2019, 20:17</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F19%2Feconomia-e-sviluppo-arriva-lex-ministro-padoan%2F1327020%2F">Condividi27</a><a href="https://twitter.com/intent/tweet?text=Economia+e+sviluppo%2C++arriva+l%27ex+ministro+Padoan&amp;url=https%3A%2F%2Fwww.cronachemaceratesi.it%2F2019%2F11%2F19%2Feconomia-e-sviluppo-arriva-lex-ministro-padoan%2F1327020%2F">Tweet</a>Email27 Condivisioni</p>
      <p> </p>
      <p><b>L’ex ministro dell’Economia Pier Carlo Padoan protagonista il 22 novembre degli “Incontri d’autunno” del circolo Aldo Moro di Macerata. Padoan alle 21 sarà all’hotel Claudiani, e il suo intervento sarà introdotto da Pietro Marcolini, presidente dell’Istao. I problemi fondamentali che investono l’economia, la crescita del Paese e il benessere dei cittadini. Debito, deficit, riforma dell’Unione europea, spread: quali proposte per rilancio dell’economia italiana?</b> «Ho ricevuto critiche da destra e da sinistra – dice Padoan –. Da destra hanno sostenuto che il debito non è stato ridotto, da sinistra che in realtà c’è stata troppa austerità e le riforme hanno indebolito il lavoro e l’occupazione. Ma proprio per questo confermo che è la strada giusta. Il sentiero stretto è imposto dai vincoli di finanza pubblica e dalle nostre rigidità strutturali, ma appunto ora occorre andare oltre». L’incontro sarà l’occasione per un confronto sullo stato e sulle prospettive della nostra economia. Una riflessione aggiornata alla luce delle decisioni di politica economica assunte dal nuovo governo, con la revisione del quadro macroeconomico e la stesura della legge di bilancio. Tante le domande a cui l’incontro vuole provare a rispondere, secondo gli organizzatori: «Quali rischi corre l’economia italiana, quali errori non bisogna commettere, quali riforme occorrerebbe dare priorità? Come aumentare il potenziale di crescita dell’economia? E come farlo all’interno di un sentiero che resta stretto e che potrebbe essere ancor più angusto, laddove si imboccasse una strada di radicale inversione di marcia rispetto a una attenta e prudente gestione del nostro debito pubblico?».</p>
    </article>
  </body>
</html>