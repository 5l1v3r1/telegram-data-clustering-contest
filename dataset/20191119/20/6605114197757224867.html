<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kultura/hazai-kultura/ok-kapjak-2020-ban-a-balassi-balint-emlekkardot-2041539/"/>
    <meta property="og:site_name" content="SZOLJON"/>
    <meta property="article:published_time" content="2019-11-19T20:00:00+00:00"/>
    <meta property="og:title" content="Ők kapják 2020-ban a Balassi Bálint-emlékkardot"/>
    <meta property="og:description" content="László Noémi kolozsvári költő és Vahram Martiroszjan örmény műfordító veheti át februárban az elismerést."/>
  </head>
  <body>
    <article>
      <h6 class="kicker">IRODALOM</h6>
      <h1>Ők kapják 2020-ban a Balassi Bálint-emlékkardot</h1>
      <address>
        <time datetime="2019-11-19T20:00:00+00:00">19 Nov 2019, 20:00</time>
      </address>
      <h4>László Noémi kolozsvári költő és Vahram Martiroszjan örmény műfordító veheti át februárban az elismerést.</h4>
      <p>A díj alapítója, Molnár Pál, a Balassi Kard Művészeti Alapítvány elnöke elmondta: a 16. századi magyar költőóriásának emléket állító elismerés</p>
      <blockquote>a magyar irodalmi életben évtizedek óta széles körben elismert költőket, valamint a magyar irodalmat és benne Balassi költészetét fordító európai szellemiségű külföldieket jutalmazza.</blockquote>
      <p>A Kolozsváron élő László Noémi eddig tíz könyvet jelentetett meg, köztük számos verses kötetet Erdélyben. Saját műveinek alkotásán kívül angol és román irodalmat fordít.</p>
      <p>Vahram Martiroszján három évtizede ülteti át anyanyelvére a magyar irodalom remekeit. A Balassi Kard Művészeti Alapítvány kérésére első ízben fordított le örmény nyelvre két Balassi-verset. Az egyik a Negyvennegyedik – Inventio Poetica: Grues Alloquitur, A darvaknal szól; a másik a Hatvanodik – Bécsi Zsuzsánnáról és Anna-Máriáról szerzette című költemény.</p>
      <p>A középkori végvári szablya mintájára kovácsolt emlékkardokat február 14-én adják át a díjazottaknak Budapesten.</p>
    </article>
  </body>
</html>