<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-u-hersoni-divchina-hotila-naklasti-na-sebe-ruki-novini-hersona-50054510.html"/>
    <meta property="og:site_name" content="НВ"/>
    <meta property="article:published_time" content="2019-11-19T20:48:00+00:00"/>
    <meta property="og:title" content="У Херсоні поліцейські врятували 15-річну школярку, яка хотіла накласти на себе руки — відео"/>
    <meta property="og:description" content="У Херсоні співробітники поліції врятували 15-річну школярку, яка хотіла стрибнути з даху однієї з недобудов."/>
  </head>
  <body>
    <article>
      <h1>У Херсоні поліцейські врятували 15-річну школярку, яка хотіла накласти на себе руки — відео</h1>
      <h2>У Херсоні співробітники поліції врятували 15-річну школярку, яка хотіла стрибнути з даху однієї з недобудов.</h2>
      <address>
        <time datetime="2019-11-19T20:48:00+00:00">19 Nov 2019, 20:48</time>
      </address>
      <p>Про це повідомляє обласна поліція.</p>
      <p>Правоохоронцям зателефонували з однієї зі шкіл міста і повідомили, що 15-річна учениця ймовірно хоче накласти на себе руки.</p>
      <p>За словами вчителів, до них звернулися школярі, які розповіли, що їх однокласниця веде в одній із соціальних мереж прямий ефір з недобудови і каже, що стрибне звідти.</p>
      <p>За описом інспектори встановили місце розташування будівлі і вирушили туди.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkhersonpolice%2Fvideos%2F430687170919552%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Під'їжджаючи до місця, патрульні помітили на краю даху 8-поверхівки дівчину. Інспектори піднялися по сходах, там побачили два паки з вином.</p>
      <p>Патрульним вдалося врятувати 15-річну дівчину від непоправного кроку.</p>
      <p>Після цього її відвезли в школу. Туди ж прибули медики, слідчо-оперативна група і співробітники ювенальної превенції. Зараз життю дитини нічого не загрожує.</p>
    </article>
  </body>
</html>