<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/vkrali-tisyachu-dolariv-a-viddali-sto-glava-mzs-litvi-pro-povernennya-ukrayinskih-korabliv/"/>
    <meta property="og:site_name" content="Прямий"/>
    <meta property="article:published_time" content="2019-11-19T20:01:00+00:00"/>
    <meta property="og:title" content="Вкрали тисячу доларів, а віддали сто - глава МЗС Литви про повернення українських кораблів"/>
    <meta property="og:description" content="Міністр закордонних справ Литви Лінас Лінкявічюс заявив, що не вважає перемогою повернення Україні трьох захоплених Керченській протоці кораблів. Про це"/>
  </head>
  <body>
    <article>
      <h1>Вкрали тисячу доларів, а віддали сто - глава МЗС Литви про повернення українських кораблів</h1>
      <address>
        <time datetime="2019-11-19T20:01:00+00:00">19 Nov 2019, 20:01</time>
      </address>
      <p>
        <b>Міністр закордонних справ Литви Лінас Лінкявічюс заявив, що не вважає перемогою повернення Україні трьох захоплених Керченській протоці кораблів.</b>
      </p>
      <p>Про це повідомляє <a href="https://ru.delfi.lt/news/politics/kto-to-ukral-tysyachu-dollarov-a-vozvraschaet-sto-glava-mid-litvy-ocenil-dejstviya-rossii.d?id=82827879">Delfi.</a></p>
      <p>Так, глава МЗС Литви вважає, що повернення росіянами кораблів можна порівняти з ситуацією, коли "хтось вкрав тисячу доларів, а потім повертає сто".</p>
      <p>"Можливо це і грубе порівняння, але я не вважаю, що це велика перемога … Ці кораблі вони і так були повинні повернути. Зрештою, нагадаю, що моряків повинні були повернути за рішенням Морського трибуналу ООН, проте вони були повернуті шляхом обміну", — сказав глава МЗС Литви.</p>
      <p>Як відомо, українські катери "Нікополь", "Бердянськ" і буксир "Яни Капу" були захоплені в районі Керченської протоки 25 листопада 2018 року під час їх переходу з Одеси до Маріуполя. На борту кораблів було 22 військових моряків і двоє співробітників СБУ.</p>
      <p>Нагадаємо, речник МЗС Катерина Зеленко повідомила, що <a href="https://prm.ua/ukrayina-vimagatime-kompensatsiyu-vid-rosiyi-za-zahoplennya-korabliv/">поки українські кораблі йдуть додому після російського полону, в Міністерстві закордонних справ заявляють про плани отримати з Росії компенсацію за їх захоплення.</a></p>
      <p>Пресслужба ВМС України повідомила, що <a href="https://prm.ua/vms-ukrayini-pidtverdilo-povernennya-korabliv/">українські катери "Нікополь", "Бердянськ" та буксир "Яни Капу" прямують додому.</a></p>
      <p>Раніше<a href="https://prm.ua/rosiya-peredala-ukrayini-zahopleni-korabli/"> у Міністерстві Закордонних Справ Росії підтвердили передачу Україні</a> кораблів "Бердянськ", "Нікополь" і "Яни Капу", які були захоплені державою-агресором внаслідок провокації з боку РФ.</p>
      <related>
        <h4>Схожі новини</h4>
        <a href="https://prm.ua/ukrayina-i-nato-spilno-protidiyatimut-kiberatakam-rosiyi/"/>
        <a href="https://prm.ua/vlada-zamovchuye-umovi-peredachi-zahoplenih-ukrayinskih-korabliv-rosiyeyu-friz/"/>
        <a href="https://prm.ua/doba-oos-boyoviki-visim-raziv-obstrilyuvali-pozitsiyi-ukrayinskih-viyskovih/"/>
      </related>
    </article>
  </body>
</html>