<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/world/symfonia-gia-ton-proypologismo-2020/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T20:33:54+00:00"/>
    <meta property="og:title" content="Συμφωνία για τον προϋπολογισμό 2020"/>
    <meta property="og:description" content="Αύξηση κονδυλίων για αποτροπή της κλιματικής αλλαγής"/>
  </head>
  <body>
    <article>
      <h1>Συμφωνία για τον προϋπολογισμό 2020</h1>
      <h2>Αύξηση κονδυλίων για αποτροπή της κλιματικής αλλαγής</h2>
      <address><time datetime="2019-11-19T20:33:54+00:00">19 Nov 2019, 20:33</time> by <a rel="author">ΤοΒΗΜΑ Team</a></address>
      <p>Έπειτα από τρεις εβδομάδες δύσκολων διαπραγματεύσεων, τα κράτη – μέλη και το Ευρωπαϊκό Κοινοβούλιο κατέληξαν χθες βράδυ σε συμφωνία επί ενός προϋπολογισμού ύψους 168,7 δισ. ευρώ για το 2020, όπως γνωστοποίησε με ανακοίνωσή του το Ευρωπαϊκό Λαϊκό Κόμμα και επιβεβαίωσε μέσω Twitter η φινλανδική προεδρία.</p>
      <p>Το Ευρωπαϊκό Κοινοβούλιο απέσπασε από τα κράτη -μέλη αύξηση κατά 850 εκατομμύρια σε σχέση με την πρόταση της Ευρωπαϊκής Επιτροπής, ποσά που θα διατεθούν για την αποτροπή της κλιματικής αλλαγής, την ψηφιακή μετάβαση και το πρόγραμμα Erasmus+ για τους νέους, ανέφερε με ικανοποίηση το ΕΛΚ.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <h3>Αύξηση στα κονδύλια για το κλίμα</h3>
      <p>«Ενισχύσαμε τα κονδύλια του προϋπολογισμού για το κλίμα κατά μισό δισεκατομμύριο ευρώ με την πρόταση αυτή», διευκρίνισε η Μόνικα Χόλμαγερ, ευρωβουλευτής του ΕΛΚ και διαπραγματεύτρια της Ευρωβουλής για τον προϋπολογισμό του 2020.</p>
      <p>«Η ομάδα του ΕΛΚ κατάφερε επίσης να διαπραγματευθεί την επιπλέον χρηματοδότηση για την ψηφιακή μετάβαση, κάτι το οποίο πρόκειται να ωφελήσει τους ευρωπαίους πολίτες σε όλες τις χώρες προσφέροντάς τους ανταγωνιστικές θέσεις εργασίας, καλύτερη υγεία και καλύτερες υπηρεσίες», πρόσθεσε η ίδια.</p>
      <p>Η συμφωνία προβλέπει ακόμη την «ενίσχυση της υποστήριξης στους νέους με την αύξηση των κονδυλίων του προϋπολογισμού που αφιερώνονται στο πρόγραμμα Erasmus+ και στα προγράμματα DiscoverEU», συμπλήρωσε.</p>
      <p>Πηγή: ΑΜΠΕ</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>