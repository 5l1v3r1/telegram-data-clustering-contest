<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bomber/apokalypseis/story/1030824/nees-apokalypseis-gia-ton-efoplisti-poy-leilatise-ekklisiastika-fileta-sti-voyliagmeni"/>
    <meta property="og:site_name" content="Newsbomb"/>
    <meta property="article:published_time" content="2019-11-19T20:19:34+00:00"/>
    <meta property="og:title" content="Νέες αποκαλύψεις για τον εφοπλιστή που λεηλάτησε (εκκλησιαστικά) φιλέτα στη Βουλιαγμένη"/>
    <meta property="og:description" content="Πρωτοφανής υπόθεση στα δικαστικά χρονικά που επί εννέα ολόκληρα χρόνια τελμάτωνε στα ανακριτικά γραφεία."/>
  </head>
  <body>
    <article>
      <h1>Νέες αποκαλύψεις για τον εφοπλιστή που λεηλάτησε (εκκλησιαστικά) φιλέτα στη Βουλιαγμένη</h1>
      <h2>Πρωτοφανής υπόθεση στα δικαστικά χρονικά που επί εννέα ολόκληρα χρόνια τελμάτωνε στα ανακριτικά γραφεία.</h2>
      <address><time datetime="2019-11-19T20:19:34+00:00">19 Nov 2019, 20:19</time> by <a rel="author">Newsroom</a></address>
      <p><b>Οι λόγοι είναι προφανείς</b>, εάν κάποιος αναλογιστεί ότι <b>σε αυτή εμπλέκεται πασίγνωστος και πανίσχυρος Έλληνας εφοπλιστής</b> αλλά και <b>μέλη της «μεγάλης εκκλησιαστικής οικογένειας»</b>, και συγκεκριμένα της Αρχιεπισκοπής.</p>
      <p>Το <b><a href="https://www.newsbomb.gr/">Newsbomb.gr</a></b>, είχε πρώτο ανοίξει το θέμα πριν από μερικά χρόνια ξεδιπλώνοντας όλο το παρασκήνιο για τα «ιερά φιλέτα». <b>(<a href="https://www.newsbomb.gr/bomber/apokalypseis/story/707763/apokalypsi-o-psyxros-polemos-ton-efopliston-me-tin-ekklisia-gia-ta-fileta-tis-voyliagmenis">Διαβάστε ΕΔΩ</a>)</b></p>
      <p>Η είδηση είναι ότι <b>έστω και μετά από πολύχρονη καθυστέρηση η επίμονη προσπάθεια μιας δικαστικής λειτουργού (ειδικής ανακρίτριας) έχει ως αποτέλεσμα, την ερχόμενη εβδομάδα, να καλούνται με την ιδιότητα του κατηγορουμένου έξι πρόσωπα τα οποία φέρονται να πρωταγωνιστούν στην υπόθεση «λεηλασίας»</b> τεσσάρων στρεμμάτων εκκλησιαστικής περιουσίας στη Βουλιαγμένη.</p>
      <p>Πρόκειται για<b> ακίνητο – φιλέτο</b> το οποίο <b>κατέληξε στην ιδιοκτησία του εφοπλιστή χωρίς να πραγματοποιηθεί διαγωνιστική διαδικασία</b> αλλά μέσω ενός ιδιώτη, ο οποίος στο παρελθόν είχε κατηγορηθεί ως καταπατητής και είχε εκδιωχθεί από τις επίμαχες εκτάσεις με δικαστική απόφαση! Απίστευτο; Ναι. Ελληνικό; Ναι.</p>
      <p>
        <b>Δείτε στη gallery του Newsbomb.gr φωτογραφίες από την περιοχή:</b>
      </p>
      <slideshow>
        <figure>
          <img src="https://nb.bbend.net/media/news/2019/11/19/1030824/photos/full/1-10.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/2-4.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/3-8.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/9.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/8.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/4-6.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/7.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/10.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/5-10.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/6-4.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figure>
          <img src="https://nb.bbend.net/media/news/2019/11/19/1030824/photos/full/11.jpg"/>
          <figcaption>Ο «ψυχρός πόλεμος» των εφοπλιστών με την εκκλησία για τα φιλέτα της Βουλιαγμένης</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <h3>Το μυστήριο</h3>
      <p>Σύμφωνα με δημοσίευμα της εφημερίδας «ΜΠΑΜ», γνωρίζεται ότι <b>για πολλά χρόνια οι δικαστικοί λειτουργοί απέφευγαν «όπως ο διάβολος το λιβάνι» τη συγκεκριμένη υπόθεση.</b></p>
      <p>Από το 2010 όταν η<b> εισαγγελία Πρωτοδικών</b> άσκησε κακουργηματικές διώξει κατά παντός υπευθύνου (in rem) για τα αδικήματα τηςαπιστίας, ηθικής αυτουργίας σε απιστία, άμεσης συνέργειας σε απιστία και ψευδούς βεβαίωσης, έως και μέχρι πριν από λίγες ημέρες κανείς ανακριτής δεν τολμούσε να χειριστεί την υπόθεση και να προσωποποιήσει τις διώξεις. Και ενώ άπαντες θεωρούσαν ότι επρόκειτο για μια υπόθεση-φάντασμα τα αντανακλαστικά μιας ιδιαίτερα δυναμικής δικαστικής λειτουργού αποδεικνύουν ότι «ποτέ δεν πρέπει να λες ποτέ».</p>
      <p><b>Οι διώξεις προσωποποιήθηκαν, οι κλήσεις απεστάλησαν οι κατηγορούμενοι έλαβαν αντίγραφα της δικογραφίας και αναμένονται οι απολογίες.</b> Εκτός από τους άμεσα εμπλεκόμενους, δηλαδή τους έξι κατηγορούμενους που ήδη έχουν κληθεί, <b>δικαστικές πηγές επεσήμαναν στη εφημερίδα ότι η υπόθεση ενδεχομένως να ανοίξει ακόμη περισσότερο.</b> Η ουσία είναι πως η συγκεκριμένη δικογραφία ακουμπά την καρδιά της Αρχιεπισκοπής Αθηνών και όλους όσοι ασχολούνται εδώ και χρόνια με το αποκαλούμενο «Ιερό ΤΑΙΠΕΔ».</p>
      <h3>Οι διώξεις</h3>
      <p>Παρότι όταν δημοσιοποιήθηκε (το 2010) η είδηση της άσκησης διώξεων<b> η Αρχιεπισκοπή Αθηνών επικαλούταν άγνοια για το «σκάνδαλο» το οποίο φέρεται να προκάλεσε ζημία στην Εκκλησία της Ελλάδος</b>, σύμφωνα με το δημοσίευμα της εφημερίδας προκύπτει ότι <b>θεωρείται εξαιρετικά δύσκολο να μην γνώριζε για τη συγκεκριμένη ιστορία ο Αρχιεπίσκοπος κ. Ιερώνυμος ή τουλάχιστον οι πολύ στενοί συνεργάτες του.</b> Βέβαια, τότε πρόσωπα του στενού περιβάλλοντος του προκαθήμενου της Ελλαδικής εκκλησίας τόνιζαν με έμφαση ότι ο κ. Ιερώνυμος είχε άγνοια, καθώς το θέμα το χειριζόταν αποκλειστικά η οικονομική υπηρεσία.</p>
      <p><b>Η ανάκριση πλέον θα δείξει κατά πόσο η συγκεκριμένη τοποθέτηση απηχεί πλήρως την αλήθεια.</b> Στην υπόθεση, επίσης, εμπλέκεται και ένας γνωστός δικηγόρος, ο οποίος τυγχάνει να είναι σύζυγος ανώτατου κρατικού λειτουργού που υπηρέτησε σε ανεξάρτητη Αρχή την περίοδο διακυβέρνησης του ΣΥΡΙΖΑ.</p>
      <p>Ούτε ο συγκεκριμένος, πάντως, ανήκει στην «ομάδα» των προσώπων που κλήθηκαν να απολογηθούν. <b>Η υπόθεση αφορά την πώληση τεσσάρων στρεμμάτων γης στη θέση «Λιμανάκι Μαλτσινιώτη», στη Βουλιαγμένη, τα οποία ανήκαν μέχρι κάποιο χρονικό διάστημα στην Εκκλησία της Ελλάδος, αλλά τελικά κατέληξαν στην ιδιοκτησία του πασίγνωστου εφοπλιστή.</b> Πώς κατέληξαν; Χωρίς να προκηρυχθεί, ως όφειλε, δημόσιος διαγωνισμός, αλλά μέσω ενός ιδιώτη, ο οποίος εμφανίστηκε τη μια ημέρα να αγοράζει τα οικόπεδα-φιλέτο έναντι 14 εκατ. ευρώ και στη συνέχεια να τα πουλά έναντι 15,5 εκατ. ευρώ σε τρεις υπεράκτιες εταιρείες του εφοπλιστή.</p>
      <p><b>Η αποκάλυψη της υπόθεσης ξεκίνησε μετά από αρκετές καταγγελίες που έφτασαν στην εισαγγελία.</b> Ο λειτουργός που χειρίστηκε την υπόθεση κατόρθωσε να ξετυλίξει το κουβάρι και να διαπιστώσει το μικρό «θαύμα» που συντελέστηκε. <b>Το πλέον ενδιαφέρον είναι ότι ο αρχικός αγοραστής, δηλαδή ο ιδιώτης, είχε στο παρελθόν χαρακτηριστεί καταπατητής και είχε αποβληθεί από τις εκτάσεις με αμετάκλητη δικαστική απόφαση.</b> Στη συνέχεια, όμως, ο ίδιος άνθρωπος εμφανίζεται να αγοράζει τα οικόπεδα και να τα μεταβιβάζει σε τρεις off shore εταιρείες την ίδια κιόλας ημέρα. Από τη δικογραφία προκύπτει ότι τα δύο στάδια της μεταβίβασης ολοκληρώθηκαν στις 15 Ιουνίου 2009 νκαι μάλιστα με τις ίδιες επιταγές, καθώς ο ιδιώτης φέρεται να αγόρασε τα επίμαχα οικόπεδα με τις ίδιες επιταγές, τις οποίες στη συνέχεια έλαβε ως αντίτιμο από τις αγοράστριες off shore εταιρείες του εφοπλιστή.</p>
      <p>
        <b>Όταν εύλογα δημοσιογράφοι την περίοδο άσκησης της ποινικής δίωξης προσπάθησαν να αντλήσουν πληροφορίες για τη θέση της Αρχιεπισκοπής, έπεσαν σε τοίχο.</b>
      </p>
      <p>Οι συνεργάτες του κ. Ιερώνυμου λακωνικά σχολίαζαν ότι το θέμα το αγνοούσε καθώς «το χειριζόταν η ΕΚΥΟ», η οποία αποτελεί την οικονομική υπηρεσία της Ιεράς Συνόδου. Η ανακρίτρια η οποία ουσιαστικά «ξέθαψε» τη δικογραφία κατόρθωσε σε σύντομο χρονικό διάστημα (σχεδόν τρεις μήνες) να προσωποποιήσει τις διώξεις εντοπίζοντας τόσο τους φυσικούς όσο και τους ηθικούς αυτουργούς.</p>
      <p>Ουσιαστικά η δικαστική λειτουργός απέδειξε ότι για κάποιο περίεργο, «ιερό» λόγο, οι προκάτοχοί της απλά δεν επιθυμούσαν να «λερώσουν» τα χέρια της με ένα τόσο καυτό ζήτημα. Όπως συνηθίζουμε να λέμε, η ίδια η ζωή δίνει τις απαντήσεις.<b> Το περίεργο βέβαια είναι ότι κανείς δικαστικός παράγοντας επί εννέα ολόκληρα χρόνια δεν διερωτήθηκε γιατί παρατηρήθηκε η πρωτοφανής κωλυσιεργία και δεν κινήθηκαν οι αυτονόητες πειθαρχικές ενέργειες.</b></p>
      <p>
        <i>
          <b>Με πληροφορίες από <a href="https://www.ereportaz.gr/">ereportaz.gr</a></b>
        </i>
      </p>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <related>
        <a href="https://www.newsbomb.gr/bomber/apokalypseis/story/1022124/ypothesi-folli-follie-kindynos-na-epistrafoyn-stin-oikogeneia-koytsolioytsoy-ta-klemmena"/>
        <a href="https://www.newsbomb.gr/bomber/apokalypseis/story/1019260/sta-adyta-tis-xalyvoyrgikis-pos-oi-aderfoi-aggelopoyloi-kataferan-na-dialysoyn-mia-viomixania"/>
        <a href="https://www.newsbomb.gr/bomber/apokalypseis/story/1016974/o-epitimos-proxenos-tis-mizas-giorgos-doysopoylos-kai-o-symvoylos-toy-stamatis-theiakos"/>
      </related>
    </article>
  </body>
</html>