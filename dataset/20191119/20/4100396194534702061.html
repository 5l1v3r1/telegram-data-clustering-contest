<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%a0%d7%a9%d7%99%d7%9d/10-%d7%98%d7%99%d7%a4%d7%99%d7%9d-%d7%97%d7%a9%d7%95%d7%91%d7%99%d7%9d-%d7%9c%d7%97%d7%a4%d7%99%d7%a4%d7%94-%d7%a0%d7%9b%d7%95%d7%a0%d7%94-%d7%9c%d7%a9%d7%9e%d7%99%d7%a8%d7%94-%d7%a2%d7%9c-%d7%a9%d7%99%d7%a2%d7%a8%d7%9a-418803/2"/>
    <meta property="og:site_name" content="אשדוד נט"/>
    <meta property="article:published_time" content="2019-11-19T20:38:00+00:00"/>
    <meta property="og:title" content="10 טיפים חשובים לחפיפה נכונה לשמירה על שיערך"/>
    <meta property="og:description" content="מבלי לשים לב, חפיפת השיער היא סוג של ריטואל, כמו צחצוח שיניים; פעולה בסיסית, סמי-אוטומטית שאנחנו לא משקיעות בה יותר מדי מחשבה. כדאי לדעת כי חפיפת שיער נכונה נועדה לנקות את השיער ואת הקרקפת משומן ולכלוך שהצטבר, כמו גם להוסיף ניחוח טוב וליצור מראה שיער מסודר, מטופח ובעל מראה בריא וזוהר.באדיבות: נטע קרצו-נייגר והמומחים של לוריאל פריז"/>
  </head>
  <body>
    <article>
      <h1>10 טיפים חשובים לחפיפה נכונה לשמירה על שיערך</h1>
      <address><time datetime="2019-11-19T20:38:00+00:00">19 Nov 2019, 20:38</time> by <a rel="author">אלדה נתנאל</a></address>
      <h3>מבלי לשים לב, חפיפת השיער היא סוג של ריטואל, כמו צחצוח שיניים; פעולה בסיסית, סמי-אוטומטית שאנחנו לא משקיעות בה יותר מדי מחשבה. כדאי לדעת כי חפיפת שיער נכונה נועדה לנקות את השיער ואת הקרקפת משומן ולכלוך שהצטבר, כמו גם להוסיף ניחוח טוב וליצור מראה שיער מסודר, מטופח ובעל מראה בריא וזוהר.<br/>באדיבות: נטע קרצו-נייגר והמומחים של לוריאל פריז</h3>
      <p>
        <b>טיפים לחפיפה וטיפול לפי סוג השיער</b>
        <b>:</b>
      </p>
      <ul>
        <li><b>איך מתחילים? </b>מומלץ להתחיל כל חפיפה עם מים חמימים שפותחים את הנקבוביות ומאפשרים לשמפו לנקותן ולסיים במים קרים, אשר סוגרים ומחזירים את הנקבוביות למצבן הרגיל.</li>
        <li><b>יש לך שיער שומני</b><b>?</b> מומלץ להקציף את השמפו על השיער כשהשיער עדיין יבש. לאחר ההקצפה יש לשטוף את השיער במים ולחפוף שוב כרגיל.</li>
        <li><b>רק על הקצוות</b><b>:</b> מרכך שיער יש למרוח אך ורק על קצוות השיער תוך <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3">עיסוי</a> קל של הקצוות. עם מעט המרכך שנשאר על הידיים בסיום ה<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3">עיסוי</a> ניתן לעסות את הקרקפ באמצעות כריות האצבעות.</li>
        <li><b>מים פושרים</b>: לא מים חמים ולא מים קרים! מומלץ לשטוף את השיער במים פושרים על מנת לא לפגוע בקרקפת.</li>
        <li><b>יש לך שיער צבוע</b><b>?</b>העדיפי להשתמש במוצרים המתאימים לבעלות שיער צבוע (למניעת דהיית הצבע) וכן מומלץ שימוש במסכה כתחליף למרכך או בנוסף לו.</li>
        <li><b>יש לך שיער בלונדיני</b>? שיער בלונדיני נוטה יותר ליובש ולכן מומלץ להשתמש בתכשירים ייעודיים לבלונד.</li>
        <li><b>מותר להשתמש בסבון הגוף לשמפו</b><b>?</b>ממש לא. שימוש כזה עלול לייבש את הקרקפת ולגרום לקשקשים שכן רמת הPH-  בשמפו שונה מרמת ה-PH בסבון הגוף.</li>
        <li><b>נוהגת לעשות פן?</b> לפני שימוש בפן מומלץ לשטוף את השיער במים קרים מאוד על מנת למנוע חשמל סטטי בשיער לאחר הפן. בנוסף, כדאי לטפח את קצוות השיער בסרום שיעניק מגע משי .</li>
        <li><b>נשירת שיער</b><b>:</b> חפיפה יומיומית לא גורמת לנשירה!</li>
        <li><b>מתי נכון להבריש את השיער</b><b>?</b> מומלץ להבריש את השיער מיד לאחר החפיפה, כשהשיער עדיין רטוב, על מנת להתיר קשרים ולמנוע את היווצרותם של קשרים חדשים. חשוב לעשות זאת בעדינות כדי להימנע משבירת השיער. במידת האפשר, העדיפי להסתרק לפני החפיפה.</li>
      </ul>
      <p>
        <b>האם כדאי לחפוף את השיער כל יום?</b>
      </p>
      <p>נדמה שזו השאלה המרכזית שהדעות חלוקות לגביה. בימים בהם מזיעים, כמו לאחר <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">אימון</a> כושר או בימי הקיץ הלחים, רבות הנשים שיחפפו את שיערן בסופו של יום כזה. אך בימים אחרים, מומלץ לוותר ולהעדיף לחפוף את השיער עד שלוש פעמים בשבוע.</p>
      <p>
        <b>Restart</b>
        <b> לשיער</b>
      </p>
      <p>למתקדמים, יש לנו הצעה נוספת - "צום לשיער": לדעת מומחים בתחום השיער, מתברר כי רצוי לעשות מדי פעם "ריסטארט" – שבוע של צום שיער שבו לא נחפוף ונאפשר לשיער לנוח למשך שבוע. רק נשטוף אותו עם מים פושרים או חליטות צמחים כמו רוזמרין או מרווה. ממש כמו צום יום כיפור, הצום מסייע לשיער להתנקות מהכימיקלים שהעמסנו עליו במשך השנים.</p>
      <p>
        <b>כך תטפלי נכון בשיער ובקרקפת</b>
      </p>
      <p>ככלל, חפיפת השיער נעשית על ידי <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3">עיסוי</a> של שמפו על הקרקפת ומשיחתו על השערות עצמן. ולא, מומלץ לא לעסות מרכך או מסכה קרוב לקרקפת. כמו כן, חשוב לדעת להתאים את אופן הטיפול והמרכיבים לאופי השיער.</p>
      <p><b><a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3">עיסוי</a> קרקפת:</b> הקפידי לעסות את הקרקפת לפחות אחת לשבוע. ה<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3">עיסוי</a> גורם להמרצת הדם בראש, פותח את הקשקשת, מנקה תאים מתים ואף השיער עצמו ייראה מבריק ובריא יותר.</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F?utm_content=LinksUnderArticles">מחפשים עורכי דין לרשימה המלאה כנסו כאן</a>
      </p>
    </article>
  </body>
</html>