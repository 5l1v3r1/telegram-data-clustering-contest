<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4927611/theo-maassen-maakt-talkshow-over-cabaretiers"/>
    <meta property="og:site_name" content="RTL Boulevard"/>
    <meta property="article:published_time" content="2019-11-19T20:02:19+00:00"/>
    <meta property="og:title" content="Talkshow over cabaretiers door Theo Maassen"/>
    <meta property="og:description" content="Cabaretier Theo Maassen (52) gaat voor BNNVARA een talkshow over cabaretiers maken. In Genoeg Gelachen praat de komiek met vakgenoten over hun beroep. De eerste opnames vinden half december plaats; in de eerste aflevering zijn Patrick Laureij, Daniël Arends en Henry van Loon te gast."/>
  </head>
  <body>
    <article>
      <h1>Talkshow over cabaretiers door Theo Maassen</h1>
      <address>
        <time datetime="2019-11-19T20:02:19+00:00">19 Nov 2019, 20:02</time>
      </address>
      <p>Cabaretier Theo Maassen (52) gaat voor BNNVARA een talkshow over cabaretiers maken. In Genoeg Gelachen praat de komiek met vakgenoten over hun beroep. De eerste opnames vinden half december plaats; in de eerste aflevering zijn Patrick Laureij, Daniël Arends en Henry van Loon te gast.</p>
      <p>Dat meldt de omroep dinsdag op haar website. Maassen gaat met zijn vakbroeder bespreken hoe ze een optreden aanpakken, of ze zenuwachtig zijn voordat ze het podium opgaan en of er grenzen zitten aan de grap. Er staan vooralsnog vier afleveringen gepland.</p>
      <p>Het is niet duidelijk wanneer het programma te zien is. Cabaretier Pepijn Schoneveld maakt al een aantal jaar een soortgelijke podcast, PepTalk, waarin hij met collega's probeert de geheimen van het vak te doorgronden. In de podcast waren al vele Nederlandse komieken te gast, zoals Paul de Leeuw, Claudia de Breij, Peter Pannekoek en Arjen Lubach.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4219046/ruim-700000-kijkers-voor-theo-maassen"/>
        <a href="https://www.rtlboulevard.nl/entertainment/film/artikel/3891976/theo-maassen-gaat-nieuwe-film-maken"/>
        <a href="https://www.rtlboulevard.nl/entertainment/showbizz/artikel/4927646/gallyon-van-vessem-feliciteert-opvolger-bij-hart-van"/>
        <a href="https://www.rtlboulevard.nl/entertainment/showbizz/artikel/4927246/liefje-jim-bakker-niet-langer-een-rol-sint-ice"/>
        <a href="https://www.rtlboulevard.nl/entertainment/showbizz/artikel/4927321/swijnenberg-en-jan-smit-nog-wel-selectieteam-songfestival"/>
        <a href="https://www.rtlboulevard.nl/entertainment/showbizz/artikel/4927326/emilia-clarke-werd-overrompeld-door-vele-naaktscenes-got"/>
      </related>
      <related>
        <a href="https://www.rtlboulevard.nl/entertainment/showbizz/artikel/4419306/theo-maassen-theater-met-10e-voorstelling"/>
      </related>
    </article>
  </body>
</html>