<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/bir-anda-tum-ucagi-sardi-yolcular-tahliye-edildi"/>
    <meta property="og:site_name" content="CNN Türk"/>
    <meta property="article:published_time" content="2019-11-19T20:06:33+00:00"/>
    <meta property="og:title" content="Bir anda tüm uçağı sardı! Yolcular tahliye edildi"/>
    <meta property="og:description" content="İspanya’nın Madrid kentinden, ABD’nin New York..."/>
  </head>
  <body>
    <article>
      <h1>Bir anda tüm uçağı sardı! Yolcular tahliye edildi</h1>
      <h2>İspanya’nın Madrid kentinden, ABD’nin New York kentine sefer yapmak üzere pistte bekleyen yolcu uçağının içi, kalkıştan önce dumanla dolunca uçuş iptal edildi.</h2>
      <address><time datetime="2019-11-19T20:06:33+00:00">19 Nov 2019, 20:06</time> by <a rel="author">DHA</a></address>
      <p><a href="https://www.cnnturk.com/haberleri/ispanya">İspanya</a>’nın Madrid kentindeki Barajas Uluslararası <a href="https://www.cnnturk.com/haberleri/havalimani">Havalimanı</a>’ndan, <a href="https://www.cnnturk.com/haberleri/abd">ABD</a>’nin New York kentindeki John F. Kennedy Uluslararası Havalimanı’na <a href="https://www.cnnturk.com/haberleri/sefer">sefer</a> yapmak için pistte bekleyen <a href="https://www.cnnturk.com/haberleri/yolcu">yolcu</a> uçağının içi, kalkıştan hemen önce dumanla doldu. Uçaktaki bir yolcunun cep telefonuna kaydettiği görüntüde, kalkış öncesi henüz sebebi bilinmeyen dumanın uçağın içini sarması ile yolcular endişeleniyor. Görüntülerde yolcuların eşyalarını toplamaya başladıkları görüldü.</p>
      <p>Görevliler tarafından yolcular uçaktan tahliye edilirken, uçuşun iptal edildiği belirtildi. Uçağın içini saran dumanın nedenine ilişkin Barajas Uluslararası Havalimanı ya da havayolları şirketinden henüz açıklama yapılmadı.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/video/turkiye/kapisi-acik-ilerleyen-minibuste-dehset-anlari"/>
        <a href="https://www.cnnturk.com/spor/futbol/ispanyada-luis-enrique-tartismalarla-geri-dondu"/>
        <a href="https://www.cnnturk.com/dunya/skandal-patladi-gizli-silahi-mansetten-verdiler"/>
      </related>
    </article>
  </body>
</html>