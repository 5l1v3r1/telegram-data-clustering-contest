<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/jana-hlavacova-smutni-za-manzelem-tonicka-z-basniku-prozradila-kde-jeji-muz-odpociva"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T20:38:00+00:00"/>
    <meta property="og:title" content="Jana Hlaváčová smutní za manželem: Tonička z Básníků prozradila, kde její muž odpočívá"/>
    <meta property="og:description" content="Herečka Jana Hlaváčová (81) se už několik let skrývá před veřejností, především kvůli silným depresím a zákeřné Parkinsonově chorobě. Ke zdravotním problémům se ještě navíc musela vyrovnávat se ztrátou manžela Luďka Munzara (†85), který zemřel letos v lednu. Naštěstí má dceru Barboru Munzarovou (47), která je jí vždy nablízku."/>
  </head>
  <body>
    <article>
      <h6 class="kicker">Nemoc</h6>
      <h1>Jana Hlaváčová smutní za manželem: Tonička z Básníků prozradila, kde její muž odpočívá</h1>
      <address><time datetime="2019-11-19T20:38:00+00:00">19 Nov 2019, 20:38</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/3d/d5/3dd5e11-246790-tfghjik-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Janě se daří dobře.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/04/e9/04e9272-246789-fvgbhjkl-2560x0-shrink.png"/>
          <figcaption>Janě Hlaváčové se daří dobře.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/ef/90/ef9035e-246788-ftghjio-2560x0-shrink.png"/>
          <figcaption>Luští křížovky a kouká na televizi.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/c1/79/c179464-213023-snimek-obrazovky-2019-01-27-v-17-2560x0-shrink.png"/>
          <figcaption>Musela se vyrovnávat se ztrátou manžela.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/jana-hlavacova-smutni-za-manzelem-tonicka-z-basniku-prozradila-kde-jeji-muz-odpociva/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Herečka Jana Hlaváčová (81) se už několik let skrývá před veřejností, především kvůli silným depresím a zákeřné Parkinsonově chorobě. Ke zdravotním problémům se ještě navíc musela vyrovnávat se ztrátou manžela Luďka Munzara (†85), který zemřel letos v lednu. Naštěstí má dceru Barboru Munzarovou (47), která je jí vždy nablízku.</b>
      </p>
      <p><a href="https://www.extra.cz/tema/jana-hlavacova">Jana Hlaváčová</a> navždy zůstane v srdcích diváků jako Jarča z <a href="https://www.extra.cz/tema/chalupari">Chalupářů</a> a Tonička z <a href="https://www.extra.cz/tema/jak-basnikum-chutna-zivot">Básníků</a>. Když bylo dokončeno natáčení seriálu Dokonalý svět v roce 2010, herečka se stáhla do ústraní a uzavřela se sama do sebe. Už tomu bude téměř deset let, co nevychází z modřanské vily.</p>
      <p>Jana Hlaváčová se potýká se zákeřnou nemocí zvanou Parkinsonova choroba, kterou navíc doprovázejí silné deprese. Letos v lednu ztratila milovaného manžela <a href="https://www.extra.cz/tema/ludek-munzar">Luďka Munzara</a> a musela si procházet ohromnou bolestí. Luděk byl pochován na magickém místě ve své zahradě, a to pod smrkem, který sám zasadil, když mu bylo 50 let.</p>
      <related>
        <a href="https://www.extra.cz/prvni-zpoved-jany-hlavacove-o-tezke-chorobe-jsem-lezak-ven-uz-ani-chodit-nechci"/>
      </related>
      <p>I když Jana přišla o manžela, na světě nezůstala sama. Má dceru <a href="https://www.extra.cz/tema/barbora-munzarova">Barboru Munzarovou</a>, která se o maminku náležitě stará a do péče o ni dává maximum. Barbora Munzarová Českému rozhlasu v pořadu Blízká setkání poskytla rozhovor, ve kterém se rozpovídala o tom, jak se mamince daří.</p>
      <p>Janě se podle slov dcery Barbory vede dobře. „Celé dopoledne luští křížovky, odpoledne to už převezme televize. Občas ji přijdou navštívit i kolegyně z divadla – <a href="https://www.extra.cz/tema/jana-bouskova">Jana Boušková</a>, <a href="https://www.extra.cz/tema/tatjana-medvecka">Taťjana Medvecká</a> s Helenou Tuháčkovou. Já jí to dopředu neříkám, protože vždycky říká, ať se nikdo neobtěžuje. Ale vždycky je moc ráda, že je vidí. Propovídají pak celé odpoledne,“ popisovala dcera Jany Hlaváčové. Tu sice osud těžce zkouší, ale aspoň občas jejím životem radost probleskuje.</p>
    </article>
  </body>
</html>