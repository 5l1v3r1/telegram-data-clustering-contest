<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ygeia/karkinos-toy-stomachoy-oi-pio-sovaroi-paragontes-kindynoy/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-19T20:55:22+00:00"/>
    <meta property="og:title" content="Καρκίνος του στομάχου: Οι πιο σοβαροί παράγοντες κινδύνου"/>
    <meta property="og:description" content="Κάθε χρόνο ένα εκατομμύριο άνθρωποι διαγιγνώσκονται παγκοσμίως με γαστρικό καρκίνο, κατατάσσοντάς τον στην πέμπτη θέση της λίστας των συχνότερα"/>
  </head>
  <body>
    <article>
      <h1>Καρκίνος του στομάχου: Οι πιο σοβαροί παράγοντες κινδύνου</h1>
      <address><time datetime="2019-11-19T20:55:22+00:00">19 Nov 2019, 20:55</time> by <a rel="author">Παναγιώτης Θεoδωρόπουλος</a></address>
      <p>Κάθε χρόνο ένα εκατομμύριο άνθρωποι διαγιγνώσκονται παγκοσμίως με γαστρικό καρκίνο, κατατάσσοντάς τον στην πέμπτη θέση της λίστας των συχνότερα εμφανιζόμενων καρκίνων.</p>
      <p>Ο γαστρικός καρκίνος έχει υψηλά ποσοστά θνησιμότητας. Είναι ο τρίτος πιο θανατηφόρος καρκίνος και ο κύριος λόγος είναι η καθυστέρηση στη διάγνωσή του.</p>
      <p>Η νόσος μπορεί να διακριθεί ανατομικά στον καρκίνο του ανώτερου, μέσου και κατώτερου τριτημορίου του στομάχου. Στατιστικά, στις δυτικές κοινωνίες η εμφάνιση καρκίνου στο ανώτερο τμήμα του στομάχου είναι συχνότερη και κύρια αιτία γι’ αυτό αποτελούν οι διατροφικές συνήθειες και η παχυσαρκία, που μαστίζει τις χώρες υψηλού εισοδήματος.</p>
      <p>Αντίθετα, ο καρκίνος, που δεν σχετίζεται με το πλεονάζον βάρος αλλά με το ελικοβακτηρίδιο του πυλωρού και εμφανίζεται στο κατώτερο τμήμα του στομάχου ταλαιπωρεί περισσότερο τους ασιατικούς πληθυσμούς.</p>
      <p>Δείτε ποιοι είναι οι πιο σοβαροί παράγοντες κινδύνου καρκίνου του στομάχου:</p>
      <p>1. Αλκοόλ: Έχει βρεθεί ότι η συστηματική ημερήσια κατανάλωση τριών ή περισσότερων αλκοολούχων ποτών αυξάνει τον κίνδυνο εμφάνισης καρκίνου του στομάχου, ειδικά στους άνδρες, τους καπνιστές και πρώην καπνιστές.</p>
      <p>2. Ανασκόπηση μελετών έδειξε ότι για κάθε 50 γρ. ημερήσιας κατανάλωσης επεξεργασμένου κρέατος, ο κίνδυνος ανάπτυξης καρκίνου του κατώτερου μέρους του στομάχου αυξάνεται κατά 18%. Μείνετε λοιπόν μακριά από λουκάνικα, σαλάμια, μπέικον και άλλα επεξεργασμένα κρέατα.</p>
      <p>3. Παχυσαρκία: Το πλεονάζον βάρος συνδέεται με την εμφάνιση της νόσου. Όπως διαπίστωσαν οι ερευνητές, ο κίνδυνος ανάπτυξης καρκίνου του ανώτερου στομάχου αυξάνεται κατά 23% ανά 5 μονάδες αύξησης του Δείκτη Μάζας Σώματος.</p>
      <p>Πηγή: onmed.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ota/theodorikakos-tha-metakinithoyn-dimosioi-ypalliloi-stin-aytodioikisi/"/>
        <a href="https://www.aftodioikisi.gr/oikonomia/oi-krisimes-7-imeres-gia-to-koinoniko-merisma-poioi-telika-tha-to-paroyn/"/>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/asfalistika/anadromika-dikastiki-apofasi-gia-epistrofes-os-kai-33-mines/"/>
      </related>
    </article>
  </body>
</html>