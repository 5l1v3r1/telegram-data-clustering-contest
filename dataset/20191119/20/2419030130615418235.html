<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191119/johnson-belooft-eu-deal-eind-2020-na-brexit/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T20:49:53+00:00"/>
    <meta property="og:title" content="Johnson belooft EU-deal eind 2020 na brexit"/>
    <meta property="og:description" content="LONDEN (ANP/RTR) - Het Verenigd Koninkrijk stapt eind januari uit de Europese Unie en eind 2020 zal er een nieuw handelsakkoord met Brussel liggen. Die belofte deed de Britse premier Boris Johnson tijdens een live op televisie uitgezonden verkiezingsdebat met zijn politieke rivaal Jeremy Corbyn van Labour."/>
  </head>
  <body>
    <article>
      <h1>Johnson belooft EU-deal eind 2020 na brexit</h1>
      <address><time datetime="2019-11-19T20:49:53+00:00">19 Nov 2019, 20:49</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Het Verenigd Koninkrijk stapt eind januari uit de Europese Unie en eind 2020 zal er een nieuw handelsakkoord met Brussel liggen. Die belofte deed de Britse premier Boris Johnson tijdens een live op televisie uitgezonden verkiezingsdebat met zijn politieke rivaal Jeremy Corbyn van Labour.</b>
      </p>
      <p>Johnson, leider van de Conservatieven, weet zeker dat de brexit begin volgend jaar rond komt. Volgens hem is de scheidingsakte zo goed als af en is het slechts wachten op de definitieve krabbel onder het akkoord.</p>
      <p>Corbyn pleitte voor een tweede brexitreferendum. Hij zei ook iedere uitkomst van die stemming te respecteren.</p>
    </article>
  </body>
</html>