<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109187-Pikaso-sreshtu-100-evro%253A-Kasmetliya-shte-specheli-kartina-za-milioni-ot-lotariya"/>
    <meta property="og:site_name" content="Канал 3"/>
    <meta property="article:published_time" content="2019-11-19T20:51:00+00:00"/>
    <meta property="og:title" content="Пикасо срещу 100 евро: Късметлия ще спечели картина за милиони от лотария"/>
    <meta property="og:description" content="Платно на испанския майстор на стойност повече от един милион евро (1,1 милиона долара) ще бъде спечелено на благотворителна лотария"/>
  </head>
  <body>
    <article>
      <h1>Пикасо срещу 100 евро: Късметлия ще спечели картина за милиони от лотария</h1>
      <h2>Платно на испанския майстор на стойност повече от един милион евро (1,1 милиона долара) ще бъде спечелено на благотворителна лотария</h2>
      <address>
        <time datetime="2019-11-19T20:51:00+00:00">19 Nov 2019, 20:51</time>
      </address>
      <p><b>Съвсем скоро някой далеч от статута на супербогаташ може да стане новия притежател на оригинална картина от Пикасо.<br/></b> </p>
      <p>Платно на испанския майстор на стойност повече от един милион евро (1,1 милиона долара) ще бъде спечелено на благотворителна лотария.</p>
      <p> </p>
      <p>Всеки, закупил билет от 100 евро за международното разиграване, има шанс да спечели натюрморт със стилизирана чаша с абсент и вестник – картина, която Пикасо създава през 1921 г.</p>
      <p> <br/><a href="http://kanal3.bg/news/"><i><b>Още новини от България и света четете тук<br/></b></i></a> </p>
      <p>Лотарията, чиито приходи ще отидат за борба с бедността в Африка, стартира в музея на Пикасо в Париж днес.</p>
      <p> </p>
      <p>Последният път, когато организаторите проведоха подобно събитие беше преди шест години, когато "Човекът с оперната шапка" на Пикасо беше спечелен от 25-годишния пожарникар от Питсбърг Джефри Гонано, който търсел нещо, което да украси дома му.</p>
      <p> </p>
      <p>Събраните 5 милиона евро отидоха за реставрацията на древния град Тир в Ливан.</p>
      <p> </p>
      <p>"Изкуството и благотворителността обикновено намират точката си на пресичане на гала вечери, където шепа богати хора отделят милиони за картина", казва Пери Кочин, френският телевизионен продуцент зад жребия. Тя се надява да събере до 19 милиона евро от новата томбола: 50 000 души - предимно от САЩ, Великобритания, Мексико и Бразилия, ще участват в последното теглене.</p>
      <p> </p>
      <p>Картината този път идва от родения в Ливан колекционер милиардер Давид Нахмад, притежател на една от най-големите частни колекции на Пикасо в света. Той ще получи един милион евро от тегленето, а останалите ще отидат в благотворителната организация.</p>
      <p> </p>
      <p>Директорът на музея на Пикасо Лоран Льо Бон заяви за АФП: „Това е картина, която кара хората да мислят и мечтаят“.</p>
      <p> </p>
      <p>Тегленето на лотарията, която се провежда през уебсайта 1picasso100euros.com, ще се проведе в Париж на 6 януари. </p>
      <p> </p>
      <related>
        <h4>Още по темата</h4>
        <a href="http://kanal3.bg/news/world/95034-Shedyovar-na-Pikaso-e-otkrit-sled-20-godini"/>
        <a href="http://kanal3.bg/news/culture/69075-Ryadka-tvorba-na-Pablo-Pikaso-zapochva-svetovno-turne"/>
        <a href="http://kanal3.bg/news/culture/15152-Redyat-izlodzba-s-originali-na-Pikaso-v-stolicata"/>
      </related>
    </article>
  </body>
</html>