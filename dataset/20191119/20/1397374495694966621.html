<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/evrokup-unikaha-porazena-u-istanbulu-cedevita-olimpija-bolja-od-italijana-393213.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T20:31:00+00:00"/>
    <meta property="og:title" content="Evrokup - Unikaha poražena u Istanbulu, Cedevita Olimpija bolja od Italijana!"/>
    <meta property="og:description" content="Večeras su odigrane dve utakmice 8. kola evropskog takmičenja."/>
  </head>
  <body>
    <article>
      <h1>Evrokup - Unikaha poražena u Istanbulu, Cedevita Olimpija bolja od Italijana!</h1>
      <h2>Večeras su odigrane dve utakmice 8. kola evropskog takmičenja.</h2>
      <address><time datetime="2019-11-19T20:31:00+00:00">19 Nov 2019, 20:31</time> by <a rel="author">Ivan Cvetković</a></address>
      <p>Košarkaši <b>Galatasaraja</b> savladali su <b>Unikahu</b> sa <b>91:80</b> u okviru 8. kola grupne faze Evrokupa. <br/><br/>Gosti iz Malage su odlično otvorili meč i vodili sa 24:12 nakon prve četvrtine, ali je u naredne dve Galatasaraj u potpunosti preuzeo inicijativu, naročito u trećoj deonici koju je dobio sa 33:8. <br/><br/>Na kraju, Galata je stigla do sigurne pobede, najkorisniji igrač bio je Greg Vitington sa 18 poena i pet skokova<br/><br/>Srpski internacionalac Aleksa Avramović je za nešto manje od osam minuta upisao dva poena i jednu asistenciju u gubitničkom timu. <br/><br/>Obe ekipe su osigurale plasman u narednu rundu takmičenja. <br/><br/><b>Cedevita Olimpija</b> je slavila protiv <b>Breše</b> sa <b>73:62</b>. <br/><br/>U veoma tvrdom meču presudila je druga četvrtina u kojoj su Slovenci dozvolili Breši samo šest poena. <br/><br/>Najbolji igrač meča bio je Amerikanac Rajan Boutrajt koji je u pobedi svog tima učestvovao sa 14 poena, šest asistencija i dva skoka.</p>
      <p>Izvor: Sportske.net</p>
    </article>
  </body>
</html>