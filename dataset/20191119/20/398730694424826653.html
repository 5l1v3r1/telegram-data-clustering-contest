<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/uppgifter-skottlossning-pa-hisingen-i-goteborg/"/>
    <meta property="og:site_name" content="DN.SE"/>
    <meta property="article:published_time" content="2019-11-19T20:47:44+00:00"/>
    <meta property="og:title" content="Misstänkt skottlossning på Hisingen i Göteborg – en skadad"/>
    <meta property="og:description" content="En man påträffades skadad på tisdagskvällen i bostadsområdet Länsmansgården på Hisingen i Göteborg."/>
  </head>
  <body>
    <article>
      <h1>Misstänkt skottlossning på Hisingen i Göteborg – en skadad</h1>
      <address><time datetime="2019-11-19T20:47:44+00:00">19 Nov 2019, 20:47</time> by <a rel="author" href="https://www.dn.se/av/kalle-holmberg/" target="_blank">Kalle Holmberg</a></address>
      <p>
        <b>En man påträffades skadad på tisdagskvällen i bostadsområdet Länsmansgården på Hisingen i Göteborg. Uppringare larmade polisen klockan 21.12 om misstänkt skottlossning. <br/>– En förundersökning om misstänkt mordförsök har inletts, säger Anna Göransson, presstalesperson för polisen i Västra Götaland.</b>
      </p>
      <p>Mannen har förts med ambulans till sjukhus. Polisen hoppas kunna förhöra honom där om vad som skett – mannen var talbar när han togs om hand.</p>
      <p>– Vi vill höra honom på sjukhuset. Polis finns även där för att övervaka ordningen, rutinåtgärd i sådana här fall. Tills vidare är läget lugnt, säger Anna Göransson.</p>
      <p><b>Vid 21.30-tiden hade den</b> troliga brottsplatsen, Länsmanstorget, spärrats av. Inledningsvis arbetade patruller med att hålla förhör med eventuella vittnen, samt att söka i området efter gärningspersoner.</p>
      <p>– Vi har tills vidare ingen gripen och ingen misstänkt, säger Göransson.</p>
      <p>
        <i>Artikeln uppdateras.</i>
      </p>
    </article>
  </body>
</html>