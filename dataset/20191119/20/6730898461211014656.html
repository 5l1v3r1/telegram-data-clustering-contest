<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/da_li_ce_prelazak_na_7nm_dovesti_do_poskupljenja_nvidia_rtx3000_modela-82133"/>
    <meta property="og:site_name" content="Benchmark"/>
    <meta property="article:published_time" content="2019-11-19T20:40:00+00:00"/>
    <meta property="og:title" content="Da li će prelazak na 7nm dovesti do poskupljenja Nvidia RTX3000 modela"/>
    <meta property="og:description" content="Da li će Nvidia povećati cenu predstojećih GeForce RTX 3000 modela? Najnoviji finansijski izveštaji o poslovanju ove kompanije već gotovo izvesno najavljuju ovu nepopularnu tržišnu strategiju..."/>
  </head>
  <body>
    <article>
      <h1>Da li će prelazak na 7nm dovesti do poskupljenja Nvidia RTX3000 modela</h1>
      <address>
        <time datetime="2019-11-19T20:40:00+00:00">19 Nov 2019, 20:40</time>
      </address>
      <figure>
        <img src="https://www.benchmark.rs/assets/img/news/main/6bc99b62eb93721a127d6ecdedfd9e04.jpg"/>
      </figure>
      <p>
        <b> </b>
      </p>
      <p><a href="https://www.benchmark.rs/tag/ray_tracing-24608"><b>Ray Tracing</b></a> tehnika senčenja svetlosnih efekata koju je sa sobom doneo izlazak GeForce RTX 2000 grafičkih karti, označio je jednu novu eru za gejming korisnike, ali ruku na srce, unapređenje generalnih GPU performansi je prilično sporo. <a href="https://www.benchmark.rs/tag/nvidia-41"><b>Nvidia</b></a> još uvek koristi 12nm proizvodni proces, dok su rivalski <a href="https://www.benchmark.rs/tag/amd-92"><b>AMD</b></a> Radeon modeli već prešli na blagodeti TSMC 7nm postupka izrade. Očekuje se da Nvidia tek iduće godine počne sa upotrebom 7nm tehnologije.</p>
      <p>Međutim, nedavno objavljeni finansijski izveštaj o poslovanju kompanije Nividia, pokazuje pad prihoda. Na stranu što se ne očekuje neki ozbiljniji oporavak tržišta gejming grafičkih karti koje se sigurno neće desiti nakon buma u vezi kopanja kriptovaluta, ali ono što izaziva zebnju u izveštaju jeste ozbiljno povećanje troškova odeljenja za istraživanje i razvoj proizvoda, a koji je u direktnoj vezi sa prelaskom na novu tehnologiju proizvodnje. Troškovi R&amp;D odeljenja su duplirani u odnosu na prva tri meseca prethodne godine.</p>
      <p>Objašnjenje Nvidie je da rast troškova R&amp;D odeljenja primarno izazvan angažovanjem novozaposlenih stručnjaka i bonusima koji su isplaćeni postojećim zaposlenima u R&amp;D odeljenju. Međutim, nezavisni analitičari pak tvrde da je to samo delić istine i da su veći troškovi ovog odeljenja uzrokovani lošim rešenjima na nivou Turning arhitekture koja su poslednju generaciju Nvidia GPU rešenja učinila “kabastijim” i zbog čega je bilo potrebno unaprediti prvobitni dizajn.</p>
      <p>Još od ranije je poznato da Nvidia nije “oduševljena” potrebom prelaskom na 7nm, o čemu svedoči svojevremeno izjava izvršnog direktora ove kompanije, a koji je prilično jasno objasnio svoj stav: “Želimo da pravimo profit, a ne dodatne troškove.”</p>
      <h3>Pogledajte još: <a href="https://www.benchmark.rs/vesti/amd_pobedio_nvidia_gpu-ove_na_testovima_framerate-ova-82096">AMD pobedio Nvidia GPU-ove na testovima framerate-ova</a></h3>
      <p>Veći troškovi izrade uz pomoć 7nm postupka nisu pokazali opravdanost prelaska na savremeniji proces izrade, pre svega u pogledu cene samih proizvoda. Jednostavno, prema tvrdnji Nvidie – 7nm proces je neefikasan. Čitamo između redova i pretpostavljamo da se verovatno dotična tvrdnja odnosi u pogledu izazova implementacije Turning mikroarhitekture.</p>
      <p>Nvidia shvata da je rast troškova izazvan prelaskom na 7nm proces previsok i da je 12nm proces koji koriste sadašnji Turing modeli, bolji od konkuretskih 7nm modela jer uprkos starijem procesu, GeForce modeli troše manje energije, jeftiniji su, imaju bolje performanse i na njima je lakše napraviti zaradu. Zašto menjati konja koji pobeđuje?</p>
      <p>Međutim, tu je onaj famozni “X” faktor koji diktiraju globalni trendovi usporenja svetske ekonomije, zatim žestok pad tražnje kriptomajning industrije, a sve to u kontekstu prelaska na skuplji 7nm postupak koji je neizbežan, a uz istovremeno nastojanje da se održi postojeći nivo profita. Sve to nas navodi na izvestan zaključak da će GeForce RTX 3000 doneti osim boljih performansi i veće cene. Da li ste i vi sličnog mišljenja?</p>
      <p>
        <i>Izvor: <a href="https://www.hkepc.com/18658/%E5%B9%B3_N_%E5%8D%A1%E7%84%A1%E6%9C%9B7nm_GPU_%E7%A0%94%E7%99%BC%E6%88%90%E6%9C%AC%E5%A4%A7%E5%A2%9E_NVIDIA_RTX_3000_%E7%B3%BB%E5%88%97%E6%96%B0%E5%8D%A1%E5%8F%88%E8%A6%81%E5%8A%A0%E5%83%B9%E4%BA%86%E5%97%8E">HKEPC</a></i>
      </p>
      <figure>
        <iframe src="https://www.youtube.com/embed/cYZ4FjVGWAc" width="600" height="450" data-service="Youtube" scrolling="no"/>
      </figure>
      <p>https://www.benchmark.rs/tag/amd-92</p>
    </article>
  </body>
</html>