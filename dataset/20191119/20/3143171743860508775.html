<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-scuole-senzacqua-il-sindaco-ordina-la-chiusura-per-motivi-di-igiene.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T20:31:23+00:00"/>
    <meta property="og:title" content="S. Teresa. Scuole senz’acqua, il sindaco ordina la chiusura per motivi di igiene"/>
    <meta property="og:description" content="Provvedimento necessario a causa di lavori sull'acquedotto Alcantara"/>
  </head>
  <body>
    <article>
      <h1>S. Teresa. Scuole senz’acqua, il sindaco ordina la chiusura per motivi di igiene</h1>
      <address><time datetime="2019-11-19T20:31:23+00:00">19 Nov 2019, 20:31</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>Provvedimento necessario a causa di lavori sull'acquedotto Alcantara</i>
      </p>
      <p>S. TERESA – Scuole chiuse <b>domani (mercoledì 20 novembre)</b> a causa di lavori urgenti di manutenzione sull’<b>acquedotto Alcantara</b> che comporteranno l’interruzione della fornitura idrica nei quartieri Ciumaredda e Portosalvo.</p>
      <p>Ricevuta la comunicazione da “Siciliacque”, che informa dell’interruzione al servizio, il sindaco Danilo Lo Giudice ha disposto per motivi di igiene e sanità la chiusura dei plessi scolastici denominati <b>“Istituto Comprensivo”, “Asilo Nido Comunale” e “Scuola dell’Infanzia” in via Maurizio Cicala</b> (ex via delle Colline) con la sospensione delle attività didattiche ed amministrative.</p>
      <p>L’ordinanza è stata notificata al dirigente scolastico della Direzione Didattica, dell’Istituto Comprensivo Statale e alla coordinatrice dell’asilo nido comunale. Secondo le previsioni, i lavori sull’acquedotto Alcantara <b>dovrebbero essere completati nell’arco della mattinata</b>.</p>
    </article>
  </body>
</html>