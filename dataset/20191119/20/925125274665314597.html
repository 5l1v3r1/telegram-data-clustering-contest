<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/u-22-rinktine-priesinosi-australams/73285"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-19T20:01:29+00:00"/>
    <meta property="og:title" content="U-22 rinktinė priešinosi australams"/>
    <meta property="og:description" content="Eksperimentinės sudėties Lietuvos vaikinų U-22 rinktinė sužaidė paskutines „Dazu Rock Carvings Cup“ turnyro rungtynes Čongčinge. Mūsiškiai rungėsi prieš bendraamžius iš Australijos, kuriems nusileido rezultatu 0:1."/>
  </head>
  <body>
    <article>
      <h1>U-22 rinktinė priešinosi australams</h1>
      <address>
        <time datetime="2019-11-19T20:01:29+00:00">19 Nov 2019, 20:01</time>
      </address>
      <p>Eksperimentinės sudėties Lietuvos vaikinų U-22 rinktinė sužaidė paskutines „Dazu Rock Carvings Cup“ turnyro rungtynes Čongčinge. Mūsiškiai rungėsi prieš bendraamžius iš Australijos, kuriems nusileido rezultatu 0:1.</p>
      <p>Varžovai turėjo didesnę kamuolio kontrolę, tačiau pirmajame kėlinyje neįveikė darniai besigynusios lietuvių rinktinės. Antrajame kėlinyje rungtynių teisėjas du kartus skyrė 11 metrų baudinį į Luko Paukštės gintus vartus. Lietuvių vartininkas atrėmė smūgį, bet antrąsyk turėjo traukti kamuolį iš savų vartų.</p>
      <p>Rungtynių pabaigoje lietuviai turėjo gerą progą išlyginti rezultatą, tačiau Sergejus Amirzianas vietoj smūgio į vartus pasirinko perduoti kamuolį Edvinui Baniuliui ir australų gynėjai spėjo neutralizuoti grėsmę.</p>
      <p>„Dazu Rock Carvings Cup“ turnyro organizatoriai geriausio vartininko prizą įteikė Lukui Paukštei.</p>
      <p>
        <b>Rungtynių statistika</b>
      </p>
      <p>
        <b>Lietuva – Australija 0:1 (0:0)</b>
      </p>
      <p>Teisėjas – Li Haixin (Kinija)</p>
      <p>Įvartis: 58 min. iš 11 m baudinio Ramy Najjarine (Australija)</p>
      <p>Įspėtas: 83 min. Zach Duncan (Australija)</p>
      <p>Lietuvos vaikinų U-22 rinktinės sudėtis: Lukas Paukštė, Dominykas Barauskas, Ričardas Šveikauskas, Lukas Valvonis, Oskaras Lukošiūnas (62 min. Rokas Gecevičius), Arnas Borodinas (90+2 min. Neilas Urba), Martynas Vasiliauskas (75 min. Jonas Skinderis), Ronaldas Misiūnas (62 min. Rokas Lazdinauskas), Dovydas Virkšas (75 min. Ernestas Andriušis), Benas Anisas (62 min. Sergej Amirzian), Edvinas Baniulis (90+2 min. Ainis Vilavičius).</p>
    </article>
  </body>
</html>