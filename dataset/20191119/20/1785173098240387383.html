<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/iohannis-situatia-interimatelor-cele-importante-unitati-parchet-e-chestiune-rezolvata-gasi-solutia-buna-rapoartele-mcv-ni-s-spus-gasim-metodologie-transparenta-1922403419002019112019175155"/>
    <meta property="og:site_name" content="News.ro"/>
    <meta property="article:published_time" content="2019-11-19T20:34:00+00:00"/>
    <meta property="og:title" content="Iohannis, despre situaţia interimatelor de la cele mai importante unităţi de Parchet: E o chestiune care trebuie rezolvată, dar nu fără a găsi soluţia bună. În rapoartele MCV ni s-a spus că trebuie să găsim o metodologie transparentă"/>
    <meta property="og:description" content="Preşedintele Klaus Iohannis a spus, marţi seară, că trebuie rezolvată problema interimatelor de la cele mai importante unităţi de Parchet, dar trebuie găsită soluţia cea bună, având în vedere că în rapoartele MCV ni s-a spus că trebuie să găsim o metodologie transparentă."/>
  </head>
  <body>
    <article>
      <h1>Iohannis, despre situaţia interimatelor de la cele mai importante unităţi de Parchet: E o chestiune care trebuie rezolvată, dar nu fără a găsi soluţia bună. În rapoartele MCV ni s-a spus că trebuie să găsim o metodologie transparentă</h1>
      <address><time datetime="2019-11-19T20:34:00+00:00">19 Nov 2019, 20:34</time> by <a rel="author">Diana Stancovici</a></address>
      <p>
        <b>Preşedintele Klaus Iohannis a spus, marţi seară, că trebuie rezolvată problema interimatelor de la cele mai importante unităţi de Parchet, dar trebuie găsită soluţia cea bună, având în vedere că în rapoartele MCV ni s-a spus că trebuie să găsim o metodologie transparentă.</b>
      </p>
      <p>”Sunt zece interimate, plus alte posturi care sunt vacante de tot. E o chestiune care trebuie rezolvată, dar nu fără a găsi soluţia bună. În rapoartele MCV ni s-a spus că trebuie să găsim o metodologie transparentă. Ministrul Cătălin Predoiu lucrează la o metodologie şi imediat după alegeri continuăm discuţia pentru a vedea cât de repede e pregătit Ministerul Justiţiei de a prezenta public această metodologie, ca în câteva săptămâni sau luni, sper în februarie, să fie ocupate prin concurs aceste posturi. Legislaţia momentan e seacă, nu satisface cerinţele, nici ale MCV, nici ale opiniei publice. Nu am de gând să fac rabat de la integritate: meritocraţie şi în acest domeniu”, a spus Klaus Iohannis, marţi seară, întrebat fiind despre interimatele de la cele mai importate unităţi de Parchet.</p>
      <p>Întrebat ce fel de preşedinte se consideră, Iohannis a spus: ”Câteodată de la PSD mi se spune spectator, altă dată că sunt dictator şi vreau să acaparez putere. Sunt un preşedinte care real se implică, care vine cu soluţii şi care vine cu perspective, nu mă joc, nici nu dictez, prezidez”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>