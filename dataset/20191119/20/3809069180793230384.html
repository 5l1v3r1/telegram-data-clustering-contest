<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/champions-league/article/1416573/kagies-gemati-talento-i-aek-paixame-sklira"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T20:32:00+00:00"/>
    <meta property="og:title" content="Κάγιες: «Γεμάτη ταλέντο η ΑΕΚ, παίξαμε σκληρά»"/>
    <meta property="og:description" content="Ο Πέδρο Κάγιες έμεινε εντυπωσιασμένος από την ΑΕΚ και το ΟΑΚΑ κι απένειμε τα εύσημα στους παίκτες του για τη νίκη."/>
  </head>
  <body>
    <article>
      <h1>Κάγιες: «Γεμάτη ταλέντο η ΑΕΚ, παίξαμε σκληρά»</h1>
      <h2>Ο Πέδρο Κάγιες έμεινε εντυπωσιασμένος από την ΑΕΚ και το ΟΑΚΑ κι απένειμε τα εύσημα στους παίκτες του για τη νίκη.</h2>
      <address><time datetime="2019-11-19T20:32:00+00:00">19 Nov 2019, 20:32</time> by <a rel="author" href="http://www.gazzetta.gr/dimosiografos/katia-petropoulou" target="_blank">Κάτια Πετροπούλου</a></address>
      <p><b>Ο προπονητής της Ράστα Βέχτα είπε στη Συνέντευξη Τύπου:</b> «<i>Παίξαμε με συνέπεια και στις δύο πλευρές για 40 λεπτά και αξίζουν συγχαρητήρια στους παίκτες μου. Παίξαμε σκληρά μέχρι το τέλος. Είναι ξεχωριστό για μένα να παίζω σε ένα τέτοιο γήπεδο. Έχω δει πολλά παιχνίδια στο ΟΑΚΑ και να παίζεις κόντρα στην ΑΕΚ, μια ομάδα με τόση ιστορία, είναι ξεχωριστό</i>».</p>
      <p><b>Για το μαρκάρισμα του Λάνγκφορντ σχολίασε: </b>«<i>Δεν είναι μόνο ο Λάνγκφορντ. Η ΑΕΚ είναι ομάδα γεμάτη με ταλέντο. Ο Λάνγκφορντ είναι η κύρια επιλογή τους, αλλά εμείς προσπαθήσαμε να τον περιορίσουμε και να κόψουμε τη δράση του</i>».</p>
      <p><b>Από πλευράς παικτών, ο Μαξ Ντι Λίο ανέφερε:</b> «<i>Ήταν ένα σκληρό παιχνίδι. Είχαμε πολύ καλή εμφάνιση στην άμυνα. Κάναμε καλύτερη δουλειά στο δεύτερο μέρος στα ριμπάουντ και καταφέραμε να φτάσουμε στη νίκη</i>».</p>
      <figure>
        <iframe src="https://www.youtube.com/embed/J7vRMf1_SdU" width="640" height="360" data-service="Youtube" scrolling="no"/>
      </figure>
    </article>
  </body>
</html>