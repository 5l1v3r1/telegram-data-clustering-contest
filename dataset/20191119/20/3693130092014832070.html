<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/gaziantep-te-1720-polisle-uyusturucu-operasyonu-24-saat-surecek-1208896.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T20:40:00+00:00"/>
    <meta property="og:title" content="Gaziantep'te 1720 polisle uyuşturucu operasyonu! 24 saat sürecek"/>
    <meta property="og:description" content="Gaziantep'te uyuşturucu tacirlerine yönelik bin 720 polisin katıldığı, 24 saat sürecek operasyon başladı. Polis helikopteri, özel harekat ekipleri, dedektör köpek Unix'in de desteğiyle çok sayıda eve baskın yapıldı."/>
  </head>
  <body>
    <article>
      <h1>Gaziantep'te 1720 polisle uyuşturucu operasyonu! 24 saat sürecek</h1>
      <h2>Gaziantep'te uyuşturucu tacirlerine yönelik bin 720 polisin katıldığı, 24 saat sürecek operasyon başladı. Polis helikopteri, özel harekat ekipleri, dedektör köpek Unix'in de desteğiyle çok sayıda eve baskın yapıldı.</h2>
      <address>
        <time datetime="2019-11-19T20:40:00+00:00">19 Nov 2019, 20:40</time>
      </address>
      <p><b>Gaziantep</b>'te bin 720 polisin katılımıyla helikopter destekli uyuşturucu operasyonu düzenlendi.</p>
      <p><b>Narkotik Suçlarla Mücadele Şube Müdürlüğü ekipleri</b> koordinesinde <b>Vatan, Akdere, Beybahce</b> ve <b>Fırat </b>mahallelerinde bulunan adreslere eş zamanlı uyuşturucu operasyonu düzenlendi. Polis helikopteri ile özel harekat ekipleri ve droneların kullanıldığı operasyonda evlerde arama yapıldı.</p>
      <figure>
        <img src="https://images.bursadabugun.com/editor/haber/19112019/gaziantep-te-1720-polisle-uyusturucu-operasyo-3-12634999-o-5dd4452f71bda.jpg"/>
      </figure>
      <p>
        <b>SOKAKLAR ABLUKAYA ALINDI</b>
      </p>
      <p>Bin 720 polisin katıldığı operasyonlarda belirlenen adreslerin bulunduğu cadde ve sokaklar ablukaya alındı. Cadde ve sokak girişleri zırhlı araçlar ve özel harekat polisleri tarafından tutulurken, mahalle ve cadde içerisinde de geniş güvenlik tedbirleri alındı. Ekipler belirlenen adreslerin kapıları koç başı ile açarak arama yaptı.</p>
      <p>
        <b>HELİKOPTER VE DEDEKTÖR KÖPEK DESTEĞİ</b>
      </p>
      <p>Operasyon sırasında <b>polis helikopteri </b>sürekli uçuş yaparak yerdeki hareketliliği gözlemlendi. Dedektör köpek 'Unix'in de kullanıldığı operasyon kapsamındaki bazı evlerin kapılarının dışa açılır şekilde tasarlandığı, çok sayıda sürgü konulduğu ve evlerin güvenlik kamerasıyla kontrol edildiği görüldü.</p>
      <p><b>Uyuşturucu </b>madde ticareti yapıldığına dair ipuçlarına ulaşılan adreslerde bazı şüpheliler gözaltına alınırken, ekiplerin operasyonu 24 saat sürdüreceği bildirildi.</p>
    </article>
  </body>
</html>