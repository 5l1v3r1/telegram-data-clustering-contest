<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187107/"/>
    <meta property="og:site_name" content="Janam TV"/>
    <meta property="article:published_time" content="2019-11-19T20:53:42+00:00"/>
    <meta property="og:title" content="ലോകകപ്പ് മോഹങ്ങൾക്ക് തിരിച്ചടി; ഒമാനോട് തോൽവി വഴങ്ങി ഇന്ത്യ"/>
    <meta property="og:description" content="മസ്കറ്റ്: ലോകകപ്പ് ലോകകപ്പ് മോഹങ്ങൾക്ക് കനത്ത തിരിച്ചടി. യോഗ്യതാ മത്സരത്തിൽ ഒമാനോട് തോൽവി വഴങ്ങിയതോടെയാണ് ഇന്ത്യയുടെ ലോകകപ്പ് മോഹങ്ങൾക്ക് മേൽ വിള്ളൽ"/>
  </head>
  <body>
    <article>
      <h1>ലോകകപ്പ് മോഹങ്ങൾക്ക് തിരിച്ചടി; ഒമാനോട് തോൽവി വഴങ്ങി ഇന്ത്യ</h1>
      <address><time datetime="2019-11-19T20:53:42+00:00">19 Nov 2019, 20:53</time> by <a rel="author">Janam TV Web Desk</a></address>
      <p>മസ്കറ്റ്: ലോകകപ്പ് ലോകകപ്പ് മോഹങ്ങൾക്ക് കനത്ത തിരിച്ചടി. യോഗ്യതാ മത്സരത്തിൽ ഒമാനോട് തോൽവി വഴങ്ങിയതോടെയാണ് ഇന്ത്യയുടെ ലോകകപ്പ് മോഹങ്ങൾക്ക് മേൽ വിള്ളൽ വീഴ്ത്തിയത്. എതിരില്ലാത്ത ഒരു ഗോളിനാണ് ഒമാന്റെ ജയം. 33-ാം മിനിറ്റില്‍ ഇന്ത്യയുടെ പ്രതിരോധ പിഴവില്‍ നിന്ന് അല്‍ ഗസാനിയാണ് ഒമാന്റെ വിജയ ഗോള്‍ നേടിയത്.</p>
      <p>കളിയുടെ ആദ്യ അഞ്ചാം മിനിറ്റിൽ ഒമാന് വീണു കിട്ടിയ പെനാൽറ്റി ഗസാനിക്ക് ലക്ഷ്യത്തിലെത്തിക്കാനായില്ല. ബോക്സിൽ ഗസാനിയെ രാഹുൽ ബെക്കെ വീഴ്ത്തിയതിനാണ് റഫറി പെനാൽറ്റി വിധിച്ചത്. ഗസാനിയുടെ കിക്കിൽ പന്ത് ബാറിന് മുകളിലൂടെ ലക്ഷ്യം മറന്നു പാഞ്ഞു. മുപ്പത്തിമൂന്നാം മിനിറ്റിലെ ഗോളിലൂടെ ആ പിഴവ് മെഹ്സൻ അൽ ഗസാനി പരിഹരിച്ചു.</p>
      <p>തോൽവിയോടെ അഞ്ചു കളിയിൽ നിന്ന് വെറും മൂന്നു പോയിന്റുകൾ മാത്രം നേടി ഇന്ത്യ നാലാം സ്ഥാനത്താണ്. അഞ്ചു കളിയിൽ നിന്നായി പന്ത്രണ്ടു പോയിന്റുകൾ നേടി ഒമാൻ രണ്ടാം സ്ഥാനത്താണ്.</p>
    </article>
  </body>
</html>