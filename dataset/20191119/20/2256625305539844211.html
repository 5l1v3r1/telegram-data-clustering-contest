<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158875_1241.html"/>
    <meta property="og:site_name" content="Novsport"/>
    <meta property="article:published_time" content="2019-11-19T20:05:00+00:00"/>
    <meta property="og:title" content="ПСЖ към Барса: Връщаме Неймар срещу 140 млн. и Ансу Фати"/>
    <meta property="og:description" content="Френският шампион иска Пауло Дибала от Ювентус за заместник на бразилеца"/>
  </head>
  <body>
    <article>
      <h1>ПСЖ към Барса: Връщаме Неймар срещу 140 млн. и Ансу Фати</h1>
      <address><time datetime="2019-11-19T20:05:00+00:00">19 Nov 2019, 20:05</time> by <a rel="author">Велизар Антов</a></address>
      <p>Пари Сен Жермен е направил оферта на Барселона за сделка за завръщането на Неймар на "Камп Ноу", съобщава "Диарио ГОЛ".<br/><br/>Испанският футболен шампион иска да се подсили с бразилската звезда, а и той не крие желанието си отново за облече "синьо-черния" екип.<br/><br/>Каталунците отказват да заплатят исканите 200 милиона евро за бившия си играч, но ръководството на парижани е изразило готовност да пусне Неймар в Барселона срещу 140 милиона евро и младата надежда на каталунците Ансу Фати.<br/><br/>17-годишният Фати, който е оценяван на 40 милиона евро, вече направи сериозно впечатление, а през този сезон записа 12 гола и 1 асистенция в 10 мача за представителния тим на Барса.<br/><br/>Както е известно Неймар напусна "Камп Ноу" през август 2017 година, за да премине в гранда от френската столица срещу рекордните 222 милиона евро. <br/><br/>Според "Франс Футбол" Пари Сен Жермен вече е набелязал и заместник на Неймар. <br/><br/>Това е аржентинският национал Пауло Дибала от Ювентус, за когото шампионите на Лига 1 са готови да платят 90 милиона евро.</p>
    </article>
  </body>
</html>