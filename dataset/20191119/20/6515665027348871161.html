<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361017/srbija-izrucuje-crnoj-gori-vodju-skaljarskog-klana-vukotic-pred-sudom-u-podgorici-zbog-3-pokusaja-ubistva"/>
    <meta property="og:site_name" content="kurir.rs"/>
    <meta property="article:published_time" content="2019-11-19T20:02:00+00:00"/>
    <meta property="og:title" content="SRBIJA IZRUČUJE CRNOJ GORI VOĐU ŠKALJARSKOG KLANA: Vukotić pred sudom u Podgorici zbog 3 pokušaja ubistva"/>
    <meta property="og:description" content="Krivično vanpretesno veće Višeg suda u Beogradu donelo je rešenje kojim se utvrđuje da su ispunjene zakonske pretpostavke za izručenje Jovana Vukotića, vođe škaljarskog klana, pravosudnim organima Crne Gore.On će biti izručen radi vođenja krivičnog postupka ..."/>
  </head>
  <body>
    <article>
      <h6 class="kicker">Apelacioni sud ima pravo žalbe u roku od tri dana</h6>
      <h1>SRBIJA IZRUČUJE CRNOJ GORI VOĐU ŠKALJARSKOG KLANA: Vukotić pred sudom u Podgorici zbog 3 pokušaja ubistva</h1>
      <address>
        <time datetime="2019-11-19T20:02:00+00:00">19 Nov 2019, 20:02</time>
      </address>
      <p>Krivično vanpretesno veće Višeg suda u Beogradu donelo je rešenje kojim se utvrđuje da su ispunjene zakonske pretpostavke za izručenje Jovana Vukotića, vođe "škaljarskog" klana, pravosudnim organima Crne Gore.</p>
      <p>On će biti izručen radi vođenja krivičnog postupka pred Višim sudom u Podgorici zbog krivičnih dela teško ubistvo u pokušaju i krivičnog dela nedozvoljeno držanje oružja i eksplozivnih materija. Na ovo rešenje Apelacioni sud ima pravo žalbe u roku od tri dana.</p>
      <figure>
        <img src="https://www.kurir.rs/data/images/2019/11/19/19/2057751_75341148-1008445899508121-1628445513227436032-n_ff.jpg?ver=1574190024"/>
        <figcaption>
          <cite>foto: Kurir</cite>
        </figcaption>
      </figure>
      <p>Podsetimo, Vukotić je u februaru ove godine u Beogradu pravosnažno osuđen na 15 meseci zatvora zbog korišćenja falsifikovanog makedonskog pasoša sa njegovom slikom, ali na ime Georgi Andonov, a ta kazna mu ističe u decembru.</p>
      <p>Vukotić, inače, ima i sprsko i crnogorsko državljanstvo. On je saslušan je u Srbiji u povodom zamolnice crnogorskog Ministarstva pravde, u vezi sa pokušajima ubistava Vojina Stupara i Miloša Radonjića u Kotoru 2016, kao i Tamare Zvicer, u istom gradu iste godine.</p>
      <p>Označen je kao vođa ozloglašenog "škaljarskog" klana koji godinama ratuje sa "kavačima" i u tom ratu do sada je život izgubilo oko 40 ljudi. Jedna od žrtava jezivih obračuna je i Vukotićev otac Vesko Vukotić.</p>
      <p>(Kurir.rs)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3340389/vukotic-se-protivi-izrucenju-skaljarac-nece-u-rodnu-crnu-goru-ceka-ga-sudjenje-za-3-pokusaja-ubistva"/>
        <a href="https://www.kurir.rs/crna-hronika/3329537/izrucuju-jovana-vukotica-vodja-skaljaraca-seli-se-u-crnu-goru"/>
        <a href="https://www.kurir.rs/crna-hronika/3329235/pala-odluka-srbija-izrucuje-jovana-vukotica-38-crnoj-gori-osumnjicen-za-3-pokusaja-ubistva-u-kotoru-2016-veruje-se-da-je-visokorangirani-pripadnik-skaljarskog-klana"/>
        <a href="https://www.kurir.rs/crna-hronika/3314545/odbijena-molba-za-uslovni-otpust-skaljarca-jovan-vukotic-ostaje-u-zatvoru"/>
      </related>
    </article>
  </body>
</html>