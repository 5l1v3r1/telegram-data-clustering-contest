<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/19/prvni-snimky-chystanych-hodinek-honor-watch-magic-2/"/>
    <meta property="og:site_name" content="GizChina.cz"/>
    <meta property="article:published_time" content="2019-11-19T20:00:34+00:00"/>
    <meta property="og:title" content="První snímky chystaných hodinek Honor Watch Magic 2"/>
    <meta property="og:description" content="Druhé generace chytrých hodinek Honor Watch Magic 2 se dočkáme už 26. listopadu na oficiální představovačce v čínském Pekingu, tak co takhle první snímky ?"/>
  </head>
  <body>
    <article>
      <h1>První snímky chystaných hodinek Honor Watch Magic 2</h1>
      <address><time datetime="2019-11-19T20:00:34+00:00">19 Nov 2019, 20:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Druhé generace chytrých hodinek Honor Watch Magic 2 se dočkáme už 26. listopadu na oficiální představovačce v čínském Pekingu, kde se mimo jiné také poprvé ukáže duo telefonů Honor V30 a V30 Pro. A když máme přesně týden do této akce, tak se sluší tyto nové „cibule“ také ukázat na prvních reálných <a href="https://www.techradar.com/news/honor-watch-magic-2-launch-date-confirmed-and-weve-got-the-first-images">fotografiích</a>. A musíme říct, že hodinky vypadají velmi stylově a rozhodně se budou na našich zápěstích opravdu vyjímat.</p>
      <figure>
        <img src="https://gizchina.cz/wp-content/uploads/2019/11/pUBSsfCyvQnqpuybnFCDKW-1366-80.jpg"/>
      </figure>
      <p>V porovnání s první generací bychom se neměli dočkat přehnaných změn ani v designu, na první pohled vypadají rámečky hodinek o trochu užší a nevystupují tolik do prostoru. Takže půjde o lehký ústup od konceptu vzhledu „klasických“ hodinek, ale dnes už na to dá asi jen málokdo. Barevně se tentokrát Honor rozhodli dát šanci vždy slušivé černé a kromě těla hodinek tuto barvu použili i na pásek samotný který vypadá materiálem na kůži. Jediný designový výstřelek je tak červený proužek na korunce tlačítka, přece jen kompletně černá by byla asi příliš depresivní.</p>
      <figure>
        <img src="https://gizchina.cz/wp-content/uploads/2019/11/N6Tj6u8AyEUZzHbp2BAvSW-1366-80.jpg"/>
      </figure>
      <p>O použitém hardwaru zatím nejsou k dispozici vůbec žádné informace a tak se musíme spokojit jen s obecným očekáváním speciálního hodinkového procesoru Kirin A1 od mateřského <a href="http://gizchina.cz/tag/huawei">Huawei</a>. Jako obvykle budou Honor Watch Magic 2 soupeřit v bratrovražedném boji s kousky od Huawei a pokud vše dopadne jako v minulosti, tak by opět mohli bodovat cenou. A podle zasvěcených by u tohoto modelu mělo dojít i na globální dostupnost, takže se už pomalu můžeme začít těšit.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/15/makibes-e38-chytre-hodinky-za-dobrou-cenu-se-slevovym-kuponem/"/>
        <a href="https://gizchina.cz/2019/11/12/honor-uvadi-na-trh-honor-9x-s-trojitym-48mpx-fotoaparatem/"/>
        <a href="https://gizchina.cz/2019/11/11/honor-v30-s-podporu-5g-bude-predstaven-26-listopadu/"/>
      </related>
    </article>
  </body>
</html>