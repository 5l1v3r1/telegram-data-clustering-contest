<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/3361019/panika-srpskim-jutjuberima-prete-kazne-do-42-000-ovo-su-nova-stroga-pravila-kazne-za-influensere-drakonske"/>
    <meta property="og:site_name" content="kurir.rs"/>
    <meta property="article:published_time" content="2019-11-19T20:29:00+00:00"/>
    <meta property="og:title" content="PANIKA! SRPSKIM JUTJUBERIMA PRETE KAZNE DO 42.000 $! Ovo su nova stroga pravila - kazne za influensere DRAKONSKE"/>
    <meta property="og:description" content="Ako influenseri, čiji je kanal namenjen odraslima, u video-snimku prikažu poster iz crtaća, igricu, decu, životinje, igračke ili drugi sadržaj koji privlači mališane, biće debelo udareni po džepu"/>
  </head>
  <body>
    <article>
      <h6 class="kicker">Strogo! USKORO NOVA PRAVILA INTERNET GIGANTA</h6>
      <h1>PANIKA! SRPSKIM JUTJUBERIMA PRETE KAZNE DO 42.000 $! Ovo su nova stroga pravila - kazne za influensere DRAKONSKE</h1>
      <address>
        <time datetime="2019-11-19T20:29:00+00:00">19 Nov 2019, 20:29</time>
      </address>
      <p>
        <b>Ako influenseri, čiji je kanal namenjen odraslima, u video-snimku prikažu poster iz crtaća, igricu, decu, životinje, igračke ili drugi sadržaj koji privlači mališane, biće debelo udareni po džepu</b>
      </p>
      <p>Među srpskim jutjuberima vlada velika panika, jer Jutjub uvodi nova pravila po kojima influenseri za svaku sitnicu mogu biti kažnjeni po džepu i do čak 42.000 dolara!</p>
      <p>Naime, Jutjub će nove propise početi da primenjuje početkom 2020. Dotad će svaki jutjuber koji ima kanal morati da izabere da li je kanal namenjen samo deci ili odraslima, ili će pak pre objavljivanja svakog video-klipa označavati da li je video za decu ili odrasle.</p>
      <p>Međutim, kako za Kurir tvrdi Igor Rakocija sa Jutjub kanala Balkantech, ova pravila najviše će pogoditi influensere koji se opredele za kanal za odrasle, jer im, ukoliko Jutjub proceni da je u nekom od njihovih video-klipova bilo nekog sadržaja koji bi mogao da privuče decu, sleduje kazna od 42.000 dolara!</p>
      <p>
        <b>Kreatori</b>
      </p>
      <p>- Mi kao kreatori smo u obavezi da od 1. januara odredimo da li je kanal za decu ili odrasle, ili ćemo to određivati za svaki video. Problem su ta nejasna pravila, recimo, ukoliko ja odredim da je moj kanal namenjen odraslima, a snimam neki video i pored mene je recimo poster iz nekog crtaća, Jutjub može da proceni da je to sadržaj za decu i da sam ja želeo da ih obmanem i privučem decu i mogu biti kažnjen i ostati bankrot - navodi Rakocija.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3347943/primitivac-baka-prase-deca-ga-obozavaju-a-on-ih-ovako-ponizava-ovo-je-moj-krevet-ovde-nastaju-gona-i-deca-je-li-ovo-najskandaloznija-izjava-srpskog-jutjubera-video"/>
        <a href="https://www.kurir.rs/zabava/pop-kultura/3347695/lift-za-porse-portir-dzemper-od-soma-i-po-evra-baka-prase-otvorio-vrata-svog-luks-stana-i-sokirao-pratioce-parama-u-svakom-cosku-a-onda-zgrozio-jednim-potezom"/>
        <a href="https://www.kurir.rs/vesti/drustvo/3345825/nemci-podelili-srpske-jujubere-u-klanove-evo-ko-je-s-kim-baka-prase-i-coda-protiv-kike-coneta-i-srbljaka-ovo-je-prava-pozadina-rata-na-yt"/>
      </related>
      <p>On dodaje i da jutjuberi čiji je kanal namenjen odraslima mogu biti kažnjeni i ako se na klipu vidi neka igrica, deca, pas, igračka, prodavnica s igračkama ili ako se čuje dečja pesma.</p>
      <p>- Ono što je nasmešnije od tih pravila jeste da ne smeš da razgovaraš u snimku na način koji je razumljiv deci. I sad, ko će odrediti način mog govora? Te promene su donete na brzinu, a na taj način neke kanale mogu i da sruše. Oni će češljati i neke klipove odranije i ako procene da je na snimku nešto što bi privuklo decu, mogu nas kazniti - ističe naš sagovornik.</p>
      <p>
        <b>Lažni nalozi</b>
      </p>
      <p>Rakocija naglašava da će oni jutjuberi koji označe da im je kanal namenjen isključivo deci izgubiti zaradu i oglašivače, dok će ovi čiji je kanal namenjen odraslima izgubiti i veliki deo publike u koju spadaju deca do 13 godina.</p>
      <figure>
        <img src="https://www.kurir.rs/data/images/2019/11/19/20/2057785_0803-igor-rakocija_ff.jpg?ver=1574190626"/>
        <figcaption>
          <cite>foto: Printskrin / You Tube</cite>
        </figcaption>
      </figure>
      <p>- Mnoga deca će praviti fejk naloge. Jutjuberi su u šoku i neverici zbog ovih propisa. Većina će da se odluči za kanal za odrasle, ali je to mač sa dve oštrice, jer Jutjub za svaku sitnicu može da kazni novčano - napominje sagovornik Kurira.</p>
      <p>Ostali jutjuberi, među kojima Bogdan Ilić, tj. Baka Prase, i Danilo Badnjar Čoda, nisu odgovarali na pozive Kurira povodom ove teme.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3359313/sve-prsti-od-luksuza-baka-prase-otvorio-vrata-novog-stana-u-elitnom-naselju-pokazao-pogled-od-kog-zastaje-dah-pa-otkrio-sta-planira-na-terasi-novog-doma-foto"/>
        <a href="https://www.kurir.rs/vesti/drustvo/3345273/strasno-nemci-finansirali-rat-srpskih-jutjubera-preko-baka-praseta-i-kike-izazivaju-vrsnjacko-nasilje-ovo-je-prava-pozadina-obracuna-na-yt"/>
        <a href="https://www.kurir.rs/zabava/pop-kultura/3343827/ima-gorih-od-bake-i-kike-on-je-zbog-nje-izgubio-4-miliona-pratilaca-za-24-sata-jer-ga-je-najstrasnije-optuzila-posle-se-uplasila-da-ga-neko-ne-ubije-pa-uradila-ovo"/>
      </related>
      <blockquote><b>Osveta giganta PLATILI KAZNU, PA SE PERU<br/></b>Igor Rakocija kaže da su ova pravila tehnički u cilju zaštite dece, a da je pozadina kazna od 170 miliona dolara, koju je Jutjub nedavno platio zbog kršenja privatnosti dece.<br/>- Postoji zakon u Americi još iz 1998, prema kome je zabranjeno prikupljanje informacija o deci. Američko regulatorno telo je tužilo Jutjub, jer su prikupljali informacije kako bi deci preporučivali video-snimke koji ih zanimaju. U smislu da ako dete gleda crtani, da mu pored preporuče neki drugi crtani film. Sada nama jutjuberima prave problem, a oni se zapravo peru kako bi izbegli nove tužbe - objašnjava on.</blockquote>
      <blockquote><b>Ko su najpoznatiji srpski jutjuberi<br/></b>• Bogdan Ilić Baka Prase • Stefan Vuksanović Muđa • Stefan Janković Janko • Dejan Dražić Deks Rok • Stuberi • Anđela i Nađa • Jana Dačović • Danilo Badnjar Čoda</blockquote>
      <p>
        <b>(Kurir.rs / Mina Branković / Foto:Shutterstock, Printscreen, Nemanja Nikolić)</b>
      </p>
    </article>
  </body>
</html>