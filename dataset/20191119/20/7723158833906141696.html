<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/papapetroy-i-chara-gia-ti-niki-kai-to-kampanaki/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-19T20:09:07+00:00"/>
    <meta property="og:title" content="Παπαπέτρου: Η χαρά για τη νίκη και το καμπανάκι"/>
    <meta property="og:description" content="Ο Ιωάννης Παπαπέτρου αναφέρθηκε στη νίκη επί της Ζαλγκίρις, ενώ χτύπησε καμπανάκι για τα τελευταία λεπτά στο ματς με την Ζαλγκίρις."/>
  </head>
  <body>
    <article>
      <h1>Παπαπέτρου: Η χαρά για τη νίκη και το καμπανάκι</h1>
      <address>
        <time datetime="2019-11-19T20:09:07+00:00">19 Nov 2019, 20:09</time>
      </address>
      <h3>Ο Ιωάννης Παπαπέτρου αναφέρθηκε στη νίκη επί της Ζαλγκίρις, ενώ χτύπησε καμπανάκι για τα τελευταία λεπτά στο ματς με την Ζαλγκίρις.</h3>
      <p>«Είναι υπέροχο να κλείνουμε έτσι ένα παιχνίδι. Είχαμε πολλές δυσκολίες αυτή την εβδομάδα. Είχαμε νέο προπονητή και ήταν δύσκολο για την ομάδα να μείνει συγκεντρωμένη και έτοιμη. Παίξαμε σαν μία γροθιά, μείναμε ενωμένοι. Δεν το κάναμε αυτό σε προηγούμενα ματς, το κάναμε όμως τώρα. Αφήσαμε την ψυχή μας στο παρκέ και καταφέραμε να κερδίσουμε», ανέφερε αρχικά ο έμπειρος φόργουορντ μετά το διπλό στο Κάουνας, προτού προσθέσει: </p>
      <p>«Δεν μπορείς ποτέ να χαλαρώσεις απέναντί τους. Το ξέραμε και κάναμε κάποια λάθη στο τέλος. Προφανώς έχουν μερικούς σπουδαίους παίκτες που πήραν μεγάλα σουτ. Πρέπει να είμαστε πιο συνεπείς και σταθεροί. Δεν πληρώσαμε τα λάθη μας σήμερα, αλλά αυτό έγινε στο παρελθόν, μπορεί να γίνει και στο μέλλον. Πρέπει να είμαστε συνεπείς, τώρα παλέψαμε περισσότερο και στην άμυνα. Κάναμε πολύ καλή δουλειά για 36-37 λεπτά». </p>
    </article>
  </body>
</html>