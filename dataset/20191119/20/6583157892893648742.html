<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/obywatel-ukrainy-nie-zauwazyl-znaku-stop-zginely-cztery-mlode-osoby-grozi-mu-8-lat-wiezienia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T20:02:00+00:00"/>
    <meta property="og:title" content="Obywatel Ukrainy nie zauważył znaku „STOP”, zginęły cztery młode osoby. Grozi mu 8 lat więzienia"/>
    <meta property="og:description" content="Niebawem rozpocznie się proces 24-letniego obywatela Ukrainy Ihora K., który spowodował tragiczny w skutkach wypadek, jaki miał miejsce w Nasutowie. Nie zauważył znaku stop, przez co życie straciły cztery młode osoby."/>
  </head>
  <body>
    <article>
      <h1>Obywatel Ukrainy nie zauważył znaku „STOP”, zginęły cztery młode osoby. Grozi mu 8 lat więzienia</h1>
      <address>
        <time datetime="2019-11-19T20:02:00+00:00">19 Nov 2019, 20:02</time>
      </address>
      <p>
        <b>Niebawem rozpocznie się proces 24-letniego obywatela Ukrainy Ihora K., który spowodował tragiczny w skutkach wypadek, jaki miał miejsce w Nasutowie. Nie zauważył znaku stop, przez co życie straciły cztery młode osoby.</b>
      </p>
      <p>Zakończyło się prokuratorskie śledztwo w sprawie tragicznego w skutkach wypadku w Nasutowie, w którym życie straciły cztery osoby. Zdarzenie miało miejsce w piątek 14 czerwca około godziny 18:10. Na drodze wojewódzkiej nr 828 Niemce – Bogucin, na skrzyżowaniu z drogą gminną prowadzącą do Dysa, zderzyły się dwa samochody osobowe: mazda i renault.</p>
      <p>Policjanci ustalili, że kierujący renaultem obywatel Ukrainy Ihor K. jechał lokalną drogą od strony Nowego Stawu. Wjeżdżając na skrzyżowanie, zignorował znak „STOP”. W wyniku tego doprowadził do zderzenia z mazdą, której kierowca jechał drogą wojewódzką w kierunku Niemiec. Siła zderzenia była tak duża, że oba pojazdy wypadły poza drogę.</p>
      <p>Autami podróżowało pięć osób w wieku od 19 do 23 lat. Dwie z nich życie straciły na miejscu. Kolejne dwie, w wyniku doznanych obrażeń ciała, zmarły w szpitalu. Kierowcy renaulta nic się nie stało. Jak tłumaczył, nie zauważył znaku „STOP”. Prokuratura Rejonowa w Lublinie oskarżyła go o spowodowanie wypadku ze skutkiem śmiertelnym. 24-latkowi grozi za to kara do ośmiu lat pozbawienia wolności. Sprawę rozstrzygnie Sąd Rejonowy w Świdniku.</p>
      <slideshow>
        <figure>
          <img src="https://lublin112.pl/wp-content/uploads/gallery/2019/06/feda429a/121.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/122.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/123.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/120.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/124.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/125.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/127.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/126.jpg"/>
        </figure>
        <figure>
          <img src="https://lublin112.pl/wp-content/uploads/gallery/2019/06/feda429a/129.jpg"/>
        </figure>
      </slideshow>
      <p>(fot. lublin112.pl)</p>
    </article>
  </body>
</html>