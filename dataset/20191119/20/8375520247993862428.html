<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zerkal-mozhe-nastupnogo-tizhnya-piti-z-mzs-641034.html?utm_source=gravitec&amp;utm_medium=push&amp;utm_campaign=%D0%97%D0%B5%D1%80%D0%BA%D0%B0%D0%BB%D1%8C"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T20:59:23+00:00"/>
    <meta property="og:title" content="Зеркаль іде з МЗС. Команда Зеленського зливатиме справи проти Росії у міжнародних судах, бо хоче миру?"/>
    <meta property="og:description" content="Зеркаль може наступного тижня піти з МЗС"/>
  </head>
  <body>
    <article>
      <h1>Зеркаль іде з МЗС. Команда Зеленського зливатиме справи проти Росії у міжнародних судах, бо хоче миру?</h1>
      <address>
        <time datetime="2019-11-19T20:59:23+00:00">19 Nov 2019, 20:59</time>
      </address>
      <h4>Зеркаль може наступного тижня піти з МЗС</h4>
      <p>Заступник глави МЗС Олена Зеркаль заявила, що на наступному тижні можливо покине посаду в міністерстві закордонних справ.</p>
      <p>Про це вона заявила в інтерв'ю <a href="https://www.youtube.com/channel/UCkUe2e1YuRtBRRaP2XTupwg">Bihus. info</a>.</p>
      <p>Дипломат розповіла, що виконає останнє завдання цього тижня і звільниться.</p>
      <p>«На цьому тижні я виконаю своє останнє завдання — проведу процесуальне слухання в Гаазі по новому арбітражу, що стосується наших військових кораблів, які були затримані рік тому та утримувалися Росією, і наших моряків. І все, як я і обіцяла», — сказала Зеркаль.</p>
      <p>Дипломат додала, що їй «потрібно зробити перерву».</p>
      <p>«А щодо завдань, які переді мною стояли чи будуть стояти, — я завжди шукала собі щось, що мене цікавило, що було великим викликом, за що ніхто не хотів братися і мав сумніви, чи це можна зробити», — сказала заступник міністра.</p>
      <p>Відповідаючи на питання, чому вона не хоче залишитися в МЗС як частина системи, яка може чинити спротив по Росії, дипломат відповіла, що є запит на мир і президент буде його виконувати.</p>
      <p>«Я не можу робити супротив, будучи дипломатом всередині міністерства закордонних справ, яке виконує рішення президента...З точки зору «ми будемо дружити з Росією», я не той персонаж, який про дружбу. Росіяни ставитимуть питання про моє відсторонення, бо я не та людина, з якою вони можуть домовитися», - сказала вона.</p>
      <p>Зеркаль зазначила, що останній місяць була відсторонена від процесів щодо газу і це було останній аргумент, що треба йти.</p>
      <p>Вона нагадала, що на момент інавгурації президента вона не бачила себе в Офісі президента, однак, «указ президента (про його призначення в МЗС — ред) вийшов до того, як з нею поговорили про це.</p>
      <figure>
        <iframe src="https://www.youtube.com/embed/--9pxkHVvAg" width="640" height="360" data-service="Youtube" scrolling="no"/>
      </figure>
      <p>Нагадаємо, 14 серпня Олена Зеркаль повідомила, що планує завершити свою роботу в Міністерстві закордонних справ. На її думку, вона разом з командою виконала всі поставлені перед нею завдання.</p>
      <p>21 травня президент Володимир Зеленський підписав указ про призначення Зеркаль заступником глави Адміністрації президента. Пізніше <a href="https://glavcom.ua/news/z-saytu-prezidenta-znik-ukaz-pro-priznachennya-zerkal-595605.html">указ Зеленського зник з сайту</a> глави держави.</p>
      <p>Пізніше <a href="https://glavcom.ua/news/smishna-kadrova-politika-za-pivdobi-zelenskiy-skasuvav-sviy-ukaz-pro-priznachennya-zerkal-595682.html">президент скасував указ про призначення Зеркаль</a> заступником глави Адміністрації президента України. Потім Зеленський призначив Вадима Пристайка заступником глави Адміністрації президента.</p>
      <p>Наразі заступник глави Міністерства закордонних справ з питань європейської інтеграції Олена Зеркаль продовжує працювати на своїй посаді. Однак ще у серпні вона заявила, що <a href="https://glavcom.ua/news/zerkal-zayavila-shcho-zavershuje-robotu-v-mzs-617959.html">завершує роботу в МЗС</a>.</p>
      <related>
        <a href="https://glavcom.ua/news/golova-nacradi-z-pitan-telebachennya-i-radiomovlennya-podav-u-vidstavku-590972.html"/>
        <a href="https://glavcom.ua/news/mzs-zaklikaje-ukrajinciv-unikati-nelegalnogo-pracevlashtuvannya-za-kordonom-472201.html"/>
        <a href="https://glavcom.ua/news/zerkal-poyasnila-chomu-vidmovilasya-buti-zastupnikom-golovi-administraciji-prezidenta-595668.html"/>
      </related>
    </article>
  </body>
</html>