<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134790-treciajame-kelinyje-sustojusi-maciulio-aek-lemiamame-ketvirtyje-neissigelbejo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T20:50:00+00:00"/>
    <meta property="og:title" content="Trečiajame kėlinyje sustojusi Mačiulio AEK lemiamame ketvirtyje neišsigelbėjo"/>
    <meta property="og:description" content="Jono Mačiulio atstovaujamam AEK (4-2) klubui nepavyko pratęsti pergalingos serijos. Atėnų ekipa antradienio vakarą namuose 75:79 (18:18, 22:15, 15:29, 20:17) nusileido Vechtos RASTA (4-2) komandai ir taip nutraukė trijų pergalių seriją. Mačiulis per 24 minutes pelnė 5 taškus (1/2 dvit., 1/3 trit.), atkovojo 6 kamuolius, atliko 2 rezultatyvius perdavimus, išrašė bloką, tačiau 3 sykius pažeidė taisykles, kartą suklydo ir surinko 8 naudingumo balus. Iki tol 7 taškais (40:33) ..."/>
  </head>
  <body>
    <article>
      <h1>Trečiajame kėlinyje sustojusi Mačiulio AEK lemiamame ketvirtyje neišsigelbėjo</h1>
      <address>
        <time datetime="2019-11-19T20:50:00+00:00">19 Nov 2019, 20:50</time>
      </address>
      <p>Nuotr.: Basketnews.lt/V.Mikaitis</p>
      <figure>
        <a href="https://www.basketnews.lt/paveikslelis-206622-any1000x1000.jpg">
          <img src="https://www.basketnews.lt/paveikslelis-206622-any630x500.jpg"/>
        </a>
      </figure>
      <p>Nuotr. Basketnews.lt/V.Mikaitis</p>
      <p>Jono Mačiulio atstovaujamam AEK (4-2) klubui nepavyko pratęsti pergalingos serijos.</p>
      <p>Atėnų ekipa antradienio vakarą namuose <b>75:79</b> (18:18, 22:15, 15:29, 20:17) nusileido Vechtos RASTA (4-2) komandai ir taip nutraukė trijų pergalių seriją.</p>
      <p>Mačiulis per 24 minutes pelnė 5 taškus (1/2 dvit., 1/3 trit.), atkovojo 6 kamuolius, atliko 2 rezultatyvius perdavimus, išrašė bloką, tačiau 3 sykius pažeidė taisykles, kartą suklydo ir surinko 8 naudingumo balus.</p>
      <p>Iki tol 7 taškais (40:33) pirmavusi AEK sustojo trečiajame kėlinyje, kuriame RASTA pelnė 29 taškus, šeimininkai – 15, o Atėnų klubas po trisdešimties žaidimo minučių atsiliko 7 taškais (55:62).</p>
      <p>Likus kiek daugiau nei 2 minutėms Kamaris Murphy pataikė baudos metimą ir RASTA pranašumą padidino iki 8 taškų – 75:67.</p>
      <p>Likus pusantros minutės Marcusas Slaughteris realizavo dvi baudas, o Keithas Langfordas smeigė iš toil, taip sumažindamas AEK atsilikimą iki 3 taškų – 72:75.</p>
      <p>Visgi atsaką turėjo Maxas Di Leo, kuris pasinaudojo Steve‘o Vasturia perdavimu ir pataikė metimą iš distancijos – Vechtos klubas, likus 41 sekundei, pirmavo 78:72.</p>
      <p>Di Leo dar pridėjo baudą, o Langfordas pataikė tolimą metimą, tačiau šis galutiniam rezultatui įtakos daug neturėjo – RASTA šventė ketvirtąją pergalę.</p>
      <p>
        <i>AEK: Howardas Sant-Roosas 21 (4/7 trit.), Keithas Langfordas 19 (3/8 trit., 6 rez. perd.), Marcusas Slaughteris 11 (8 atk. kam.), Stefanas Jankovičius 9.</i>
      </p>
      <p>
        <i>RASTA: Steve'as Vasturia 17 (8 atk. kam.), Ishmailas Wainrightas 16 (3/5 trit.), Joshas Youngas 11 (6 atk. kam.), Trevisas Simpsonas 10.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-0-crop100x150.jpg"/>
      </figure>
      <p><a href="https://www.basketnews.lt/zaidejai/22356-stephen-paul-vasturia.html">Stephen Paul Vasturia</a> Taškai: 17 Naudingumas: 20 Dvitaškiai: 55% 6/11 Atkovoti kamuoliai: 8</p>
    </article>
  </body>
</html>