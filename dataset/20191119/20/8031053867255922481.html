<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%ce%b1%ce%b8%ce%ae%ce%bc%ce%b1%cf%84%ce%b1-%ce%b9%cf%83%cf%84%ce%bf%cf%81%ce%af%ce%b1%cf%82-%ce%b1%cf%80%cf%8c-%cf%84%ce%bf%ce%bd-%ce%b1%ce%bb%ce%ad%ce%be%ce%b7-%cf%84%cf%83%ce%af%cf%80%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T20:57:35+00:00"/>
    <meta property="og:title" content="Μαθήματα ιστορίας από τον Αλέξη Τσίπρα: Οι Έλληνες στην κατοχή άκουγαν… Deutsche Welle! – Βίντεο"/>
    <meta property="og:description" content="Σε ακόμη μία γκάφα υπέπεσε ο Αλέξης Τσίπρας, στη συνέντευξη που παραχώρησε σήμερα, αφού ανέφερε ότι κατά τη διάρκεια της Κατοχής οι Ελληνες άκουγαν… Deutsche Welle."/>
  </head>
  <body>
    <article>
      <h1>Μαθήματα ιστορίας από τον Αλέξη Τσίπρα: Οι Έλληνες στην κατοχή άκουγαν… Deutsche Welle! – Βίντεο</h1>
      <address>
        <time datetime="2019-11-19T20:57:35+00:00">19 Nov 2019, 20:57</time>
      </address>
      <p>
        <b>Σε ακόμη μία γκάφα υπέπεσε ο Αλέξης Τσίπρας, στη συνέντευξη που παραχώρησε σήμερα, αφού ανέφερε ότι κατά τη διάρκεια της Κατοχής οι Ελληνες άκουγαν… Deutsche Welle.</b>
      </p>
      <p>Ο πρόεδρος του ΣΥΡΙΖΑ υπέπεσε σε αυτό το λάθος όταν αναφέρθηκε στο δημοσίευμα των Financial Times για τροπολογία του Ποινικού Κώδικα, που αφορά το «ξεπάγωμα» περιουσιακών στοιχείων των υπόπτων για ξέπλυμα χρήματος, αν δεν δικαστούν εντός 18 μηνών.</p>
      <p>Μιλώντας για αυτό, ο κ. Τσίπρας επέκρινε τα ελληνικά ΜΜΕ. «Θα ζητούσα από τους δημοσιογράφους ονοματεπώνυμα (σ.σ. για το ποιους ευνοεί η τροπολογία), όχι να περιμένουμε από τους Financial Times λες και είμαστε στην περίοδο της Κατοχής και βάζουμε Deutsche Welle για να ενημερωνόμαστε. Περίμενα από τους ελληνικούς τηλεοπτικούς σταθμούς και το σύστημα των ΜΜΕ να ξανακερδίσει την αξιοπιστία του. Το να λιβανίζετε μια κυβέρνηση διαρκώς καλό είναι, αλλά έχει και ένα όριο», ανέφερε ο κ. Τσίπρας.</p>
      <p>Ομως, ο Αλέξης Τσίπρας έκανε λάθος στην αναφορά του για την Deutsche Welle. Οχι μόνο γιατί πρόκειται για γερμανικό μέσο, οπότε δεν θα μπορούσε να αποτελεί πηγή ενημέρωσης κατά την κατοχή, αλλά κυρίως επειδή άρχισε να εκπέμπει το 1953. Αρα, ο πρόεδρος του ΣΥΡΙΖΑ είτε ήθελε να αναφερθεί στην ενημέρωση από την ελληνική υπηρεσία του BBC κατά τη διάρκεια της Κατοχής, είτε ήθελε να αναφερθεί στην περίοδο της Χούντας και την ενημέρωση από ξένα ΜΜΕ.</p>
      <p>
        <b>Δείτε την επίμαχη ατάκα του Αλέξη Τσίπρα στο 21:00 του βίντεο:</b>
      </p>
      <figure>
        <iframe src="https://www.youtube.com/embed/IC6QyWt6Lcg" width="900" height="506" data-service="Youtube" scrolling="no"/>
      </figure>
    </article>
  </body>
</html>