<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilfoglio.it/cronache/2019/11/19/news/le-perquisizioni-nelle-sedi-arcelor-e-l-archiviazione-di-assange-287804/"/>
    <meta property="og:site_name" content="IL FOGLIO"/>
    <meta property="article:published_time" content="2019-11-19T20:19:04+00:00"/>
    <meta property="og:title" content="Le perquisizioni nelle sedi Arcelor e l'archiviazione di Assange"/>
    <meta property="og:description" content="Tutto quello che è successo in Italia e nel mondo senza fronzoli e divagazioni"/>
  </head>
  <body>
    <article>
      <h1>Le perquisizioni nelle sedi Arcelor e l'archiviazione di Assange</h1>
      <h2>Tutto quello che è successo in Italia e nel mondo senza fronzoli e divagazioni</h2>
      <address>
        <time datetime="2019-11-19T20:19:04+00:00">19 Nov 2019, 20:19</time>
      </address>
      <p>
        <b>DALL'ITALIA</b>
      </p>
      <p><b>Perquisite dalla Guardia di Finanza le sedi di Arcelor.</b> A Taranto gli agenti hanno acquisito documenti relativi a movimentazione merci, ordini, e stato di manutenzione degli impianti. Nella sede di Milano la Gdf ha sequestrato documenti e supporti informatici. Due dirigenti sono stati interrogati dai pm milanesi.</p>
      <hr/>
      <p>  </p>
      <p><b>Atlantia: “Nessuna offerta per Alitalia”</b>. Secondo la holding non ci sono ancora le condizioni per l’adesione al Consorzio finalizzato alla presentazione di un’eventuale offerta vincolante sulla compagnia aerea.</p>
      <hr/>
      <p>  </p>
      <p><b>Audizione di Gualtieri il 27 novembre in Parlamento</b>. Il ministro dell’Economia verrà ascoltato in commissione al Senato dopo che anche il M5s, dopo la Lega, ha criticato gli effetti della riforma sul meccanismo europeo di salvataggio.</p>
      <hr/>
      <p><b>Borsa di Milano.</b> Ftse-Mib -0,57 per cento. Differenziale Btp-Bund a 166,8 punti. L’euro chiude a 1,10 sul dollaro.</p>
      <p>   </p>
      <p>
        <b>DAL MONDO</b>
      </p>
      <p>   </p>
      <p><b>Il tenente colonnello Vindman ha testimoniato</b> al procedimento per l’impeachment di Donald Trump, e ha definito “inopportuna” la telefonata tra il presidente americano e il collega ucraino Zelensky, in cui Trump chiese l’apertura di indagini contro Joe Biden.</p>
      <hr/>
      <p><b>La Svezia archivia l’indagine su Assange.</b> Il capo di Wikileaks, in carcere nel Regno Unito, era stato accusato di stupro dieci anni fa, ma la procuratrice svedese ha detto che il tempo aveva ormai reso le prove a suo carico troppo tenui.</p>
      <hr/>
      <p>  </p>
      <p><b>I talebani hanno rilasciato due ostaggi occidentali</b>, un americano e un australiano, dopo tre anni di prigionia. In cambio il governo afghano libererà tre alti membri del gruppo terroristico.</p>
      <hr/>
      <p><b>Trump minaccia di aumentare i dazi</b> alla Cina se non si troverà un accordo commerciale.</p>
      <hr/>
      <p><b>Due guardie di Epstein sotto accusa</b> per negligenza. Erano in servizio la notte in cui Jeffrey Epstein si è suicidato in carcere.</p>
    </article>
  </body>
</html>