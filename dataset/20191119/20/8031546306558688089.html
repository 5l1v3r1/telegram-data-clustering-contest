<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109183-Desislava-Taneva-se-sreshtna-s-badeshtiya-evrokomisar-po-zemedelie-i-razvitie-na-selskite-rayoni"/>
    <meta property="og:site_name" content="Канал 3"/>
    <meta property="article:published_time" content="2019-11-19T20:15:00+00:00"/>
    <meta property="og:title" content="Десислава Танева се срещна с бъдещия еврокомисар по земеделие и развитие на селските райони"/>
    <meta property="og:description" content="Министърът на земеделието отправи официална покана към Войчеховски да бъде гост на Празника на розата"/>
  </head>
  <body>
    <article>
      <h1>Десислава Танева се срещна с бъдещия еврокомисар по земеделие и развитие на селските райони</h1>
      <h2>Министърът на земеделието отправи официална покана към Войчеховски да бъде гост на Празника на розата</h2>
      <address>
        <time datetime="2019-11-19T20:15:00+00:00">19 Nov 2019, 20:15</time>
      </address>
      <p><b>Министърът на земеделието, храните и горите Десислава Танева се срещна с бъдещия европейски комисар по земеделие и развитие на селските райони Януш Войчеховски в Брюксел. Десислава Танева го запозна със структурата на земеделския отрасъл и производството в страната ни.<br/></b> </p>
      <p>В рамките на срещата двамата обсъдиха нивата на директните плащания на държавите членки и възможността за сближаване им. Министър Танева представи позицията на България относно запазване на Преходната национална помощ. Тя обясни, че страната ни е инициирала декларация, в която призоваваме в регламента за преходните правила на Общата селскостопанска политика (ОСП) да се включи възможността за прилагане на Преходната национална помощ. Като същата да продължи да се прилага до приемането на правилата на новата ОСП.</p>
      <p> <br/> </p>
      <p>"Продължаването на това подпомагане би осигурило сигурност и приемственост при предоставянето на подкрепа на земеделски стопани", коментира Десислава Танева. Тя посочи, че към документа са се присъединили Кипър, Чехия, Унгария, Полша и Румъния, а по време на последното заседание на Съвета на ЕС по земеделие и рибарство, Латвия е подкрепила предложението.</p>
      <p> </p>
      <p>Министърът на земеделието отправи официална покана към бъдещия еврокомисар да бъде гост на Празника на розата, който се провежда традиционно в гр. Казанлък през месец юни.</p>
      <p> <br/> </p>
      <related>
        <h4>Още по темата</h4>
        <a href="http://kanal3.bg/news/bulgaria/society/102010-Desislava-Taneva-shte-obsadzda-merki-sreshtu-chumata-s-resorniya-evrokomisar"/>
        <a href="http://kanal3.bg/news/bulgaria/parlamentarni-novini/98487-Mariya-Belova-smeni-Desislava-Taneva-nachelo-na-zemedelskata-komisiya"/>
        <a href="http://kanal3.bg/news/bulgaria/parlamentarni-novini/97594-Desislava-Taneva-shte-bori-reputacionnite-problemi-v-zemedelskoto-ministerstvo"/>
      </related>
    </article>
  </body>
</html>