<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-harkivskiy-oblradi-lobiyuvali-interesi-zlochinnoji-grupi-novini-ukrajini-50054513.html"/>
    <meta property="og:site_name" content="НВ"/>
    <meta property="article:published_time" content="2019-11-19T20:56:00+00:00"/>
    <meta property="og:title" content="Заступник очільника Харківської облради лобіював інтереси злочинної групи — поліція"/>
    <meta property="og:description" content="Один із заступників керівника Харківської обласної ради лобіював інтереси злочинної групи, яка використовувала реквізити фіктивних компаній у своїх схемах."/>
  </head>
  <body>
    <article>
      <h1>Заступник очільника Харківської облради лобіював інтереси злочинної групи — поліція</h1>
      <h2>Один із заступників керівника Харківської обласної ради лобіював інтереси злочинної групи, яка використовувала реквізити фіктивних компаній у своїх схемах.</h2>
      <address>
        <time datetime="2019-11-19T20:56:00+00:00">19 Nov 2019, 20:56</time>
      </address>
      <p>Про це повідомили у Головному слідчому управлінні Національної поліції.</p>
      <p>У поліції повідомили, що протягом 2018−2019 років злочинці створили низку фіктивних фірм у Харкові, Харківській та інших областях з метою використання їхніх реквізитів та розрахункових рахунків у злочинних схемах.</p>
      <p>За версією слідчих, злочинна група, завдяки зв’язкам у Харківській облраді, перемагала у тендерах та закупівлях.</p>
      <p>За даним фактом відкрито кримінальне провадження за ч. 2 ст. 364 (зловживання владою або службовим становищем), ч. 3 ст. 209 (легалізація (відмивання) доходів, одержаних злочинним шляхом), ч. 2 ст. 205−1 (підроблення документів, які подаються для проведення державної реєстрації юридичної особи та фізичних осіб — підприємців) Кримінального кодексу України.</p>
    </article>
  </body>
</html>