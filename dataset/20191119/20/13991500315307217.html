<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501614-u-17-yunosheskaya-sbornaya-ukrainy-uzhe-v-statuse-uchastnika-elit-raunda-evro-2020-sygrala-vnichyu-s-portugaliej"/>
    <meta property="og:site_name" content="Dynamomania.com"/>
    <meta property="article:published_time" content="2019-11-19T20:26:00+00:00"/>
    <meta property="og:title" content="U-17: юношеская сборная Украины уже в статусе участника элит-раунда ЕВРО-2020 сыграла вничью с Португалией"/>
    <meta property="og:description" content="Підопічні Олександра Петракова без проблем пройшли до еліт-раунду чемпіонату Європи, не пропустивши в трьох поєдинках жодного м'яча."/>
  </head>
  <body>
    <article>
      <h1>U-17: юношеская сборная Украины уже в статусе участника элит-раунда ЕВРО-2020 сыграла вничью с Португалией</h1>
      <address>
        <time datetime="2019-11-19T20:26:00+00:00">19 Nov 2019, 20:26</time>
      </address>
      <p>Підопічні Олександра Петракова без проблем пройшли до еліт-раунду чемпіонату Європи, не пропустивши в трьох поєдинках жодного м'яча.</p>
      <p>Останній матч у кваліфікаційному раунді Євро-2020 (U-17), проти португальців, для команди Олександра Петракова перетворився на формальність після того, як за підсумками двох турів синьо-жовті забезпечили собі вихід до елітного раунду чемпіонату Європи. Проте ніхто не відміняв завдання гідно зіграти з фаворитом турніру.<br/><br/>Сам матч не ряснів великою кількістю гольових моментів. Узагалі досить сказати, що збірна Португалії за весь поєдинок жодного разу не потурбувала нашого голкіпера прямим ударом у площину воріт. Українці не нагнітали обстановку, а грали по рахунку. У підсумку команда Олександра Петракова досягла результату, який її влаштовував, — нічиєї. Це дало синьо-жовтим можливість виграти свою групу кваліфікаційного раунду.<br/><b><br/></b><b>Україна — Португалія — 0:0 <br/></b><b><br/></b><b>Україна:</b> Ісенко, Козик, Мампассі, Роман, Яцик (Микитишин, 59), Шубін, Кононов, Булеза, Очеретько, Волошин, Дм. Шостак (Попов, 59).<br/><b><br/></b><b>Португалія:</b> Родрігеш, Феррейра (Томе, 68), Сілва, Торреш, Діаш, Антунеш, Джало (Камара, 59), Нету (Абреу, 58), Гомеш (Гонсалвеш, 84), Фернандеш, Резенде (Набіан, 58).<br/><br/>Нагадаємо, що до елітного раунду (жеребкування — 3 грудня) виходять дві найсильніші команди кожної з 13-ти груп і чотири кращі збірні, що посядуть треті місця (за результатами зустрічей із двома лідерами своєї групи). Матчі цієї стадії відбудуться в березні 2020 року.<br/><br/>В елітному раунді всі учасники будуть розподілені на вісім груп. Переможці груп і сім кращих других команд (за результатами матчів із першою та третьою збірними своєї групи) вийдуть до фінальної стадії, де приєднаються до господаря Євро — Естонії. Фінальний турнір відбудеться в травні 2020 року.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>