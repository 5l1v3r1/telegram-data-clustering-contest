<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/klaus-iohannis-despre-oug-114-o-smecherie-pesedista-pentru-a-face-rost-de-bani-au-crezut-ca-vor-pacali-romanii-inca-un-an-1922402219002019112019175149"/>
    <meta property="og:site_name" content="News.ro"/>
    <meta property="article:published_time" content="2019-11-19T20:22:00+00:00"/>
    <meta property="og:title" content="Klaus Iohannis, despre OUG 114: O şmecherie pesedistă pentru a face rost de bani; au crezut că vor păcăli românii încă un an"/>
    <meta property="og:description" content="Preşedintele Klaus Iohannis consideră că OUG 114 a fost ”o şmecherie pesedistă pentru a face rost de bani”, crezând că românii vor mai fi păcăliţi un an de zile. Iohannis consideră că ordonanţa a produs ”foarte mult deranj”, dar nu poate fi abrogată, pentru că sunt lucruri ale căror efecte nu sunt reversibile."/>
  </head>
  <body>
    <article>
      <h1>Klaus Iohannis, despre OUG 114: O şmecherie pesedistă pentru a face rost de bani; au crezut că vor păcăli românii încă un an</h1>
      <address><time datetime="2019-11-19T20:22:00+00:00">19 Nov 2019, 20:22</time> by <a rel="author">Diana Stancovici</a></address>
      <p>
        <b>Preşedintele Klaus Iohannis consideră că OUG 114 a fost ”o şmecherie pesedistă pentru a face rost de bani”, crezând că românii vor mai fi păcăliţi un an de zile. Iohannis consideră că ordonanţa a produs ”foarte mult deranj”, dar nu poate fi abrogată, pentru că sunt lucruri ale căror efecte nu sunt reversibile.</b>
      </p>
      <p>”O şmecherie pesedistă pentru a face rost de bani. Au improvizat o şmecherie şi au crezut că vor face în acest fel rost de bani şi că vor păcăli pe români încă un an, ca să pară că ei gestionează banii publici bine. Ordonanţa a produs foarte mult deranj şi soluţia de anuare nu este fezabil pentru că sunt chestiuni care nu mai pot fi întoarse pur şi simplu efectele nu sunt reversibile, este nevoie de o analiză foarte profundă. Îi asigur pe români că se lucrează la această chestiune şi va fi rezolvată”, a spus Iohannis, marţi seară, despre OUG 114.</p>
      <p>Întrebat despre afacerea Exxon şi cum ar trebui exploatate gazele din Marea Neagră, Iohannis a pus: ”M-am implicat în această discuţie, dar fiind vorba de o lege, chestiunea s-a discutat în Parlament şi s-a ajuns la o formă care nu a satisfăcut nicio parte, nici investitorii, nici finanţele publice. Din punctul meu de vedere, chestiunea nu e tranşată, trebuie reluată discuţia, sunt două aspecte. Primul: Romania first, trebuie să ştim ce vrem noi cu această afacere. După ce ne lămurim ce vrea România, putem să abordăm chestiunea a doua şi să găsim o formă de legislaţie care este corectă pentru România şi pentru investitori”.</p>
      <p>”Posibil ca Exxonul, în definitiv, să nu se retragă. Aceste companii spun ce cred ele că este bine să spună, eu cred că lucrurile sunt în desfăşurare. Este posibil să se schimbe decizia Exxon şi să nu se retragă. Important este să avem o legislaţie să le permită adevăraţilor investitori care au şi puterea să facă investiţia să vină şi să ducă investiţia mai departe”, a continuat Iohannis.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>