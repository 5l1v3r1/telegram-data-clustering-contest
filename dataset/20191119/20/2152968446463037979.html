<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T20:20:00+00:00"/>
    <meta property="og:title" content="Холандия разделена: За и против Черния Пит, помощник на Дядо Коледа"/>
    <meta property="og:description" content="Протестиращи посрещнаха Синтерклас в Апелдорн | Dnes.bg"/>
  </head>
  <body>
    <article>
      <h1>Холандия разделена: За и против Черния Пит, помощник на Дядо Коледа</h1>
      <h2>Протестиращи посрещнаха Синтерклас в Апелдорн</h2>
      <address><time datetime="2019-11-19T20:20:00+00:00">19 Nov 2019, 20:20</time> by <a rel="author" href="https://www.dnes.bg/author/291" target="_blank">Нели Христова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252134-middle.jpg"/>
        </figure>
        <p>Снимки: Reuters</p>
        <p>1<a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image2#photo">2</a><a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image3#photo">3</a><a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image4#photo">4</a><a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image5#photo">5</a><a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image6#photo">6</a><a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image7#photo">7</a><a href="https://www.dnes.bg/world/2019/11/19/holandiia-razdelena-za-i-protiv-cherniia-pit-pomoshtnik-na-diado-koleda.430083,image8#photo">8</a></p>
        <p>Черният Пит съществува в холандската култура от 1850 година насам. Тогава за пръв път се появява като помощник на Синтерклас (Дядо Коледа) в книгата на учителя от Амстердам Ян Шенкман. </p>
        <p>Кожата на Черният Пит е черна, защото е мароканец пристигнал в Холандия от Испания. За това онези, които всяка Коледа поемат ролята на Пит, боядисват лицата си с черна боя. Но през последните няколко години, политкоректното общество обърна гръб на традицията и обяви образа за расистки. </p>
        <related>
          <a href="https://www.dnes.bg/world/2019/11/16/skandal-v-holandiia-stana-li-edna-stara-kolednata-tradiciia-rasistka.429846"/>
        </related>
        <p>Празненствата в Холандия по случай посрещането на Синтерклас вече започнаха. В град Апелдорн празникът обаче беше придружен и от протест на антирасистка организация. Полицията имаше тежката задача да раздели активистите от хората, които просто бяха отишли да се забавляват.</p>
        <p>"Според мен Синкерклас е празненство за хората и трябва да си остане такъв, какъвто е. За това сме тук“, каза пред BBC младежът, който тази година влезе в образа на Черния Пит в Апелдорн.</p>
        <p>"Искаме Черният Пит да остане черен. Това не трябва да е политически въпрос, а празненство за всички хора“, категоричен бе той.</p>
        <p>В знак на контрапротест самолет прелетя над главите на протестиращите, дърпайки надпис "Обичаме Черния Пит“.</p>
        <p>"Според нас всичко мина добре. Хората от другата страна ни освиркваха, но все пак останахме и това е важното“, зави една от участничките в антирасисткия протест. </p>
        <p>Много градове в Холандия оставят Черния Пит в миналото и го заместват с по-сиво лице. Сякаш помощниците на Дядо Коледа са се изцапали, докато са минавали през комина.</p>
      </anchor>
    </article>
  </body>
</html>