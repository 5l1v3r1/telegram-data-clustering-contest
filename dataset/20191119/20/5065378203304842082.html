<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/astynomiko-reportaz/story/1030820/serres-ekviasmos-podosfairisti-ston-anakriti-oi-syllifthentes-pos-tha-toy-etrogan-xiliades-eyro"/>
    <meta property="og:site_name" content="Newsbomb"/>
    <meta property="article:published_time" content="2019-11-19T20:09:55+00:00"/>
    <meta property="og:title" content="Σέρρες - εκβιασμός ποδοσφαιριστή: Στον ανακριτή οι συλληφθέντες - Πώς θα του έτρωγαν χιλιάδες ευρώ"/>
    <meta property="og:description" content="Θύμα κυκλώματος που, όπως δήλωσε, τού ζήτησαν χρήματα, για να μην του βεβαιώσουν πρόστιμο στην εφορία, κατήγγειλε πως έπεσε πολύ γνωστός διεθνής ποδοσφαιριστής."/>
  </head>
  <body>
    <article>
      <h1>Σέρρες - εκβιασμός ποδοσφαιριστή: Στον ανακριτή οι συλληφθέντες - Πώς θα του έτρωγαν χιλιάδες ευρώ</h1>
      <h2>Θύμα κυκλώματος που, όπως δήλωσε, τού ζήτησαν χρήματα, για να μην του βεβαιώσουν πρόστιμο στην εφορία, κατήγγειλε πως έπεσε πολύ γνωστός διεθνής ποδοσφαιριστής.</h2>
      <address><time datetime="2019-11-19T20:09:55+00:00">19 Nov 2019, 20:09</time> by <a rel="author">Newsroom</a></address>
      <p><b>Σε ανακριτή παραπέμφθηκαν να απολογηθούν, </b>όπως αναφέρει το ΑΠΕ-ΜΠΕ, οι δύο υπάλληλοι Δημόσιας Οικονομικής Υπηρεσίας και μία λογίστρια από τις Σέρρες που συνελήφθησαν κατόπιν διερεύνησης καταγγελίας που έφτασε στην Υπηρεσία Εσωτερικών Υποθέσεων Σωμάτων Ασφαλείας Βορείου Ελλάδος.</p>
      <p>Σε βάρος τους σχηματίστηκε<b> δικογραφία για -κατά περίπτωση- αδικήματα της εγκληματικής ομάδας, δωροληψίας υπαλλήλου, εμπορίας επιρροής -μεσάζοντες κι εκβίασης.</b> Οδηγήθηκαν στον εισαγγελέα και με βάση την δικογραφία ασκήθηκε εναντίον τους <b>κακουργηματική δίωξη.</b></p>
      <p>Παραπέμφθηκαν να απολογηθούν σε ανακριτή, από τον οποίο πήραν <b>προθεσμία για την Πέμπτη ενώ μέχρι τότε παραμένουν υπό κράτηση.</b></p>
      <p>Σύμφωνα με την συντάκτρια αστυνομικού ρεπορτά του CNN.gr, Μίνα Καραμήτρου, ο 42χρονος <b>κατήγγειλε στους «Αδιάφθορους» της Ελληνικής Αστυνομίας</b> πως επικεφαλής ΔΟΥ στις Σέρρες, μέσω λογίστριας αλλά και ενός ακόμη υπαλλήλου ΔΟΥ, τού ζήτησε αρχικά <b>7.000 ευρώ για να μην του βεβαιώσει παράβαση 46.000 ευρώ.</b></p>
      <p><b>Στη δικογραφία που έχουν συντάξει οι αστυνομικοί τού Εσωτερικών υποθέσεων της Βόρειας Ελλάδας</b>, πριν από περίπου τέσσερις μήνες ελεγκτής της ΔΥΟ Σερρών επικοινώνησε μαζί του και του είπε πως γίνεται σε βάρος του φορολογικός έλεγχος για το οικονομικό έτος 2013.</p>
      <p>Λίγες ημέρες αργότερα, επικοινώνησε τηλεφωνικά μαζί του η λογίστριά του - στην οποία δεν είχε αναφέρει ποτέ το περιστατικό - και είπε στον πρώην ποδοσφαιριστή ότι εφοριακός ρωτούσε εάν (ο 42χρονος) είναι άνθρωπος «εμπιστοσύνης» κι αν μπορούν να τον προσεγγίσουν.</p>
      <p>Μετά από τηλεφωνικές επικοινωνίες, σύμφωνα με τη δικογραφία, η λογίστρια επικοινώνησε με τον ποδοσφαιριστή και του ανέφερε ότι ο έλεγχος θα έχει ολοκληρωθεί μέσα σε δέκα ημέρες και πως, αν έδινε, τελικά, 6.000 ευρώ, η υπόθεση θα τελείωνε εκεί.</p>
      <p><b>Μάλιστα, όπως αποκάλυψε στους αστυνομικούς, το επίμαχο ποσό το ανέφεραν με την κωδική ονομασία «τιμολόγια». Ο ποδοσφαιριστιής απευθυνθηκε στους «Αδιάφθρους» της ΕΛΑΣ, περιγράφοντάς τους όλο το περιστατικό.</b> Χθες, αφού προσημειώθηκαν τα 6.000 ευρώ, τα παρέδωσε στη λογίστρια, η οποία επικοινώνησε με τον υπάλληλο της ΔΟΕ. Αφού του είπε την κωδική φράση «η παραγγελία με τα παπούτσια είναι έτοιμη», ξεκίνησε για να δώσει τα χρήματα.</p>
      <p>Ακολούθησε <b>αστυνομική επιχείρηση</b> και η λογίστρια, προκειμένου να μη βρεθούν τα χρήματα πάνω της, τα πέταξε σε ένα καλάθι απορριμμάτων.</p>
      <p>Όλοι οι συλληφθέντες που αρνούνται τις κατηγορίες, οδηγήθηκαν σήμερα στον εισαγγελέα.</p>
      <p>Πηγή: <a href="https://www.cnn.gr/news/ellada/story/197929/serres-ypothesi-ekviasmoy-kataggellei-gnostos-podosfairistis-toy-zitisan-7-000-eyro-apo-doy">Cnn.gr</a></p>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <p>
        <b>
          <i>Διαβάστε επίσης:</i>
        </b>
      </p>
      <p>
        <b>
          <a href="https://www.newsbomb.gr/ellada/astynomiko-reportaz/story/1030818/synagermos-stin-ollandia-entopistike-akomi-ena-fortigo-tis-frikis">Συναγερμός στην Ολλανδία: Εντοπίστηκε ακόμη ένα «φορτηγό της φρίκης»</a>
        </b>
      </p>
      <related>
        <a href="https://www.newsbomb.gr/ellada/astynomiko-reportaz/story/1030777/serres-ypothesi-ekviasmoy-kataggellei-gnostos-podosfairistis-toy-zitisan-7-000-eyro-apo-doy"/>
        <a href="https://www.newsbomb.gr/kairos/story/1030795/kairos-ektakto-deltio-emy-ragdaia-epideinosi-me-epikindyna-fainomena-prosoxi-tis-epomenes-ores"/>
        <a href="https://www.newsbomb.gr/kairos/story/1030670/ektakto-deltio-emy-prosoxi-aytes-tis-perioxes-tha-sarosei-i-kakokairia-xartes"/>
      </related>
    </article>
  </body>
</html>