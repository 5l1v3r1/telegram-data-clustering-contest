<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/zelenskij-pidpisav-zakon-pro-dostupni-plyazhi/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T20:32:15+00:00"/>
    <meta property="og:title" content="Зеленський підписав закон про доступні пляжі"/>
    <meta property="og:description" content="Президент Володимир Зеленський підписав закон про безкоштовний доступ громадян до узбережжя водойм і покарання для осіб, які створюють перешкоди"/>
  </head>
  <body>
    <article>
      <h1>Зеленський підписав закон про доступні пляжі</h1>
      <h2>У власника прибережної ділянки можуть забрати землю за паркани на пляжі</h2>
      <address>
        <time datetime="2019-11-19T20:32:15+00:00">19 Nov 2019, 20:32</time>
      </address>
      <p>Президент України Володимир Зеленський підписав<a href="https://narodna-pravda.ua/2019/11/19/zakon-pro-osoblyvyj-status-donbasu-z-yavylysya-vazhlyvi-podrobytsi/"> закон</a>, який забороняє обмеження доступу українцям до водойм.</p>
      <p>Як передає НАРОДНА ПРАВДА, про це йдеться в повідомленні  Офісу президента.</p>
      <p>Loading...</p>
      <p>Верховна Рада України 29 жовтня 2019 року ухвалила  Закон «Про внесення змін до деяких законодавчих актів України щодо забезпечення безперешкодного доступу громадян до узбережжя водних об’єктів для загального водокористування» за № 233-ІХ, яким громадянам забезпечується безперешкодний і безоплатний доступ до узбережжя річок, водойм та островів для загального водокористування і посилює відповідальність за будь-яке обмеження такого доступу.</p>
      <p>Відповідно до закону, на узбережжі не можна будувати огорожі чи інші подібні конструкції. Власник має їх демонтувати впродовж 10 днів після отримання письмової вимоги місцевої держадміністрації чи виконавчого органу сільської, селищної чи міської ради. Якщо власник цього не зробить – відповідні органи ухвалюють рішення про демонтаж, а оплатить це все одно власник споруди (якщо незрозуміло, хто власник – оплатить користувач землею).</p>
      <p>Згідно з документом, обмеження доступу громадян до узбережжя морів, морських заток, лиманів та островів у внутрішніх морських водах у межах пляжної зони, а також до берегів річок, водойм та островів загального користування буде каратися штрафом від 3400 до 6800 грн (для громадян) та від 6800 до 11900 грн (для посадових осіб).</p>
      <p>Повторні такі дії, вчинені протягом року, будуть каратися штрафом від 6800 грн до 11900 грн (для громадян) і від 11900 грн до 17000 грн (для посадових осіб).</p>
      <p>Крім того, встановлення огорож, які обмежують доступ громадянам до узбережжя на земельних ділянках прибережних захисних смуг, що перебувають у користуванні юридичних або фізичних осіб, є підставою для припинення права користування такими ділянками за рішенням суду.</p>
      <p>Нагадаємо, раніше <a href="https://narodna-pravda.ua/2019/10/31/rada-pryjnyala-zakon-pro-nezakonne-zbagachennya-podrobytsi/">Верховна Рада України прийняла законопроект № 1031 президента України Володимира Зеленського про незаконне збагачення. </a>У відповідності до даного закону передбачається цивільна конфіскація корупційних активів (доходів отриманих незаконним шляхом) та повертається кримінальна відповідальність за незаконне збагачення.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>