<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/259885/h-aspa-tsina-apokalyptei-pos-pasxei-apo-spania-morfi-karkinoy-sto-aima"/>
    <meta property="og:site_name" content="LiFO"/>
    <meta property="article:published_time" content="2019-11-19T20:48:00+00:00"/>
    <meta property="og:title" content="H Άσπα Τσίνα αποκαλύπτει πως πάσχει από σπάνια μορφή καρκίνου στο αίμα"/>
    <meta property="og:description" content="Η τραγουδίστρια Άσπα Τσίνα που είναι απόψε καλεσμένη στα «Μεσάνυχτα» και την Ελεονώρα Μελέτη, αποκαλύπτει για πρώτη φορά ότι πάσχει από μία σπάνια μορφή καρκίνου στο αίμα"/>
  </head>
  <body>
    <article>
      <h1>H Άσπα Τσίνα αποκαλύπτει πως πάσχει από σπάνια μορφή καρκίνου στο αίμα</h1>
      <h2>Η τραγουδίστρια Άσπα Τσίνα που είναι απόψε καλεσμένη στα «Μεσάνυχτα» και την Ελεονώρα Μελέτη, αποκαλύπτει για πρώτη φορά ότι πάσχει από μία σπάνια μορφή καρκίνου στο αίμα</h2>
      <address><time datetime="2019-11-19T20:48:00+00:00">19 Nov 2019, 20:48</time> by <a rel="author">NEWSROOM</a></address>
      <p>
        <b>Την αποκάλυψη πως πάσχει από σπάνια μορφή <a href="https://www.lifo.gr/tags/%CE%9A%CE%B1%CF%81%CE%BA%CE%AF%CE%BD%CE%BF%CF%82">καρκίνου </a>κάνει η<b> Άσπα Τσίνα</b> στην εκπομπή της Ελεονώρας Μελέτη στον Alpha, σύμφωνα με το τρέιλερ.</b>
      </p>
      <p>Η εκπομπή «Μεσάνυχτα» θα προβληθεί απόψε και η τραγουδίστρια που έγινε γνωστή μετά τη συμμετοχή της στον πρώτο κύκλο του σόου ταλέντων Fame Story το 2002.</p>
      <p>Η 42χρονη τραγουδίστρια μιλά για πρώτη φορά για τη μάχη που δίνει με μια σπάνια μορφή καρκίνου στο αίμα. Η Ασπα Τσίνα μιλά για την ασθένεια της και εξηγεί γιατί άργησε να μπει σε θεραπεία. Παράλληλα αποκαλύπτει πώς το είπε στο γιο της και δίνει το δικό της μήνυμα σε όλους.</p>
      <figure>
        <img src="https://www.lifo.gr/uploads/image/1569704/aspa_tsina_1.jpg"/>
      </figure>
      <p>«Δεν θέλω να πεθάνεις...» της λέει ο γιος της κι εκείνη του απαντά «Τι λες αγόρι μου; Δεν υπάρχει περίπτωση να πεθάνω. Δεν είναι έτσι απλά τα πράγματα». «Έζησα πολύ ωραία πράγματα. Αν φύγω, θα φύγω ευτυχισμένη γιατί έχω εκπληρώσει την αποστολή μου», λέει η Άσπα Τσίνα και εξομολογείται πως «Είμαι στη φάση της εντατικής χημειοθεραπείας». Επίσης αναφέρει πως το τελευταίο της βιντεοκλίπ το γύρισε τέσσερις ημέρες μετά τη διάγνωση για καρκίνο. «Πονούσα αλλά το ήθελα πολύ...».</p>
      <p>Η Άσπα Τσίνα μιλά και για τα πρώτα της χρόνια στο τραγούδι και λέει ότι οι γονείς της ήταν πολύ συντηρητικοί και δεν τη φαντάζονταν με τίποτα τραγουδίστρια. Για την προσωπική της ζωή αποκαλύπτει ότι είχε πει ψέματα ότι είναι παντρεμένη με τον σύντροφό της για να προστατέψει τον γιο που είχε αποκτήσει. Μιλώντας για τον γιο της, αναφέρει ότι έχει υψηλό δείκτη ευφυίας και πως είναι μέλος της MENSA, ενώ δεν κρύβει ότι απολαμβάνει πλέον τη μοναξιά της και δε θέλει κάποιον σύντροφο στο πλευρό της.</p>
      <figure>
        <iframe src="https://www.youtube.com/embed/T-aUVJ8AXX0" width="560" height="315" data-service="Youtube" scrolling="no"/>
      </figure>
    </article>
  </body>
</html>