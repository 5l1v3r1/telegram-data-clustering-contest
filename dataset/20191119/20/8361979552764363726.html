<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/oblavi-na-prizovnikiv-v-odesi-mcdonald-s-novini-ukrajini-50054509.html"/>
    <meta property="og:site_name" content="НВ"/>
    <meta property="article:published_time" content="2019-11-19T20:34:00+00:00"/>
    <meta property="og:title" content="«Полювання» на призовників: в Одесі співробітника McDonald’s забрали до військкомату прямо з роботи"/>
    <meta property="og:description" content="У вівторок, 19 листопада, в Одесі співробітника ресторану швидкого харчування McDonald’s забрали до військкомату прямо з робочого місця."/>
  </head>
  <body>
    <article>
      <h1>«Полювання» на призовників: в Одесі співробітника McDonald’s забрали до військкомату прямо з роботи</h1>
      <h2>У вівторок, 19 листопада, в Одесі співробітника ресторану швидкого харчування McDonald’s забрали до військкомату прямо з робочого місця.</h2>
      <address>
        <time datetime="2019-11-19T20:34:00+00:00">19 Nov 2019, 20:34</time>
      </address>
      <p>Про це <a href="https://dumskaya.net/news/oblavy-na-prizyvnikov-prodolzhayutsya-v-odesse-n-105576/">Думській</a> розповів батько призовника Миколи Стахова - Олександр.</p>
      <p>За його словами, співробітники військкомату прийшли до сина на роботу о шостій годині ранку через те, що він нібито знаходиться в розшуку як ухильник, і примусово доставили в обласний збірний пункт для призову в армію.</p>
      <p>«Син відмовився [їхати добровільно в військкомат]. Тоді вони викликали поліцію, за допомогою якої Миколу відвезли на територію збірного пункту на Заньковецькій», - розповів батько призовника.</p>
      <p>Сам Микола Стахов додав, що йому заборонили покидати пункт збору і пообіцяли через три доби «відправити у війська».</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/u-henshtabi-zsu-rozkritikuvali-vilov-prizovnikiv-na-vulitsjakh-2512504.html">У Генштабі ЗСУ розкритикували "вилов" призовників на вулицях</a>
        </li>
        <li>
          <a href="https://nv.ua/ukr/ukraine/events/u-lvovi-pobili-voyenkoma-50054190.html">У Львові сусіди призовника побили співробітника військкомату</a>
        </li>
      </ul>
      <p>У прес-службі Одеського обласного територіального центру комплектування заявили, що до Миколи Стахова дійсно приходили, але ніякої примусової відправки в військкомат не було.</p>
      <p>«Так, дійсно до нього приходили співробітники центру, які пояснили призовнику, що він знаходиться в розшуку як ухильник. Поліція при цьому лише перевірила документи призовника. У центр він поїхав добровільно, а не з примусу», - пояснила речниця Анастасія Ілляш.</p>
    </article>
  </body>
</html>