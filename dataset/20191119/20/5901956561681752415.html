<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/iskanje-nove-sluzbe-243305"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T20:44:00+00:00"/>
    <meta property="og:title" content="Iskanje nove službe"/>
    <meta property="og:description" content="Feng šuj je starodavna kitajska modrost, ki temelji na spreminjanju okolja, ki nas obdaja, da bi to za sabo potegnilo spremembe v našem življenju. Ker pogosto živimo v nesimetričnih, po njihovi f..."/>
  </head>
  <body>
    <article>
      <h1>Iskanje nove službe</h1>
      <h2>Sprememba prostora lahko pomaga izboljšati življenje. Za nov začetek točki kariere in doma dobro očistimo.</h2>
      <address><time datetime="2019-11-19T20:44:00+00:00">19 Nov 2019, 20:44</time> by <a rel="author">M. B. Z.</a></address>
      <p>Feng šuj je starodavna kitajska modrost, ki temelji na spreminjanju okolja, ki nas obdaja, da bi to za sabo potegnilo spremembe v našem življenju. Ker pogosto živimo v nesimetričnih, po njihovi filozofiji neugodno postavljenih stanovanjih, si lahko pomagamo z določenimi rešitvami, ki bodo ublažile energijski primanjkljaj.<br/><br/>Da bi sprostili energijske blokade na določenem področju življenja, lahko uporabimo zdravila feng šuj. Najprej izrišimo tloris svojega stanovanja ali hiše. Če si želimo boljšo službo, sta po feng šuju ključni dve točki, če gledamo od vhodnih vrat: točka blagoslova v zgornjem levem kotu stanovanja in točka kariere ter življenjske poti na sredini načrta ter malce navzdol. Ti dve mesti najprej dobro očistimo in se znebimo nereda, ki vlada tam. Nato na prvi predel postavimo rastlino z okroglimi listi, ki raste v višino – denimo bambus ali fikus. Na točko kariere postavimo tekočo vodo, na primer namizno fontano, akvarij z neparnim številom rib ali posodo s plavajočim cvetjem. Na prvo mesto lahko obesimo tudi sliko stopnic, ki vodijo navzgor, letala, ki prebija oblake, ali ptice v letu, na drugo pa sliko tekoče vode. Nato si predstavljajmo svojo želeno službo. Si želimo več denarja, ugleda, boljšega šefa? Predstavljajmo si, da nas šef pohvali in nam da povišico. Med spremljanjem razpisanih delovnih mest še naprej skrbimo za omenjeni karierni mesti v stanovanju. </p>
    </article>
  </body>
</html>