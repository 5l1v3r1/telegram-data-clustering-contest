<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10271375/sikorski-chce-powolania-europejskiego-legionu-powinien-byc-finansowany-ze-srodkow-unijnych.html"/>
    <meta property="og:site_name" content="Wprost"/>
    <meta property="article:published_time" content="2019-11-19T20:16:00+00:00"/>
    <meta property="og:title" content="Sikorski chce powołania europejskiego legionu. „Powinien być finansowany ze środków unijnych”"/>
    <meta property="og:description" content="Radosław Sikorski powiedział w rozmowie z Deutsche Welle, że Unia Europejska powinna powołać legię europejską. Zdaniem europosła obecna armia, którą dysponuje Europa, jest bardzo słaba."/>
  </head>
  <body>
    <article>
      <h1>Sikorski chce powołania europejskiego legionu. „Powinien być finansowany ze środków unijnych”</h1>
      <address>
        <time datetime="2019-11-19T20:16:00+00:00">19 Nov 2019, 20:16</time>
      </address>
      <p>
        <b>Radosław Sikorski powiedział w rozmowie z Deutsche Welle, że Unia Europejska powinna powołać legię europejską. Zdaniem europosła obecna armia, którą dysponuje Europa, jest bardzo słaba.</b>
      </p>
      <p>Polityk wspomniał o reformie europejskich grup bojowych, które praktycznie nigdy nie zostały wykorzystane. – Zamiast polegać na kontyngentach łączonych z państw członkowskich, trzeba stworzyć europejską jednostkę wojskową, w której mogliby służyć obywatele państw członkowskich i stowarzyszonych z UE – stwierdził. – Nowa przewodnicząca KE Ursula von der Leyen wesprze ideę budowanie silnej europejskiej armii. Dotrzyma obietnicy, jaką osobiście złożyła mi zanim została wybrana: że będzie zwolenniczką i pionierem europejskiej obronności. Musimy wyciągnąć wnioski z tego co, się nie udało. Nieudaną inicjatywą okazały się na przykład grupy bojowe UE – wyjaśnił.</p>
      <p>– Wstępnie nazywam to legionem europejskim, co trafnie może się kojarzyć z francuską jednostką, legią cudzoziemską, która mogłaby nam ten legion wyszkolić. Ale powinien być finansowany ze środków unijnych i podlegać Radzie Europejskiej i Wysokiemu Przedstawicielowi ds. Polityki Zagranicznej i Obronnej – mówił w rozmowie z Deutsche Welle Radosław Sikorski.</p>
      <p>Zdaniem europosła Koalicji Obywatelskiej legion byłby złożony z ochotników, bo wtedy powstałoby przyzwolenie polityczne do użycia takiej jednostki, np. do wsparcia Frontexu. – To wiem na pewno, bo znam potencjalnych ochotników. Wszystkie znane mi badania opinii publicznej potwierdzają, że Europejczycy chcą mocniejszej, skuteczniejszej obronności europejskiej – tłumaczył.</p>
      <related>
        <h4>Czytaj także:</h4>
        <a href="https://www.wprost.pl/polityka/10271255/prawybory-w-po-sikorski-i-arlukowicz-podjeli-decyzje-ws-startu.html"/>
      </related>
      <footer>Źródło: Deutsche Welle</footer>
    </article>
  </body>
</html>