<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/il-resto-del-mercato/tottenham-adesso-e-ufficiale-esonerato-mauricio-pochettino-323512"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T20:04:38+00:00"/>
    <meta property="og:title" content="Tottenham, adesso è ufficiale: esonerato Mauricio Pochettino"/>
    <meta property="og:description" content="Mauricio Pochettino non è più l'allenatore del Tottenham. A darne la notizia è stato, in serata, il sito ufficiale degli Spurs. L'allenatore argentino - esperto..."/>
  </head>
  <body>
    <article>
      <h1>Tottenham, adesso è ufficiale: esonerato Mauricio Pochettino</h1>
      <address><time datetime="2019-11-19T20:04:38+00:00">19 Nov 2019, 20:04</time> by <a rel="author">Andrea Pontone</a></address>
      <p><b>Mauricio Pochettino </b>non è più l'allenatore del Tottenham. A darne la notizia è stato, in serata, il sito ufficiale degli <i>Spurs</i>. L'allenatore argentino - esperto stratega ed abile gestore di risorse umane nella prima parte del ciclo londinese - paga una gestione sbagliata della squadra, iniziata subito dopo la finale della scorsa edizione di Champions League: un traguardo meritato, ma arrivato a margine di una cavalcata fantasmagorica e per un susseguirsi di eventi fortunosi. Le conseguenze non sono state gestite nel modo giusto da Pochettino, così come dallo spogliatoio, apparso piuttosto diviso nell'ultima sessione estiva di calciomercato.</p>
      <p>La punta dell'iceberg è stato l'ultimo 1-1 interno contro lo Sheffield United (con un gol regolare annullato agli ospiti): la scelta di schierare Dier centrale difensivo e Lo Celso ala destra pura non ha convinto la maggior parte dei tifosi; e il campo, dal canto suo, ha parlato da sé. Non ancora svelato il nome del sostituto di <b>Pochettino</b>, al quale in ogni caso vanno attribuiti i meriti per quanto ha dato al Tottenham (fino a Madrid).</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>