<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/mazraoui-scoort-en-valt-geblesseerd-uit-bij-marokko/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-19T20:11:00+00:00"/>
    <meta property="og:title" content="Mazraoui scoort en valt geblesseerd uit bij Marokko"/>
    <meta property="og:description" content="Noussair Mazraoui is dinsdag geblesseerd geraakt. De verdediger kwam met het nationale elftal van Marokko in actie tegen Burundi en moest zich na een klein uur laten vervangen. Hij greep naar de knie, waarna hij gewisseld werd voor Nabil Dirar. En dat terwijl de wedstrijd nog zo goed begon voor Mazraoui. Na een klein halfuur [â€¦]"/>
  </head>
  <body>
    <article>
      <h1>Mazraoui scoort en valt geblesseerd uit bij Marokko</h1>
      <address><time datetime="2019-11-19T20:11:00+00:00">19 Nov 2019, 20:11</time> by <a rel="author">Jessica Westdijk</a></address>
      <p>Noussair Mazraoui is dinsdag geblesseerd geraakt. De verdediger kwam met het nationale elftal van Marokko in actie tegen Burundi en moest zich na een klein uur laten vervangen. Hij greep naar de knie, waarna hij gewisseld werd voor Nabil Dirar.</p>
      <p>En dat terwijl de wedstrijd nog zo goed begon voor Mazraoui. Na een klein halfuur maakte hij zijn eerste goal voor het nationale elftal. Nadat de doelman van Burundi een vrije trap liet glippen, stond Mazraoui op de juiste plaats om er 0-1 van te maken. Uiteindelijk moest hij dus gewisseld worden met pijn aan de knie, nadat hij verkeerd terecht kwam na een luchtduel. Hij verliet wel zelfstandig het veld.</p>
      <p>Mazraoui was juist weer terug gekeerd in de basis bij Ajax, nadat Sergino Dest lange tijd de voorkeur kreeg. Hij speelde tegen Chelsea een goede wedstrijd. Bovendien moet Ajax het volgende week in Lille zonder de geschorst Daley Blind en Joel Veltman stellen. Zij pakten tegen Chelsea rood en zijn dus geschorst. Mazraoui zou dus zomaar weer een basisplaats kunnen hebben, als hij fit is.</p>
      <figure>
        <iframe src="https://www.youtube.com/embed/CrE3BskQzGk" width="640" height="480" data-service="Youtube" scrolling="no"/>
      </figure>
    </article>
  </body>
</html>