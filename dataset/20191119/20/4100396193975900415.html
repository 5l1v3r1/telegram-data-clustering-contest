<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%9c%d7%99%d7%99%d7%a3-%d7%a1%d7%98%d7%99%d7%99%d7%9c/%d7%9e%d7%92%d7%95%d7%95%d7%9f-%d7%90%d7%98%d7%a8%d7%a7%d7%a6%d7%99%d7%95%d7%aa-%d7%95%d7%a4%d7%a2%d7%99%d7%9c%d7%95%d7%99%d7%95%d7%aa-%d7%9c%d7%a1%d7%95%d7%a4-%d7%a9-%d7%91%d7%a8%d7%97%d7%91%d7%99-%d7%94%d7%90%d7%a8%d7%a5-418789/2"/>
    <meta property="og:site_name" content="אשדוד נט"/>
    <meta property="article:published_time" content="2019-11-19T20:31:00+00:00"/>
    <meta property="og:title" content="מגוון אטרקציות ופעילויות לסופ&quot;ש ברחבי הארץ"/>
    <meta property="og:description" content="רשות הטבע והגנים מציעה לכם לשצות בשבת לטיול בטבע"/>
  </head>
  <body>
    <article>
      <h1>מגוון אטרקציות ופעילויות לסופ"ש ברחבי הארץ</h1>
      <address><time datetime="2019-11-19T20:31:00+00:00">19 Nov 2019, 20:31</time> by <a rel="author">אלדה נתנאל</a></address>
      <h3>רשות הטבע והגנים מציעה לכם לשצות בשבת לטיול בטבע</h3>
      <p><b><u>טיול בין ספרים וסיפורים</u></b><br/>בגן לאומי ירקון מתחם תל אפק יהיה יום סיפורים עם מספרי סיפורים.<br/>ברחבי הגן בפינותיו היפות תפגשו  מספרי סיפורים, מדריכים וכן את מתנדבי הגן, והם יספרו לכם על פלאי הטבע ונפלאות המקום. המבקשים ליהנות מקריאה או מכתיבה (וגם אפשר להחליף ספרים) ימצאו בגן מתחמים שקטים ונעימים לנוכח הנוף.<b><br/>היכן:</b> גן לאומי ירקון מתחם תל אפק<b><br/>מתי:</b> שבת 23.11, בשעות 15:00-11:00<b><br/>ללא תשלום נוסף על דמי הכניסה, חינם למנויים.</b></p>
      <figure>
        <img src="https://www.ashdodnet.com/dyncontent/2019/11/19/b8a732df-1380-4c8b-a46a-b053068ea0e9.jpg"/>
        <figcaption>מנו גרישפן - תל אפק</figcaption>
      </figure>
      <p><b><u>מכירים את גן לאומי ירקון עם מתנדבי הגן – והפעם המבצר</u></b><br/>פעילות לכל המשפחה עם מתנדבי גן לאומי ירקון.<br/>מתנדבי הגן הלאומי הם שותפים לעשייה, הם מכירים מקרוב את המקומות היפים, את החידושים ואת הסיפורים המיוחדים ש"מאחורי הקלעים". בכל חודש, מתנדבי הגן מזמינים אתכם להכיר פינות בגן כפי שלא הכרתם עד היום. בחודשים נובמבר-דצמבר, אתם מוזמנים להכיר את המבצר בתל אפק. דרך דף משימות לכל המשפחה, תחשפו אל פינותיו הקטנות של המבצר, אל התקופות השונות אליהן ניתן להגיע בפסיעות ספורות, תכירו את התצפיות הכי יפות  שניתן לראות מן המגדלים ותשמעו על החידושים מהחודשים האחרונים. נוסף על הפעילות, יתקיימו הדרכות קצרות בשני סבבים בשעות 11:00 ו- 13:00.<br/>המתנדבים יחכו לכם בכניסה למבצר.<b><br/>היכן:</b> גן לאומי ירקון – מתחם תל אפק<b><br/>מתי:</b> ימי שבת 2.11, 9.11, 23.11, בשעות 10:00 – 14:00<b><br/>ללא תשלום נוסף על דמי הכניסה לאתר, חינם למנויים.</b></p>
      <p>
        <b>
          <u> </u>
        </b>
      </p>
      <p><b><u>פלמחים זה לא רק חוף</u></b><u>!</u><br/>משחק משימות בחוף גן לאומי חוף פלמחים.<br/>בואו לגלות את גן לאומי חוף פלמחים, בטיול עצמאי במסלול משימות משפחתי. המסלול  חושף את המשתתפים אל אוצרות הטבע והמורשת המיוחדים שבגן הלאומי וביניהם תל עתיק, צומח ייחודי וגם מפגש מעניין בין ים וחוף.<br/>היציאה למשימות ממרכז השירות למטייל. <br/><b>היכן:</b> גן לאומי חוף פלמחים<b><br/>מתי:</b> ימי שבת בנובמבר, בשעות: 10:00 – 14:00<br/><b>ללא תשלום נוסף על דמי הכניסה לאתר.</b></p>
      <p>
        <b>
          <u> </u>
        </b>
      </p>
      <p><b><u>נחל דולב ובית עיטאב</u></b><br/>סיור לכל המשפחה. תחילתה של פריחה סתווית, מבצר צלבני עתיק יומין ותצפית רחבת היקף מהשפלה ועד להר כל זה ועוד בטיול במסלול מעגלי המתאים לכל המשפחה בין שני יובליו של נחל דולב, למרגלות שרידי הכפר בית עיטאב.<b><br/>היכן:</b> הרי ירושלים<b><br/>מתי:</b> שבת 23.11<b><br/></b><b>מחיר</b>: מבוגר - 45 ₪, ילד - 30 ₪; מנויים: מבוגר - 25 ₪, ילד - 20 ₪.</p>
      <p>
        <b>"קיום הפעילויות מותנה במזג האוויר, ניתן לחייג למוקד הטלפוני של רשות הטבע והגנים 3639* על מנת לוודא שהפעילות אכן מתקיימת"</b>
      </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>