<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598185/prostima-100000-lires-eixe-stin-siti-o-mpaloteli"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T20:21:00+00:00"/>
    <meta property="og:title" content="Πρόστιμα 100.000 λίρες είχε στην Σίτι ο Μπαλοτέλι"/>
    <meta property="og:description" content="Οι συχνές καθυστερήσεις στην προπόνηση και η γενικότερη απειθαρχία, που συνήθιζε να χαρακτηρίζει τον Μάριο Μπαλοτέλι στο διάστημα παρουσίας του στην..."/>
  </head>
  <body>
    <article>
      <h1>Πρόστιμα 100.000 λίρες είχε στην Σίτι ο Μπαλοτέλι</h1>
      <address><time datetime="2019-11-19T20:21:00+00:00">19 Nov 2019, 20:21</time> by <a rel="author">Sigmalive.Sports</a></address>
      <p>Οι συχνές καθυστερήσεις στην προπόνηση και η γενικότερη απειθαρχία, που συνήθιζε να χαρακτηρίζει τον Μάριο Μπαλοτέλι στο διάστημα παρουσίας του στην Μάντσεστερ Σίτι, του είχαν κοστίσει περισσότερες από 100 χιλιάδες λίρες.<br/> <br/>Η συμμόρφωση με τους κανόνες δεν ήταν ποτέ το... φόρτε του Μάριο Μπαλοτέλι.<br/> <br/>powered by Rubicon Project<br/>Ο αντισυμβατικός φορ της Μπρέσια, όταν αποτελούσε παίκτη της Μάντσεστερ Σίτι, από το 2010 ως το 2013, βρισκόταν στην πιο ανυπότακτη εκδοχή του και τα πειθαρχικά παραπτώματα στα οποία είχε υποπέσει του κόστισαν αρκετές χιλιάδες ευρώ.<br/> <br/>Συγκεκριμένα, όπως αποκάλυψε ο τότε συμπαίκτης του, Μίκα-Ρίτσαρντς, ο οποίος ήταν υπεύθυνος να καταγράφει ποιος παράβαινε τους εσωτερικούς κανονισμούς των «πολιτών», ο «σούπερ Μάριο» είχε υποχρεωθεί να πληρώσει από 100 ως 150 χιλιάδες λίρες σε πρόστιμα, για όλες τις φορές που δεν πειθάρχησε στις υποχρεώσεις του, καθυστερώντας σε προπονήσεις και κάνοντας λίγο πιο δύσκολο το έργο με αυτόν τον τρόπο του Ρομπέρτο Μαντσίνι στον έλεγχο των αποδυτηρίων.<br/> <br/>πηγή:gazzetta.gr</p>
    </article>
  </body>
</html>