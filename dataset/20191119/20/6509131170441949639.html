<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321663/Paardenmarkt-Goor-maakt-plaats-voor-meerdaags-evenement"/>
    <meta property="og:site_name" content="RTV Oost"/>
    <meta property="article:published_time" content="2019-11-19T20:08:55+00:00"/>
    <meta property="og:title" content="Paardenmarkt Goor maakt plaats voor meerdaags evenement"/>
    <meta property="og:description" content="De traditionele Paardenmarkt in Goor stopt in haar huidige vorm. Vanaf 2020 wordt het een meerdaags evenement dat in het teken staat van paarden. De paardenhandel verdwijnt daarbij."/>
  </head>
  <body>
    <article>
      <h1>Paardenmarkt Goor maakt plaats voor meerdaags evenement</h1>
      <address>
        <time datetime="2019-11-19T20:08:55+00:00">19 Nov 2019, 20:08</time>
      </address>
      <slideshow>
        <figure>
          <img src="https://imgo.rgcdn.nl/0b75f464365248769cabb4dcf2d965e6/opener/Paardenmarkt-Goor-maakt-plaats-voor-meerdaags-evenement-Foto-RTV-Oost-Bart-Kieft.jpg?v=AmvsQf-7TjD5zcxz7g4Ysg2"/>
        </figure>
        <figure>
          <img src="https://imgo.rgcdn.nl/0b75f464365248769cabb4dcf2d965e6/opener/Paardenmarkt-Goor-maakt-plaats-voor-meerdaags-evenement-Foto-RTV-Oost-Bart-Kieft.jpg?v=AmvsQf-7TjD5zcxz7g4Ysg2"/>
        </figure>
        <figcaption>Paardenmarkt Goor maakt plaats voor meerdaags evenement (Foto: RTV Oost / Bart Kieft)</figcaption>
      </slideshow>
      <p>De traditionele Paardenmarkt in Goor stopt in haar huidige vorm. Vanaf 2020 wordt het een meerdaags evenement dat in het teken staat van paarden. De paardenhandel verdwijnt daarbij. </p>
      <p>De Paardenmarkt Goor bestaat al meer dan honderd jaar. Volgens burgemeester Ellen Nauta wil de gemeente de traditie graag behouden. "We zagen echter ook dat de kwaliteit van de Paardenmarkt de afgelopen jaren terugliep. Ook worstelen we met het dierenwelzijn."</p>
      <p>Na een rondgang langs een groep betrokken organisaties is het nieuwe voorstel tot stand gekomen, waarbij "paarden op een positieve manier centraal staan". Het voorstel wordt de komende tijd verder uitgewerkt. Op vrijdag 26 november kunnen belangstellenden hierover meepraten.</p>
      <p>De Paardenmarkt vindt in de huidige vorm plaats op vrijdag 13 december. Het nieuwe meerdaagse evenement zal plaatsvinden in september in plaats van december.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Paardenmarkt+Goor+maakt+plaats+voor+meerdaags+evenement">06 - 57 03 33 33</a>.</aside>
    </article>
  </body>
</html>