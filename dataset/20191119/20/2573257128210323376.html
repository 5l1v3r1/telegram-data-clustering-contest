<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/omron-healthcare-presenta-il-misuratore-di-pressione-heartguide-626846"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T20:45:15+00:00"/>
    <meta property="og:title" content="OMRON Healthcare presenta il misuratore di pressione HeartGuide"/>
    <meta property="og:description" content="OMRON Healthcare ha sviluppato HeartGuide, uno smartwatch in grado di misurare la pressione arteriosa in maniera clinicamente valida"/>
  </head>
  <body>
    <article>
      <h1>OMRON Healthcare presenta il misuratore di pressione HeartGuide</h1>
      <h2>OMRON Healthcare ha sviluppato HeartGuide, uno smartwatch in grado di misurare la pressione arteriosa in maniera clinicamente valida</h2>
      <address><time datetime="2019-11-19T20:45:15+00:00">19 Nov 2019, 20:45</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/OMRON-Healthcare-HeartGuide.jpg"/>
      </figure>
      <p>OMRON Healthcare, azienda leader nel campo delle apparecchiature mediche ha presentato ufficialmente un <a href="https://www.tecnoandroid.it/2019/11/17/samsung-galaxy-s11-il-comparto-fotografico-sara-incredibile-625830">nuovo dispositivo molto atteso in Europa</a>. Si tratta di HeartGuide, un misuratore di pressione arteriosa in grado di fornire risultati clinicamente testati. La particolarità del device è che, a prima vista, <b>sembra in tutto e per tutto uno smartwatch</b>.</p>
      <p>A partire dal mese di novembre, il device HeartGuide sarà disponibile per l’acquisto direttamente dal sito ufficiale <a href="https://www.omron-healthcare.it/it/homepage">raggiungibile a questo indirizzo</a>. Il debutto in Italia coincide con l’arrivo del dispositivo in vari paesi Europei tra cui Francia e Germania.</p>
      <p>Il lancio di HeartGuide è stato <b>accompagnato dalle parole di Andre Van Gils</b>, Senior General Manager di OMRON Healthcare. Il dirigente ha sottolineato come, a livello globale, il <b>principale fattore di rischio di morte è una pressione arteriosa troppo elevata</b>. Questa condizione clinica può portare a ictus, infarti e tantissime altre spiacevoli complicazioni.</p>
      <h3>OMRON Healthcare presenta ufficialmente il nuovo HeartGuide</h3>
      <p>Una persona su tre soffre di ipertensione, <b>ma solo il 50% dei soggetti è a conoscenza di essere affetto da questa patologia</b>. Ne consegue che oltre 10 milioni di decessi all’anno sono assolutamente evitabili attraverso la prevenzione. Un monitoraggio della salute cardiovascolare potrebbe portare <b>all’adozione di uno stile di vita più salutare</b> con conseguente miglioramento delle condizioni del cuore.</p>
      <p>Proprio questo è l’obiettivo di OMRON Healthcare con il nuovo HeartGuide. <b>Il dispositivo</b><b>effettua un monitoraggio costante della pressione arteriosa</b>. In questo modo è possibile tenere sotto controllo l’ipertensione e valutare gli effetti diretti del proprio stile di vita sul cuore. La <a href="https://www.tecnoandroid.it/2019/11/19/huawei-potrebbe-realizzare-un-flip-phone-in-stile-motorola-razr-626780">tecnologia che si nasconde all’interno del device</a> è unica,<b> con oltre 80 brevetti realizzati appositamente</b> per la creazione di HeartGuide.</p>
      <p>Utilizzando lo stesso principio di uno sfigmomanometro, <b>HeartGuide sfrutta un un bracciale gonfiabile posto all’interno del cinturino</b> per effettuare la lettura della pressione arteriosa. La rilevazione quindi è molto più precisa dei lettori ottici utilizzati dagli smartwatch moderni. L’autonomia stimata è di circa 3-4 giorni a seconda dell’utilizzo.</p>
      <p>Non manca un <b>display retroilluminato che mostra sia data e ora</b>, ma anche il valore della pressione e l’autonomia residua. Non mancano le funzioni tipiche di uno smartwatch come la gestione delle notifiche, il contapassi integrato o la registrazione del sonno.</p>
    </article>
  </body>
</html>