<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/sport/10271373/byla-miss-finlandii-teraz-jest-milosniczka-gor-chce-zdobyc-broad-peak-z-denisem-urubko.html"/>
    <meta property="og:site_name" content="Wprost"/>
    <meta property="article:published_time" content="2019-11-19T20:04:00+00:00"/>
    <meta property="og:title" content="Była miss Finlandii, teraz jest miłośniczką gór. Chce zdobyć Broad Peak z Denisem Urubko"/>
    <meta property="og:description" content="Była miss Finlandii Lotta Nakyva, która jest obecnie wielką miłośniczką gór, chce wspólnie z Denisem Urubko zdobyć Broad Peak. O ich planach informuje portal Wspinanie.pl."/>
  </head>
  <body>
    <article>
      <h1>Była miss Finlandii, teraz jest miłośniczką gór. Chce zdobyć Broad Peak z Denisem Urubko</h1>
      <address>
        <time datetime="2019-11-19T20:04:00+00:00">19 Nov 2019, 20:04</time>
      </address>
      <p>
        <b>Była miss Finlandii Lotta Nakyva, która jest obecnie wielką miłośniczką gór, chce wspólnie z Denisem Urubko zdobyć Broad Peak. O ich planach informuje portal Wspinanie.pl.</b>
      </p>
      <p>Denis Urubko zdradził swoje plany na najbliższe miesiące. Himalaista ma zamiar wejść zimą na Broad Peak, dwunasty najwyższy szczyt globu. Będzie mu towarzyszyć inny doświadczony wspinacz - Don Bowie, który zdobył m.in. K2 oraz jego przyjaciółka 30-letnia była finalistka konkursów piękności.</p>
      <p>Urodzona w 1988 roku Lotta Nakyva jest znana głównie z tego, że zdobyła w 2013 roku tytuł miss Finlandii. W późniejszych latach pracowała jako modelka. W 2018 roku wystąpiła w fińskiej edycji popularnego programu Taniec z gwiazdami. W 2016 roku wyszła za mąż za fińskiego hokeistę Kristiana Nakyvę. Kilka miesięcy temu para złożyła pozew o rozwód. Finka przyznaje, że kocha góry. Na razie nie ma jednak na swoim koncie wielkich osiągnięć, choć brała udział w wyprawie na Gasherbrum II (8035 m n.p.m.). - Najlepszym sposobem na szybką naukę jest wspinanie się z ludźmi, którzy są w tym lepsi ode mnie. To dla mnie zaszczyt - podkreśliła.</p>
      <p>Wyprawa ma się rozpocząć 13 grudnia w Karakorum. W ciągu kolejnych czterdziestu dni planuje przygotować drogę na szczyt i zaatakować go wraz z Bowiem. Rosjanin z polskim paszportem postawił sobie za cel zdobycie szczytu w okresie zimowym tzn. do końca lutego.</p>
      <related>
        <h4>Czytaj także:</h4>
        <a href="https://www.wprost.pl/swiat/10271343/niezwykly-pies-ratuje-misie-koala-z-pozarow-gdyby-ich-nie-zauwazyl-splonelyby-zywcem.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15858/byla-miss-finlandii-teraz-milosniczka-gor-lotta-nakyva-chce-zdobyc-broad-peak.html"/>
      </related>
      <footer>Źródło: Wspinanie.pl</footer>
    </article>
  </body>
</html>