<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/855247/f1-gp-brazylii-max-verstappen-zwyzywal-roberta-kubice-szczegoly-incydentu-w-alei"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-19T20:21:05+00:00"/>
    <meta property="og:title" content="F1: GP Brazylii. Max Verstappen zwyzywał Roberta Kubicę. Szczegóły incydentu w alei serwisowej (wideo)"/>
    <meta property="og:description" content="Robert Kubica i Max Verstappen byli bliscy zderzenia w alei serwisowej podczas GP Brazylii. Formuła 1 opublikowała nagranie, które przedstawia reakcję Holendra. 22-latek rzucił w kierunku Kubicy ostre słowa."/>
  </head>
  <body>
    <article>
      <h1>F1: GP Brazylii. Max Verstappen zwyzywał Roberta Kubicę. Szczegóły incydentu w alei serwisowej (wideo)</h1>
      <address><time datetime="2019-11-19T20:21:05+00:00">19 Nov 2019, 20:21</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>Robert Kubica i Max Verstappen byli bliscy zderzenia w alei serwisowej podczas GP Brazylii. Formuła 1 opublikowała nagranie, które przedstawia reakcję Holendra. 22-latek rzucił w kierunku Kubicy ostre słowa.</h4>
      <related>
        <a href="https://sportowefakty.wp.pl/formula-1/855151/f1-gp-brazylii-wygrani-i-przegrani-fura-szczescia-gaslyego-i-sainza-hamilton-i-v"/>
      </related>
      <p> mógł zniweczyć plany  w GP Brazylii. Polak po wymianie kół na 22. okrążeniu wyjechał tuż przed nadjeżdżającego Holendra, który musiał ratować się przed kolizją. Kubica za tamto wydarzenie otrzymał pięć sekund kary i dwa punkty karne do swojej licencji.</p>
      <p><a href="https://sportowefakty.wp.pl/formula-1">Formuła 1</a> postanowiła opublikować nagranie, na którym przedstawiła z bliska incydent z alei serwisowej. Okazało się, że Verstappen doskonale zdawał sobie sprawę z tego, że wskutek przyblokowania przez 34-latka straci pozycję lidera w wyścigu i zostanie wyprzedzony przez <a href="https://sportowefakty.wp.pl/wyscigi-samochodowe/lewis-hamilton">Lewisa Hamiltona</a>.</p>
      <p>
        <b>
          <a href="https://sportowefakty.wp.pl/formula-1/855023/f1-robert-kubica-slusznie-zaatakowal-williamsa-lepsze-wrogiem-dobrego">Czytaj także: Kubica słusznie zaatakował Williamsa</a>
        </b>
      </p>
      <p>- Co oni k… robią? - rzucił Verstappen do inżyniera przez radio, po tym jak Kubica niemal wpakował go w ścianę w alei serwisowej. Formuła 1 w opublikowanym materiale musiała ocenzurować treść komunikatu radiowego ze względu na przekleństwa. Za to Polak otrzymał jedynie od Williamsa krótkie ostrzeżenie o treści "korek, korek, korek". </p>
      <p>Przypomnijmy, że incydent z pit-lane wywołał kontrowersje, bo to Kubica został ukarany przez sędziów, a nie <a href="https://sportowefakty.wp.pl/wyscigi-samochodowe/williams-martini-racing">Williams</a>. Wprawdzie zespół dość szybko dał krakowianinowi zielone światło i sygnał do wyjazdu z boksu, ale zrobił to w momencie, gdy przed jego samochodem znajdował się jeszcze jeden z mechaników (<b><a href="https://sportowefakty.wp.pl/formula-1/854963/f1-gp-brazylii-kontrowersyjny-pit-stop-roberta-kubicy-polak-zrobil-wszystko-jak-">czytaj więcej o tym TUTAJ</a></b>).</p>
      <p>
        <b>
          <a href="https://sportowefakty.wp.pl/formula-1/855037/f1-sedziowie-celowo-odpuscili-williamsowi-zwykle-naklada-sie-kare-finansowa-w-ta">Czytaj także: Sędziowie celowo odpuścili Williamsowi?</a>
        </b>
      </p>
      <p>- Nie widziałem go, a kiedy usłyszałem, że nadjeżdża, to było już za późno. Jestem rozczarowany. Sam wiem jak denerwujące jest to, gdy walczysz na czele stawki, a dzieje się coś takiego. To nie powinno było się zdarzyć. Nie mogłem jednak nic zrobić. Przepraszam - powiedział Kubica o tym incydencie (<b><a href="https://sportowefakty.wp.pl/formula-1/854972/f1-gp-brazylii-robert-kubica-przeprosil-maxa-verstappena-to-nie-powinno-bylo-sie">czytaj więcej o tym TUTAJ</a></b>).</p>
      <figure>
        <embed-post data-src="https://www.instagram.com/p/B5DtmuUoYCl" data-service="Instagram"/>
      </figure>
      <p>
        <a href="https://twitter.com/Kuczer13">Follow @Kuczer13</a>
      </p>
      <p>WP SportoweFakty</p>
    </article>
  </body>
</html>