<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562338/totenam-telos-o-poketino-o-pithanoteros-antikatastatis"/>
    <meta property="og:site_name" content="NOOZ."/>
    <meta property="article:published_time" content="2019-11-19T20:05:00+00:00"/>
    <meta property="og:title" content="Τότεναμ: Τέλος ο Ποκετίνο - Ο πιθανότερος αντικαταστάτης"/>
    <meta property="og:description" content="H Tότεναμ ανακοίνωσε αιφνιδιαστικά την λύση συνεργασίας με τον Ποκετίνο."/>
  </head>
  <body>
    <article>
      <h1>Τότεναμ: Τέλος ο Ποκετίνο - Ο πιθανότερος αντικαταστάτης</h1>
      <address>
        <time datetime="2019-11-19T20:05:00+00:00">19 Nov 2019, 20:05</time>
      </address>
      <p>
        <b>H Tότεναμ ανακοίνωσε αιφνιδιαστικά την λύση συνεργασίας με τον Ποκετίνο.</b>
      </p>
      <p><i>«Ήμασταν εξαιρετικά απρόθυμοι να κάνουμε μια τέτοια αλλαγή. Δεν είναι μία απόφαση που πάρθηκε εν θερμώ, ούτε χωρίς πολύ σκέψη», </i>αναφέρει η δήλωση του προέδρου της ομάδας, Ντάνιελ Λέβι ο οποίος συνέχισε:</p>
      <p><i>«Δυστυχώς τα αποτελέσματα στις εγχώριες διοργανώσεις στο τέλος της προηγούμενης σεζόν και στην αρχή της τρέχουσας ήταν εξαιρετικά απογοητευτικά».</i><br/><br/>Ο 47χρονος τεχνικός ανέλαβε τα ηνία της Τότεναμ τον Μάιο του 2014. Κορυφαία στιγμή στη θητεία του ήταν η συμμετοχή στον τελικό του Τσάμπιονς Λιγκ την περασμένη σεζόν εκεί που γνώρισε την ήττα από την Λίβερπουλ.</p>
      <p>Όπως αναφέρουν τα λονδρέζικα μέσα, ο πιθανότερος αντικαταστάτης είναι ο Ζοσέ Μουρίνιο.</p>
    </article>
  </body>
</html>