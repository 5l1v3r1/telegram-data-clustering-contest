<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/fransiz-komsularin-gurultucu-ordek-davasinda-karar-aciklandi"/>
    <meta property="og:site_name" content="euronews"/>
    <meta property="article:published_time" content="2019-11-19T20:06:48+00:00"/>
    <meta property="og:title" content="Fransız komşuların 'gürültücü ördek' davasında karar açıklandı"/>
    <meta property="og:description" content="Fransa'da 36 yıldır aynı bölgede yaklaşık 50 ördek ve kaz yetiştiren Dominique Douthe'u &quot;aşırı gürültüden&quot; dolayı mahkemeye veren komşuları davayı kaybetti."/>
  </head>
  <body>
    <article>
      <h1>Fransız komşuların 'gürültücü ördek' davasında karar açıklandı</h1>
      <address><time datetime="2019-11-19T20:06:48+00:00">19 Nov 2019, 20:06</time> by <a rel="author">Gülsüm Alan</a></address>
      <p>Fransa'da 'aşırı gürültücü ördekler' nedeniyle mahkemelik olan komşuların davası karara bağlandı. Şikayetçi komşu davayı kaybederken, gelecek yıl gürültü ölçümü yapılmasına karar verildi.</p>
      <p>Fransa'da yaşayan 36 yıldır aynı bölgede yaklaşık 50 ördek ve kaz besleyen Dominique Douthe, "aşırı gürültüden" şikayetiyle komşusu tarafından mahkemeye verildi. Dax belediyesinde bulunan mahkeme tarafları dinledikten sonra davayı hükme bağladı.</p>
      <p>Mahkeme, "Yasadışı anormal bir gürültü olduğuna dair hiçbir kanıt olmadığına" hükmetti. Şikayetçi komşu davayı kaybetse de 2020 yılının başında gürültü düzeyinin ölçülmesi hükme bağlandı.</p>
      <p>Şikayetçi komşusuna kaşı davayı kazanan 67 yaşındaki Douthe, ördeklerini kesmek zorunda kalmayacağını belirterek kararı memnuniyetle karşıladı.</p>
      <p>Dominique Douthe'un avukatı Philippe Lalanne ise, "Bu önemli bir karar. Yasadışı anormal bir gürültü olduğuna dair hiçbir kanıt yok ancak gürültü düzeyinin 2020 yılı başında ölçülmesi gerekecek. Bu durum kendi aramızda tartışarak çözüm üretmemize imkan sağlayacak." şeklinde konuştu.</p>
      <p>Şikayet başvurusunda bulunan çift, 1 Ekim'de yapılan duruşmada komşusunun para cezasına çarptırılmasını talep etmişti.</p>
      <ul>
        <li>
          <a href="https://tr.euronews.com/2019/07/04/fransa-vakitsiz-oten-horoz-komsulari-mahkemelik-etti">Fransa: Vakitsiz öten horoz komşuları mahkemelik etti</a>
        </li>
        <li>
          <a href="https://tr.euronews.com/2019/09/05/sabah-erken-ottugu-icin-mahkemelik-olan-horoz-davayi-kazandi-otmeye-devam-edecek">Sabah erken öttüğü için mahkemelik olan horoz davayı kazandı: Ötmeye devam edecek</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>