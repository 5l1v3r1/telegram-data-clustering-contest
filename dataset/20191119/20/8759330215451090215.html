<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904405/nieuws-uit-engeland-mauricio-pochettino-per-direct-weg-bij-tottenham-hotspur.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T20:36:00+00:00"/>
    <meta property="og:title" content="Nieuws uit Engeland: Mauricio Pochettino per direct weg bij Tottenham Hotspur"/>
    <meta property="og:description" content="Mauricio Pochettino is per direct vertrokken bij Tottenham Hotspur. Dat maakt de Londense club dinsdagavond bekend in een persbericht."/>
  </head>
  <body>
    <article>
      <h1>Nieuws uit Engeland: Mauricio Pochettino per direct weg bij Tottenham Hotspur</h1>
      <address>
        <time datetime="2019-11-19T20:36:00+00:00">19 Nov 2019, 20:36</time>
      </address>
      <p>
        <b>Mauricio Pochettino is per direct vertrokken bij Tottenham Hotspur. Dat maakt de Londense club dinsdagavond bekend in een persbericht.</b>
      </p>
      <p>Geheel verrassend is het vertrek van Pochettino niet. Engelse media voorspelden vorige week al dat de Argentijn zomaar aan zijn laatste dagen bezig zou kunnen zijn in Engeland. Pochettino leverde de afgelopen seizoenen goed werk af bij Tottenham, maar is dit seizoen in een wak gevallen. De club staat na twaalf duels op de veertiende plaats. Vorig seizoen bereikte Tottenham onder Pochettino nog de finale van de Champions League. Die werd verloren van Liverpool.</p>
      <p>"We vinden het niet leuk om deze beslissing te nemen en het is zeker geen beslissing die te snel is genomen", vertelt technisch directeur Daniel Levy op de clubsite van Tottenham. "De resultaten aan het einde van het vorige seizoen en het begin van het huidige zijn extreem teleurstellend. Het hoort er helaas bij om als directie moeilijke beslissingen te nemen. Dit doen we echter in het belang van de club."</p>
      <p>Ook Pochettino's assistenten Jesus Perez, Miguel D'Agostino and Antoni Jimenez zijn vertrokken. Zij zijn echter voor altijd welkom bij de club, benadrukt Levy.</p>
      <figure>
        <iframe data-src="https://twitter.com/SpursOfficial/status/1196874518951796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>