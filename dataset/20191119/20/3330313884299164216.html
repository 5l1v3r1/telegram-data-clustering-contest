<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904399/bericht-uit-spanje-psv-kan-boete-krijgen-van-valencia-als-lato-niet-speelt.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T20:19:00+00:00"/>
    <meta property="og:title" content="Bericht uit Spanje: PSV kan boete van Valencia verwachten"/>
    <meta property="og:description" content="Ook Spaanse media maken melding van een mogelijke breuk tussen PSV en Toni Lato. De 21-jarige linksback komt niet in actie in Eindhoven en lijkt Nederland in de winterstop alweer te gaan verlaten. Naar verluidt moet PSV een boete betalen aan Valencia wanneer Lato te weinig in actie komt. Dat meldt DeportesCOPE. Het management van Lato bevestigde maandag al aan het Eindhovens Dagblad dat beide partijen zoeken naar een oplossing. Het lijkt waarschijnlijk dat Lato en PSV in de winterstop afscheid van elkaar gaan nemen. Trainer Mark van Bommel doet geen beroep op Lato, die het hele seizoen van Valencia is gehuurd. Detail: PSV wilde Lato eerst voor vijf miljoen euro kopen. Daar stak de Spaanse club op het laatste moment een stokje voor. Management bevestigt: 'Vertrek in winter logisch als Lato niet speelt bij PSV'"/>
  </head>
  <body>
    <article>
      <h1>Bericht uit Spanje: PSV kan boete van Valencia verwachten</h1>
      <address>
        <time datetime="2019-11-19T20:19:00+00:00">19 Nov 2019, 20:19</time>
      </address>
      <p>
        <b>Ook Spaanse media maken melding van een mogelijke breuk tussen PSV en Toni Lato. De 21-jarige linksback komt niet in actie in Eindhoven en lijkt Nederland in de winterstop alweer te gaan verlaten. Naar verluidt moet PSV een boete betalen aan Valencia wanneer Lato te weinig in actie komt.</b>
      </p>
      <p>Dat meldt <i>DeportesCOPE. </i>Het management van Lato bevestigde maandag al aan het <i>Eindhovens Dagblad</i> dat beide partijen zoeken naar een oplossing. Het lijkt waarschijnlijk dat Lato en PSV in de winterstop afscheid van elkaar gaan nemen. Trainer Mark van Bommel doet geen beroep op Lato, die het hele seizoen van Valencia is gehuurd. Detail: PSV wilde Lato eerst voor vijf miljoen euro kopen. Daar stak de Spaanse club op het laatste moment een stokje voor.</p>
      <p>Valencia is voornemens om Lato in de winter weg te halen bij PSV, zo wordt in Spanje gemeld door meerdere media, waaronder <a href="https://eldesmarque.com/valencia/valencia-cf/noticias/219724-fichajes-valencia-lato-cesion-psv">El Desmarque</a> en <a href="http://www.deportevalenciano.com/2019/11/19/problema-inesperado-toni-lato">Deporte Valenciano.</a> <i>DeportesCOPE</i> doet er echter een schepje bovenop en stelt dat PSV een boete van Valencia krijgt als Lato niet aan een minimum aantal wedstrijden komt. Het management van Lato kon dat niet bevestigen tegenover het <a href="https://www.ed.nl/dossier-psv/zaakwaarnemers-toni-lato-vertrek-bij-psv-in-de-winterstop-logisch-als-toni-helemaal-niet-speelt~ac243430/?utm_source=twitter&amp;utm_medium=social&amp;utm_campaign=socialsharing_web">ED</a>.</p>
      <p>Lato speelt niet bij PSV, maar toch ziet Valencia toekomst in hem. Overigens is Valencia niet in de positie om te bepalen wat er met Lato moet gebeuren. PSV heeft het laatste woord, benadrukken de Spaanse media.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904249/management-bevestigt-dan-is-het-logisch-dat-hij-in-de-winter-weggaat-bij-psv-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>