<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/julian-assange-hakkindaki-tecavuz-sorusturmasi-kapandi-2220550"/>
    <meta property="og:site_name" content="Posta"/>
    <meta property="article:published_time" content="2019-11-19T20:56:02+00:00"/>
    <meta property="og:title" content="Julian Assange hakkındaki tecavüz soruşturması kapandı"/>
    <meta property="og:description" content="İsveç, Wikileaks’in kurucusu Julian Assange hakkındaki tecavüz soruşturmasını kapattı."/>
  </head>
  <body>
    <article>
      <h1>Julian Assange hakkındaki tecavüz soruşturması kapandı</h1>
      <address>
        <time datetime="2019-11-19T20:56:02+00:00">19 Nov 2019, 20:56</time>
      </address>
      <h3>İsveç, Wikileaks’in kurucusu Julian Assange hakkındaki tecavüz soruşturmasını kapattı.</h3>
      <p>Savcı Eve-Marie Persson, yaptığı açıklamada, suçlamanın üzerinden 9 yıl geçtiğini, bunun sözlü kanıtı zayıflattığını belirtti. Müştekilerin ifadelerinin tutarlı, kapsamlı ve detaylı olduğunu kaydeden Persson, "Kurban olayları inandırıcı ve güvenilir şekilde anlatsa da hafıza doğal olarak zamanla zayıflıyor." ifadesini kullandı ve soruşturmayı kapattı. <a href="https://www.posta.com.tr/haberler/assange">Assange</a>, 2010’da iki İsveçli kadına yönelik cinsel saldırıda bulunmakla suçlanıyordu.</p>
      <h3>Assange nisan ayından beri İngiltere’de tutuklu</h3>
      <p>ABD’nin casuslukla suçladığı ve iadesini istediği Assange, hakkında <a href="https://www.posta.com.tr/haberler/tecavuz">tecavüz</a> ve cinsel taciz suçlamalarıyla açılan davalar için İsveç’e iadesi gündemdeyken, haziran 2012’de Ekvador’un Londra Büyükelçiliğine sığınmıştı. Assange, Ekvador’un Londra Büyükelçiliğinden 11 Nisan’da çıkarılarak gözaltına alınmış ve "kefaletle serbest bırakılma şartlarını ihlal etmekten" tutuklanmıştı.</p>
      <p>Mahkeme, Assange’ı bu suçtan 50 hafta hapse mahkum etmişti. İngiltere’de mahkemenin, casuslukla suçlandığı ABD’nin iade talebini kabul etmesi durumunda Assange’ın davayı üst mahkemeye ve oradan da Avrupa İnsan Hakları Mahkemesine taşıma imkanı bulunuyor.</p>
      <p>Uzmanlar, Assange’ın iade davasının 2 yıla kadar uzayabileceğini belirtiyor. Ülkede en ağır suçluların bulunduğu hapishane olarak bilinen Belmarsh Hapishanesi’nde tutulan Assange’ın kurduğu <a href="https://www.posta.com.tr/haberler/wikileaks">Wikileaks</a>, 2010’da, aralarında ABD’nin Irak ve Afganistan’da işlediği suçları da delillendiren çok sayıda gizli belgeyi yayımlamıştı.</p>
      <h3>#olayıngeçmişi</h3>
      <p>WikiLeaks kurucusu <a href="https://www.posta.com.tr/haberler/julian-assange">Julian Assange</a> tam bir yıl önce siyasi sığınma talebiyle Londra'daki Ekvador Büyükelçiliği'ne sığınmıştı.</p>
      <p>İngiltere'nin uyarıları ve tehditlerine rağmen Orta Amerika ülkesi Ekvador, Assange siyasi sığınma hakkı tanımıştı. İngiliz hükümeti, Assange'ın kendilerine teslim edilmemesi halinde Ekvator Büyükelçiliği'ni basmakla tehdit etmişti. Ekvador Dışişleri Bakanı Ricardo Patino, İngiltere'nin elçiliklerine olası bir saldırısının, uluslararası hukukun çiğnenmesi anlamı taşıdığını açıklamıştı.</p>
      <p>Assange İsveç'te bir kadına tecavüz, başka bir kadına da cinsel tacizle suçlanıyordu.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/deniz-baysal-imaj-degistirdi-2220551">
          <img src="https://i.pstimaj.com/img/100/180x95/5dd4596466a97cc9fb434ade"/>
        </a>
      </figure>
      <p>
        <a href="https://www.posta.com.tr/deniz-baysal-imaj-degistirdi-2220551">1 Deniz Baysal imaj değiştirdi</a>
      </p>
      <figure>
        <a href="https://www.posta.com.tr/ramo-dizisinin-ilk-fotograf-karesi-geldi-2220549">
          <img src="https://i.pstimaj.com/img/100/180x95/5dd4529a66a97ccae52d7d17"/>
        </a>
      </figure>
      <p>
        <a href="https://www.posta.com.tr/ramo-dizisinin-ilk-fotograf-karesi-geldi-2220549">2 ‘Ramo’ dizisinin ilk fotoğraf karesi geldi</a>
      </p>
      <figure>
        <a href="https://www.posta.com.tr/pentagon-ilk-kez-iran-askeri-gucune-iliskin-raporunu-yayimladi-2220548">
          <img src="https://i.pstimaj.com/img/100/180x95/5dd4503cae298b376248cf6d"/>
        </a>
      </figure>
      <p>
        <a href="https://www.posta.com.tr/pentagon-ilk-kez-iran-askeri-gucune-iliskin-raporunu-yayimladi-2220548">3 Pentagon ilk kez İran askeri gücüne ilişkin raporunu y...</a>
      </p>
      <figure>
        <a href="https://www.posta.com.tr/yildiz-teknopark-turkiyenin-en-basarili-teknoparki-secildi-2220547">
          <img src="https://i.pstimaj.com/img/100/180x95/5dd44eab66a97ccae52d7d13"/>
        </a>
      </figure>
      <p>
        <a href="https://www.posta.com.tr/yildiz-teknopark-turkiyenin-en-basarili-teknoparki-secildi-2220547">4 Yıldız Teknopark Türkiye’nin en başarılı teknoparkı se...</a>
      </p>
      <figure>
        <a href="https://www.posta.com.tr/turkakimda-iki-boru-hatti-da-dogal-gazla-dolduruldu-2220546">
          <img src="https://i.pstimaj.com/img/100/180x95/5dd44dd7ae298b36f089c921"/>
        </a>
      </figure>
      <p>
        <a href="https://www.posta.com.tr/turkakimda-iki-boru-hatti-da-dogal-gazla-dolduruldu-2220546">5 TürkAkım’da iki boru hattı da doğal gazla dolduruldu</a>
      </p>
      <figure>
        <a href="https://www.posta.com.tr/bakan-zehra-zumrut-selcuktan-eyt-aciklamasi-2220545">
          <img src="https://i.pstimaj.com/img/100/180x95/5dd4452bae298b37619f91ed"/>
        </a>
      </figure>
      <p>
        <a href="https://www.posta.com.tr/bakan-zehra-zumrut-selcuktan-eyt-aciklamasi-2220545">6 Bakan Zehra Zümrüt Selçuk'tan EYT açıklaması</a>
      </p>
      <figure>
        <a href="https://www.posta.com.tr/masterchefte-kural-ihlali-2220363">
          <img src="https://i.pstimaj.com/img/100/180x95/5dd3926aae298b1a8a716176"/>
        </a>
      </figure>
      <p>
        <a href="https://www.posta.com.tr/masterchefte-kural-ihlali-2220363">7 MasterChef'te kural ihlali</a>
      </p>
      <figure>
        <a href="https://www.posta.com.tr/siyanurle-ilgili-yeni-duzenleme-geliyor-2220543">
          <img src="https://i.pstimaj.com/img/100/180x95/5dd430e166a97cc9fb434aab"/>
        </a>
      </figure>
      <p>
        <a href="https://www.posta.com.tr/siyanurle-ilgili-yeni-duzenleme-geliyor-2220543">8 Siyanürle ilgili yeni düzenleme geliyor</a>
      </p>
      <figure>
        <a href="https://www.posta.com.tr/pkkypg-bu-kez-de-okul-vurdu-2220542">
          <img src="https://i.pstimaj.com/img/100/180x95/5dd42e7e66a97cc9fc4879d1"/>
        </a>
      </figure>
      <p>
        <a href="https://www.posta.com.tr/pkkypg-bu-kez-de-okul-vurdu-2220542">9 Terör örgütü PKK/YPG, bu kez de okul vurdu</a>
      </p>
      <figure>
        <a href="https://www.posta.com.tr/irakin-kuzeyinde-5-terorist-etkisiz-hale-getirildi-2220541">
          <img src="https://i.pstimaj.com/img/100/180x95/5dd42d4266a97cc9fb434aa5"/>
        </a>
      </figure>
      <p>
        <a href="https://www.posta.com.tr/irakin-kuzeyinde-5-terorist-etkisiz-hale-getirildi-2220541">10 Irak’ın kuzeyinde 5 terörist etkisiz hale getirildi</a>
      </p>
      <figure>
        <img src="https://i.pstimaj.com/img/78/90x50/5dd3d356ae298b24bd70cd3e"/>
      </figure>
      <p>SIRADAKİ HABER Hong Kong'da öğrenciler kanalizasyondan kaçmaya çalışıyor</p>
      <related>
        <a href="https://www.posta.com.tr/tacizden-aklansam-da-buradan-ayrilmam-182543"/>
      </related>
    </article>
  </body>
</html>