<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Cheb-Stara-tribuna-na-Lokomotive-pujde-k-zemi-603991"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-19T20:21:00+00:00"/>
    <meta property="og:title" content="Cheb: Stará tribuna na Lokomotivě půjde k zemi"/>
    <meta property="og:description" content="Na místě zdemolované tribuny vyroste druhé fotbalové hřiště"/>
  </head>
  <body>
    <article>
      <h1>Cheb: Stará tribuna na Lokomotivě půjde k zemi</h1>
      <address>
        <time datetime="2019-11-19T20:21:00+00:00">19 Nov 2019, 20:21</time>
      </address>
      <p>
        <b>Na místě zdemolované tribuny vyroste druhé fotbalové hřiště</b>
      </p>
      <p>V prvních týdnech příštího roku má začít demolice zchátralé tribuny ve sportovním areálu Lokomotivy. V současné době probíhá výběr dodavatele. K zemi půjde jak samotná tribuna s hledištěm, tak objekt se šatnami, umývárnou a klubovnou. Plně funkční musí naopak po demolici zůstat malé tréninkové hřiště, které s tribunou těsně sousedí.</p>
      <p>Dodavatel bude muset zajistit také výkup kovových konstrukcí tribuny, přičemž výnos připadne městu. Demolice má trvat nejdéle tři měsíce a podle projektové dokumentace by měla stát přes 17 milionů korun. Skutečná cena však vzejde až ze zmíněného výběrového řízení na dodavatele. Na místě zdemolované tribuny pak vyroste druhé fotbalové hřiště.</p>
      <p>První fotbalové hřiště s umělou trávou a osvětlením vzniklo ve sportovním areálu Lokomotivy v první fázi jeho postupné revitalizace v roce 2017. V polovině letošního roku pak byla dokončena druhá etapa, v rámci které došlo k vybudování jednopodlažní přístavby haly a k částečné rekonstrukcí zázemí sportovní haly. V nové přístavbě je šest šaten se sociálním zázemím. Na střeše vznikla navíc terasa, ze které je výhled na fotbalové hřiště. Rekonstrukce zázemí haly zahrnovala vybudování nového gastroprovozu nebo instalaci výtahu, díky kterému je zajištěn bezbariérový přístup do haly.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Cheb-Noc-divadel-je-pripravena-na-sobotu-16-listopadu-603297"/>
        <a href="https://www.parlamentnilisty.cz/politika/obce-volicum/Cheb-Predstavitele-mesta-uctili-pamatku-obeti-valecnych-konfliktu-603006"/>
        <a href="https://www.parlamentnilisty.cz/politika/obce-volicum/Cheb-Zprava-o-cinnosti-mestske-policie-602664"/>
        <a href="https://www.parlamentnilisty.cz/politika/obce-volicum/Cheb-Na-fakulte-bude-diskuze-o-nasem-clenstvi-v-EU-601843"/>
      </related>
    </article>
  </body>
</html>