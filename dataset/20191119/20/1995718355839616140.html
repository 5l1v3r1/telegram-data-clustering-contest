<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152564-lucki-riatuvalnyky-gasyly-pozhezhu-u-kotelni-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T20:21:00+00:00"/>
    <meta property="og:title" content="Луцькі рятувальники «гасили пожежу» у котельні. ФОТО"/>
    <meta property="og:description" content="У Луцьку провели пожежні навчання на базі котельні по вул. Боженка, 32, де відпрацьовували план дій у випадку вибуху та пожежі при наявності постражда"/>
  </head>
  <body>
    <article>
      <h1>Луцькі рятувальники «гасили пожежу» у котельні. ФОТО</h1>
      <address>
        <time datetime="2019-11-19T20:21:00+00:00">19 Nov 2019, 20:21</time>
      </address>
      <p>У Луцьку провели пожежні навчання на базі котельні по вул. Боженка, 32, де відпрацьовували план дій у випадку вибуху та пожежі при наявності постраждалих, а також в умовах, коли цілі райони лишилися без теплопостачання.<br/><br/>Про це пише заступник міського голови <b>Григорій Недопад</b> на сторінці у фейсбуці.<br/><br/>"Надзвичайні ситуації – це завжди страшно і неочікувано. Дай, Боже, щоб трагічних випадків не траплялося, але в цьому житті потрібно бути готовими до всього. Саме тому для усіх служб оперативного реагування та комунальних структур Луцька проводимо навчання в умовах, максимально наближених до реальних. <br/><br/>Бувши головою комісії з питань техногенно-екологічної безпеки та надзвичайних ситуацій, сьогодні взяв участь в організації та проведенні навчань на базі котельні по вул. Боженка, 32, де відпрацьовували план дій у випадку вибуху та пожежі при наявності постраждалих, а також в умовах, коли цілі райони лишилися без теплопостачання. Участь у заході взяли всі служби оперативного реагування, показавши злагоджену роботу та вміння поводитися в екстрених умовах. <br/><br/>Протягом близько пів години наслідки катастрофи було усунуто, роботу котельні відновили. Далі організували засідання комісії за участю всіх департаментів і управлінь Луцької міської ради та усіх екстрених служб. Кожен підрозділ прозвітував про зроблену роботу, склали план подальших оперативних дій. Дякую всім службам за хорошу командну роботу і вміння швидко та професійно діяти в екстремальних умовах. <br/><br/>У бюджеті міста Луцька завжди закладається резервний фонд на випадок надзвичайних ситуацій. Сподіваємось, потреби в цих коштах не виникатиме, однак після проведених практичних навчань бачимо, що міські служби мають достатньо досвіду, вмінь та професійних навичок для швидкого та якісного подолання наслідків надзвичайних ситуацій.<br/><br/>До участі у навчанні були залучені підрозділи управління ДСНС України у Волинській області, Волинського обласного центру екстреної медичної допомоги та медицини катастроф, патрульної поліції та Луцького відділу поліції ГУ НП у Волинській області, “Волиньгаз”, “Волиньобленерго”, КП “Луцькводоканал”, інші", - пише чиновник.</p>
      <figure>
        <img src="http://www.volynpost.com/img/modules/news/6/9f/483e8e2670e933d1f732e829539419f6/cb-7436687215169070317817471689663571882934272o.jpg"/>
      </figure>
      <figure>
        <img src="http://www.volynpost.com/img/modules/news/6/9f/483e8e2670e933d1f732e829539419f6/cb-750613321516907731781677767077259235295232o.jpg"/>
      </figure>
      <figure>
        <img src="http://www.volynpost.com/img/modules/news/e/01/efb7990275c5b00aa94c8b68101ad01e/cb-7524732515169083684482806095043181299105792o.jpg"/>
      </figure>
      <figure>
        <img src="http://www.volynpost.com/img/modules/news/e/01/efb7990275c5b00aa94c8b68101ad01e/cb-7542945715169074184483758185014352462479360o.jpg"/>
      </figure>
      <figure>
        <img src="http://www.volynpost.com/img/modules/news/e/01/efb7990275c5b00aa94c8b68101ad01e/cb-7706587915169072417817267003182890410311680o.jpg"/>
      </figure>
    </article>
  </body>
</html>