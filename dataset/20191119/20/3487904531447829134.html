<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/palemachos-podosferistis-epese-thima-ekviasmou-stis-serres"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T20:20:00+00:00"/>
    <meta property="og:title" content="Σέρρες: Παλαίμαχος ποδοσφαιριστής ΑΕΚ και Ηρακλή έπεσε θύμα εκβιασμού"/>
    <meta property="og:description" content="Θύμα εκβιασμού έπεσε πολύ γνωστός παλαίμαχος ποδοσφαιριστής της ΑΕΚ και του Ηρακλή"/>
  </head>
  <body>
    <article>
      <h1>Σέρρες: Παλαίμαχος ποδοσφαιριστής ΑΕΚ και Ηρακλή έπεσε θύμα εκβιασμού</h1>
      <h2>Θύμα εκβιασμού έπεσε πολύ γνωστός παλαίμαχος ποδοσφαιριστής της ΑΕΚ και του Ηρακλή</h2>
      <address><time datetime="2019-11-19T20:20:00+00:00">19 Nov 2019, 20:20</time> by <a rel="author">Metrosport.gr Team</a></address>
      <p>Θύμα εκβιασμού έπεσε πολύ γνωστός παλαίμαχος ποδοσφαιριστής της ΑΕΚ και του Ηρακλή στις Σέρρες, ο οποίος εργάζεται σε πρακτορείο ΟΠΑΠ που παλιότερα ανήκε μάλιστα σε πασίγνωστο ολυμπιονίκη της Άρσης Βαρών.</p>
      <p>Από την Υπηρεσία Εσωτερικών Υποθέσεων Σωμάτων Ασφαλείας Βορείου Ελλάδος συνελήφθησαν χθες στις Σέρρες, η λογίστρια του θύματος, ένας υπάλληλος της ΔΟΥ Σερρών και ο προϊστάμενος ελεγκτικής Υπηρεσίας του Υπουργείου Οικονομικών στην Β. Ελλάδα.</p>
      <p>Οι συλλήψεις πραγματοποιήθηκαν στο πλαίσιο διερεύνησης καταγγελίας, σύμφωνα με την οποία απαιτήθηκε αρχικά το χρηματικό πόσο των 7.000 και μετά από διαπραγματεύσεις των 6.000 ευρώ για διευθέτηση φορολογικών υποχρεώσεων και επιβαρύνσεων.</p>
      <p>Πιο συγκεκριμένα, οι δύο εφοριακοί φέρονται να ήρθαν σε επικοινωνία με την λογίστρια του θύματος όταν ανακάλυψαν σε έλεγχο που του έκαναν σε βάθος χρόνου, πως το 2013 κατείχε ένα ποσό της τάξεως των 40.000 ευρώ που δεν μπορούσε να δικαιολογήσει και σε συνεννόηση με εκείνη ήρθαν σε επαφή μαζί του και απαιτούσαν το προαναφερόμενο ποσό για να λήξει εκεί η εκκρεμότητά του.</p>
      <p>Η λογίστρια συνελήφθη μετά την παραλαβή προσημειωμένου χρηματικού ποσού και ακολούθησαν οι συλλήψεις των υπαλλήλων.</p>
      <p>Σε βάρος τους σχηματίστηκε δικογραφία για – κατά περίπτωση – αδικήματα της εγκληματικής ομάδας, δωροληψίας υπαλλήλου, εμπορίας επιρροής – μεσάζοντες και εκβίασης και οδηγήθηκαν στην αρμόδια εισαγγελική Αρχή.</p>
      <p>News247.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/serres-etsi-den-tros-prostimo"/>
        <a href="http://www.metrosport.gr/article/stamatiste-na-fortizete-to-kinito-sas-me-afton-ton-epikindino-tropo"/>
        <a href="http://www.metrosport.gr/article/to-gin-ke-to-giank-tou-serchio-koke"/>
        <a href="http://www.metrosport.gr/article/mechri-ke-17chronia-filaki-koke"/>
        <a href="http://www.metrosport.gr/article/vinteo-ntokoumento-sillipsi-tou-serchio-koke"/>
        <a href="http://www.metrosport.gr/article/sillipsi-koke-sokarismeni-kinonia-tis-malaga"/>
      </related>
    </article>
  </body>
</html>