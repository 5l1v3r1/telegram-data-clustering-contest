<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277199-yan-majalisa-sun-lalata-tiriliyan-daya-da-sunan-aikin-mazabu---buhari.html"/>
    <meta property="og:site_name" content="Legit"/>
    <meta property="article:published_time" content="2019-11-19T20:15:36+00:00"/>
    <meta property="og:title" content="'Yan majalisa sun lalata tiriliyan daya da sunan aikin mazabu - Buhari"/>
    <meta property="og:description" content="Shugaban kasa, Muhammadu Buhari, ya ce kwalliya bata biya kudin sabulu ba a bangaren kudin da majalisa ta kashe, wanda yawansa ya zarce tiriliyan daya, da sunan aiki a mazabu."/>
  </head>
  <body>
    <article>
      <h1>'Yan majalisa sun lalata tiriliyan daya da sunan aikin mazabu - Buhari</h1>
      <address>
        <time datetime="2019-11-19T20:15:36+00:00">19 Nov 2019, 20:15</time>
      </address>
      <p>
        <b>- Shugaban kasar Najeriya, Muhammadu Buhari ya ce, kwalliya bata biya kudin sabulu ba a bangaren kudin da majalisa ta kashe</b>
      </p>
      <p>
        <b>- Buhari ya ce, daga binciken da aka yi daga kauyuka da karkara, an tabbatar da cewa jama'a basu ci moriyar aiyukan ba</b>
      </p>
      <p>
        <b>- Shugaban ya ce, an kashe tiriliyan daya a shekaru 10 da suka gabata don aiyukan habaka jama'a amma ba amo ba labari</b>
      </p>
      <p>Shugaban kasa, Muhammadu Buhari, ya ce kwalliya bata biya kudin sabulu ba a bangaren kudin da majalisa ta kashe, wanda yawansa ya zarce tiriliyan daya, da sunan aiki a mazabu.</p>
      <p>Buhari ya ce alkaluman da aka tattaro daga kauyuka da karkara sun tabbatar da cewa jama'ar da ke zaune a wadannan wurare basu ci moriyar wani aiki ba duk da an karbi kudi da sunan yi musu aiyuka.</p>
      <p>Buhari ya bayyana hakan ne yayin da yake gabatar da jawabi a wurin wani taro da aka shirya domin nuna kyama ga cin hanci a tsakanin ma'aikata da jagororin al'umma.</p>
      <p><b>DUBA WANNAN:</b> <a href="https://hausa.legit.ng/1277147-zaben-kogi-igp-ya-bayyana-dalilin-yin-amfani-da-jirgi-mai-saukar-ungula-domin-jefo-barkonon-tsohuwa.html">Zaben Kogi: IGP ya bayyana dalilin yin amfani da jirgi mai saukar ungula domin jefo barkonon tsohuwa</a></p>
      <p>Shugaba Buhari ne ya bude taron wanda ofishin sakataren gwamnatin tarayya (SGF), Boss Mustapha, ya shirya a fadar gwamnati da ke Abuja.</p>
      <p>Taron ya samu hadin gwuiwa da hukumar ICPC mai yaki da cin hanci da laifuka masu nasaba da almundahana.</p>
      <p>"<i>An kashe tiriliyan daya da sunan aiki a mazabu a cikin shekaru 10 da suka wuce, amma zai yi wuya kaga inda aka kashe kudi,"</i> in ji Buhari.</p>
      <p>Shugaba Buhari ya bukaci hukumar ICPC ta shiga farautar 'yan kwangilar da suka karbi kudi domin yin irin wadannan aiyuka da kuma abokan harkallarsu a cikin gwamnati.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>