<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/keizerspaar-gaat-door-tyfoon-aangerichte-schade-bekijken/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-19T20:03:07+00:00"/>
    <meta property="og:title" content="Keizerspaar gaat door tyfoon aangerichte schade bekijken"/>
    <meta property="og:description" content="Het nieuwe Japanse keizerspaar gaat volgende maand naar de in oktober zwaar door tyfoon Hagibis en de daarmee gepaard gaande regens getroffen prefecturen Miyagi en Fukushima. Dat heeft het bureau van de Keizerlijke Hofhouding dinsdag bekend gemaakt."/>
  </head>
  <body>
    <article>
      <h1>Keizerspaar gaat door tyfoon aangerichte schade bekijken</h1>
      <address><time datetime="2019-11-19T20:03:07+00:00">19 Nov 2019, 20:03</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Het nieuwe Japanse keizerspaar gaat volgende maand naar de in oktober zwaar door tyfoon Hagibis en de daarmee gepaard gaande regens getroffen prefecturen Miyagi en Fukushima. Dat heeft het bureau van de Keizerlijke Hofhouding dinsdag bekend gemaakt.</p>
      <p>Het wordt de eerste keer dat keizer Naruhito en keizerin Masako een rampgebied bezoeken. Ze volgen daarmee het voorbeeld van Naruhito’s eerder dit jaar afgetreden vader keizer Akihito die tijdens zijn regeertijd zijn bijzondere belangstelling toonde na natuurrampen. Daarvan waren er tijdens dertig jaar op de troon ook veel.</p>
      <p>Keizer Naruhito heeft eerder al zijn verdriet uitgesproken over de talrijke doden en en slachtoffers van de tyfoon. Hij maakte toen ook duidelijk snel zelf te gaan kijken. Vanwege Hagibis werd de voor de inhuldigingsdag van de keizer geplande rijtoer enkele weken verschoven, uit piëteit met de slachtoffers.</p>
      <p>BUZZR</p>
    </article>
  </body>
</html>