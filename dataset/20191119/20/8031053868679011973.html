<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%8c%cf%84%ce%b5%ce%bd%ce%b1%ce%bc-%cf%84%ce%ad%ce%bb%ce%bf%cf%82-%ce%bf-%cf%80%ce%bf%ce%ba%ce%b5%cf%84%ce%af%ce%bd%ce%bf-%ce%b1%cf%80%cf%8c-%cf%84%ce%b7%ce%bd-%cf%84%ce%b5%cf%87%ce%bd%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T20:21:10+00:00"/>
    <meta property="og:title" content="Τότεναμ: Τέλος ο Ποκετίνο από την τεχνική ηγεσία – Με νέο προπονητή κόντρα στον Ολυμπιακό"/>
    <meta property="og:description" content="Ο Μαουρίτσιο Ποκετίνο δεν αποτελεί πλέον τον προπονητή της λονδρέζικης ομάδας, με την Τότεναμ να ανακοινώνει το τέλος της συνεργασίας τους."/>
  </head>
  <body>
    <article>
      <h1>Τότεναμ: Τέλος ο Ποκετίνο από την τεχνική ηγεσία – Με νέο προπονητή κόντρα στον Ολυμπιακό</h1>
      <address>
        <time datetime="2019-11-19T20:21:10+00:00">19 Nov 2019, 20:21</time>
      </address>
      <p>
        <b>Ο Μαουρίτσιο Ποκετίνο δεν αποτελεί πλέον τον προπονητή της λονδρέζικης ομάδας, με την Τότεναμ να ανακοινώνει το τέλος της συνεργασίας τους.</b>
      </p>
      <p>Η Τότεναμ σε μια εβδομάδα φιλοξενεί τον Ολυμπιακό στο Λονδίνο για την 5η αγωνιστική του Champions League, αλλά θα έχει στον πάγκο της νέο προπονητή.</p>
      <p>Ο Μαουρίτσιο Ποκετίνο έπειτα από πεντέμιση χρόνια στο τιμόνι της Τότεναμ, την έφτασε πέρσι μέχρι τον τελικό της κορυφαίας διασυλλογικής διοργάνωσης, αλλά φέτος τα πράγματα είναι διαφορετικά για τους Άγγλους που αποφάσισαν να απολύσουν τον Αργεντινό τεχνικό.</p>
      <p>
        <b>«Ο Ποκετίνο θα είναι πάντα μέρος της ιστορίας μας»</b>
      </p>
      <p>Ο πρόεδρος του συλλόγου, Ντάνιελ Λίβι δήλωσε: «Δυστυχώς τα εγχώρια αποτελέσματα στο τέλος της περασμένης σεζόν και την αρχή αυτής της σεζόν ήταν εξαιρετικά απογοητευτικά. Ο Μαουρίτσιο Ποκετίνο και το προπονητικό του προσωπικό θα είναι πάντα μέρος της ιστορίας μας. Έχω το μέγιστο θαυμασμό για τον τρόπο με τον οποίο αντιμετώπισε τις δύσκολες στιγμές, ενώ χτίσαμε το νέο στάδιο και για τη ζεστασιά και τη θετικότητα που μας έφερε. Θα ήθελα να ευχαριστήσω τον ίδιο και το προπονητικό του προσωπικό για όλα όσα συνέβαλαν. Θα είναι πάντα ευπρόσδεκτοι εδώ».</p>
    </article>
  </body>
</html>