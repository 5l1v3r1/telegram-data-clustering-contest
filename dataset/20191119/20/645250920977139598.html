<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/diethni/pano-apo-miso-ek-aitiseis-asyloy-stin-kypro-oi-perissoteres/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-19T20:10:59+00:00"/>
    <meta property="og:title" content="Πάνω από μισό εκ. αιτήσεις ασύλου -Στην Κύπρο οι περισσότερες"/>
    <meta property="og:description" content="Περισσότεροι από μισό εκατομμύριο (515.825) αιτήσεις ασύλου έχουν υποβληθεί στην ΕΕ, κατά τη διάρκεια των πρώτων εννέα μηνών του 2019, σημειώνοντας αύξηση"/>
  </head>
  <body>
    <article>
      <h1>Πάνω από μισό εκ. αιτήσεις ασύλου -Στην Κύπρο οι περισσότερες</h1>
      <address><time datetime="2019-11-19T20:10:59+00:00">19 Nov 2019, 20:10</time> by <a rel="author">Κώστας Παναγιωτάκης</a></address>
      <p>Περισσότεροι από μισό εκατομμύριο (515.825) αιτήσεις ασύλου έχουν υποβληθεί στην ΕΕ, κατά τη διάρκεια των πρώτων εννέα μηνών του 2019, σημειώνοντας αύξηση κατά 10% σε σύγκριση με την αντίστοιχη περίοδο του προηγούμενου έτους, ανακοίνωσε σήμερα η Ευρωπαϊκή Υπηρεσία Ασύλου EASO.</p>
      <p>Σύμφωνα με την EASO, το ποσοστό των αιτήσεων που έλαβαν θετική απόφαση (γνωστό και ως «ποσοστό αναγνώρισης») μέχρι στιγμής φέτος ήταν 34%, έναντι 33% κατά τους πρώτους εννέα μήνες του 2018.</p>
      <p>Οι περισσότερες αιτήσεις υποβλήθηκαν από υπηκόους της Συρίας, του Αφγανιστάν και της Βενεζουέλας. Αυτές οι τρεις ιθαγένειες συνέχισαν να αντιπροσωπεύουν το ένα τέταρτο όλων των αιτήσεων ασύλου στην ΕΕ. Τα στοιχεία δείχνουν ότι, μέχρι στιγμής το 2019, οι χώρες της ΕΕ που χαρακτηρίζονται από μικρότερο μέγεθος πληθυσμού υφίστανται ιδιαίτερα μεγάλη πίεση, σύμφωνα με το ΚΥΠΕ.</p>
      <p>
        <b>Η Κύπρος δέχεται τις περισσότερες αιτήσεις ασύλου</b>
      </p>
      <p>Για παράδειγμα, τον Ιούλιο οι περισσότερες αιτήσεις ανά κάτοικο (σε σχέση με το μέγεθος του πληθυσμού των χωρών) κατατέθηκαν στην Κύπρο και τη Μάλτα, ακολουθούμενες από την Ελλάδα, τη Σουηδία και το Λουξεμβούργο.</p>
      <p>Από την άνοιξη του 2019, η Κύπρος έλαβε κατά μέσο όρο περίπου 1.500 αιτήσεις ανά εκατομμύριο κατοίκους κάθε μήνα, υπερδιπλάσιες από τη Μάλτα (περίπου 700) και περίπου τριπλάσιες από την Ελλάδα (πάνω από 450).</p>
      <p>Στα τέλη Σεπτεμβρίου, υποβλήθηκαν περίπου 507.800 πρώτες αιτήσεις. Επιπλέον, εκτιμάται ότι 381.700 αιτήσεις αναμένουν την έκδοση απόφασης στο στάδιο της προσφυγής ή της επανεξέτασης στα τέλη Ιουλίου του 2019, ποσό που ανέρχεται συνολικά σε περίπου 890.000 υποθέσεις σε εκκρεμότητα. Μία στις τέσσερις εκκρεμείς αιτήσεις αφορούσε είτε τους υπηκόους της Συρίας, του Αφγανιστάν είτε της Βενεζουέλας.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/dimosio/erasmus-gia-dimosioys-ypalliloys-oles-oi-leptomereies-2/"/>
        <a href="https://www.aftodioikisi.gr/proslipseis/asep-proslipseis-246-atomon-se-nosokomeia-tis-choras/"/>
        <a href="https://www.aftodioikisi.gr/oikonomia/oi-krisimes-7-imeres-gia-to-koinoniko-merisma-poioi-telika-tha-to-paroyn/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/asfalistika/anadromika-dikastiki-apofasi-gia-epistrofes-os-kai-33-mines/"/>
      </related>
    </article>
  </body>
</html>