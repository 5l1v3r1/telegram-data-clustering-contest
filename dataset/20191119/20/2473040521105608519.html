<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246971/europrod-parte-a-grupului-agricola-va-investi-intr-o-noua-linie-de-productie-care-va-angaja-150-de-oameni.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T20:00:12+00:00"/>
    <meta property="og:title" content="Europrod, parte a Grupului Agricola, va investi intr-o noua linie de productie care va angaja 150 de oameni"/>
    <meta property="og:description" content="Europrod, firma din cadrul Grupului Agricola specializata in semipreparate din carne si produse tip ready-meal din carne si vegetale, va investi, in 2024, 5 milioane de euro intr-o linie de productie, care va angaja circa 150 de oameni in noua locatie. Grupul Agricola este in crestere si estimeaza o cifra de afaceri de 161 de milioane de euro, la finalul acestui an, in crestere de la 150 de milioane de euro, in 2018."/>
  </head>
  <body>
    <article>
      <h1>Europrod, parte a Grupului Agricola, va investi intr-o noua linie de productie care va angaja 150 de oameni</h1>
      <address><time datetime="2019-11-19T20:00:12+00:00">19 Nov 2019, 20:00</time> by <a rel="author">Anca Olteanu</a></address>
      <p>
        <b>Europrod, firma din cadrul Grupului Agricola specializata in semipreparate din carne si produse tip ready-meal din carne si vegetale, va investi, in 2024, 5 milioane de euro intr-o linie de productie, care va angaja circa 150 de oameni in noua locatie. Grupul Agricola este in crestere si estimeaza o cifra de afaceri de 161 de milioane de euro, la finalul acestui an, in crestere de la 150 de milioane de euro, in 2018.</b>
      </p>
      <p>„Anul trecut am reusit sa capacitam linia actuala de productie si am fost nevoiti sa achizitionam o alta linie de productie, care a costat aproximativ 5 milioane de euro. Am reusit sa o punem in functiune in martie anul acesta. Deja, 30% din linia actuala noua am capacitat-o cu produse refrigerate pregatite, la <a href="http://www.retail.ro/catalog-lidl/index.html">Lidl</a>, Penny si alti clienti din piata, urmand ca diferenta de 70% din linia noua sa fie capacitata pana in anul 2024”, a explicat Lucica Benedic, director general al diviziei de semipreparate Agricola Bacau.</p>
      <p>Directorul Europrod a dezvaluit ca in anul 2024 firma va achizitiona inca o linie de fabricatie, care va avea nevoie de o noua locatie, unde urmeaza sa fie angajate circa 150 de persoane.</p>
      <figure>
        <img src="https://img.wall-street.ro/image_thumbs/thumbs/36a/36adcbb648acc28554af5e8d34a8bc84-822x0-00-65.jpg?v=1574170477"/>
      </figure>
      <p>„In acest moment, partea de export reprezinta 30% din totalul vanzarilor si este in crestere. Vrem sa ne dezvoltam pe acest segment. Am inceput sa crestem doar de acum 5 ani pe export, nu eram dezvoltati pe aceasta zona. Am facut vizite la potentiali clienti si avem siguranta ca se vor concretiza. Pietele principale in care noi activam sunt Franta, Anglia si Malta. Vrem sa consolidam pietele in care activam si vrem sa dezvoltam alte produse si sa gasim alti clienti”, a spus Benedic.</p>
      <p>
        <a href="https://www.wall-street.ro/articol/Careers/246712/victoria-davies-discovery-romanii-sunt-foarte-creativi-calitate-care-nu-este-prezenta-in-multe-alte-culturi.html">Citeste si:<br/>Cum vede sefa Discovery angajatii din Romania: "Creativi si ambitiosi"</a>
      </p>
      <figure>
        <img src="https://img.wall-street.ro/image_thumbs/thumbs/1e3/1e359420fd99cad2a6bfe2566f10a164-400x250-00-65.jpg?v=1573641702"/>
      </figure>
      <p>Grigore Horoi, presedintele Agricola Bacau, estimeaza ca la finalul anului, cifra de afaceri a companiei va fi de 161 de milioane de euro, in crestere de la 150 de milioane de euro, in 2018.</p>
      <h3>Agricola la 9 luni</h3>
      <p>In primele noua luni ale anului 2019, grupul de firme Agricola inregistreaza o crestere a cifrei de afaceri de 8% fata de perioada similara a anului 2018, ajungand la 575,6 milioane lei.</p>
      <p>“Agricola continua in 2019 strategia de consolidare a afacerilor care reprezinta core-business-ul companiilor grupului si chiar daca a facut exit din doua afaceri – servicii pentru agricultura si retail de proximitate – realizeaza cresteri importante pe categoriile de baza, astfel incat dupa primele 9 luni ale acestui an raportam o crestere de 8% a afacerilor grupului nostru, in linia evolutiei ultimilor ani”, a declarat Horoi.</p>
      <figure>
        <img src="https://img.wall-street.ro/image_thumbs/thumbs/acf/acf1b782e39f4e7243edb244959e059a-822x0-00-65.jpg?v=1574170663"/>
      </figure>
      <p>
        <a href="https://www.wall-street.ro/articol/Social/246668/opinia-premierul-ludovic-orban-despre-majorarea-salariului-minim.html">Citeste si:<br/>Ce spune premierul Orban despre majorarea salariului minim</a>
      </p>
      <figure>
        <img src="https://img.wall-street.ro/image_thumbs/thumbs/72a/72aeb06673a4bf3e3f2d0e069f869916-400x250-00-65.jpg?v=1573478105"/>
      </figure>
      <p>Agricola International SA, cea mai importanta companie a Grupului Agricola, in care sunt integrate lantul de productie al carnii de pasare si operatorul logistic, a inregistrat in primele noua luni o cifra de afaceri de 378,371 mil. lei, in conditiile in care a vandut cu aproape 9% mai multa carne de pasare, cresterea valorica fiind de aproape 11% comparativ cu anul trecut.</p>
      <p>“Cifra de afaceri obtinuta se datoreaza in special cresterii cantitative a vanzarilor Agricola de produse diferentiatoare, cu valoare adaugata mare, si ma refer aici la Puiul Fericit, Puiul Fermierului si a produsului nostru cel mai «tanar», lansat cu succes la sfarsitul anului 2018, Cocosel de Padure – primul pui coquelet proaspat romanesc. Strategia noastra vizeaza in continuare vanzarile de pui cu crestere lenta, unde Agricola detine 80% din piata interna” a precizat presedintele Agricola.</p>
      <p>Cifra de afaceri a companiei Salbac a crescut in primele noua luni cu 7,2%, ajungand la 105,146 mil. de lei, in conditiile in care vanzarile la categoria salamuri crud-uscate au inregistrat o crestere de 8,2% in valoare, iar mezelurile fiert-afumate o crestere valorica de 6%. „Crestem in continuare grupa salamurilor crud-uscate, unde ne consolidam pozitia de lider de piata, iar salamul de sibiu Agricola isi intareste pozitia de lider detasat in segment”, precizeaza Grigore Horoi.</p>
      <figure>
        <img src="https://img.wall-street.ro/image_thumbs/thumbs/7a6/7a67e47b88ec85a73dd0da7ff9368f89-822x0-00-65.jpg?v=1574170970"/>
      </figure>
      <p>
        <a href="https://www.wall-street.ro/articol/Careers/246637/eurostat-sub-50-dintre-romanii-cu-varsta-cuprinsa-intre-55-si-64-de-ani-erau-angajati-anul-trecut.html">Citeste si:<br/>Mai putin de jumatate dintre romanii de 55-64 de ani lucrau in 2018</a>
      </p>
      <figure>
        <img src="https://img.wall-street.ro/image_thumbs/thumbs/8cf/8cf700c05f43fae53aca16b9798e6e0d-400x250-00-65.jpg?v=1573459726"/>
      </figure>
      <p>Categoria semipreparate si produse de tip ready-meal, obtinute la fabrica Europrod, a inregistrat in aceasta perioada o crestere a cifrei de afaceri de 6,78% (42,863 mil. de lei), in contextul in care exporturile companiei in tarile europene ating cota de 25% din productie. La Europrod s-a finalizat la inceputul acestui an o investitie de peste 5,5 milioane euro, dubland capacitatea sa de productie.</p>
      <p>Pentru categoria oualor proaspete obtinute in cadrul Avicola Lumina, se inregistreaza in primele 9 luni ale anului o mentinere a cifrei de afaceri de 38,752 mil. de lei, in conditiile in care se mentine si numarul oualor vandute (59,348 mil. buc) fata de perioada similara anului 2018.</p>
      <p>„La abatorul de pasari am demarat in acest an o investitie cu un total de 16 milioane de euro, care va asigura o crestere a capacitatii de productie cu 70%”, afirma Grigore Horoi.</p>
      <h3>Proiectele de CSR ale Agricola</h3>
      <p>Brandul Agricola are o noua imagine, vizibila la rafturi incepand cu luna noiembrie. Noul slogan al brandului este “Impreuna, la masa”.</p>
      <p>Carnea de pui este cel mai consumat tip de carne din Romania, dar 9 din 10 romani cred ca produsele de pe piata sunt injectate cu hormoni de crestere, antibiotic si coloranti, potrivit unui studiu iVox realizat anul acesta.</p>
      <figure>
        <img src="https://img.wall-street.ro/image_thumbs/thumbs/f27/f2792ac679e745cb0b187f6cac2a7d39-822x0-00-65.jpg?v=1574172528"/>
      </figure>
      <p>In 2019 s-a infiintat asociatia nonprofit Agricola – neam de gospodari, care a demarat un program de responsabilitate sociala prin doua proiecte in educatie si sanatate. “Gustul Viitorului“ este proiectul care contribuie la cresterea generatiilor viitoare de profesionisti in arta culinara. Alaturi de Chef Cezar Munteanu, Agricola contribuie la asigurarea unui mediu prin care 20 de tineri din clasele de bucatari ai Liceului Economic Ion Ghica din Bacau sa poata evolua la nivelul urmator pentru o sansa la titlul de maestru-bucatar.</p>
      <p>“Gustul care face bine” este cel de-al doilea proiect in derulare care contribuie la alimentatia copiiilor din Sectia de Pediatrie a Spitalului Judetean de Urgenta din Bacau.</p>
      <p>Agricola este unul dintre cei mai mari producatori de carne de pui din Romania si principalul exportator din aceasta categorie, care in septembrie 2019 a implinit 27 de ani de la infiintare. Agricola detine 18% din piata carnii de pui, este lider cu 19% din piata de semipreparate si produse de tip ready-meal, iar salamul de sibiu Agricola este lider in total segment Salam de Sibiu comercializat in Romania cu 50% cota de piata, medie, in valoare (Nielsen).</p>
    </article>
  </body>
</html>