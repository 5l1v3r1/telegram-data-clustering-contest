<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/google-mapy-pomohou-s-nalezenim-nabijeci-stanice/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T04:35:06+00:00"/>
    <meta property="og:title" content="Google Mapy zřejmě nabídnou placení u nabíjecích stanic"/>
    <meta property="og:description" content="Aktualizováno 19. 11. V aplikaci Google Mapy jsme se prvně dočkali možnosti dohledání nabíjecích stanic pro elektrická auta. Následně byla přidána funkce zjištění obsazenosti, ale jak to vypadá, Google nechce zůstat jen u poskytování informací. XDA Developers poukazuje na několik částí kódu z aplikace Google Mapy 10.30, které naznačují, že aplikace nabídne i možnost placení. […]"/>
  </head>
  <body>
    <article>
      <h6 class="kicker">aktualizováno</h6>
      <h1>Google Mapy zřejmě nabídnou placení u nabíjecích stanic</h1>
      <address><time datetime="2019-11-19T04:35:06+00:00">19 Nov 2019, 04:35</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <h3>Aktualizováno 19. 11.</h3>
      <p>V aplikaci Google Mapy jsme se prvně dočkali možnosti dohledání nabíjecích stanic pro elektrická auta. Následně byla přidána funkce zjištění obsazenosti, ale jak to vypadá, Google nechce zůstat jen u poskytování informací. XDA Developers poukazuje na několik částí kódu z aplikace Google Mapy 10.30, které naznačují, že aplikace nabídne i možnost placení.</p>
      <blockquote>
        <i>&lt;string name=“EV_PROFILE_VIEW_NETWORKS_HEADING“&gt;Your payment methods&lt;/string&gt;<br/>&lt;string name=“EV_PROFILE_ADD_NETWORKS“&gt;Add payment methods&lt;/string&gt;</i>
      </blockquote>
      <p>Zatím nevíme, jak bude systém fungovat, ale je možné, že aplikace poslouží i pro placení, možná vzdálené placení. Lze předpokládat, že novinka, až se dostane do stabilní verze, bude prvně k dispozici jen na několika trzích.</p>
      <h3>Aktualizováno 24. 4.</h3>
      <p>Před půl rokem začal Google do své mapové služby zakomponovávat informace o nabíjecích stanic. Bohužel tato síť není stále nějak moc rozšířená, ale dnešní novinka může hodně napomoci. Google Mapy totiž začínají ukazovat informaci o obsazenosti nabíjecí stanice. Díky tomu může řidič vidět, jestli má cenu vyrazit ke konkrétnímu bodu zájmu či nikoliv.</p>
      <figure>
        <video src="https://dotekomanie.cz/wp-content/uploads/2018/10/realtime_launch-900x900x.gif" autoplay="" loop=""/>
      </figure>
      <p>Bohužel je zde jedno ale. Novinka je dostupná v tuto chvíli jen pro USA a Velkou Británii. Lze ale očekávat, že se následně dočkáme rozšíření, ale kdy se tak stane, zatím nelze říci.</p>
      <h3>Původní článek 17. 10.</h3>
      <p>Ještě před několika lety jste si museli pořádně rozmyslet, jestli si koupit elektromobil nebo ne, jelikož síť nabíjecích stanic nebyla rozšířená. Situace není ideální ani dnes, ale je o poznání více stanic než kdykoliv dříve. Jejich dohledání někdy není zcela jednoduché, ale naštěstí přichází Google Mapy, které chtějí napomoci řidičům elektro aut.</p>
      <h3>Google Mapy a nabíjení aut</h3>
      <p>Google oficiálně představil novinku, která se v dohledné době objeví v aplikacích pro Android, iOS a samozřejmě bude k dispozici i na webu. Již nyní můžete na mobilech dohledat nabíjecí stanice pro auta, ale stále chybí některé informace, které byly ohlášeny s touto novinkou.</p>
      <slideshow>
        <figure>
          <img src="https://dotekomanie.cz/wp-content/uploads/2018/10/2018-10-17-163245-1080x1920x.jpg"/>
        </figure>
        <figure>
          <img src="https://dotekomanie.cz/wp-content/uploads/2018/10/2018-10-17-162818-1080x1920x.jpg"/>
        </figure>
      </slideshow>
      <p>Jakmile bude nová funkcionalita kompletně k dispozici, budete se moci dozvědět u konkrétní stanice, kolik má například portů, jaké typy jsou podporované a jak rychlé je nabíjení. V tuto chvíli je v české verzi jen základní informační karta společně s možností hodnocení, přidávání fotografií a například otevírací dobou.</p>
      <slideshow>
        <figure>
          <video src="https://dotekomanie.cz/wp-content/uploads/2018/10/EV_demo_FINAL-1000x1000x.gif" autoplay="" loop=""/>
        </figure>
        <figure>
          <video src="https://dotekomanie.cz/wp-content/uploads/2018/10/EV_host_FINAL-1000x1000x.gif" autoplay="" loop=""/>
        </figure>
      </slideshow>
      <p>Google Mapy oficiálně podporují nabíjecí stanice Tesla a Chargepoint v rámci globálního působení. Na dalších trzích jsou dostupné informace o jiných stanicích:</p>
      <ul>
        <li>USA – SemaConnect, EVgo, Blink</li>
        <li>Velká Británie – Chargemaster, Pod Point</li>
        <li>Nový Zéland – Chargefox</li>
      </ul>
      <footer>Zdroje: <a href="https://www.blog.google/products/maps/get-charged-google-maps/#c4ca4/">blog.google</a>, <a href="https://www.androidpolice.com/2018/10/17/google-maps-making-easier-find-electric-vehicle-charging-stations/#c4ca4/">androidpolice.com</a>, <a href="https://www.androidpolice.com/2019/04/23/google-maps-making-easier-find-electric-vehicle-charging-stations/#c4ca4/">androidpolice.com</a>, <a href="https://www.xda-developers.com/google-maps-10-30-electric-vehicle-charging-payments-compatible-plugs/#c4ca4/">xda-developers.com</a></footer>
    </article>
  </body>
</html>