<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-virat-kohli-and-shikhar-dhawan-respond-to-ajinkya-rahane-dreaming-about-pink-test-post-2857341.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T04:34:08+00:00"/>
    <meta property="og:title" content="अजिंक्य रहाणे ने पिंक बॉल के साथ सोते हुए शेयर की PIC, विराट-शिखर ने किया मजेदार कमेंट"/>
    <meta property="og:description" content="India vs Bangladesh 2nd Test at Kolkata Eden Gardens: भारत और बांग्लादेश के बीच 22 नवंबर से कोलकाता के ईडन गार्डन्स में ऐतिहासिक दिन-रात का टेस्ट मैच खेला जाएगा। यह दोनों देशों के लिए पहला मौका है,..."/>
  </head>
  <body>
    <article>
      <h1>अजिंक्य रहाणे ने पिंक बॉल के साथ सोते हुए शेयर की PIC, विराट-शिखर ने किया मजेदार कमेंट</h1>
      <address><time datetime="2019-11-19T04:34:08+00:00">19 Nov 2019, 04:34</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh 2nd Test at Kolkata Eden Gardens:</b> भारत और बांग्लादेश के बीच 22 नवंबर से कोलकाता के ईडन गार्डन्स में ऐतिहासिक दिन-रात का टेस्ट मैच खेला जाएगा। यह दोनों देशों के लिए पहला मौका है, जब वे गुलाबी गेंद से टेस्ट मैच खेलेंगे। यह भारत का 540वां टेस्ट मैच होगा। इस मैच को लेकर फैन्स के साथ साथ टीम इंडिया के खिलाड़ी भी काफी उत्साहित हैं। भारत के टेस्ट स्पेशलिस्ट अजिंक्य रहाणे को तो अब सपने भी पिंक बॉल के आ रहे हैं।</p>
      <p>अजिंक्य रहाणे ने अपने ऑफिशियल इंस्टाग्राम से एक तस्वीर शेयर की है। इस तस्वीर में वह गुलाबी गेंद के साथ सोते हुए नजर आ रहे हैं। अंजिक्य रहाणे की इस पोस्ट पर कप्तान विराट कोहली और शिखर धवन ने भी मजेदार कमेंट किए है। 22 से 26 नवंबर के बीच खेले जाने वाला यह डे नाइट टेस्ट मैच काफी खास होने वाला है और इसके लिए कई तैयारियां की गई हैं।</p>
      <p>कोलकाता और ईडन गार्डन्स को पूरा गुलाबी रंग में रंग दिया गया है। बांग्लादेश की प्रधानमंत्री शेख हसीना भी इस मैच को देखने के लिए भारत आएंगी। इस मैच को यादगार बनाने के लिए बीसीसीआई अध्यक्ष सौरव गांगुली काफी तैयारियां कर रहे हैं। भारत इससे पहले इंदौर टेस्ट में बांग्लादेश को पारी और 130 रनों से मात दे चुका है। </p>
      <h3>
        <a href="https://www.livehindustan.com/cricket/story-india-gears-up-for-pink-ball-test-kolkata-and-eden-gardens-ready-for-1st-day-night-test-india-vs-bangladesh-2857300.html">INDvsBAN: पिंक बॉल टेस्ट के लिए तैयार कोलकाता, जानें क्या हैं इंतजाम</a>
      </h3>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <p>अब भारत की कोशिश होगी कि वह अपने पहले डे-नाइट टेस्ट में बांग्लादेश को मात देकर इसे और भी यादगार बना दे। टीम इंडिया के टेस्ट कप्तान पिंक बॉल से खेलने के लिए काफी रोमांचित हैं। वह इस टेस्ट को लेकर इतने उत्साहित हैं कि गुलाबी गेंद को अपने सिरहाने रखकर सो रहे हैं। रहाणे ने पिंक बॉल के साथ अपनी एक तस्वीर शेयर करते हुए कैप्शन दिया है- 'ऐतिहासिक पिंक बॉल टेस्ट के सपने भी आने लगे हैं।'</p>
      <figure>
        <embed-post data-src="https://www.instagram.com/p/B5AcA3ahWN0" data-service="Instagram"/>
      </figure>
      <p>अजिंक्य रहाणे की इस पोस्ट पर कप्तान विराट कोहली और शिखर धवन ने भी कमेंट किया है। विराट कोहली ने इस पोस्ट पर कमेंट करते हुए लिखा है- शानदार पोज जिंक्सी।</p>
      <figure>
        <img src="https://images1.livehindustan.com/uploadimage/library/2019/11/19/16_9/16_9_1/virat_kohli_comment_on_ajinkya_rahane_post_instagram__1574137882.jpg"/>
      </figure>
      <p>वहीं, शिखर धवन ने इस पोस्ट पर कमेंट करते हुए लिखा है- सपने में तस्वीर खिंच गई। इस पर रहाणे ने धवन को जवाब देते हुए लिखा- सपनों में नहीं, अपनों ने पिक खींची है।</p>
      <figure>
        <img src="https://images1.livehindustan.com/uploadimage/library/2019/11/19/16_9/16_9_1/shikhar_comment_on_ajinkya_rahane_post_instagram__1574137939.jpg"/>
      </figure>
      <p>बता दें कि डे-नाइट मैच हर दिन एक बजे से शुरू होगा, जिसमें तीन बजकर 40 मिनट पर लंच के बाद मैच फिर शुरू होगा जिसमें फ्लड लाइट ऑन कर दी जाएंगी। मैच का आखिरी सत्र 6 से 8 बजे तक चलेगा। इस मैच को लेकर लोग काफी उत्साहित हैं और ईडन गार्डन्स में करीब 50 हजार दर्शकों के पहले तीन दिन उपस्थित रहने की उम्मीद है जिसकी टिकटें पहले ही बिक चुकी हैं।</p>
    </article>
  </body>
</html>