<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/romania-rusine-istorica-nu-mai-intamplase-nationala-ia-patru-goluri-intr-o-singura-repriza-1_5dd3141b5163ec427128ccdb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T04:47:16+00:00"/>
    <meta property="og:title" content="România, o ruşine istorică: De când nu se mai întâmplase ca naţionala să ia patru goluri într-o singură repriză"/>
    <meta property="og:description" content="Cosmin Contra ne-a oferit în meciul său de adio un eşec care ne-a bulversat în faţa televizoarelor şi care îi va marca restul carierei de antrenor."/>
  </head>
  <body>
    <article>
      <h1>România, o ruşine istorică: De când nu se mai întâmplase ca naţionala să ia patru goluri într-o singură repriză</h1>
      <address><time datetime="2019-11-19T04:47:16+00:00">19 Nov 2019, 04:47</time> by <a rel="author">Amir Kiarash</a></address>
      <h4>Cosmin Contra ne-a oferit în meciul său de adio un eşec care ne-a bulversat în faţa televizoarelor şi care îi va marca restul carierei de antrenor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/video-romania-echipa-contrafacuta-spania-sfasiat-nationala-rasul-capatul-unui-meci-cumplit-1_5dd3074a5163ec427128842e/index.html"/>
        <a href="https://adevarul.ro/news/sport/video-rusine-suedezii-arata-momentul-s-a-aruncat-isak-minge-golf-bat-obrazul-1_5dd040ad5163ec42711663a9/index.html"/>
        <a href="https://adevarul.ro/news/sport/exclusiv-boloni-ingrozit-decaderea-fotbalului-romanesc-e-dureros-revoltator-infiorator-1_5dd169f95163ec42711d4453/index.html"/>
      </related>
      <p>România a fost bătaia de joc a Spaniei în primele 45 de minute pe „Wanda Metropolitano“, când a luat patru! Iar dacă spaniolii n-au marcat de încă patru ori după pauză a fost pentru că, pur şi simplu, au jucat la trecerea timpului.</p>
      <p>Prestaţia tricolorilor în prima parte a fost atât de proastă, încât statisticianul „Gazetei Sporturilor“, Liviu Manolache, a trebuit să se întoarcă mult în timp pentru a vedea când fost ultimul meci în care prima reprezentativă a fost umilită cu patru goluri în 45 de minute.</p>
      <p>Şi, ca o ironie a sorţii, tot Spania a fost naţionala care ne-a dat cu terenul în cap. Nu doar luni seară, ci şi acum 57 de ani. Mai precis, la 1 noiembrie 1962, în preliminariile Euro 1964. Pe „Santiago Bernabeu“ din Madrid, ibericii au avut 4-0 la pauză, iar la final s-au impus cu 6-0. După acel meci, selecţionerul Constantin Teaşcă a fost înlocuit cu Gheorghe Popescu I. În retur, la 25 noiembrie, pe stadionul „23 august“ din Bucureşti, România s-a impus cu 3-1, însă spaniolii au obţinut calificarea cu scorul general de 7-3.</p>
      <p>O altă partidă groaznică pentru România a fost cea cu Ungaria, la 30 septembrie 1945. Atunci, ungurii au avus 5-2 la pauză şi s-au impus cu 7-2!</p>
      <p>
        <b>Preliminarii Euro 2020, grupa F<br/></b>
        <b>Luni</b>
      </p>
      <p>Spania – România 5-0</p>
      <p>Suedia – Feroe 3-0</p>
      <p>Malta – Norvegia 1-2</p>
      <p>
        <b>Clasament</b>
      </p>
      <p>1. Spania 10 8 2 0 31-5 26p</p>
      <p>2. Suedia 10 6 3 1 23-9 21p</p>
      <p>3. Norvegia 10 4 5 1 19-11 17p</p>
      <p>4. România 10 4 2 4 17-15 14p</p>
      <p>5. Feroe 10 1 0 9 4-30 3p</p>
      <p>6. Malta 10 1 0 9 3-27 3p</p>
      <p>
        <i>*Spania şi Suedia s-au calificat la Euro 2020</i>
      </p>
      <hr/>
    </article>
  </body>
</html>