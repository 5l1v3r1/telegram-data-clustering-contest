<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/kayserispor/2019/11/19/ispanya-yolcusu"/>
    <meta property="og:site_name" content="FotoMaç"/>
    <meta property="article:published_time" content="2019-11-19T04:50:08+00:00"/>
    <meta property="og:title" content="İspanya yolcusu"/>
    <meta property="og:description" content="Süper Lig’in en genç golcüsü olan Kayserisporlu Emre Demir’e teklif geldiğini açıklayan Bülent Uygun, ‘Sevilla ona biraz hafif kaçar. Dünya devleri peşinde’ dedi."/>
  </head>
  <body>
    <article>
      <h1><u><a href="https://www.fotomac.com.tr/haberleri/ispanya?id=38970c0d-3849-4e93-94df-86e16ee2649b">İspanya</a></u> yolcusu</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>’in en genç golcüsü olan Kayserisporlu <u><a href="https://www.fotomac.com.tr/haberleri/emre?id=fa079448-dd20-46bb-b41a-ccaf82f53ce7">Emre</a></u> Demir’e teklif geldiğini açıklayan <u><a href="https://www.fotomac.com.tr/haberleri/bulent-uygun?id=7d85e8a9-77bd-4bdb-8e7f-ba8b98ae612e">Bülent Uygun</a></u>, ‘Sevilla ona biraz hafif kaçar. Dünya devleri peşinde’ dedi.</h2>
      <address>
        <time datetime="2019-11-19T04:50:08+00:00">19 Nov 2019, 04:50</time>
      </address>
      <p><u><a href="https://www.fotomac.com.tr/haberleri/kayserispor?id=5d9c2d6a-45bb-44bd-86fd-b1869afdd776">Kayserispor</a></u><b> </b>teknik direktörü <u><a href="https://www.fotomac.com.tr/haberleri/bulent-uygun?id=7d85e8a9-77bd-4bdb-8e7f-ba8b98ae612e">Bülent Uygun</a></u>, <u><a href="https://www.fotomac.com.tr/haberleri/emre?id=fa079448-dd20-46bb-b41a-ccaf82f53ce7">Emre</a></u> Demir için Sevilla'dan teklif aldıklarını açıkladı. Radyospor'a konuşan tecrübeli hoca, G.Birliği ağlarını sarsarak '<u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in en genç golcüsü' unvanını kazanan 15 yaşındaki Emre'nin <u><a href="https://www.fotomac.com.tr/haberleri/ispanya?id=38970c0d-3849-4e93-94df-86e16ee2649b">İspanya</a></u>'ya gidebileceğini ifade etti. Uygun, "Emre'ye Sevilla hafif kaçar, çünkü birçok dünya devi peşinde" dedi. Genç yeteneğin babası <u><a href="https://www.fotomac.com.tr/haberleri/nurettin-demir?id=f9c29d26-48ed-4878-9306-0dd55dd85ba0">Nurettin Demir</a></u> de <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> teklifi aldıklarını doğruladı.</p>
      <p>LUNG'A DA TEKLİF YAPTILAR</p>
      <p>Kulübe bazı teklifler olduğunu duyduklarını belirten baba Demir, "Bunların arasında Sevilla da var. Bu transferde karar verecek olan Kayserispor'dur" diye konuştu. Öte yandan Bülent Uygun, Silviu Lung'a da teklif olduğunu ifade etti. Rumen eldivenin sözleşmesinin sezon sonunda sona ereceğini aktaran Uygun, Ocak ayında bu transferin durumunun netleşeceğini kaydetti. 30 yaşındaki file bekçisi, Kayseri'de 3 sezonda 71 karşılaşmaya çıktı.</p>
      <p>
        <b>KAYSERİ'DE BEDİR SESLERİ</b>
      </p>
      <p>30 Kasım'da seçimli genel kurula gidecek Kayserispor'da, eski başkan Erol Bedir'in adaylığı camiada yüksek sesle konuşulmaya başlandı. Bedir'in adaylığa sıcak baktığı belirtilirken; net kararın önümüdeki hafta çıkacağı öğrenildi. <u><a href="https://www.fotomac.com.tr/haberleri/secime?id=277694e7-cad0-4bab-acf9-121c69cf2bde">Seçime</a></u> iki hafta kala sarıkırmızılılarda şu ana kadar başkan adayı çıkmadı.</p>
    </article>
  </body>
</html>