<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/bmw-seria-7-off-road-174666.html"/>
    <meta property="og:site_name" content="Auto Bild"/>
    <meta property="article:published_time" content="2019-11-19T04:59:49+00:00"/>
    <meta property="og:title" content="Off-road fără compromisuri: BMW Seria 7 de urcat în vârf de munte! (VIDEO)"/>
    <meta property="og:description" content="Rușii au combinat caroseria unui BMW Seria 7 cu șasiul unui camion, în scopul atingerii unor noi standarde în off-road. Rezultatul: o limuzină fără piedici."/>
  </head>
  <body>
    <article>
      <h6 class="kicker">Nu este chiar versiunea standard</h6>
      <h1>Off-road fără compromisuri: BMW Seria 7 de urcat în vârf de munte! (VIDEO)</h1>
      <address><time datetime="2019-11-19T04:59:49+00:00">19 Nov 2019, 04:59</time> by <a rel="author">AutoBild</a></address>
      <p>
        <b>Rușii au combinat caroseria unui BMW Seria 7 cu șasiul unui camion, în scopul atingerii unor noi standarde în off-road. Rezultatul: o limuzină care nu cunoaște piedici.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/lamborghini-gallardo-pentru-off-road-exemplar-unic-scos-la-vanzare-171772.html">Lamborghini Gallardo pentru… off-road? Exemplar unic scos la vânzare</a>
      </p>
      <p>
        <a href="https://www.auto-bild.ro/stiri/circuit-de-off-road-din-romania-144182.html">Acesta este cel mai lung circuit de off-road din România</a>
      </p>
      <p>Ceea ce vei vedea în clipul de mai jos este Valkyrie 766, o construcție realizată de o echipă de ruși pasionați de off-road, dar probabil loviți și de nostalgie. Pentru că partea de sus a mașinii este reprezentată de un BMW Seria 7 (E32, a doua generație). Șasiul mașinii este însă preluat de la un GAZ-66, un camion rusesc 4×4 care s-a păstrat neschimbat pe piața locală vreme de trei decenii.</p>
      <p>Valkyrie 766 este folosit de către <a href="http://tourbigfoot.ru/">tourbigfoot.ru</a>, un pachet turistic rusesc care organizează trasee istorice, pitorești sau tehnice. Evident, aceste trasee nu străbat rute clasice, pentru că nu este nevoie: bigfoot (așa cum îl alintă creatorii săi) poate merge oriunde, asigurând totodată confort pentru până la patru ocupanți. Și nu trebuie să fii doar pasager: organizatorii dau posibilitatea participanților de a-l conduce pe Valkyrie pe oricare dintre traseele incluse în pachetul turistic. Deținerea unui permis de conducere nu este necesară, pentru că acolo unde vei merge nu vor fi drumuri.</p>
      <p>Creatorii autovehiculului nu au oferit detalii tehnice, însă bănuim că șasiul lui GAZ-66 și-a păstrat și V8-ul din dotare, o unitate de 4,2 litri ce dezvoltă între 115 CP și 123 CP, în funcție de anul producției. Dar ar putea, la fel de bine, să fie V8-ul de 5,0 litri de pe Seria 7 E32 (oferit cu transmisie manuală cu șase trepte) care livrează 300 CP.</p>
      <figure>
        <iframe src="https://www.youtube.com/embed/y9sLAyGNBqs" width="500" height="281" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/55wsWbTKvJ4" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/vw-t5-transporter-porsche-911-tuning-extrem-174639.html"/>
        <a href="https://www.auto-bild.ro/stiri/vw-lupo-drag-tuning-174615.html"/>
        <a href="https://www.auto-bild.ro/stiri/sema-2019-dodge-charger-speedkore-tuning-174074.html"/>
      </related>
    </article>
  </body>
</html>