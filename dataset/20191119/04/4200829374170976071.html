<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/fenerbahce-ocak-bombasini-patlatiyor-dunya-yildizi-istanbula-geldi"/>
    <meta property="og:site_name" content="FotoMaç"/>
    <meta property="article:published_time" content="2019-11-19T04:36:13+00:00"/>
    <meta property="og:title" content="Fenerbahçe ocak bombasını patlatıyor! Dünya yıldızı İstanbul'a geldi"/>
    <meta property="og:description" content="Ara transfer dönemi çalışmalarına hız veren Fenerbahçe'de hareketli günler yaşanıyor... Savunma hattında yaşadığı sıkıntılar nedeniyle ocak ayında bu bölgeye takviye yapmak isteyen sarı-lacivertliler ile ilgili atılan iddia büyük yankı uyandırdı. Dünya yıldızı ismin Fenerbahçe ile masaya oturduğu ve menajer Mirsad Türkcan ile İstanbul'da bir otelde görüştüğü ortaya çıktı. Son dakika Fenerbahçe transfer haberleri..."/>
  </head>
  <body>
    <article>
      <h1>Fenerbahçe ocak bombasını patlatıyor! Dünya yıldızı İstanbul'a geldi</h1>
      <address>
        <time datetime="2019-11-19T04:36:13+00:00">19 Nov 2019, 04:36</time>
      </address>
      <p>
        <b>Ara transfer dönemi çalışmalarına hız veren Fenerbahçe'de hareketli günler yaşanıyor... Savunma hattında yaşadığı sıkıntılar nedeniyle ocak ayında bu bölgeye takviye yapmak isteyen sarı-lacivertliler ile ilgili atılan iddia büyük yankı uyandırdı. Dünya yıldızı ismin Fenerbahçe ile masaya oturduğu ve menajer Mirsad Türkcan ile İstanbul'da bir otelde görüştüğü ortaya çıktı. Son dakika Fenerbahçe transfer haberleri...</b>
      </p>
      <figure>
        <img src="https://iaftm.tmgrup.com.tr/36bfd7/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114904633.jpg&amp;mw=1000&amp;l=1"/>
        <figcaption>Süper Lig'in ilk 11 haftasını 20 puanla 2. sırada geçen Fenerbahçe'de transfer hareketliliği başladı...</figcaption>
      </figure>
      <figure>
        <img src="https://iaftm.tmgrup.com.tr/c675bf/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114906890.jpg&amp;mw=1000&amp;l=1"/>
        <figcaption>Teknik direktör Ersun Yanal'ın raporu doğrultusunda hareket eden sarı-lacivertliler, ocak ayında yapacağı birkaç takviyeyle sezon sonunda şampiyonluk ipini göğüslemek istiyor.</figcaption>
      </figure>
      <figure>
        <img src="https://iaftm.tmgrup.com.tr/75f253/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114906404.jpg&amp;mw=1000&amp;l=1"/>
        <figcaption>Bu doğrultuda çalışmalarını sürdüren ve adı birçok isimle anılan sarı-lacivertliler, stoper takviyesi için kolları sıvadı.</figcaption>
      </figure>
      <figure>
        <img src="https://iaftm.tmgrup.com.tr/6ae09b/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114907505.jpg&amp;mw=1000&amp;l=1"/>
        <figcaption>Aradığı ismi Almanya'da bulunan sarı-lacivertliler, devre arasında sezon başında büyük umutlarla transfer ettiği oyuncusuyla da yollarını ayırmaya hazırlanıyor. İşte Fenerbahçe'nin transfer gündemine dair son gelişmeler...</figcaption>
      </figure>
      <figure>
        <img src="https://iaftm.tmgrup.com.tr/b6fd43/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114904681.jpg&amp;mw=1000&amp;l=1"/>
        <figcaption><b>ADIL RAMI OCAKTA YOLCU<br/></b>Fenerbahçe'de sezon başında büyük beklentilerle transfer edilen ancak beklenen performansı sergileyemeyen Adil Rami'nin ocak ayında ayrılmasına kesin gözüyle bakılıyor.</figcaption>
      </figure>
      <figure>
        <img src="https://iaftm.tmgrup.com.tr/f4aabd/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114904587.jpg&amp;mw=1000&amp;l=1"/>
        <figcaption>Sezon başında 2.5 milyon Euro'dan 2 yıllık sözleşme imzalanan Fransız stoperin oynamadığı için mutsuz olduğu ve Türkiye'den ayrılmak istediği iddia edildi.</figcaption>
      </figure>
      <figure>
        <img src="https://iaftm.tmgrup.com.tr/98d5ce/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114910580.jpg&amp;mw=1000&amp;l=1"/>
        <figcaption>Sarı-lacivertliler, savunma hattında Rami'den doğacak boşluğu bir dünya yıldızıyla doldurmayı planlıyor...</figcaption>
      </figure>
      <figure>
        <img src="https://iaftm.tmgrup.com.tr/016bfe/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114911228.jpg&amp;mw=1000&amp;l=1"/>
        <figcaption>Adı Kolarov, Melnjak ve Kjaer gibi isimlerle anılan Fenerbahçe'de gündeme gelen son isim Jerome Boateng oldu.</figcaption>
      </figure>
      <figure>
        <img src="https://iaftm.tmgrup.com.tr/de65ed/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114908755.jpg&amp;mw=1000&amp;l=1"/>
        <figcaption>Sezon başında da Fenerbahçe'nin listesinde yer alan Alman stoperin önceki gün İstanbul'a geldiği öğrenildi.</figcaption>
      </figure>
      <figure>
        <img src="https://iaftm.tmgrup.com.tr/813e41/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114910350.jpg&amp;mw=1000&amp;l=1"/>
        <figcaption>31 yaşındaki oyuncunun bir otelde menajer Mirsad Türkcan'la buluştuğu ve transfer görüşmesi yaptığı ileri sürüldü.</figcaption>
      </figure>
      <figure>
        <img src="https://iaftm.tmgrup.com.tr/516260/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114905628.jpg&amp;mw=1000&amp;l=1"/>
        <figcaption>Boateng'in bağlı olduğu menajerlik şirketi Lian'a ortak olan Mirsad'ın Fenerbahçe'nin şartlarını ilettiği belirtildi.</figcaption>
      </figure>
      <figure>
        <img src="https://iaftm.tmgrup.com.tr/44dd1d/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114910834.jpg&amp;mw=1000&amp;l=1"/>
        <figcaption><b>KUPA CANAVARI<br/></b>Tam 9 yıldır formasını giydiği Bayern Münih ile sözleşmesi 2021'de bitecek olan Boateng, bu sezon Alman ekibiyle 6 lig maçında oynadı.</figcaption>
      </figure>
      <figure>
        <img src="https://iaftm.tmgrup.com.tr/e17da3/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114914057.jpg&amp;mw=1000&amp;l=1"/>
        <figcaption>Bundesliga'da 11 hafta geride kalırken, Alman oyuncu sezonun ilk 3 maçında yedek soyunmuştu.</figcaption>
      </figure>
      <figure>
        <img src="https://iaftm.tmgrup.com.tr/9e01f4/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114915621.jpg&amp;mw=1000&amp;l=1"/>
        <figcaption>1.92'lik stoper, Frankfurt'a 5-1 yenildikleri 10. hafta maçında da gördüğü kırmızı kart nedeniyle eleştiri oklarının hedefinde kalmıştı.</figcaption>
      </figure>
      <figure>
        <img src="https://iaftm.tmgrup.com.tr/17b291/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114913183.jpg&amp;mw=1000&amp;l=1"/>
        <figcaption>2016'da Almanya'da yılın futbolcusu seçilen Boateng, Bayern Münih ile 7 lig şampiyonluğu, 1 Şampiyonlar Ligi zaferi yaşarken, Almanya'yla da Dünya Kupası'nı kaldırdı.</figcaption>
      </figure>
      <figure>
        <img src="https://iaftm.tmgrup.com.tr/cb7015/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114917429.jpg&amp;mw=1000&amp;l=1"/>
        <figcaption><b>444 MAÇ 10 GOL 31 ASİST<br/></b>Profesyonel kariyerinde 4 takımın formasını giyen Jerome Boateng, toplam 444 resmi maça çıktı.</figcaption>
      </figure>
      <figure>
        <img src="https://iaftm.tmgrup.com.tr/7b6eb7/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114912855.jpg&amp;mw=1000&amp;l=1"/>
        <figcaption>Yıldız stoper, bu karşılaşmalarda hücuma da katkı sağladı, 14 gol, 31 asistlik performans sergiledi.</figcaption>
      </figure>
      <figure>
        <img src="https://iaftm.tmgrup.com.tr/7d7883/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114918560.jpg&amp;mw=1000&amp;l=1"/>
        <figcaption><b>JEROME BOATENG KİMDİR?<br/></b><b>Doğum tarihi:</b> 03.09.1988<br/><b>Ülkesi:</b> Almanya<br/><b>Pozisyon:</b> Savunma<br/><b>Boy:</b> 1.92<br/><b>Oynadığı takımlar:</b> Hertha Berlin, Hamburg, Manchester City, Bayern Münih</figcaption>
      </figure>
      <figure>
        <img src="https://iaftm.tmgrup.com.tr/d5e975/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114914842.jpg&amp;mw=1000&amp;l=1"/>
        <figcaption><b>QUAISON'A YAKIN TAKİP<br/></b>Uzun süredir Fenerbahçe scout ekiplerinin radarında olan isimlerden biri Robin Quaison'du...</figcaption>
      </figure>
      <figure>
        <img src="https://iaftm.tmgrup.com.tr/1614ae/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114918918.jpg&amp;mw=1000&amp;l=1"/>
        <figcaption>Mainz forması giyen İsveçli yıldızın transferini yüksek bonservisi nedeniyle askıya alan sarı-lacivertliler, sezon sonunu bekleyecek.</figcaption>
      </figure>
      <figure>
        <img src="https://iaftm.tmgrup.com.tr/f8edf0/0/0/0/0/0/0?u=https://iaspr.tmgrup.com.tr/album/2019/11/19/fenerbahce-ocak-bombasini-patlatiyor-dunya-yildizi-istanbula-geldi-1574114914684.jpg&amp;mw=1000&amp;l=1"/>
        <figcaption>Yönetim, Alman Ligi'nde kötü günler geçiren ve düşme potasında yer alan Mainz'ın durumuna göre hareket etmeyi planlıyor.</figcaption>
      </figure>
    </article>
  </body>
</html>