<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_sedrik-u-rokversiyi-ta-fajershou-vidbuvsya-masshtabnij-muzichnij-festival/938796"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T04:20:00+00:00"/>
    <meta property="og:title" content="Щедрик у рок-версії та файер-шоу: відбувся масштабний музичний фестиваль"/>
    <meta property="og:description" content="У Тульчині Вінницької області провели музичний фестиваль &quot;Від Щедрика до Carol of the bells&quot;. &quot;Наш знаменитий &quot;Щедрик&quot; лунає усіма мовами в різних куточках планети! &quot;Carol of the bells&quot; знають, люблять і співають без перебільшення всі мешканці Землі&quot;, - зазначає авторка програми &quot;Малі ..."/>
  </head>
  <body>
    <article>
      <h1>Щедрик у рок-версії та файер-шоу: відбувся масштабний музичний фестиваль</h1>
      <address><time datetime="2019-11-19T04:20:00+00:00">19 Nov 2019, 04:20</time> by <a rel="author">Gazeta.ua</a></address>
      <p>У Тульчині Вінницької області провели музичний фестиваль "Від Щедрика до Carol of the bells".</p>
      <p>"Наш знаменитий "Щедрик" лунає усіма мовами в різних куточках планети! "Carol of the bells" знають, люблять і співають без перебільшення всі мешканці Землі", - зазначає авторка програми "Малі міста – великі враження" Ірина Френкель.</p>
      <figure>
        <img src="https://static2.gazeta.ua/img2/cache/gallery/938/938796_1_w_1200.jpg?v=0"/>
        <figcaption>“Від Щедрика до Carol of the bells” провели у Тульчині. Фото: news.vn.ua</figcaption>
      </figure>
      <p>До фестивалю оновили Музей-квартиру М. Д. Леонтовича, який було відкрито в 1977 році до 100-річчя від дня народження композитора. У музеї є інформаційні стенди, які розповідають про життя українського композитора, його творчість, світовий тур "Щедрика" 1919-го року. Всі стенди облаштовані QR-кодами та інтерактивними touch-панелями. Сканування QR-кодів переносить відвідувача на офіційний сайт музею, де також можна пройти онлайн-екскурсію.</p>
      <p>Продовженням фестивалю стало велике хорове шоу "Від Щедрика до Carol of the bells" за участю шести хорових колективів, театру вогню "East fire show" з Харкова, Центру пісочної анімації "MS-ART", DJ Muzon та інших музикантів.</p>
      <figure>
        <img src="https://static2.gazeta.ua/img2/cache/gallery/938/938796_2_w_1200.jpg?v=0"/>
        <figcaption>“Від Щедрика до Carol of the bells” провели у Тульчині. Фото: news.vn.ua</figcaption>
      </figure>
      <p>На масштабному музичному фестивалі відбувся хоровий марафон, "Щедрик" у рок-версії та електронній музиці, грандіозне вогняне шо і пісочна анімація.</p>
      <figure>
        <img src="https://static2.gazeta.ua/img2/cache/gallery/938/938796_3_w_1200.jpg?v=0"/>
        <figcaption>“Від Щедрика до Carol of the bells” провели у Тульчині. Фото: news.vn.ua</figcaption>
      </figure>
      <p>Відвідувачам фестивалю проводили екскурсії по Тульчину. Можна було завітати на ярмарок подільських страв.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_pokazali-yak-podilyat-oblast-pislya-administrativnoyi-reformi/936737"/>
      </related>
      <blockquote>Частину Палацу Потоцьких в Тульчині, на Вінниччині здадуть в оренду під готель. Понад 2 000 квадратних метрів пам'ятки культурної спадщини можуть здати в оренду строком на 49 років.<br/>У проекті рішення Вінницької обласної ради, йдеться про західний корпус комплексу палацу Потоцьких, що наразі рахується на балансі Тульчинського коледжу культури. Договір оренди укладуть на конкурсних засадах.<br/>Західний корпус, площею 2012,7 квадратних метрів з вхідними майданчиками планують здавати під орендну ставку в 22%. Це згідно з відповідною Методикою розрахунку орендної плати.</blockquote>
    </article>
  </body>
</html>