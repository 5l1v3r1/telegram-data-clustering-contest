<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/football-league/story/655120/favori-gia-tin-kalamata-o-giorgos-petrakis"/>
    <meta property="og:site_name" content="OnSports"/>
    <meta property="article:published_time" content="2019-11-19T04:00:51+00:00"/>
    <meta property="og:title" content="Φαβορί για την Καλαμάτα ο Γιώργος Πετράκης"/>
    <meta property="og:description" content="Ενας Κρητικός βρίσκεται προ των... πυλών της Καλαμάτας. Ο λόγος για τον 31χρονο Γιώργο Πετράκη, ο οποίος έχει εργαστεί σε Κισσαμικό, Ερμή Ζωνιανών, Α.Ο. Τυμπακίου και Ηρόδοτο."/>
  </head>
  <body>
    <article>
      <h1>Φαβορί για την Καλαμάτα ο Γιώργος Πετράκης</h1>
      <address><time datetime="2019-11-19T04:00:51+00:00">19 Nov 2019, 04:00</time> by <a rel="author">Onsports team</a></address>
      <p>Ενας Κρητικός βρίσκεται προ των... πυλών της Καλαμάτας. Ο λόγος για τον 31χρονο Γιώργο Πετράκη, ο οποίος έχει εργαστεί σε Κισσαμικό, Ερμή Ζωνιανών, Α.Ο. Τυμπακίου και Ηρόδοτο.</p>
      <p>Ο νεαρός προπονητής είναι το φαβορί για να αναλάβει την τεχνική ηγεσία της Καλαμάτας μετά τη λύση της συνεργασίας με τον Βασίλη Βούζα. Ο Γ. Πετράκης (γιος του Γιάννη Πετράκη που εργάστηκε επί σειρά ετών με επιτυχία στον ΠΑΣ Γιάννινα) θεωρεί τιμητική την πρόταση της "Μαύρης Θύελλας", αλλά ακόμα δεν έχει επέλθει συμφωνία.</p>
      <p>
        <b>Αρνήθηκε ο Τεννές, ακούστηκε ο Τσιώλης</b>
      </p>
      <p>Να σημειωθεί ότι η Καλαμάτα χτύπησε και την... πόρτα του Μπάμπη Τεννέ, αλλά ο πολύπειρος τεχνικός αρνήθηκε ευγενικά, χωρίς όμως να κλείσει την... πόρτα. Ζήτησε εγγυήσεις από τη διοίκηση και άφησε ανοιχτό το ενδεχόμενο να συνεργαστούν στο μέλλον. Ακόμα ακούστηκε και το όνομα του Σάκη Τσιώλη, ενός προπονητή που αγαπήθηκε ιδιαίτερα από τους φιλάθλους της "Μαύρης Θύελλας". Ο Σ. Τσιώλης είχε βρεθεί στην Καλαμάτα τη σεζόν 2004-05 με τη Μεσσηνιακή ομάδα να χάνει τότε στις λεπτομέρειες την άνοδο στη Σούπερ Λίγκα. Ο ίδιος δεν έχει ξεχάσει το πέρασμα από την Καλαμάτα και τη δουλειά που άφησε τότε στη... μέση.</p>
      <p>Πηγή: notosport.eleftheriaonline</p>
    </article>
  </body>
</html>