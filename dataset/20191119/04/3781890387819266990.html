<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742413"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T04:30:00+00:00"/>
    <meta property="og:title" content="ทนายชี้ตร.กร่างขับเบนซ์ดำยิงปืน'อ่วม4ข้อหา'ติดคุกแน่"/>
    <meta property="og:description" content="ทนายเดชา ซัด อ้างเป็นตร.ยศใหญ่ขับเบนซ์ดำยิงปืนกลางถนน “โดนคุกแน่”เทียบเคียงคดีเสก-โลโซ มีความผิด 4 ข้อหาหนัก อาจต้องถูกไล่ออกจากราชการ"/>
  </head>
  <body>
    <article>
      <h1>ทนายชี้ตร.กร่างขับเบนซ์ดำยิงปืน'อ่วม4ข้อหา'ติดคุกแน่</h1>
      <address>
        <time datetime="2019-11-19T04:30:00+00:00">19 Nov 2019, 04:30</time>
      </address>
      <p>
        <b>ทนายเดชา ซัด อ้างเป็นตร.ยศใหญ่ขับเบนซ์ดำยิงปืนกลางถนน “โดนคุกแน่”เทียบเคียงคดีเสก-โลโซ มีความผิด 4 ข้อหาหนัก อาจต้องถูกไล่ออกจากราชการ</b>
      </p>
      <p>เมื่อวันที่ 10พ.ย.นายเดชา กิตติวิทยานันท์  ทนายชื่อดัง เจ้าของเพจ “ทนายคลายทุกข์” ได้ให้ความเห็นทางกฎหมายกับ”เดลินิวส์ออนไลน์” กรณี ตำรวจกร่างขับรถเบนซ์ สีดำ ยิงปืนขึ้นฟ้า ยิงปืนลงพื้น การกระทำดังกล่าวมีความผิดหลายข้อหา ข้อหาที่1.  พรบ.อาวุธปืนพกพาอาวุธปืนติดตัว ไปในทางสาธารณะ โดยไม่มีเหตุอันสมควร ตามกฎหมายอาวุธปืน มาตรา 8ดทวิมาตรา 72 ทวิวรรคสอง จำคุกไม่เกิน  1ปี ปรับไม่เกิน 2,000บาท ข้อหาที่2. ยิงปืนในที่สาธารณะโดยใช่เหตุ โดยทั่วไปก็จำคุกไม่เกิน 5 วันไม่รอการลงโทษปรับไม่เกิน 2,000บาท ถ้ารับสารภาพ เทียบเคียงคดี”เสก โลโซ” ยิงปืน 10 นัด ที่วัดเขาขนุนพรหม จ.นครศรีธรรมราช  เมื่อวันที่ 29 เดือน ก.พ. 2560 เพราะฉะนั้นคดีนี้ติดคุกแน่ไม่รอการลงโทษ ข้อหาที่ 3 .ลักทรัพย์ เพราะมีการเอากล้องหน้ารถเก๋ง ไป อันนี้เป็นการลักทรัพย์โดยมีอาวุธ ตามประมวลกฎหมายอาญามาตรา335 (7) จำคุก5 ปีปรับ2,000-1หมื่นบาท ข้อหาที่ 4.ข่มขู่ทำให้กลัว ตามประมวลกฎหมายอาญามาตรา 392 มีโทษจำคุก 1เดือนหรือปรับ 1หมื่นบาท หรือทั้งจำทั้งปรับ ส่วนทางวินัยคดีแบบนี้อาจจะต้องให้ออกจากราชการ เพราะเป็นพฤติการณ์ “ประพฤติชั่วร้ายแรง”</p>
      <figure>
        <iframe src="https://www.youtube.com/embed/-gOxY8RuoUM" width="640" height="360" data-service="Youtube" scrolling="no"/>
      </figure>
      <p> <br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/crime/742377">อ้างเป็นตร.กร่างกลางกรุง ยิงขู่กู้ภัยไม่ให้พาคนเจ็บส่งรพ.</a></p>
    </article>
  </body>
</html>