<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/eksministr-oborony-vygrav-prezydentski-vybory-na-shri-lantsi.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T04:10:11+00:00"/>
    <meta property="og:title" content="Ексміністр оборони виграв президентські вибори на Шрі-Ланці"/>
    <meta property="og:description" content="Ексміністр оборони виграв президентські вибори на Шрі-Ланці"/>
  </head>
  <body>
    <article>
      <h1>Ексміністр оборони виграв президентські вибори на Шрі-Ланці</h1>
      <h2>Після перемоги на виборах Раджапакса виступив із закликом до єдності в країні</h2>
      <address>
        <time datetime="2019-11-19T04:10:11+00:00">19 Nov 2019, 04:10</time>
      </address>
      <figure>
        <img src="https://1news.com.ua/wp-content/uploads/2019/11/29-8.jpg"/>
      </figure>
      <p>Колишній міністр оборони Шрі-Ланки Готабая Раджапакса виграв президентські вибори, які розділили країну за етнічною ознакою.</p>
      <p>Офіційні результати показали, що за 70-річного Раджапаксу проголосували 52,25% виборців.</p>
      <p>Його суперник Саджіт Премадаса вже визнав свою поразку, – повідомляє 1NEWS.</p>
      <p>Якщо ж Раджапакса став очевидним переможцем у районах сингальської більшості, то Премадаса переміг у переважно тамільських частинах Шрі-Ланки. Вибори є першими після смертельних сутичок під час великодньої неділі весною цього року.</p>
      <p>На Шрі-Ланці Раджапакса є дуже суперечливою фігурою у місцевій політиці. Він та його брат Махінда Раджапакса, колишній президент країни, стали ключовими фігурами у поразці тамільських сепаратистів у 2009 році, що ознаменувало закінчення десятиліття війни, в якій загинуло щонайменше 100 тисяч людей.</p>
      <p>Після перемоги на виборах Раджапакса виступив із закликом до єдності в країні.</p>
      <p>“Мій обов’язок – служити всій Шрі-Ланці без расової чи релігійної дискримінації. Обіцяю чесно виконувати свої обов’язки”, – заявив Раджапакса.</p>
      <p>Явка під час виборів склала 83,7%, повідомила виборча комісія. Раджапакса повинен бути приведений до присяги на свій пост на церемонії у понеділок.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>