<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246955/lidl-a-exportat-produse-romanesti-in-valoare-de-peste-28-milioane-de-euro-in-anul-2018.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T10:45:08+00:00"/>
    <meta property="og:title" content="Lidl a exportat produse romanesti in valoare de peste 28 milioane de euro, in anul 2018"/>
    <meta property="og:description" content="In anul 2018, Lidl a exportat produsele furnizorilor romani catre magazinele sale din Europa, in valoare de peste 28 de milioane de euro, cu 40% mai mult decat in anul 2017, potrivit unui comunicat de presa emis marti."/>
  </head>
  <body>
    <article>
      <h1>Lidl a exportat produse romanesti in valoare de peste 28 milioane de euro, in anul 2018</h1>
      <address><time datetime="2019-11-19T10:45:08+00:00">19 Nov 2019, 10:45</time> by <a rel="author">Anca Olteanu</a></address>
      <p>
        <b>In anul 2018, Lidl a exportat produsele furnizorilor romani catre magazinele sale din Europa, in valoare de peste 28 de milioane de euro, cu 40% mai mult decat in anul 2017, potrivit unui comunicat de presa emis marti.</b>
      </p>
      <hr/>
      <p>Produse precum lactate, ulei, sucuri sau snacks-uri au ajuns pe rafturile magazinelor Lidl din Belgia, Bulgaria, Cehia, Cipru, Grecia, Irlanda, Marea Britanie, Olanda, Polonia, Spania, Slovacia si Ungaria.</p>
      <p>Lidl a eliminat din sortimentul sau si din retetele articolelor achizitionate de la furnizorii romani ouale care provin de la gaini crescute in baterii.</p>
      <p>In ceea ce priveste lantul de aprovizionare si procesare, peste 80% din furnizorii de bunuri si servicii au fost din Romania. Cantitatea de legume si fructe romanesti achizitionate a crescut in 2018, cu 19,42%, comparativ cu anul 2017. In total, peste 90.000 de tone de fructe si legume au fost achizitionate de la peste 200 de producatori locali, certificati Global Gap.</p>
      <p>Numarul furnizorilor din Romania pentru tot sortimentul a crescut in anul 2018 cu 9,69%, de la 320 in 2017, la 351 in 2018.</p>
      <p>Peste 50.000 de tone de deseuri au fost colectate selectiv in magazinele si depozitele Lidl si trimise catre centrele de reciclare in perioada de raportare. Mai mult, peste 300 de tone de produse alimentare si nealimentare au fost donate.</p>
      <p>Lidl, parte a grupului Schwarz, cu sediul central in Neckarsulm, este una dintre companiile de pe piata de retail alimentar din Europa. Lidl este prezent in 30 de tari din intreaga lume si in prezent opereaza in jur de 10.500 de magazine si mai mult de 150 de centre in 28 de tari la nivel mondial.</p>
    </article>
  </body>
</html>