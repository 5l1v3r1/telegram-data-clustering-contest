<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/marineschip-pakt-350-kilo-coke-in-caraibisch-gebied/"/>
    <meta property="og:site_name" content="Crimesite"/>
    <meta property="article:published_time" content="2019-11-19T10:22:41+00:00"/>
    <meta property="og:title" content="Marineschip pakt 350 kilo coke in Caraïbisch gebied"/>
    <meta property="og:description" content="Het Nederlandse marineschip Zr. Ms. Groningen heeft in het Caribisch gebied voor de derde keer in een maand een drugstransport onderschept: 350 kilo cocaïne. Het stationsschip blijkt op 3 november een zogenaamde go-fast te hebben aangehouden, zo meldde het ministerie van Defensie maandag. Een patrouillevliegtuig van de Kustwacht Caribisch Gebied ontdekte het bootje op een […]"/>
  </head>
  <body>
    <article>
      <h1>Marineschip pakt 350 kilo coke in Caraïbisch gebied</h1>
      <address>
        <time datetime="2019-11-19T10:22:41+00:00">19 Nov 2019, 10:22</time>
      </address>
      <p>Het Nederlandse marineschip Zr. Ms. Groningen heeft in het Caribisch gebied voor de derde keer in een maand een drugstransport onderschept: 350 kilo cocaïne. Het stationsschip blijkt op 3 november een zogenaamde <i>go-fast</i> te hebben aangehouden, zo meldde het ministerie van Defensie maandag.</p>
      <p>Een patrouillevliegtuig van de Kustwacht Caribisch Gebied ontdekte het bootje op een bekende smokkelroute. De Groningen stuurde zijn NH-90 helikopter er achteraan. Toen de NH90 de smokkelaars in beeld kreeg probeerde de bemanning de lading over boord te zetten. De Groningen zette snelle FRISC-rubberboten in zee met aan boord een gecombineerd team van de US Coast Guard en het Korps Mariniers.</p>
      <p>De opvarenden werden gearresteerd en de over boord gegooide pakketten zijn drugs uit het water gehaald. Er werd met het bootje ongeveer 350 kilo verscheept.</p>
      <p>De verdachten en de drugs zijn op een later moment overgedragen aan het Amerikaanse kustwachtschip Robert Yered voor vervolging in de Verenigde Staten.</p>
      <p>Zie de laatste berichten over cokesangsten in het Caraïbisch gebied:</p>
      <p>
        <a href="https://www.crimesite.nl/3000-kilo-cocaine-voor-de-kust-van-aruba-gepakt/">3000 kilo cocaïne voor de kust van Aruba gepakt</a>
      </p>
      <p>
        <a href="https://www.crimesite.nl/marineschip-pakt-tweede-zending-coke-deze-maand/">Marineschip pakt tweede zending coke deze maand</a>
      </p>
      <p>
        <a href="https://www.crimesite.nl/marine-onderschept-bijna-900-kilo-cocaine/">Marine onderschept bijna 900 kilo cocaïne</a>
      </p>
    </article>
  </body>
</html>