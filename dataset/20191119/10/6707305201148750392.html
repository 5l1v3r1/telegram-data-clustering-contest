<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/benessere/dieta-detox-sedano/657331/"/>
    <meta property="og:site_name" content="DiLei"/>
    <meta property="article:published_time" content="2019-11-19T10:38:30+00:00"/>
    <meta property="og:title" content="Dieta detox col sedano: sgonfi la pancia e riduci il colesterolo"/>
    <meta property="og:description" content="Versatile in cucina e ricco di proprietà benefiche, il sedano è un eccellente alleato della forma fisica. Scopriamo assieme come mai."/>
  </head>
  <body>
    <article>
      <h1>Dieta detox col sedano: sgonfi la pancia e riduci il colesterolo</h1>
      <h2>Ortaggio appartenente alla famiglia delle Ombrellifere, il sedano è contraddistinto da proprietà molto utili alla forma fisica</h2>
      <address>
        <time datetime="2019-11-19T10:38:30+00:00">19 Nov 2019, 10:38</time>
      </address>
      <figure>
        <a href="https://dilei.it/benessere/fotonotizia/vitamina-a-cibi/571299/">
          <img src="https://dileidemosite.files.wordpress.com/2018/11/carote.jpg?w=2560&amp;strip=all&amp;quality=100"/>
        </a>
        <figcaption>Vitamina A, i 9 cibi che ne contengono di più</figcaption>
      </figure>
      <p>Il<b> sedano</b>, ortaggio della famiglia delle <i>Ombrellifere</i>, è un ottimo alleato di chi punta a <b>sgonfiare la pancia</b> e a <b>ridurre i livelli di colesterolo cattivo LDL</b>. Ideale per chi vuole iniziare una <b>dieta detox</b>, è caratterizzato da numerose proprietà benefiche utili da approfondire.</p>
      <p>In questo novero è possibile ricordare la <a href="https://dilei.it/benessere/dieta-con-fibre/646448/">presenza di fibre</a>. La loro assunzione è molto importante ai fini dell’<b>ottimizzazione dei livelli di sazietà</b> e per quanto riguarda la <b>stabilizzazione dei valori del colesterolo</b>. Quando si parla delle fibre, si chiamano in causa delle portentose alleate nel <b>contrasto alla stipsi</b>, con ovvi vantaggi per quanto riguarda il<b> contrasto al gonfiore addominale</b>.</p>
      <p>Come evidenziato dagli <a href="https://www.humanitas.it/enciclopedia/alimenti/verdure/sedano">esperti di Humanitas</a>, il sedano si contraddistingue pure per una <b>forte efficacia diuretica</b>. Quando si parla di questo ortaggio, raccolto fino al mese di ottobre ma disponibile in commercio tutto l’anno, è necessario sottolineare la presenza di <a href="https://dilei.it/benessere/fotonotizia/vitamina-a-cibi/571299/">vitamina A</a>, uno dei più efficaci antiossidanti naturali.</p>
      <p>Considerato un valido alleato naturale contro le infiammazioni, il sedano <b>dovrebbe essere consumato crudo.</b> In questo modo, è possibile sfruttare al massimo i suoi benefici, tra i quali è possibile citare pure la <b>prevenzione dei calcoli renali</b>. Il sedano è inoltre annoverabile tra i <b>cibi anti cancro</b>. Questo beneficio è dovuto alla presenza di un flavonoide <b>antiossidante noto con il nome di apigenina.</b></p>
      <p>Quali sono le migliori alternative per gustarlo? Tra queste è possibile ricordare innanzitutto i <b>centrifugati</b>, ideali per una pausa <b>pranzo salutare nei mesi più caldi dell’anno</b>. Proseguendo con le ricette utili per portare in tavola il sedano troviamo anche il pesto, così come il <b>sedano alla molisana</b>. Ricordiamo che questo ortaggio può essere utilizzato pure per preparare diversi <a href="https://dilei.it/ricette/tacchinella-arrosto-al-sugo-di-melograno/3431/">sughi</a>.</p>
      <p>Il consumo del sedano ha delle <b>controindicazioni</b>? Gli esperti consigliano di limitarne l’assunzione se si soffre di<b> problemi ai reni</b>, in quanto alcune sostanze presenti potrebbero risultare irritanti per questi organi.</p>
      <p>Rammentiamo inoltre che <b>eccedere con il consumo di sedano</b> può aumentare il <b>rischio di stitichezza</b> e che le donne in gravidanza dovrebbero evitarne in generale l’assunzione, dal momento che il suddetto ortaggio può provocare contrazioni uterine. In ogni caso, prima di introdurlo nella dieta è consigliabile <b>consultare il proprio medico curante.</b></p>
      <related>
        <h4>Leggi anche</h4>
        <a href="https://dilei.it/benessere/dieta-sedano-2/619972/"/>
        <a href="https://dilei.it/benessere/dieta-sedano/558023/"/>
        <a href="https://dilei.it/benessere/dieta-cavolfiori/654865/"/>
        <a href="https://dilei.it/benessere/dieta-uva-passa/643321/"/>
        <a href="https://dilei.it/benessere/arancia-vitamina-c-effetti-colesterolo/655329/"/>
      </related>
    </article>
  </body>
</html>