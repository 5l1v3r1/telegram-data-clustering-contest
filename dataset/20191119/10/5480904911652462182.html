<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/google-spousti-streamovaci-herni-sluzbu-stadia/1822745?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-19T10:34:00+00:00"/>
    <meta property="og:title" content="Google spouští streamovací herní službu Stadia"/>
    <meta property="og:description" content="San Francisco - Americká internetová společnost Google dnes spouští streamovací herní službu Stadia. Umožňuje hraní her na vzdálených serverech, takže její uživatelé nepotřebují výkonný počítač či herní konzoli. Stadia bude zpočátku fungovat pouze ve vybraných zemích, mezi které nepatří Česká republika. V členských zemích eurozóny činí měsíční poplatek 9,99 eura (zhruba 256 Kč). K dispozici má být i bezplatná verze s omezenými funkcemi."/>
  </head>
  <body>
    <article>
      <h1>Google spouští streamovací herní službu Stadia</h1>
      <address><time datetime="2019-11-19T10:34:00+00:00">19 Nov 2019, 10:34</time> by <a rel="author" href="http://www.ctk.cz/" target="_blank">ČTK</a></address>
      <p>San Francisco - Americká internetová společnost Google dnes spouští streamovací herní službu Stadia. Umožňuje hraní her na vzdálených serverech, takže její uživatelé nepotřebují výkonný počítač či herní konzoli. Stadia bude zpočátku fungovat pouze ve vybraných zemích, mezi které nepatří Česká republika. V členských zemích eurozóny činí měsíční poplatek 9,99 eura (zhruba 256 Kč). K dispozici má být i bezplatná verze s omezenými funkcemi.</p>
      <p>Služba startuje s katalogem 22 herních titulů, který zahrnuje například populární hru z prostředí Divokého západu Red Dead Redemption 2. Do konce roku by se nabídka měla rozšířit zhruba na tři desítky titulů. Hry však nejsou součástí předplatného, uživatelé si je musí koupit zvlášť, píše agentura AFP.</p>
      <p>Nová služba Stadia bývá podle serveru CNN označována jako Netflix pro hry. Netflix je největší placenou internetovou televizí na světě.</p>
    </article>
  </body>
</html>