<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152528-u-lucku-vodij-porushnyk-vtikav-vid-patrulnoi-policii-video"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T10:40:00+00:00"/>
    <meta property="og:title" content="У Луцьку водій-порушник втікав від патрульної поліції. ВІДЕО"/>
    <meta property="og:description" content="У Луцьку патрульна поліція зранку зловила декілька водіїв-порушників, які створили аварійну ситуацію на дорозі."/>
  </head>
  <body>
    <article>
      <h1>У Луцьку водій-порушник втікав від патрульної поліції. ВІДЕО</h1>
      <address>
        <time datetime="2019-11-19T10:40:00+00:00">19 Nov 2019, 10:40</time>
      </address>
      <p>У Луцьку патрульна поліція зранку зловила декілька водіїв-порушників, які створили аварійну ситуацію на дорозі.<br/><br/>Про це повідомляє <a href="https://www.facebook.com/watch/?v=455863095063706">патрульна поліція Волині</a>.<br/><br/>Так, лише один екіпаж за перші дві години ранкового патрулювання притягнув до адміністративної відповідальності кількох водіїв.<br/><br/>На першому фрагменті – водій пролітає на червоне світло на вулиці Ківерцівській і йому байдуже, що поруч проїжджає поліція і десятки інших водіїв, яких він наражає на небезпеку та яким створює аварійні ситуації. Його наздоганяють – штраф 425 гривень.<br/><br/>Другий випадок – водій порушив правила дорожнього руху на вулиці Шевченка, повернувши ліворуч і при цьому перетнувши суцільну лінію горизонтальної розмітки. Хоча всього за кілька метрів міг повернути без порушень. Більше того, водій намагався втекти від патрульних, об’їхавши супермаркет. Але все ж відповідальності не уник – штраф 425 гривень.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Flutskpolice%2Fvideos%2F455863095063706%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>