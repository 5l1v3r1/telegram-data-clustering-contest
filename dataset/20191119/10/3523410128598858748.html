<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640644/%D9%BE%DB%8C%D8%B1%D9%88%D8%B2%DB%8C-%D8%B1%D8%A7%DA%A9%D8%AA%D8%B3-%D8%A8%D8%A7-%D8%AA%D8%B1%DB%8C%D9%BE%D9%84-%D8%AF%D8%A7%D8%A8%D9%84-%D9%88%D8%B3%D8%AA%D8%A8%D8%B1%D9%88%DA%A9-%D8%AF%D8%B1%D8%AE%D8%B4%D8%B4-%D8%B3%D8%AA%D8%A7%D8%B1%D9%87-%D8%A7%D8%B3%D9%84%D9%88%D9%88%D9%86%DB%8C%D8%A7%DB%8C%DB%8C-%D8%AF%D8%B1-%D8%AF%D8%A7%D9%84%D8%A7%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T10:37:00+00:00"/>
    <meta property="og:title" content="پیروزی راکتس با تریپل دابل وستبروک/ درخشش ستاره اسلوونیایی در دالاس"/>
    <meta property="og:description" content="تیم‌های بسکتبال هیوستون، دالاس و لس‌آنجلس کلیپرز در مهم‌ترین دیدارهای صبح امروز لیگ NBA حریفان خود را شکست دادند."/>
  </head>
  <body>
    <article>
      <h1>
        <a href="https://www.bultannews.com/fa/news/640644/%D9%BE%DB%8C%D8%B1%D9%88%D8%B2%DB%8C-%D8%B1%D8%A7%DA%A9%D8%AA%D8%B3-%D8%A8%D8%A7-%D8%AA%D8%B1%DB%8C%D9%BE%D9%84-%D8%AF%D8%A7%D8%A8%D9%84-%D9%88%D8%B3%D8%AA%D8%A8%D8%B1%D9%88%DA%A9-%D8%AF%D8%B1%D8%AE%D8%B4%D8%B4-%D8%B3%D8%AA%D8%A7%D8%B1%D9%87-%D8%A7%D8%B3%D9%84%D9%88%D9%88%D9%86%DB%8C%D8%A7%DB%8C%DB%8C-%D8%AF%D8%B1-%D8%AF%D8%A7%D9%84%D8%A7%D8%B3">پیروزی راکتس با تریپل دابل وستبروک/ درخشش ستاره اسلوونیایی در دالاس</a>
      </h1>
      <h2>تیم‌های بسکتبال هیوستون، دالاس و لس‌آنجلس کلیپرز در مهم‌ترین دیدارهای صبح امروز لیگ NBA حریفان خود را شکست دادند.</h2>
      <address><time datetime="2019-11-19T10:37:00+00:00">19 Nov 2019, 10:37</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تیم هیوستون راکتس در چهاردهمین بازی خود در لیگ بسکتبال حرفه‌ای آمریکا که در سالن تویوتا سنتر برگزار شد با تریپل دابل راسل وستبروک مقابل پورتلند تریل بلیزرز به پیروزی رسید. وستبروک در این دیدار 28 امتیاز، 13 ریباند و 10 پاس گل برای تیمش کسب کرد و جیمز هاردن نیز 36 امتیاز دیگر برای راکتس به دست آورد. این یازدهمین پیروزی هیوستون در فصل جاری لیگ بود.</p>
      <p>در بازی دیگری که در سالن امریکن ایرلاینز شهر دالاس برگزار شد، تیم میزبان با درخشش ستاره اسلوونیایی خود با اختلاف 7 امتیاز از سد سان آنتونیو اسپرز گذشت. لوکا دونچیچ 42 امتیاز، 12 پاس گل 11 ریباند برای دالاس موریکس کسب کرد و دیمار دیروزان 36 امتیاز و 8 ریباند برای اسپرز یه دست آورد.</p>
      <p>در آخرین بازی امروز که در سالن استیپلز سنتر شهر لس‌آنجلس برگزار شد، تیم کلیپرز با 2 امتیاز اختلاف مقابل میهمان خود اوکلاهماسیتی تاندر به پیروزی رسید. کریس پل 22 امتیاز برای تاندر و پل جرج 18 امتیاز و 7 ریباند برای کلیپرز به دست آوردند. کاوای لنارد به دلیل مصدومیت برای کلیپرز بازی نکرد.</p>
      <p>نتایج دیدارهای صبح امروز لیگ به شرح زیر است:</p>
      <p>کلیولند 105 - <b>نیویورک 123</b><br/><b>ایندیانا 115</b> - بروکلین 86<br/>شارلوت 96 - <b>تورونتو 132</b><br/><b>میلواکی 115</b> - شیکاگو 101<br/>پورتلند 105 - <b>هیوستون 132</b><br/>سان‌آنتونیو 110 - <b>دالاس 117</b><br/><b>بوستون 99 </b>- فینیکس 85<br/><b>مینه سوتا 112 </b>- یوتا 102<br/>اوکلاهماسیتی 88 - <b>لس‌آنجلس کلیپرز 90</b></p>
    </article>
  </body>
</html>