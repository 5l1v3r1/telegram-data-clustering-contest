<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2821041-ukrspirt-pererahuvav-za-tretij-kvartal-17-miljona-podatku-na-pributok.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T10:03:00+00:00"/>
    <meta property="og:title" content="Укрспирт перерахував за третій квартал 1,7 мільйона податку на прибуток"/>
    <meta property="og:description" content="За третій квартал 2019 року ДП “Укрспирт” перерахувало 1,7 млн грн податку на прибуток."/>
  </head>
  <body>
    <article>
      <h1>Укрспирт перерахував за третій квартал 1,7 мільйона податку на прибуток</h1>
      <h2>За третій квартал 2019 року ДП “Укрспирт” перерахувало 1,7 млн грн податку на прибуток.</h2>
      <address>
        <time datetime="2019-11-19T10:03:00+00:00">19 Nov 2019, 10:03</time>
      </address>
      <p>Про це написав міністр розвитку економіки, торгівлі та сільського господарства України Тимофій Милованов у <a href="https://www.facebook.com/permalink.php?story_fbid=1520842891418221&amp;id=100004775745586">Facebook</a>.</p>
      <p>“Укрспирт сьогодні перерахував державі перші платежі. 1,7 млн грн податку на прибуток за ІІІ квартал та 2,5 млн грн дивідендів”, - написав Милованов.</p>
      <p>Він нагадав, що з 1 листопада 2019 року було запущено фінансовий та технічний аудит <a href="https://www.ukrinform.ua/tag-ukrspirt">ДП “Укрспирт”</a>, а також про те, що Верховна Рада у першому читанні підтримала президентський законопроєкт про демонополізацію спиртової галузі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2819893-situacia-iz-ukrspirtom-ne-mens-skladna-niz-z-rinkom-zemli-milovanov.html">Ситуація із "Укрспиртом" не менш складна, ніж з ринком землі - Милованов</a>
      </blockquote>
      <p>Як повідомляв Укрінформ, Президент Володимир Зеленський заявляв, що понад половина виробництва державного підприємства спиртової та лікеро-горілчаної промисловості “Укрспирт” перебуває в “тіні”.</p>
      <p>Також Милованов наголошував, що ДП "Укрспирт" буде передане на приватизацію.</p>
      <p>Законопроєкт про демонополізацію спиртової галузі (№2300) Верховна Рада ухвалила у першому читанні 15 листопада 2019 року.</p>
      <p>Документ пропонує зміни, які передбачають, зокрема: скасування державної монополії на виробництво спирту починаючи з 1 січня 2020 року, надання можливості суб'єктам господарювання будь-якої форми власності здійснювати діяльність з виробництва спирту за умови одержання відповідної ліцензії, повну лібералізацію експорту спирту.</p>
    </article>
  </body>
</html>