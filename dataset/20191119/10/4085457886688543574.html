<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/19/mireader-prvni-xiaomi-ctecka-e-knih-v-crowdfundingove-kampani/"/>
    <meta property="og:site_name" content="GizChina.cz"/>
    <meta property="article:published_time" content="2019-11-19T10:00:48+00:00"/>
    <meta property="og:title" content="MiReader – první Xiaomi čtečka e-knih v crowdfundingové kampani"/>
    <meta property="og:description" content="Společnost Xiami vypustila do crowdfundingové kampaně svou úplně první četečku elektronických knih, která má obchodní název MiReader."/>
  </head>
  <body>
    <article>
      <h1>MiReader – první Xiaomi čtečka e-knih v crowdfundingové kampani</h1>
      <address><time datetime="2019-11-19T10:00:48+00:00">19 Nov 2019, 10:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Před čtyřmi dny <a href="https://gizchina.cz/2019/11/15/xiaomi-pro-nas-brzy-chysta-e-book-ctecku/">jsme se doslechli</a>, že společnost Xiaomi údajně připravuje svou úplně první čtečku elektronických knih. Očekávalo se, že Xiaomi čtečka bude uvedena 20. listopadu/novembra a nejdříve si projde <a href="https://www.mi.com/in/service/crowdfunding/">crowdfundingovou kampaní</a>. Ano, je to tak. Kampaň na čtečku byla zahájena, zařízení dostalo obchodní název MiReader a startovní částka v této kampani je 579 jüanů, což jsou zhruba 83 dolary. Po ukončení kampaně bude čtečka e-knih nabízena za 599 jüanů, tedy zhruba 85 dolarů.</p>
      <p>Podle výrobce by čtečka MiReader měla mít mírně lepší specifikace než podobná konkurenční zařízení. Poměrně překvapivě běží na systému Android 8.1 Oreo a podporuje různé obsahy. Kromě knih jsou to také komiksy nebo dokumenty a další řada písemných materiálů. Najdeme zde podporu formátů EPUB, PDF, DOC, TXT a dalších. Samozřejmě displej je e-ink s úhlopříčkou 6 palců a jemností 212 PPI. Díky tomu lze pohodlně číst e-knihy i na ostrém přímém slunci. LED světlo pokrývá 90% obrazovky ve 24 úrovních jasu. To tedy znamená, že jas displeje je za všech okolností optimální, ať už v interiéru nebo v exteriéru.</p>
      <slideshow>
        <figure>
          <img src="https://gizchina.cz/wp-content/uploads/2019/11/mi-reader.jpeg"/>
        </figure>
        <figure>
          <img src="https://gizchina.cz/wp-content/uploads/2019/11/mi-reader-1.jpeg"/>
        </figure>
        <figure>
          <img src="https://gizchina.cz/wp-content/uploads/2019/11/mi-reader-3.jpeg"/>
        </figure>
        <figure>
          <img src="https://gizchina.cz/wp-content/uploads/2019/11/mi-reader-2.jpeg"/>
        </figure>
      </slideshow>
      <p>Nesmíme zapomenout ani na další výbavu, mezi kterou patří čtyř jádrový procesor Allwinner s taktem 1,8 GHz. Doplňuje jej 1 GB operační paměti a 16 GB interního úložiště. Baterie Xiaomi čtečky MiReader má kapacitu 1800 mAh s 5V/1,5A nabíjením a výrobce tvrdí, že vydrží na jedno nabití v pohotovostním režimu i několik týdnů. Nechybí ani port USB-C. Rozměry čtečky jsou 159,2×116×8,3 milimetrů při hmotnosti 178 gramů. Dodejme ještě, že zadní panel má jemnou texturu pro lepší úchop a dlouhodobější držení v rukou. A pokud bychom měli mluvit o celkovém designu zařízení, poměrně připomíná populární čtečku Kindle. Ale přiznejme si, že u těchto přístrojů není zapotřebí nějakých velkých designových výkřiků, jde především o praktičnost a funkčnost.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/xiaomi-rychle-nabijeni-s-vykonem-100-w-je-pripraveno/"/>
        <a href="https://gizchina.cz/2019/11/18/elektricky-zubni-kartacek-xiaomi-mijia-t300-v-akci/"/>
        <a href="https://gizchina.cz/2019/11/18/dalsi-lahudka-od-xiaomi-hrnecek-ohrivany-bezdratem/"/>
      </related>
    </article>
  </body>
</html>