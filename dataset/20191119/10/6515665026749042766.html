<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3360583/englezi-stali-u-odbranu-srba-svoje-navijace-nazvali-idiotima-i-porucili-skandiranje-u-pristini-je-licemerje-video"/>
    <meta property="og:site_name" content="kurir.rs"/>
    <meta property="article:published_time" content="2019-11-19T10:29:00+00:00"/>
    <meta property="og:title" content="ENGLEZI STALI U ODBRANU SRBA! Svoje navijače nazvali IDIOTIMA i poručili: Skandiranje u Prištini je LICEMERJE (VIDEO)"/>
    <meta property="og:description" content="Javnost u Engleskoj burno je reagovala na ponašanje tamošnjih navijača u Prištini, gde su sa lokalnim Albancima pevali pogrdne pesme na račun Srba i Srbije, a zabeleženi su i momenti kada su Englezi sve to začinili nacističkim pozdravima."/>
  </head>
  <body>
    <article>
      <h6 class="kicker">VEROVALI ILI NE</h6>
      <h1>ENGLEZI STALI U ODBRANU SRBA! Svoje navijače nazvali IDIOTIMA i poručili: Skandiranje u Prištini je LICEMERJE (VIDEO)</h1>
      <address>
        <time datetime="2019-11-19T10:29:00+00:00">19 Nov 2019, 10:29</time>
      </address>
      <p>
        <b>Javnost u Engleskoj burno je reagovala na ponašanje tamošnjih navijača u Prištini, gde su sa lokalnim Albancima pevali pogrdne pesme na račun Srba i Srbije, a zabeleženi su i momenti kada su Englezi sve to začinili nacističkim pozdravima.</b>
      </p>
      <p>Tiražni "San" donosi naslov "'Idioti': Navijači Engleske i Kosova pevali 'Je** Srbiju', jedan od njih salutirao naci-pozdravom u pabu, a sve to izazvalo besne reakcije'", a taj tekst, dan nakon što je engleski novinar Sem Strit ukazao na ovaj problem i zatražio reakciju UEFA, glasi ovako:</p>
      <figure>
        <img src="https://www.kurir.rs/data/images/2019/11/18/15/2056515_kosovo-2_ff.jpg?ver=1574155158"/>
        <figcaption>
          <cite>foto: EPA/Valdrin Xhemaj</cite>
        </figcaption>
      </figure>
      <p>"Šokantni snimci koju su se pojavili sušta su suprotnost 'ljubavnih' scena tokom engleskog deklasiranja selekcije Kosova sa 4:0. Tada su se na celom stadionu (u Prištini) podigle (engleske) zastave sa krstom Svetog Đorđa dok se intonirala himna 'Bože, čuvaj kraljicu' pred početak meča kvalifikacija za Evropsko prvrenstvo 2020. Bio je tu i transparent 'Dobrodošli &amp; poštovanje', koje su lokalni fudbalski čelnici okačili na stadionu 'Fadilj Vokri', a i cvetovi maka su bili prikazivani, u znak solidarnosti sa Engleskom, malo manje od nedelju dana od Dana sećanja. U gradu je bio i veliki poster Rahima Sterlinga, na kome je bilo ispisano 'Dobro nam došao, brate', nakon što je u Bugarskoj doživeo uvrede na rasnoj osnovi.</p>
      <p>Ipak, dva snimka koja su počela da kruže internetom pokazuju da su obe grupe navijača pevale bolesne pesme protiv Srba.</p>
      <p>U jednom od njih, navijači u pabu pevaju 'Je** Srbiju'.</p>
      <figure>
        <iframe data-src="https://twitter.com/ArnolldKorenica/status/1196172955610427392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A u drugom, jedan čovek po svoj prilici nacistički salutira, dok svi pevaju 'Srbi su kopilad, gde god da su'.</p>
      <figure>
        <img src="https://www.kurir.rs/data/images/2019/11/19/10/2057131_screenshot-8_ff.jpg?ver=1574154847"/>
        <figcaption>
          <cite>foto: Printscreen</cite>
        </figcaption>
      </figure>
      <p>Ovi snimci mogu da optuže engleske navijače za licemerje jer su osuđivali nedavne sramne scene u Bugarskoj, gde su takođe viđeni naci-pozdravi i gde su se čula oponašanja majmunskih krika, upućenih engleskim reprezentativcima.</p>
      <p>Fudbalski savez Srbije je kažnjen sa 65.000 funti u decembru 2012. kada su mladi reprezentativci Engleske bili suočeni sa vređanjem na rasnoj osnovi.</p>
      <p>Kosovski navijači su se Englezima na stadionu zahvaljivali zbog pomoći Velike Britanije u ratu koji je izbio 1998. godine, a Britanija je učestvovala i u bombardovanju Jugoslavije pre nego što je 'rat završen oslobađanjem Kosova u junu 1999'", piše "San", a posle ove rečenice sa čijim se krajem baš i ne slaže ovdašnja javnost, odmah dodaje i sledeće:</p>
      <figure>
        <img src="https://www.kurir.rs/data/images/2019/11/15/08/2053129_kosovo-ap01_ff.jpg?ver=1574155207"/>
        <figcaption>
          <cite>foto: AP</cite>
        </figcaption>
      </figure>
      <p>Međutim, neki korisnici društvenih mreža su odmah ukazali na hipokriziju engleskih navijača koji su posegli za ovakvim uvredama</p>
      <p>"Gde su sada optužbe za rasizam i fašizam od strane naših čelnika... FSS ovo mora da prosledi na adrese FIFA i UEFA", istakao je jedan.</p>
      <p>"Hteo bih da prijavim rasističko skandiranje na Kosovu protiv Srba, i to od strane engleskih i kosovskih takozvanih navijača'", glasio je drugi komentar.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3360495/peh-za-kraljevski-klub-rodriges-pauzira-do-kraja-godine-zbog-povrede-foto"/>
        <a href="https://www.kurir.rs/sport/fudbal/3360337/reprezentacija-norveske-na-skeneru-kurira-nema-oleanema-risea-moramo-na-euro"/>
        <a href="https://www.kurir.rs/sport/fudbal/3360455/novi-slucaj-rasizma-u-evropi-fudbalski-savez-holandije-istrazuje-uvrede-navijaca-na-rasnoj-osnovi"/>
        <a href="https://www.kurir.rs/sport/fudbal/3360463/kakvo-vece-u-kvalifikacijama-za-ep-italija-pogadjala-9-puta-svajcarska-6-spanija-samo-5-puta-danci-ipak-na-ep"/>
      </related>
    </article>
  </body>
</html>