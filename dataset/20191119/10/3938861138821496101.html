<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_reakciya-vladi-stosovno-lyashka-neadekvatna-ce-pokazova-porka-voloh/938846"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T10:24:00+00:00"/>
    <meta property="og:title" content="Реакція влади стосовно Ляшка неадекватна, це показова порка - Волох"/>
    <meta property="og:description" content="Дії прокуратури стосовно лідера Радикальної партії Олега Ляшка неадекватні, влада влаштувала показове шмагання. Про це заявив політичний аналітик Карл Волох, коментуючи вручення прокуратурою підозри Олегу Ляшку за бійку з Андрієм Герусом. &quot;Абсолютно неадекватно, як на мене. Знаєте, ми ..."/>
  </head>
  <body>
    <article>
      <h1>Реакція влади стосовно Ляшка неадекватна, це показова порка - Волох</h1>
      <address><time datetime="2019-11-19T10:24:00+00:00">19 Nov 2019, 10:24</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938846_w_300.jpg?v=0"/>
      </figure>
      <p>Дії прокуратури стосовно лідера Радикальної партії Олега Ляшка неадекватні, влада влаштувала показове шмагання.</p>
      <p>Про це заявив політичний аналітик Карл Волох, коментуючи вручення прокуратурою підозри Олегу Ляшку за бійку з Андрієм Герусом.<br/><br/>"Абсолютно неадекватно, як на мене. Знаєте, ми взагалі живемо в якійсь парадоксальній ситуації, коли, умовно кажучи, три підряд повідомлення від людей, які мають безпосереднє відношення до фракції "Слуга народу", про те, що там виплачуються, наприклад, у конвертах дуже серйозні суми щомісяця, не знаходять взагалі ніякого відображення, вони навіть не вносяться в ЄРДР, ніхто їх не перевіряє і т.д. А тут раптом десь там хтось з кимось поштовхався, і це стає приводом для моментальної підозри. Виглядає все дуже жалюгідно, як на мене", - сказав Волох.<br/><br/>На його думку, історія з Олегом Ляшко – це показове покарання, яке влада застосовує, щоб залякати опонентів.<br/><br/>"З Ляшка в даному разі зробили показальтельную порку. Для того, щоб всі зрозуміли, хто в хаті господар і проти кого не можна хвіст піднімати". – вважає Волох.<br/><br/>Нагадаємо, сьогодні Бориспільська місцева прокуратура повідомила про підозру колишньому народному депутату Олегу Ляшку через його бійку із чинним парламентарієм Андрієм Герусом в аеропорту "Бориспіль" і направила до суду клопотання про обрання ексдепутату запобіжного заходу у вигляді тримання під вартою без альтернативи внесення застави.<br/><br/>6 листопада у VIP-терміналі аеропорту "Бориспіль" лідер "Радикальної партії" Олег Ляшко побився з депутатом Андрієм Герусом, якого він звинуватив у імпорті російської електроенергії, що був відновлений через внесену депутатом поправку до закону.</p>
    </article>
  </body>
</html>