<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/world/tourkia-syllipseis-133-gkiouleniston-stratiotikon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T10:02:24+00:00"/>
    <meta property="og:title" content="Τουρκία : Συλλήψεις 133 γκιουλενιστών στρατιωτικών"/>
    <meta property="og:description" content="Η Τoυρκία διέταξε τη σύλληψη 133 στρατιωτικών που θεωρούνται ύποπτοι για διασυνδέσεις με το δίκτυο του Φετουλάχ Γκιουλέν, το οποίο η Άγκυρα κατηγορεί για το αποτυχημένο πραξικόπημα του 2016, μετέδωσε σήμερα το κρατικό πρακτορείο ειδήσεων Anadolu"/>
  </head>
  <body>
    <article>
      <h1>Τουρκία : Συλλήψεις 133 γκιουλενιστών στρατιωτικών</h1>
      <h2>Η Τoυρκία διέταξε τη σύλληψη 133 στρατιωτικών που θεωρούνται ύποπτοι για διασυνδέσεις με το δίκτυο του Φετουλάχ Γκιουλέν, το οποίο η Άγκυρα κατηγορεί για το αποτυχημένο πραξικόπημα του 2016, μετέδωσε σήμερα το κρατικό πρακτορείο ειδήσεων Anadolu</h2>
      <address><time datetime="2019-11-19T10:02:24+00:00">19 Nov 2019, 10:02</time> by <a rel="author">ΤοΒΗΜΑ Team</a></address>
      <p>Η Τoυρκία διέταξε τη σύλληψη 133 στρατιωτικών που θεωρούνται ύποπτοι για διασυνδέσεις με το δίκτυο του Φετουλάχ Γκιουλέν, το οποίο η Άγκυρα κατηγορεί για το αποτυχημένο πραξικόπημα του 2016, μετέδωσε σήμερα το κρατικό πρακτορείο ειδήσεων Anadolu.</p>
      <p>Οι ύποπτοι καταζητούνται στο πλαίσιο μιας επιχείρησης που επικεντρώνεται στη δυτική παράκτια επαρχία της Σμύρνης, σύμφωνα με το πρακτορείο, το οποίο προσθέτει ότι 82 από αυτούς είναι εν ενεργεία στρατιωτικοί.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>Η Άγκυρα κατηγορεί τον αυτοεξόριστο στις ΗΠΑ ιμάμη ότι ενορχήστρωσε το αποτυχημένο πραξικόπημα της 15ης Ιουλίου 2016, κατηγορία την οποία ο ίδιος αρνείται.</p>
      <p>Στα τρία χρόνια μετά την απόπειρα πραξικοπήματος στην Τουρκία, περισσότεροι από 77.000 άνθρωποι έχουν προφυλακιστεί εν αναμονή της δίκης τους και σχεδόν 150.000 δημόσιοι υπάλληλοι, προσωπικό του στρατού και άλλοι έχουν αποπεμφθεί ή τεθεί σε διαθεσιμότητα.</p>
      <p>
        <b>Εκτεταμένες συλλήψεις πραγματοποιούνται συστηματικά</b>
      </p>
      <p>Οι Δυτικοί σύμμαχοι της Τουρκίας και οργανώσεις για τα ανθρώπινα δικαιώματα έχουν ασκήσει κριτική σε βάρος της επιχείρησης, υποστηρίζοντας ότι ο πρόεδρος της χώρας, Ταγίπ Ερντογάν, χρησιμοποιεί το αποτυχημένο πραξικόπημα ως πρόσχημα για να καταστείλει τους διαφωνούντες.</p>
      <p>Η Άγκυρα, από την πλευρά της, υποστηρίζει ότι τα μέτρα είναι απαραίτητα για την αντιμετώπιση της απειλής ασφαλείας που αντιμετωπίζει η Τουρκία και έχει δεσμευτεί να εξαρθρώσει το δίκτυο του Γκιουλέν.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>