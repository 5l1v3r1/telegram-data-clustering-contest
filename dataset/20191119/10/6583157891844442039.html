<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/lubelscy-terytorialsi-cwiczyli-w-usa-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T10:06:00+00:00"/>
    <meta property="og:title" content="Lubelscy Terytorialsi ćwiczyli w USA (zdjęcia)"/>
    <meta property="og:description" content="140 żołnierzy Wojsk Obrony Terytorialnej (WOT) wróciło właśnie z USA, gdzie przez ponad dwa tygodnie brali udział w ćwiczeniu pk. Ridge Runner. W tej grupie znaleźli się się żołnierze 2 Lubelskiej Brygady Obrony Terytorialnej, dla których był to kolejny pobyt w Stanach Zjednoczonych."/>
  </head>
  <body>
    <article>
      <h1>Lubelscy Terytorialsi ćwiczyli w USA (zdjęcia)</h1>
      <address>
        <time datetime="2019-11-19T10:06:00+00:00">19 Nov 2019, 10:06</time>
      </address>
      <p>
        <b>140 żołnierzy Wojsk Obrony Terytorialnej (WOT) wróciło właśnie z USA, gdzie przez ponad dwa tygodnie brali udział w ćwiczeniu pk. Ridge Runner. W tej grupie znaleźli się się żołnierze 2 Lubelskiej Brygady Obrony Terytorialnej, dla których był to kolejny pobyt w Stanach Zjednoczonych.</b>
      </p>
      <p>Celem ćwiczenia było rozwijanie współdziałania sił specjalnych i obrony terytorialnej w ramach wspólnie prowadzonych działań o charakterze nieregularnym. Ćwiczenia „Ridge Runner” są organizowane w stanie Zachodnia Wirginia przez Gwardię Narodową i Siły Specjalne USA potocznie nazywane „Zielonymi Beretami”.</p>
      <p>Do udziału w ćwiczeniach zapraszani są żołnierze państw wspieranych przez USA. W tym roku w różnych edycjach tego ćwiczenia zaangażowani byli żołnierze między innymi z państw bałtyckich. Od kilku lat w ćwiczeniach biorą udział żołnierze Wojska Polskiego.</p>
      <blockquote>– Program Ridge Runner jest unikatowym w skali światowej projektem szkoleniowym. Został zaprojektowany w taki sposób, aby wykorzystując populację i jej zasoby zbudować specyficzne i realnie funkcjonujące środowisko operacyjne oddające uwarunkowania współczesnych multidomenowych konfliktów hybrydowych i asymetrycznych. Dzięki programowi możliwe jest rozwijanie współdziałania pomiędzy siłami specjalnymi, a jednostkami obrony terytorialnej, które realizują zadania obrony i wspierania – kluczowych dla tego typu konfliktów – społeczności lokalnych. Nasze narodowe doświadczenia historyczne – Cichociemni i Armia Krajowa zbudowała realne podwaliny pod takie współdziałanie, wiele państw chętnie sięga po te doświadczenia. Dzisiaj są one częścią doktryny WOT. Bardzo się cieszę, że Gwardia Narodowa i Siły Specjalne USA umożliwiła nam udział w kolejnej edycji ćwiczenia. W jego czasie pozyskiwaliśmy kompetencje do organizacji podobnego ćwiczenia na terenie Polski i państw bałtyckich. Jestem bardzo zadowolony z osiągniętych wyników i dumny z moich żołnierzy. Dziękuję Gwardii Narodowej Stanu West Wirginia panu generałowi Jamesowi Hoyerowi dowódcy i jego podwładnym za perfekcyjnie przeprowadzone szkolenie – powiedział dowódca WOT gen. dyw. Wiesław Kukuła.</blockquote>
      <p>Od powstania, WOT są aktywnie wspierane przez wojska USA. Realizowane jest, m.in. wsparcie szkoleniowe, doradcze i mentorskie.</p>
      <figure>
        <img src="https://www.lublin112.pl/wp-content/uploads/2019/11/WOT-Ridge-Runner-1.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/WOT-Ridge-Runner-2.jpg"/>
      </figure>
      <p>(fot. LBOT)</p>
    </article>
  </body>
</html>