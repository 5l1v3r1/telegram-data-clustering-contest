<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/19/news/schiarite_nell_industria_italiana_salgono_fatturato_e_ordini-241402116/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T10:05:00+00:00"/>
    <meta property="og:title" content="Schiarite nell'industria italiana, salgono fatturato e ordini"/>
    <meta property="og:description" content="I dati Istat relativi a settembre: le vendite crescono dello 0,2% dopo tre mesi di cali consecutivi. Ma l'istituto mette in guardia: &quot;Resta situazione di debolezza&quot;"/>
  </head>
  <body>
    <article>
      <h1>Schiarite nell'industria italiana, salgono fatturato e ordini</h1>
      <h2>I dati Istat relativi a settembre: le vendite crescono dello 0,2% dopo tre mesi di cali consecutivi. Ma l'istituto mette in guardia: "Resta situazione di debolezza"</h2>
      <address>
        <time datetime="2019-11-19T10:05:00+00:00">19 Nov 2019, 10:05</time>
      </address>
      <p><b>MILANO -</b> Boccata di ossigeno a settembre per l'industria italiana. Il fatturato del settore, seocndo i dati diffusi oggi dall'Istat, ha fatto registrare un rialzo dello 0,2% su base mensile, il primo segno positivo dopo tre cali di fila in termini congiunturali. <br/><br/>Nel confronto annuo però si rileva ancora una flessione: -1,6% (dato coretto per gli effetti di calendario). Si tratta della quarta diminuzione consecutiva. Guardando al trimestre, rispetto al precedente il ribasso è dello 0,7%. Per l'Istat, nonostante "il lieve incremento" mensile, settembre conferma "una situazione di debolezza".<br/><br/>Segnali incoraggianti arrivano comunque anche dagli ordini, cresciuti dell'1,0% su base mensile e dello 0,3% nel confronto annuo, dopo il crollo di agosto. Nella media del terzo trimestre in termini congiunturali le commesse arretrano tuttavia dell'1,7%.<br/><br/> </p>
    </article>
  </body>
</html>