<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109117-Borisov-kategorichen%2521-Predlodzenieto-za-bolnichnite-nyama-da-se-vnasya-v-NS"/>
    <meta property="og:site_name" content="Канал 3"/>
    <meta property="article:published_time" content="2019-11-19T10:59:00+00:00"/>
    <meta property="og:title" content="Борисов категоричен! Предложението за болничните няма да се внася в НС"/>
    <meta property="og:description" content="Връщането за прегласуване на кандидатурата на избрания за главен прокурор Иван Гешев от президента е на инат"/>
  </head>
  <body>
    <article>
      <h1>Борисов категоричен! Предложението за болничните няма да се внася в НС</h1>
      <h2>Връщането за прегласуване на кандидатурата на избрания за главен прокурор Иван Гешев от президента е на инат</h2>
      <address>
        <time datetime="2019-11-19T10:59:00+00:00">19 Nov 2019, 10:59</time>
      </address>
      <p><b>Предложението първият ден от болничните да се плаща от работника няма да бъде внесено в Народното събрание, съобщи пред журналисти министър председателят Бойко Борисов, който направи обход на Габрово.<br/></b> </p>
      <p>"Кои промени в болничните да коментирам? - обърна се премиерът към журналистите на място. - Синдикатите са във възторг. Притеснявам се в Северна Гърция да не се вдигнат хотелиерите на протест. <i><b>Това, което синдикатите знаят, е, че ще обсъждаме този въпрос на Тристранката. До този момент не само че няма да има входирано предложение, но няма и да има. Не може да проверяваме дали всеки е болен", обясни той.</b></i></p>
      <p> <br/><i><b>"Няма да бъде вкарвана тази тема в парламента. Прави са хората, няма да го входираме, защото не може да наказваме истински болните хора и те да си плащат първия ден от болничните",</b></i> коментира премиерът. и добави: "Дали сме 1 млрд. лв. за безплатни лекарства и в същото време болничните са от 8 млн. на 18 млн.<br/> <br/><i><b>"Ще обсъждаме в Тристанката темата за болничните и фалшивите ТЕЛК-ове. Ще видите, че ако бяхме приели такова предложение, гръцките хотелиери щяха да протестират повече от синдикатите", добави той.<br/></b></i> </p>
      <p>Министър-председателят Бойко Борисов изтъкна още, че синдикатите са изразили задоволство от заложената за догодина минимална пенсия от 250 лв. "Икономиката върви добре, можем да си го позволим, това са над 270 млн. лв. на година", посочи премиерът Бойко Борисов след като инспектира строителните дейности на обходния път на град Габрово, който ще бъде готов до края на годината.</p>
      <p> <br/><i><b>Борисов коментира и избора на Иван Гешев за главен прокурор и отказа правителството да издигне кандидат.<br/></b></i> </p>
      <p>Връщането за прегласуване на кандидатурата на избрания за главен прокурор Иван Гешев от президента е било на инат, смята той.</p>
      <p> </p>
      <p>"Естествено, че е на инат", категорично е премиерът. "Да се замислим. Те понеже не искат да се карат с новоизбрания главен прокурор казват: <b>Ние нямаме претенции към неговите качества. Аз също нямам, защото професионалната общност го издигна. Хипотезата и мотивът, че е върнат е, затова че нямало излъчен от правителството кандидат“.</b></p>
      <p> <br/>"<b>Приемаме хипотезата, че кандидатът на правителството е Дани Кирилов, защото той ни е правосъден министър. Приемаме хипотезата, че той е спечелил срещу Иван Гешев. Днес щяхме да имаме указ за Дани Кирилов член на ГЕРБ за главен прокурор. Дали когато той повдига обвинения на кметове от БСП или от друга партия, това щеше да се се приема за чиста монета. </b>Виждате ли колко се лицемерни и подли и в какъв капан искаха да ме вкарат? Аз да излъча кандидат, те да го изберат и след това да кажат Борисов си избра главния прокурор. <i><b>Не им се хванах на капана, те сега се чудят какво да направят", посочи премиерът.  <br/></b></i> <br/> <br/><i><b>"Сега казват професионалните му качества са добри. Ние не избираме булка, избираме главен прокурор. </b></i>Щом са му добри професионалните качества. Колкото го познават другите, толкова го познавам и аз. Изцяло сме стъпили на професионалните му качества. За избора с Христо Иванов така сме променили закона, че прокурорите да си избират прокурор, а съдиите, съдия. Толкоз по темата", заключи Борисов.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/109094-Domuschiev-izrazi-po-originalen-nachin-tvardeniyata-na-sindikatite-za-bolnichnite"/>
        <a href="http://kanal3.bg/news/bulgaria/society/109038-Sindikatite-gotvyat-protest-v-kraya-na-meseca-zaradi-bolnichnite"/>
      </related>
    </article>
  </body>
</html>