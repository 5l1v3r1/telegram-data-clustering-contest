<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/sud-yes-pro-sudovu-reformu-v-polshchi-50054358.html"/>
    <meta property="og:site_name" content="НВ"/>
    <meta property="article:published_time" content="2019-11-19T10:35:00+00:00"/>
    <meta property="og:title" content="Суд ЄС про судову реформу в Польщі: Викликає глибокі сумніви"/>
    <meta property="og:description" content="Вищий суд ЄС поставив під сумнів незалежність польської судової системи після створення нового органу при Верховному суді Польщі — Дисциплінарної палати."/>
  </head>
  <body>
    <article>
      <h1>Суд ЄС про судову реформу в Польщі: Викликає глибокі сумніви</h1>
      <h2>Вищий суд ЄС поставив під сумнів незалежність польської судової системи після створення нового органу при Верховному суді Польщі — Дисциплінарної палати.</h2>
      <address>
        <time datetime="2019-11-19T10:35:00+00:00">19 Nov 2019, 10:35</time>
      </address>
      <p>Як повідомляє <a href="https://apnews.com/908884a974ab47fca2a3c2ce7da5ebff">АР,</a> Суд ЄС постановив, що є всі підстави ставити під сумнів незалежність Дисциплінарної палати, склад якої здебільшого складається з рекомендованих партією Право і Справедливість суддів.</p>
      <p>Згідно з судовою реформою, Дисциплінарна палата контролює діяльність суддів і має право вводити проти них різні санкції.</p>
      <p>Таке рішення Суд ЄС ухвалив після відповідного звернення Верховного суду Польщі, який просив роз’яснити законність створення палати в рамках реформи, що проводиться правлячою партією.</p>
      <p>Проте Європейський суд залишив за Верховним судом Польщі право на остаточне визначення, чи є створення Дисциплінарна палати порушенням законодавства.</p>
      <p>Рішення Суду ЄС є проміжним і носить рекомендаційний характер.</p>
      <p>Додамо, що суд ЄС продовжує розглядати скаргу Єврокомісії щодо польської Дисциплінарної палати суддів. У Брюсселі вважають, що новий орган підриває незалежність суддів, оскільки не гарантує захисту від політичного тиску.</p>
      <p>Рішення Суду ЄС з цього приводу очікується в 2020 році.</p>
    </article>
  </body>
</html>