<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/kate-middleton-e-da-sogno-tra-pizzi-e-trasparenze-alla-royal-variety-performance/657333/"/>
    <meta property="og:site_name" content="DiLei"/>
    <meta property="article:published_time" content="2019-11-19T10:06:56+00:00"/>
    <meta property="og:title" content="Kate Middleton è da sogno tra pizzi e trasparenze alla Royal Variety Performance"/>
    <meta property="og:description" content="Kate Middleton osa con l’abito in pizzo fasciante di Alexander McQueen e incanta. Ma dalle pieghe non spunta nessuno pancino arrotondato."/>
  </head>
  <body>
    <article>
      <h1>Kate Middleton è da sogno tra pizzi e trasparenze alla Royal Variety Performance</h1>
      <h2>Kate Middleton osa con l'abito in pizzo fasciante di Alexander McQueen. Ma dalle pieghe non spunta nessuno pancino arrotondato come volevano gli scommettitori</h2>
      <address>
        <time datetime="2019-11-19T10:06:56+00:00">19 Nov 2019, 10:06</time>
      </address>
      <figure>
        <a href="https://dilei.it/lifestyle/fotonotizia/kate-middleton-in-pizzo-alla-royal-variety-performance-2019/657394/">
          <img src="https://dileidemosite.files.wordpress.com/2019/11/kate-middleton-royal-variety-2019-scarpe-getty-1217.jpg?w=2560&amp;strip=all&amp;quality=100"/>
        </a>
        <figcaption>Kate Middleton in pizzo alla Royal Variety Performance 2019</figcaption>
      </figure>
      <p><b>Kate Middleton e William</b> hanno assistito per la terza volta da quando sono sposati al <b>Royal Variety Performance</b>.</p>
      <p>Anche in questa occasione la Duchessa di Cambridge non ha deluso le attesa, incantando il mondo con <b>un look da favola</b>. Come fa per tutti gli eventi più formali, Kate sceglie un abito firmato da <b>Alexander McQueen</b>, il brand del suo <b>abito da sposa</b>, dei tre look per i battesimi dei figli, dell’outfit per il matrimonio di<b> Harry e Meghan</b>, tanto per intenderci.</p>
      <p>Per lo show al Palladium Theater di Londra, Lady Middleton ha optato per un lungo abito, romantico, <b>in pizzo nero</b>, osando addirittura con<b> la schiena nuda</b>, <b>trasparenze e forme aderenti</b> che accarezzano la sua silhouette. La scelta di un modello che mette in risalto <b>le forme del corpo</b> forse è stato dettato dall’esigenza di <b>togliere ogni dubbio</b> sulla presunta <a href="https://dilei.it/lifestyle/kate-middleton-incinta-spuntano-su-instagram-le-vecchie-foto-al-royal-variety/657162/">quarta gravidanza</a>, voci che si fanno sempre più insistenti, soprattutto dopo il fermento degli scommettitori. Anche perché sia nel 2017 che nel 2014, quando assistette allo spettacolo, <a href="https://dilei.it/lifestyle/fotonotizia/kate-middleton-incinta-foto-dal-passato-su-instagram/657209/">era incinta</a>. E  lo scorso anno, quando andò <b>Meghan Markle</b>, anche lei era<a href="https://dilei.it/lifestyle/fotonotizia/kate-middleton-incinta-foto-dal-passato-su-instagram/657209/attachment/meghan-markle-incinta-alla-royal-variety-performance-nel-2018/"> in dolce attesa</a>.</p>
      <p>Tra le pieghe dell’abito di Kate però non spunta <b>nessun pancino arrotondato</b>, anche se la scelta di <b>un taglio a vita alta</b> potrebbe far sospettare che ci sia la volontà di nascondere qualcosa. Al momento nulla però può dirsi con certezza, se non che Lady Middleton è splendida e <b>sorride raggiante</b> al fianco di William.</p>
      <p>Il look della Duchessa si completa con scarpe dal tacco vertiginoso e clutch nere, entrambe di <b>Jimmy Choo</b>. Importanti <b>orecchini</b> con goccia di perla di <b>Erdem</b> e l’anello di fidanzamento che fu di Diana sono gli unici gioielli che indossa.</p>
      <p>Lei e William sono in perfetta sintonia e durante lo spettacolo sembrano dimenticare <b>le tensioni</b> con <a href="https://dilei.it/lifestyle/video/meghan-markle-e-harry-il-piano-segreto-per-lasciare-la-famiglia-reale/656900/">Meghan e Harry</a> che stanno mettendo a dura prova <a href="https://dilei.it/lifestyle/video/meghan-markle-e-harry-niente-natale-con-la-regina-le-conseguenze-del-rifiuto/656045/">la Regina</a> e l’intera Famiglia Reale.</p>
      <related>
        <h4>Leggi anche</h4>
        <a href="https://dilei.it/lifestyle/kate-middleton-osa-mostrare-le-spalle-con-labito-da-dea-e-trionfa-ai-bafta/587060/"/>
        <a href="https://dilei.it/lifestyle/kate-middleton-al-museo-scopre-le-spalle-e-riconquista-tutti-abito-erdem/566877/"/>
        <a href="https://dilei.it/lifestyle/kate-middleton-incinta-abito-in-pizzo-va-contro-le-regole/514839/"/>
        <a href="https://dilei.it/lifestyle/kate-middleton-come-si-vestira-per-il-battesimo-del-terzo-figlio-louis/551743/"/>
        <a href="https://dilei.it/lifestyle/kate-middleton-incinta-spuntano-su-instagram-le-vecchie-foto-al-royal-variety/657162/"/>
      </related>
    </article>
  </body>
</html>