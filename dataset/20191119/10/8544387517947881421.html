<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/kairos-vrohes-ke-kataigides-xartes/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T10:11:46+00:00"/>
    <meta property="og:title" content="Καιρός: Βροχές και καταιγίδες από το μεσημέρι – Δείτε σε ποιες περιοχές (Χάρτες)"/>
    <meta property="og:description" content="Μέσω twitter, προειδοποιεί η ΕΜΥ ότι έρχεται έκτακτο δελτίο επιδείνωσης του καιρού, με τοπικά φαινόμενα στα δυτικά και τα βόρεια."/>
  </head>
  <body>
    <article>
      <h1>Καιρός: Βροχές και καταιγίδες από το μεσημέρι – Δείτε σε ποιες περιοχές (Χάρτες)</h1>
      <h2>Άστατο καιρό προβλέπει το meteo από σήμερα Τρίτη 19/11 με βροχές ή καταιγίδες τοπικού χαρακτήρα</h2>
      <address><time datetime="2019-11-19T10:11:46+00:00">19 Nov 2019, 10:11</time> by <a rel="author">neolaia.gr Team</a></address>
      <p>Μέσω twitter, προειδοποιεί η ΕΜΥ ότι έρχεται έκτακτο δελτίο επιδείνωσης του καιρού, με τοπικά φαινόμενα στα δυτικά και τα βόρεια.</p>
      <figure>
        <iframe data-src="https://twitter.com/EMY_HNMS/status/1196697177797603329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Σύμφωνα με την αναλυτική πρόγνωση του <b>meteo,</b> άστατο καιρό περιμένουμε στη χώρα την<b> Τρίτη 19/11</b> με βροχές ή καταιγίδες τοπικού χαρακτήρα έως το μεσημέρι, κυρίως στο Ιόνιο και στα νότια ηπειρωτικά. Παροδικές καταιγίδες είναι πιθανό να εκδηλωθούν στο νομό Αττικής και στην πόλη της Αθήνας.</p>
      <p>Μετά το μεσημέρι τα φαινόμενα τοπικά θα ενταθούν, ιδιαίτερα στα δυτικά τμήματα της χώρας, στην Ανατολική Θεσσαλία και στην Κεντρική Μακεδονία. Από τις βραδινές ώρες μέτωπο αρκετά ισχυρών καταιγίδων θα προσεγγίσει το Ιόνιο και τη Δυτική Ελλάδα, επηρεάζοντας έως τις πρώτες πρωινές ώρες της Τετάρτη 20/11 το μεγαλύτερο μέρος της δυτικής χώρας.</p>
      <p>Κατά τη διάρκεια της Τετάρτης 20/11 βροχές και καταιγίδες θα εκδηλωθούν σε πολλές περιοχές της Πελοποννήσου, της Στερεάς, της Μακεδονίας, της Θράκης, καθώς και στα νησιά του Βορείου Αιγαίου.</p>
      <p>
        <b>Στο χάρτη που ακολουθεί επισημαίνονται οι περιοχές οι οποίες αναμένουμε να δεχτούν τις περισσότερες βροχοπτώσεις το διήμερο Τρίτη 19/11 – Τετάρτη 20/11.</b>
      </p>
      <figure>
        <img src="https://neolaia.gr/wp-content/uploads/2019/11/Rains_Max_Nov_20.jpg"/>
      </figure>
      <p>Σύμφωνα με τα διαθέσιμα προγνωστικά στοιχεία, διαδοχικά κύματα βροχών και καταιγίδων θα επηρεάσουν τη χώρα τις επόμενες ημέρες με κατά τόπους ισχυρά φαινόμενα.</p>
      <p>Ο Νοέμβριος είναι παραδοσιακά ένας μήνας με έντονα φαινόμενα, επισημαίνεται ωστόσο ότι αυτήν την περίοδο οι θάλασσες έχουν διατηρηθεί αρκετά θερμότερες από τα κανονικά για την εποχή επίπεδα, στοιχείο που επιδρά στην περαιτέρω ενίσχυση των φαινομένων που συνοδεύουν τις ατμοσφαιρικές διαταραχές και τα βαρομετρικά χαμηλά.</p>
      <p>
        <b>Ο χάρτης που ακολουθεί δείχνει την απόκλιση των επιφανειακών θερμοκρασιών της θάλασσας σε σχέση με τις κανονικές για την εποχή τιμές, και όπως παρατηρούμε οι ελληνικές θάλλασες είναι αυτές τις ημέρες έως και 3 βαθμούς θερμότερες από τις αναμενόμενες για την εποχή τιμές.</b>
      </p>
      <figure>
        <img src="https://neolaia.gr/wp-content/uploads/2019/11/SST_An_Nov_18.jpg"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/thesaloniki-filakisi-10-minon-me-anastoli-sto-foititit/"/>
        <a href="https://neolaia.gr/2019/11/19/the-favourite-4-vraveia-stin-tainia-tou-lanthimou/"/>
        <a href="https://neolaia.gr/2019/11/19/kakokeria-oi-odigies-tis-gg-politikis-prostasias/"/>
        <a href="https://neolaia.gr/2019/11/19/teli-kikloforias-2020-ektiposi-kai-prostima/"/>
        <a href="https://neolaia.gr/neo/auto-moto"/>
      </related>
    </article>
  </body>
</html>