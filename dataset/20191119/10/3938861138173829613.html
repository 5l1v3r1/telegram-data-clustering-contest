<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_film-zhahiv-u-kvartiri-cholovik-i-zhinka-zarizani-yihnij-sin-u-zashmorgu/938848"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T10:20:00+00:00"/>
    <meta property="og:title" content="Фільм жахів у квартирі: чоловік і жінка зарізані, їхній син – у зашморгу"/>
    <meta property="og:description" content="18 листопада у Запоріжжі в квартирі по вул. Ладозькій знайшли мертвими подружжя та їхнього сина. Вони від суботи не виходили на зв'язок, тому сестра зниклої жінки викликала поліцію, повідомили у відділі комунікації ГУНП області. &quot;О 19:24 до поліції зателефонувала 42-річна жінка, ..."/>
  </head>
  <body>
    <article>
      <h1>Фільм жахів у квартирі: чоловік і жінка зарізані, їхній син – у зашморгу</h1>
      <address><time datetime="2019-11-19T10:20:00+00:00">19 Nov 2019, 10:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938848_w_300.jpg?v=0"/>
        <figcaption>У Запоріжжі в квартирі по вул. Ладозькій знайшли мертвими подружжя та їхнього сина. Фото - forpost.media</figcaption>
      </figure>
      <p>18 листопада у Запоріжжі в квартирі по вул. Ладозькій знайшли мертвими подружжя та їхнього сина.</p>
      <p>Вони від суботи не виходили на зв'язок, тому сестра зниклої жінки викликала поліцію, повідомили у відділі комунікації ГУНП області.</p>
      <p>"О 19:24 до поліції зателефонувала 42-річна жінка, повідомила що її сестра з суботи не виходить на зв'язок. Разом із заявницею поліцейські зайшли до квартири, де знайшли тіла 60-річного чоловіка, 58-річної жінки та їхнього сина, 25 років", - сказано в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_23richna-vbivcya-titki-j-dyadka-otrimala-dovichne/934070"/>
      </related>
      <p>На місце події виїхали слідчі, кінологи та експерти-криміналісти.</p>
      <p>"Попередньо встановлено, що на тілах подружжя наявні тілесні ушкодження, а їхнього сина виявлено повішаним. Наразі триває огляд місця події. Встановлюються обставини", - зазначила заступник начальника слідчого управління ГУНП <b>Вікторія Козарь.</b></p>
      <p>У жінки було перерізане горло, а на тілі чоловіка виявлено множинні колоті рани, за інформацією видання <a href="http://www.vv.com.ua/v-zaporozhskoj-kvartire-obnaruzhili-tri-trupa--mat-i-otec-so-sledami-uvechij-syn-poveshen">"Вся власть".</a> Поліція не виключає версію причетності до вбивства пари їхнього сина.</p>
      <blockquote>У Донецькій обл. <a href="https://gazeta.ua/articles/np/_sin-vbiv-molotkom-svoyih-batkiv/932640">чоловік під час сварки вбив молотком своїх 69-річних батьків.</a> Подія сталася в одному з населених пунктів Мангушського р-ну. Між сином та його батьками почався побутовий конфлікт. Потім він переріс у бійку.</blockquote>
    </article>
  </body>
</html>