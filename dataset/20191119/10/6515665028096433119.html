<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3360599/opozicija-sirila-laz-o-skupu-srpske-desnice-obmanuli-javnost-vacic-nije-bio-u-zgradi-policije-vec-mesne-zajednice"/>
    <meta property="og:site_name" content="kurir.rs"/>
    <meta property="article:published_time" content="2019-11-19T10:36:00+00:00"/>
    <meta property="og:title" content="OPOZICIJA ŠIRILA LAŽ O SKUPU SRPSKE DESNICE! OBMANULI JAVNOST! Vacić nije bio u zgradi policije, već mesne zajednice!"/>
    <meta property="og:description" content="Boško Obradović i Marinika Tepić iz Saveza za Srbiju sinoć su tražili ostavku ministra policije Nebojše Stefanovića i smenu drektora policije Vladimira Rebića zbog snimka koji se pojavio na društvenim mrežama i na osnovu njihovih tvrdnji, koje su ispostavile ..."/>
  </head>
  <body>
    <article>
      <h6 class="kicker">šire lažnu tvrdnju</h6>
      <h1>OPOZICIJA ŠIRILA LAŽ O SKUPU SRPSKE DESNICE! OBMANULI JAVNOST! Vacić nije bio u zgradi policije, već mesne zajednice!</h1>
      <address>
        <time datetime="2019-11-19T10:36:00+00:00">19 Nov 2019, 10:36</time>
      </address>
      <p>Boško Obradović i Marinika Tepić iz Saveza za Srbiju sinoć su tražili ostavku ministra policije Nebojše Stefanovića i smenu drektora policije Vladimira Rebića zbog snimka koji se pojavio na društvenim mrežama i na osnovu njihovih tvrdnji, koje su ispostavile kao laž. Iako su tvrdili da snimak dokazuje da je u policijskim prostorijama u Nišu održan skup Srpske desnice Miše Vacića, ispostavilo se da su u pitanju prostorije mesne zajednice.</p>
      <figure>
        <iframe data-src="https://twitter.com/MarinikaTepic/status/1196492676503392261?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Naime, prvo je aktivistkinja Saveza okačila snimak skupa Desnice navodeći da se policija zloupotrebljava u političke svrhe i tvrdeći da je skup održan u sali Policijske ispostave Pantelej u Nišu, a potom su isto uradili i potpredsednica SSP Marinika Tepić i lider Dveri Boško Obradović, ali su se njihovi navodi ispostavili netačnim, jer je u saopštenju Direkcije policije MUP navedeno da se skup "Srpske desnice" nije održao u prostorijama Policijske ispostave Pantelej.</p>
      <p>"Pomenuti skup je održan u zgradi u Knjaževačkoj ulici koja je vlasništvo lokalne samouprave i u čijoj je isključivo nadležnosti korišćenje iznajmljivanje sale u kojoj su bili aktivisti „Srpske desnice“. Policijska ispostava Pantelej koristi samo jedan deo pomenute zgrade, ali ne i navedenu salu, dok se u drugom delu ovog objekta nalazi Mesna zajednica „Moše Pijade“ navodeno je u saopštenju.</p>
      <p>Iz Direkcije policije su naveli i da su šokirani iznošenjem skandaloznih neistina od strane pojedinih opozicionih političara i da apeluje na sve da ne šire neistinite informacije i zloupotrebljavaju policiju u cilju svojih političkih obračuna, čime nanose štetu policijskim službenicima koji brinu o bezbednosti svih građana naše zemlje.</p>
      <p>Dodaju i da pomenuta aktivistkinja s početka priče, kao ni ostali akteri, se nisu izvinili zbog ove obmane, već su nastavili da tvrde da je malo kome poznato da to nije policija.</p>
      <p>Ovim povodom se sinoć na društvenim mrežama oglasio i ceo niz funkcionera SNS-a, između ostalih i Vladimir Orlić.</p>
      <p>- Savez za Srbiju je oborio i sopstveni rekord u laganju. Samo laži, isključivo laži i baš ništa osim laži! - napisao je.</p>
      <figure>
        <iframe data-src="https://twitter.com/Vladimir_Orlic/status/1196517183234433027?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/acamarkovic81/status/1196518635621224449?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Milickovic_M/status/1196667558247702533?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ivkovic_biljana/status/1196525511838703617?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kurir.rs</p>
    </article>
  </body>
</html>