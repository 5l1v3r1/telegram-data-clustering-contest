<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742518"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T10:30:00+00:00"/>
    <meta property="og:title" content="เครื่องแต่งกายแฟชั่นแข่งดุแบรนด์ตปท.ตีตลาดไทย"/>
    <meta property="og:description" content="“ชนัญญารักษ์”เผยตลาดเครื่องแต่งกายแฟชั่นแข่งขันสูงแบรนด์ต่างประเทศเข้าตีตลาดตลาดไทย เน้นวางกลยุทธ์นิวเอสเคิร์ฟต่อยอดธุรกิจลุยตลาดเอเชียตะวันออกเฉียงใต้"/>
  </head>
  <body>
    <article>
      <h1>เครื่องแต่งกายแฟชั่นแข่งดุแบรนด์ตปท.ตีตลาดไทย</h1>
      <address>
        <time datetime="2019-11-19T10:30:00+00:00">19 Nov 2019, 10:30</time>
      </address>
      <figure>
        <img src="https://www.dailynews.co.th/admin/upload/20191119/news_rrmzPJXlUo180039_533.jpg?v=201911200711"/>
      </figure>
      <p>
        <b>“ชนัญญารักษ์”เผยตลาดเครื่องแต่งกายแฟชั่นแข่งขันสูงแบรนด์ต่างประเทศเข้าตีตลาดตลาดไทย เน้นวางกลยุทธ์นิวเอสเคิร์ฟต่อยอดธุรกิจลุยตลาดเอเชียตะวันออกเฉียงใต้</b>
      </p>
      <p>นางชนัญญารักษ์ เพ็ชร์รัตน์ ประธานเจ้าหน้าที่บริหาร บริษัท แม็คกรุ๊ป จำกัด (มหาชน) เปิดเผยว่า ตลาดค้าปลีกภายในประเทศแข่งขันสูง โดยเฉพาะตลาดเสื้อผ้าเครื่องแต่งกายแฟชั่น (Fashion Apparel Market)   จากการเข้ามาของแบรนด์ต่างประเทศ ดังนั้นบริษัทวางกลยุทธ์มุ่งสร้าง New S-Curve ต่อยอดธุรกิจหลักภายใต้จุดแข็งด้านแวลูเชน สู่การเป็น  Denim Centric Lifestyle Brand รองรับกระแสความความต้องการและพฤติกรรมผู้บริโภคยุคปัจจุบัน ผ่านกลยุทธ์หลัก 4C ประกอบด้วย 1.Customer-centric and Data-driven Approach การใช้ Big Data ที่มีมายาวนานกว่า 45 ปี มาวิเคราะห์เจาะลึกพฤติกรรมผู้บริโภค เพื่อพัฒนาสินค้าให้ตอบโจทย์ทุกความต้องการของลูกค้าทั้งเก่าและใหม่ได้อย่างตรงจุด 2.Customer Base Expansion โดยเน้นออกแบบและพัฒนาสินค้า ควบคู่ไปกับการเพิ่มช่องทางจำหน่าย  ทั้งออฟไลน์และออนไลน์ รวมถึงการขยายความร่วมมือเป็นพันธมิตรกับแบรนด์ใหม่ๆ  กระตุ้นการรับรู้และจดจำแบรนด์ในวงกว้างมากขึ้น โดยเฉพาะในกลุ่มคนรุ่นใหม่ <br/> <br/>Connected Supply-chain เชื่อมโยงห่วงโซ่อุปทานให้ครบวงจร โดยเริ่มจากการวิเคราะห์ความต้องการของผู้บริโภค, การจัดหาวัตถุดิบที่มีคุณภาพเหมาะสม, การผลิตที่มีมาตรฐานและประสิทธิภาพ, ระบบการจัดส่งที่ตรงตามกำหนด, การสื่อสารการตลาดที่สามารถเข้าถึงกลุ่มลูกค้าเป้าหมายและการบริการที่ดีต่อลูกค้าในทุกจุดจำหน่าย   รวมถึง  Captivated Brand Experience สร้างประสบการณ์ที่ดีในแบรนด์สินค้า ผ่านคอนเซ็ปต์ Authentic Chic   ซึ่งหมายถึงการตอบสนองความต้องการของลูกค้าที่มีความแตกต่างและหลากหลายได้อย่างมีสไตล์ เพื่อให้ลูกค้าสามารถแสดงความเป็นตัวตนผ่านผลิตภัณฑ์ของแม็คยีนส์ <br/><br/>ส่วนในด้านตลาดต่างประเทศ บริษัทเดินหน้าขยายตลาดเอเชียตะวันออกเฉียงใต้อย่างเต็มรูปแบบ รวมถึงประเทศอิหร่านที่เรามีฐานธุรกิจอยู่แล้ว พร้อมการเปลี่ยนแปลงวัฒนธรรมองค์กรไทย สู่ความเป็นสากล</p>
    </article>
  </body>
</html>