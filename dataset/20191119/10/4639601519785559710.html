<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/inbox/skandalo-siemens-enoxoi-22-katigoroumenoi-apallagi-tsoukatou-logo-paragrafis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T10:42:28+00:00"/>
    <meta property="og:title" content="Σκάνδαλο Siemens: Ενοχοι 22 κατηγορούμενοι, λόγω παραγραφής η απαλλαγή Τσουκάτου"/>
    <meta property="og:description" content="Με την ενοχή 22 κατηγορουμένων κλείνει σήμερα η αυλαία του Τριμελούς Εφετείου Κακουργημάτων της Αθήνας για την υπόθεση των αποκαλούμενων μαύρων ταμείων της Siemens,η διερεύνηση της οποίας ξεκίνησε πριν από 14 χρόνια από την ελληνική δικαιοσύνη"/>
  </head>
  <body>
    <article>
      <h1>Σκάνδαλο Siemens: Ενοχοι 22 κατηγορούμενοι, λόγω παραγραφής η απαλλαγή Τσουκάτου</h1>
      <h2>Με την ενοχή 22 κατηγορουμένων κλείνει σήμερα η αυλαία του Τριμελούς Εφετείου Κακουργημάτων της Αθήνας για την υπόθεση των αποκαλούμενων μαύρων ταμείων της Siemens,η διερεύνηση της οποίας ξεκίνησε πριν από 14 χρόνια από την ελληνική δικαιοσύνη</h2>
      <address><time datetime="2019-11-19T10:42:28+00:00">19 Nov 2019, 10:42</time> by <a rel="author">ΤοΒΗΜΑ Team</a></address>
      <p>Με την ενοχή 22 κατηγορουμένων κλείνει σήμερα η αυλαία του Τριμελούς Εφετείου Κακουργημάτων της Αθήνας για την υπόθεση των αποκαλούμενων μαύρων ταμείων της Siemens,η διερεύνηση της οποίας ξεκίνησε πριν από 14 χρόνια από την ελληνική δικαιοσύνη.</p>
      <p>Συγκεκριμένα οι δικαστές έκριναν ενόχους 22 κατηγορούμενους μεταξύ των οποίων τα πρώην στελέχη της Siemens Hellas, Μιχάλη Χριστοφοράκο, Χρήστο Καραβέλα, Πρόδρομο Μαυρίδη και τα πρώην στελέχη της Siemens Γερμανίας, Χάϊνριχ Φον Πίρερ, Μίκαελ Κουτσενρόιτερ, Ράιχαντ Σίκατζεκ για το αδίκημα της νομιμοποίησης εσόδων από εγκληματική δραστηριότητα κατ´ επάγγελμα .</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>Την ίδια ποινική μεταχείριση επιφύλαξε το δικαστήριο και για τα τραπεζικά στελέχη Φάνη Λυγινό και Ζαν Κλώντ Όσβαλντ (ο οποίος καταζητείται από τότε που «έσπασε» το «βραχιολάκι»).</p>
      <p>Το δικαστήριο έπαυσε την ποινική δίωξη για το αδίκημα της δωροδοκίας, ακολουθώντας την πρόταση της εισαγγελέως της έδρας και εντάσσοντας την αξιόποινη πράξη στο νομοθετικό πλαίσιο που αφορά τη δωροδοκία στον ιδιωτικό τομέα.</p>
      <p>Αθώους έκρινε το Δικαστήριο πέντε κατηγορουμένους και συγκεκριμένα τους: Νικόλαο Μανασή, Σάββα Γιαννακάκη, Αθανάσιο Ράμμος, Βασίλης Τυρογαλάς, Εμμανουήλ Παπαδογιαννάκης.</p>
      <p>Οι υπόλοιποι 27 απαλλάχθηκαν λόγω παραγραφής των αξιόποινων πράξεων που τους αποδίδονται, μεταξύ αυτών και ο  Θεόδωρος Τσουκάτος.</p>
      <p>Αρχικά στο εδώλιο είχαν παραπεμφθεί 64 κατηγορούμενοι ωστόσο στο μεταξύ δέκα εξ αυτών απεβίωσαν.</p>
      <p>Η απόφαση του Δικαστηρίου αφορά τη σύμβαση 8002/1997 για την προμήθεια ψηφιακών κέντρων του ΟΤΕ έρχεται τρία χρόνια αφότου άρχισε η ακροαματική διαδικασία και 14 χρόνια μετά την έναρξη των πρώτων δικαστικών ερευνών για τα μαυρα ταμεία της Siemens το Τριμελές Εφετείο Κακουργημάτων. Η διαδικασία συνεχίζεται επί των ελαφρυντικών και των τελικών ποινών.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>