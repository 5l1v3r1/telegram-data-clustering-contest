<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/classic-cars/2019/11/19/news/nuova_opel_corsa_la_rivoluzione_e_servita-241402047/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T10:01:00+00:00"/>
    <meta property="og:title" content="Nuova Opel Corsa, la rivoluzione è servita"/>
    <meta property="og:description" content="&quot;Il momento è arrivato. La Nuova Opel Corsa parte di slancio con un film pubblicitario dal taglio cool e irriverente, con un ritmo incalzante. Di Corsa di nome e di fatto. Tutta l’attenzione è sul prodotto e si basa su questi pilastri: gli interni da vettura premium, con qualità e tecnologia al top del segmento; il design esterno elegante e con carattere sportivo; accessibilità e libertà di scelta: nuova Corsa è proposta con Scelta Opel da 139€ al mese: benzina, diesel o 100% elettrica&quot;: così alla Opel presentano la loro nuova bestseller. Il nuovo modello debutta in versioni: diesel, benzina ed elettrica con autonomia di 330 chilometri, motore da 100 kW (136 Cv) e un listino di 29.900 euro. Benvenuti nel futuro della marca di Rüsselsheim che proprio sulla sua bestseller (dal 1982 ne sono state prodotte più di 13,6 milioni di unità) svela come immagina i prossimi prodotti. Le vendite della compatta 5 porte del costruttore tedesco, lunga 4,06 metri, iniziano come dicevamo con una dotazione di motori benzina e diesel…"/>
  </head>
  <body>
    <article>
      <h1>Nuova Opel Corsa, la rivoluzione è servita</h1>
      <address>
        <time datetime="2019-11-19T10:01:00+00:00">19 Nov 2019, 10:01</time>
      </address>
      <p>"Il momento è arrivato. La Nuova Opel Corsa parte di slancio con un film pubblicitario dal taglio cool e irriverente, con un ritmo incalzante. Di Corsa di nome e di fatto. Tutta l’attenzione è sul prodotto e si basa su questi pilastri: gli interni da vettura premium, con qualità e tecnologia al top del segmento; il design esterno elegante e con carattere sportivo; accessibilità e libertà di scelta: nuova Corsa è proposta con Scelta Opel da 139€ al mese: benzina, diesel o 100% elettrica": così alla Opel presentano la loro nuova bestseller.<br/><br/>Il nuovo modello debutta in versioni: diesel, benzina ed elettrica con autonomia di 330 chilometri, motore da 100 kW (136 Cv) e un listino di 29.900 euro. Benvenuti nel futuro della marca di Rüsselsheim che proprio sulla sua bestseller (dal 1982 ne sono state prodotte più di 13,6 milioni di unità) svela come immagina i prossimi prodotti.<br/><br/>Le vendite della compatta 5 porte del costruttore tedesco, lunga 4,06 metri, iniziano come dicevamo con una dotazione di motori benzina e diesel particolarmente efficienti con livelli di potenza da 55 kW (75 CV) a 96 kW (130 CV). Tutte le motorizzazioni sono caratterizzate da consumi ridotti e una guida coinvolgente (consumi di carburante nel ciclo NEDC1: ciclo urbano 5,4-3,7 l/100km; ciclo extraurbano 4,1-2,9 l/100 km; ciclo misto 4,6-3,2 l/100 km, emissioni di CO2 pari a 105-85 g/km; consumi nel ciclo WLTP2: ciclo misto 6,4-4,0 l/100 km, emissioni di CO2 pari a 144-104 g/km, dati preliminari).<br/><br/>“Motore a combustione o elettrico? In Opel, grazie alla piattaforma multienergia, entrambe le opzioni sono possibili in un solo modello. È il cliente a decidere quale versione di Corsa è adatta alle sue necessità”, ha dichiarato Michael Lohscheller, CEO di Opel.<br/><br/>Partiamo così proprio da quella elettrica, con batteria da 50 kWh che può essere ricaricata rapidamente fino all’80 per cento della capacità in soli 30 minuti, ma fa il pieno in tutti i modi possibili (cavo e presa domestica, wallbox o ricarica rapida) e propone una garanzia di otto anni sulle batterie.<br/><br/>Il pilota ha la possibilità di scegliere tra tre modalità di guida: Normal, Eco e Sport. In modalità Sport, reattività e dinamismo della vettura aumentano, con una moderata riduzione dell’autonomia. In modalità Eco, Corsa-e diventa una specialista delle lunghe distanze e aumenta significativamente l’autonomia senza intaccare il comfort.<br/><br/>"Il sistema di propulsione di Corsa-e - spiegano alla Opel - permette di guidare a emissioni zero con il massimo “piacere di guida”. Con una potenza di 100 kW (136 CV) e una coppia istantanea massima di 260 Nm, Corsa-e spicca per reattività, agilità e dinamismo. Corsa-e passa da 0 a 50 km/h in soli 2,8 secondi e in soli 8,1 secondi da 0 a 100 km/h, un risultato degno di una sportiva".<br/><br/>Lunga 4,06 metri e con un posto guida abbassato di 28 mm, la nuova Corsa ha quindi un baricentro che va a tutto vantaggio di maneggevolezza e caratteristiche dinamiche. Ed è anche la prima a far debuttare tecnologie e sistemi di assistenza alla guida solitamente presenti in segmenti di mercato superiori.<br/><br/>Ossia fari anteriori adattivi IntelliLux LED matrix che non abbagliano gli altri automobilisti e sistemi avanzati di assistenza alla guida come ad esempio la nuova telecamera anteriore, il riconoscimento cartelli stradali in grado di rilevare un maggior numero di informazioni, tra cui i cartelli dinamici a LED.<br/><br/>Al vertice delle trasmissioni si trova il cambio automatico a 8 rapporti. L’aspetto sportivo della vettura è evidenziato dalla leggerezza del design e dalla bassa posizione di seduta del guidatore. Altrettanto convincenti sono i sistemi di sicurezza passiva e gli ingegneri Opel hanno regolato con grandissima attenzione il telaio e lo sterzo. Tutte queste caratteristiche sono già presenti nella versione di ingresso. Altrettanto convincenti sono gli avanzati sistemi di assistenza alla guida, gli innovativi sistemi di infotainment e l’eccellente rapporto prezzo-dotazioni. Opel Corsa introduce, per la prima volta in questo segmento, il fluido cambio automatico 8 marce. Non c’è mai stata una Opel Corsa così hi-tech e dinamica.<br/><br/>Accanto ai vivaci nuovi motori di Opel Corsa, anche la leggerezza contribuisce alle eccellenti caratteristiche dinamiche della vettura. La versione più leggera della prossima generazione di Corsa riesce addirittura a scendere sotto la magica soglia dei 1.000 chilogrammi. Escludendo il conducente, la cinque porte pesa solo 980 kg. Rispetto al modello precedente, questa versione perde ben 108 kg. Si tratta di una riduzione di peso pari a circa il 10 per cento, anche se il nuovo modello mantiene una lunghezza simile, di 4,06 metri. La scocca nuda è più leggera di circa 40 kg, i motori tre cilindri, estremamente compatti, pesano circa 15 kg in meno rispetto alle unità quattro cilindri della generazione precedente. Il cofano di alluminio consente di togliere altri 2,4 kg rispetto a quello del modello uscente, più piccolo ma realizzato in acciaio. Anche i sedili sono stati messi a stecchetto: l’ottimizzazione della struttura consente di perdere ben 10 kg.<br/><br/>Ma nin è tutto: la nuova Opel Corsa appare estremamente dinamica anche grazie a un design particolarmente sportivo, specialmente con la tinta bicolore. La linea del tetto richiama quella di una coupé, ed è più bassa di 48 mm rispetto a quella del modello precedente, senza che guidatore e passeggero anteriore avvertano alcuna diminuzione dell’altezza interna. Il guidatore siede più in basso di 28 mm. L’abbassamento del baricentro va a tutto vantaggio della maneggevolezza e delle caratteristiche dinamiche. La vettura è estremamente reattiva e agile, per divertirsi sempre di più al volante.<br/><br/>E poi, a proposito di sicurezza, i sistemi di assistenza alla guida propongono il riconoscimento dei cartelli stradali o il cruise control adattivo con radar e il sistema di protezione della fiancata controllato da sensori, incrementano considerevolmente la sicurezza. Quest’ultimo sistema attiva un allarme se la fiancata della vettura rischia di entrare in contatto con altri oggetti (per esempio pali o pareti) quando si manovra a meno di 10 km/h. Tra gli altri sistemi vale la pena di menzionare l’allerta angolo cieco laterale e diversi sistemi di assistenza al parcheggio, dal park pilot alla telecamera panoramica posteriore con visione a 180 gradi. Anche il Sistema di mantenimento della corsia - Lane keep assist – fa il suo debutto su Opel Corsa. Quando il sistema rileva un cambio di corsia non intenzionale si attiva un segnale luminoso lampeggiante e un leggero ‘colpo’ sullo sterzo corregge la direzione.<br/><br/>Guidatore e passeggeri di Opel Corsa infine sono sempre ben connessi e possono godere del migliore intrattenimento grazie a una gamma di nuovi sistemi di infotainment come il Multimedia Radio o il Multimedia Navi con schermo touch a colori da 7 pollici e il top di gamma Multimedia Navi Pro con schermo touch a colori da 10 pollici. Inoltre Opel Corsa offre in opzione anche il nuovo servizio telematico "Opel Connect". Il navigatore live con informazioni sul traffico in tempo reale e l’indicazione del prezzo dei carburanti, il collegamento diretto con l’assistenza in caso di guasto e la chiamata di emergenza (eCall) rendono ogni viaggio ancora più rilassante per guidatore e passeggeri.<br/> <br/> </p>
    </article>
  </body>
</html>