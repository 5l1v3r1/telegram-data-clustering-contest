<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/politica/merge-d-ncil-la-dezbaterea-lui-iohannis-iau-n-calcul-ambele-variante-1317790"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-19T10:14:00+00:00"/>
    <meta property="og:title" content="Merge Dăncilă la dezbaterea lui Iohannis? Iau în calcul ambele variante"/>
    <meta property="og:description" content="Preşedintele PSD, Viorica Dăncilă, a afirmat, luni seară, referitor la dezbaterea preşedintelui Klaus Iohannis de marţi, că ia în calcul ambele variante. Aceasta a criticat declaraţia şefului statului care a spus că pesediştii &quot;nu sunt educaţi&quot;, afirmând"/>
  </head>
  <body>
    <article>
      <h1>Merge Dăncilă la dezbaterea lui Iohannis? Iau în calcul ambele variante</h1>
      <address><time datetime="2019-11-19T10:14:00+00:00">19 Nov 2019, 10:14</time> by <a rel="author">ZIUA NEWS</a></address>
      <p>
        <b>Preşedintele PSD, Viorica Dăncilă, a afirmat, luni seară, referitor la dezbaterea preşedintelui Klaus Iohannis de marţi, că ia în calcul ambele variante. Aceasta a criticat declaraţia şefului statului care a spus că pesediştii "nu sunt educaţi", afirmând că au fost jigniţi 2 milioane de români.</b>
      </p>
      <p>"Eu aş avea altă abordare. Nu este un candidat care să fugă după celălalt candidat, este un candidat care fuge de celălalt candidat. (...) Trebuie să venim în faţa cetăţenilor să vorbim despre ceea ce am făcut, despre proiectele noastre şi acest lucru arată respectul pentru cetăţeni. În niciun caz România normală nu e România pe care o vrea Klaus Iohannis. În România normală există mai mult respect. (...) Am văzut astăzi declaraţia pe care a făcut-o Klaus Iohannis conform căreia pesediştii nu pot fi reeducaţi pentru că nu pot fi educaţi: a jignit două milioane de cetăţeni. Nu primim lecţii de la preşedintele României în modul acesta. Preşedintele României nu are voie să jignească, trebuie să fie un model. Este preşedintele tuturor românilor în mod teoretic, în mod practic vedem că este preşedintele unui grup şi reprezintă doar acest grup", a afirmat liderul PSD.</p>
      <p>Întrebată ce va face marţi, în ziua dezbaterii anunţate de preşedinte, Dăncilă a spus: „Luăm în calcul ambele variante, analizăm şi vedem". "Am văzut şi mesajele date chiar de preşedinte, am văzut mesajele date de ceilalţi din jurul preşedintelui, mesaje foarte urâte, au ajuns până la jigniri, pentru că oamenii slabi jignesc pentru că nu au argumente. Eu o să iau în calcul ambele variante, nu o să mă vedeţi pe mine îmbrâncindu-mă", a mai spus aceasta. Dăncilă a l-a catalogat pe Klaus Iohannis drept un preşedinte "arogant, laş, care minte, care încalcă Constituţia României", un preşedinte "avid de putere care vrea să conducă toate instituţiile statului".</p>
    </article>
  </body>
</html>