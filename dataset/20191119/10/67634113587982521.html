<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151080/"/>
    <meta property="og:site_name" content="AgroNews"/>
    <meta property="article:published_time" content="2019-11-19T10:22:00+00:00"/>
    <meta property="og:title" content="На Волині відновлюють популяцію диких кабанів"/>
    <meta property="og:description" content="У державному підприємстві «Старовижівське лісове господарство» працюють над розвитком вольєрного господарства. Про це повідомляє прес-служба Волинського ОУЛМГ Директор лісгоспу Анатолій Ярмолюк розповідає, що останніми роками збудовано 3 вольєри, де розводять диких свиней. У зв’язку з поширенням..."/>
  </head>
  <body>
    <article>
      <h1>На Волині відновлюють популяцію диких кабанів</h1>
      <address><time datetime="2019-11-19T10:22:00+00:00">19 Nov 2019, 10:22</time> by <a rel="author">agronews.uaode/author</a></address>
      <p>
        <b>У державному підприємстві «Старовижівське лісове господарство» працюють над розвитком вольєрного господарства. Про це повідомляє прес-служба Волинського ОУЛМГ</b>
      </p>
      <p>Директор лісгоспу Анатолій Ярмолюк розповідає, що останніми роками збудовано 3 вольєри, де розводять диких свиней. У зв’язку з поширенням африканської чуми популяція цього звіра на Волині знизилася, тож потребує відновлення.</p>
      <p>Загалом у близьких до природи умовах в старовижівських лісах живе майже сотня кабанів. Є на території підприємства і вольєр для диких качок. Загальна площа вольєра, який знаходиться у Сьомаківськівському лісництві, – 1,10 гектара. Тут є 25 особин кабана – уже з молодняком.</p>
      <p>«У цьому році ми вже пробно випустили поросят і спостерігали, що вони прибилися до диких. Цього року хочемо ще раз отримати приплід, а наступного будемо випускати в ліс молодняк із дорослими особинами», – каже Анатолій Ярмолюк.</p>
      <p>За інформацією, ведення мисливського господарства – щоденна клопітка робота спрямована на результат. Особливо – в холодний період, коли звірі потребують підгодівлі постійно. Тож із цією метою лісівники протягом року займаються заготівлею кормів.</p>
      <p>Головний лісівник Старовижівщини називає таку роботу інвестицією у звіра. Затратною, довготривалою, але виправданою.</p>
    </article>
  </body>
</html>