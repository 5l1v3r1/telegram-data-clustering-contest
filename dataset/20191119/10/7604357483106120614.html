<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/nachtwinkel-borgerhout-brutaal-overvallen-met-slijpschijf/"/>
    <meta property="og:site_name" content="SCEPTR"/>
    <meta property="article:published_time" content="2019-11-19T10:39:03+00:00"/>
    <meta property="og:title" content="Nachtwinkel Borgerhout brutaal overvallen met slijpschijf"/>
    <meta property="og:description" content="Afgelopen zondagnacht hebben een man een een vrouw een gewelddadige overval gepleegd op een nachtwinkel in het Antwerpse Borgerhout."/>
  </head>
  <body>
    <article>
      <h1>Nachtwinkel Borgerhout brutaal overvallen met slijpschijf</h1>
      <address><time datetime="2019-11-19T10:39:03+00:00">19 Nov 2019, 10:39</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Afgelopen zondagnacht hebben een man een een vrouw een gewelddadige overval gepleegd op een nachtwinkel in het Antwerpse Borgerhout. Een klant raakte daarbij gewond. De politie van Antwerpen kon de twee daders inmiddels arresteren. <a href="https://www.hln.be/in-de-buurt/antwerpen/brutale-overval-op-nachtwinkel-klant-met-pepperspray-bespoten-uitbater-met-slijpschijf-bedreigd~a9f4d42c/">Dat meldt het Laatste Nieuws</a>. </b>
      </p>
      <p>In de nacht van zondag op maandag wandelden de twee overvallers gewapend met een slijpschijf en pepperspray de nachtwinkel in de Borgerhoutse Kerkstraat binnen. Eén van de overvallers, een 28-jarige man, sprong meteen over de toonbank en bedreigde de uitbater van de nachtwinkel met een slijpschijf. Hij duwde hem op de grond en eiste de inhoud van de kassa.</p>
      <h3>Slijpschijf en pepperspray</h3>
      <p>Een vriend van de uitbater, die op dat moment ook aanwezig was in de nachtwinkel, probeerde vervolgens tussenbeide te komen en er ontstond een vechtpartij in de winkel. Hij werd daarbij door de overvaller in de ogen gespoten met pepperspray. De andere overvaller, een vrouw, probeerde haar collega-overvaller te helpen, zonder veel succes.</p>
      <p>Inmiddels was echter de politie ter plaatse en besloten de twee overvallers te vluchten. Ze trapten een deur kapot en liepen weg. Even verderop kon de politie het duo alsnog arresteren. De mannelijke overvaller verzette zich daarbij enorm hevig. Ze werden overgebracht naar het cellencomplex op de Antwerpse Noorderlaan<a href="https://sceptr.net/">.</a> </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/vlaams-belang-wil-verbod-op-taakstraffen-voor-ambulancierkloppers/"/>
        <a href="https://sceptr.net/2019/11/gent-verwijt-de-lijn-niet-te-signaliseren-dat-het-zelf-laadpaal-vergunningen-weigerde/"/>
        <a href="https://sceptr.net/2019/11/allochtoon-hackt-website-kmos-laat-moslimbroeders-gerust/"/>
      </related>
    </article>
  </body>
</html>