<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134770-pao-amerikietis-pries-dvikova-kaune-mus-nustebino-trenerio-atleidimas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T10:53:00+00:00"/>
    <meta property="og:title" content="„Pao“ amerikietis prieš dvikovą Kaune: „Mus nustebino trenerio atleidimas“"/>
    <meta property="og:description" content="Po praėjusios savaitės pralaimėjimo Berlyno ALBA klubui Atėnų „Panathinaikos“ vadovybė ėmėsi permainų ir atleido vyriausiąjį trenerį Argirį Pedoulakį. Atėnų ekipos amerikietis Jacobas Wiley prieš mačą su Kauno „Žalgiriu“ pripažino, jog tokios permainos nustebino komandą, tačiau išreiškė pasitikėjimą laikinuoju treneriu Giorgu Vovoru. „Visi mes buvome šiek tiek nustebę, jog buvo atleistas treneris, tačiau Vovorą puikiai pažįstame ir ..."/>
  </head>
  <body>
    <article>
      <h1>„Pao“ amerikietis prieš dvikovą Kaune: „Mus nustebino trenerio atleidimas“</h1>
      <address>
        <time datetime="2019-11-19T10:53:00+00:00">19 Nov 2019, 10:53</time>
      </address>
      <p>Nuotr.: BasketNews.lt/V.Mikaitis</p>
      <figure>
        <a href="https://www.basketnews.lt/paveikslelis-206765-any1000x1000.jpg">
          <img src="https://www.basketnews.lt/paveikslelis-206765-any630x500.jpg"/>
        </a>
      </figure>
      <p>Nuotr. BasketNews.lt/V.Mikaitis</p>
      <p>Po praėjusios savaitės pralaimėjimo Berlyno ALBA klubui Atėnų „Panathinaikos“ vadovybė ėmėsi permainų ir atleido vyriausiąjį trenerį Argirį Pedoulakį.</p>
      <p>Atėnų ekipos amerikietis Jacobas Wiley prieš mačą su Kauno „Žalgiriu“ pripažino, jog tokios permainos nustebino komandą, tačiau išreiškė pasitikėjimą laikinuoju treneriu Giorgu Vovoru.</p>
      <p>„Visi mes buvome šiek tiek nustebę, jog buvo atleistas treneris, tačiau Vovorą puikiai pažįstame ir juo pasitikime. Turėsime eiti į aikštę ir vykdyti jo nurodymus“, – oficialiam Eurolygos tinklalapiui teigė Wiley.</p>
      <p>Vovorui laikinojo vyriausiojo „Panathinaikos“ trenerio pareigos nėra svetimos – pirmą kartą jis šį vaidmenį užėmė 2016-aisiais, kai po pirmojo Eurolygos mačo buvo atleistas tas pats Pedoulakis, o antrąjį sykį „Pao“ vairą graikas trumpam perėmė po Xaviero Pascualio atleidimo 2018-aisiais.</p>
      <p>Kaune Vovoras tikisi sunkaus mūšio bei įvardino svarbiausius akcentus, norint kovoti dėl pergalės.</p>
      <p>„Atvykstame po dviejų labai blogų pralaimėjimų ir žaisime sunkų mačą prieš komandą, kuri taip pat patyrė dvi nesėkmes paeiliui ir neabejotinai mus pasitiks su didele energija, – prieš dvikovą Kaune sakė Vovoras. – Jei norime turėti vilčių, turime susitvarkyti atkovotus kamuolius bei klaidų skaičių.“</p>
      <p>„Pralaimėjome daug rungtynių dėl detalių, – tęsė 42-ejų specialistas iš Graikijos. – Svarbiausias dalykas dvikovoje bus laikytis žaidimo plano 40 minučių ir nebūti paveiktiems agresyvios „Žalgirio“ gynybos. Jei tikėsime savo galimybėmis, galime pasiekti pergalę.“</p>
      <p>Eurolygoje „Pao“ su 4 pergalėmis ir tiek pat pralaimėjimų žengia 9-oje vietoje. Tuo metu kauniečiai savo sąskaitoje turi 3 pergales ir rikiuojasi 11-i.</p>
      <p>„Žalgirio“ ir „Panathinaikos“ dvikova Kaune įvyks antradienį (11.19.) 19 val. 30 min.</p>
      <h3>Atėnų Panathinaikos / Tvarkaraštis</h3>
      <figure>
        <img src="https://www.basketnews.lt/paveikslelis-197264-tmlgs.jpg"/>
      </figure>
      <p>
        <a href="https://www.basketnews.lt/komandos/33-atenu-panathinaikos.html">Atėnų Panathinaikos</a>
      </p>
      <figure>
        <img src="https://www.basketnews.lt/paveikslelis-52284-tmlgs.jpg"/>
      </figure>
      <p><a href="https://www.basketnews.lt/komandos/80-berlyno-alba.html">Berlyno ALBA</a> <a href="https://www.basketnews.lt/rungtynes/ziureti/84577-atenu-panathinaikos-berlyno-alba.html">105-106</a></p>
      <figure>
        <img src="https://www.basketnews.lt/paveikslelis-3704-tmlgs.jpg"/>
      </figure>
      <p>
        <a href="https://www.basketnews.lt/komandos/265-kauno-zalgiris.html">Kauno Žalgiris</a>
      </p>
      <figure>
        <img src="https://www.basketnews.lt/paveikslelis-197264-tmlgs.jpg"/>
      </figure>
      <p><a href="https://www.basketnews.lt/komandos/33-atenu-panathinaikos.html">Atėnų Panathinaikos</a> <a href="https://www.basketnews.lt/rungtynes/ziureti/82236-kauno-zalgiris-atenu-panathinaikos.html">Antr.<br/>19:30</a></p>
      <figure>
        <img src="https://www.basketnews.lt/paveikslelis-31621-tmlgs.jpg"/>
      </figure>
      <p>
        <a href="https://www.basketnews.lt/komandos/1220-miuncheno-bayern.html">Miuncheno Bayern</a>
      </p>
      <figure>
        <img src="https://www.basketnews.lt/paveikslelis-197264-tmlgs.jpg"/>
      </figure>
      <p><a href="https://www.basketnews.lt/komandos/33-atenu-panathinaikos.html">Atėnų Panathinaikos</a> <a href="https://www.basketnews.lt/rungtynes/ziureti/84592-miuncheno-bayern-atenu-panathinaikos.html">Penk.<br/>21:30</a></p>
    </article>
  </body>
</html>