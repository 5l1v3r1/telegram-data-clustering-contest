<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/stasera-in-tv-dimartedi-ospiti-anticipazioni-19-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T10:59:19+00:00"/>
    <meta property="og:title" content="Stasera in tv, Dimartedì: ospiti e anticipazioni del 19 novembre"/>
    <meta property="og:description" content="Stasera in tv torna Dimartedì con Giovanni Floris per il consueto appuntamento con La7: chi saranno gli ospiti di oggi e quali gli argomenti trattati"/>
  </head>
  <body>
    <article>
      <h1>Stasera in tv, Dimartedì: ospiti e anticipazioni del 19 novembre</h1>
      <address><time datetime="2019-11-19T10:59:19+00:00">19 Nov 2019, 10:59</time> by <a rel="author">Marta Colanera</a></address>
      <figure>
        <img src="https://www.viagginews.com/wp-content/uploads/2019/06/dimartedi.jpg"/>
        <figcaption>Giovanni Floris conduce Dimartedì su La7</figcaption>
      </figure>
      <p>
        <b>Stasera in tv torna Dimartedì con Giovanni Floris per il consueto appuntamento con La7: chi saranno gli ospiti di oggi? Quali gli argomenti trattati?</b>
      </p>
      <p>Il talk show politico di <b>Giovanni Floris</b> torna in onda in prima serata su La7, e come sempre di martedì. A partire dalle 21:15, ospiti politici e personalità di spicco si fronteggeranno a colpi di argomentazioni e frasi taglienti sui temi d’attualità più dibattuti.<br/><i>Ma chi sono gli ospiti di oggi? E su quali argomenti si concentrerà la trasmissione?</i>Vediamolo insieme.</p>
      <p>Leggi anche —&gt; <b><a href="https://www.viagginews.com/2019/11/19/stasera-in-tv-le-iene-show-anticipazioni-19-novembre/">Stasera in tv | Le Iene show | anticipazioni del 19 novembre</a></b></p>
      <h3>Stasera in tv, Dimartedì: ospiti e anticipazioni</h3>
      <p>La prima serata di La7 capitanata da <b>Giovanni Floris</b> vedrà il programma di approfondimento <b>Dimartedì</b> in prima linea sui grandi temi economici e politici più dibattuti del momento.<br/>Nello specifico, l’argomento principe che a partire dalle ore 21:15 incendierà l’animo dei presenti saranno <b>le pensioni</b>. Il programma è più volte tornato su questa materia di discussione, data la gravità della situazione italiana e la quantità di idee politiche contrastanti. L’evento su cui il talk si concentrerà principalmente è l’emendamento presentato da <b>Italia Viva </b>che chiede <b>l’abolizione delle pensioni Quota 100.</b><br/>Secondo quanto dichiarato da <b>Carlo Cottarelli</b> martedì scorso in trasmissione tale emendamento sarebbe necessario:<br/>“<i>Si è fatta una <b>Riforma Fornero</b> che era necessaria perché si vive più a lungo e si fanno meno figli, poi si è fatto Quota 100 che non era un correttivo mirato, ma un’apertura generalizzata al pensionamento che secondo me è sbagliato</i>”.<br/>Di tutt’altro avviso, <b>Cesare Damiano</b> del PD ha sostenuto che la Riforma Fornero non sia comunque garanzia di giustizia sociale:<br/>”<i>Chi comincia a lavorare a 15-16 anni ha il diritto di andare prima in pensione rispetto agli altri, soprattutto se fa lavori pesanti.</i> La Riforma Fornero è stata brutale, perché svegliarsi al mattino e scoprire di dover aspettare altri 5 anni per andare in pensione ha squilibrato le famiglie”.<br/>Oltre al sistema previdenziale, il talk si soffermerà sulla <b>manovra finanziaria 2020</b>.<br/>La <b>Legge di Bilancio</b>, secondo quanto riportato dalla stessa trasmissione durante la scorsa puntata, introdurrà nuove tasse fra cui la <b>tassa sulla plastica</b>, su cui l’opinione pubblica al momento rimane divisa nettamente.</p>
      <p>Leggi tutte le notizie su <a href="https://news.google.com/publications/CAAqKQgKIiNDQklTRkFnTWFoQUtEblpwWVdkbmFXNWxkM011WTI5dEtBQVAB?hl=it&amp;gl=IT&amp;ceid=IT%3Ait">Google News</a></p>
      <p>Marta</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/uomini-e-donne-anticipazioni-riccardo-ida-video/"/>
        <a href="https://www.viagginews.com/2019/11/19/treno-in-ritardo-viaggiatrice-risposta-trenord-indigna/"/>
        <a href="https://www.viagginews.com/2019/11/19/francesco-chiofalo-corteggia-antonella-video/"/>
      </related>
    </article>
  </body>
</html>