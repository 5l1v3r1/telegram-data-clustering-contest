<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/sylvia-di-mapigilan-ang-tagumpay"/>
    <meta property="og:site_name" content="Journal Online"/>
    <meta property="article:published_time" content="2019-11-19T10:34:31+00:00"/>
    <meta property="og:title" content="Sylvia 'di mapigilan ang tagumpay"/>
    <meta property="og:description" content="MALAYO na talaga ang narating ng award-winning actress na si Sylvia Sanchez na patuloy na namamayagpag sa kanyang pinakabagong panghapong teleserye, ang “Pamilya Ko.” Bukod sa kanyang pagiging isang mahusay na actress ay isa na rin siyang successful entrepreneur at talent manager."/>
  </head>
  <body>
    <article>
      <h1>Sylvia 'di mapigilan ang tagumpay</h1>
      <address><time datetime="2019-11-19T10:34:31+00:00">19 Nov 2019, 10:34</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>MALAYO na talaga ang narating ng award-winning actress na si Sylvia Sanchez na patuloy na namamayagpag sa kanyang pinakabagong panghapong teleserye, ang “Pamilya Ko.” Bukod sa kanyang pagiging isang mahusay na actress ay isa na rin siyang successful entrepreneur at talent manager.</h3>
      <p>Magka-sosyo sila ng actor na si Smokey Manaloto na itinayo ang Powerhouse talent management.  Bukod dito ay may dalawa na ring beauty shop si Sylvia, ang Sylvia Sanchez by Beautederm bilang isa sa re-sellers and distributors ng Beautederm products kung saan isa siya sa mga brand ambassadors kasama ang dalawa niyang anak na sina Arjo at Ria Atayde.  </p>
      <p>Last Sunday ay pinasinayaan ang second branch ng Sylvia Sanchez by Beautederm kung saan niya kasosyo ang anak na si Ria. It was a star-studded opening and ribbon-cutting na personal na dinaluhan hindi lamang ng pamilya at ibang mga kaanak ni Sylvia at ng kanyang mister na si Art Atayde kundi ng President-CEO mismo ng Beautederm Corporation na si Rhea Anicoche-Tan maging ang marami sa 42 brand ambassadors ng Beauterm  tulad nina Lorna Tolentino, Gabby Concepcion, Ken Chan, Alma Concepcion, Kitkat Favia, Shyr Valdez, ang mag-inang Sherilyn Reyes at Ryle Santiago, Jestoni Alarcon, Maricel Morales at marami pang iba. Dumalo rin ang mag-partner na Ice Seguerra at FDCP chairperson na si Liza Dino, Nova Villa, Smokey Manaloto at marami pang iba.</p>
      <p>Eversince ay kilala na si Sylvia sa pagiging grounded at palakaibigan kaya marami ang nagmamahal sa kanya. Kaya naman buhos ang patuloy na blessings na dumarating sa kanya maging sa kanyang pamilya.</p>
    </article>
  </body>
</html>