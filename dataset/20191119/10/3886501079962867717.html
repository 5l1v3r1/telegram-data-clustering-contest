<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/119513-uhapseni-osumnjiceni-da-su-ostetili-sps-u-surdulici-za-vise-od-4-4-miliona-dinara?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-19T10:40:05+00:00"/>
    <meta property="og:title" content="Uhapšeni osumnjičeni da su oštetili SPS u Surdulici za više od 4,4 miliona dinara"/>
    <meta property="og:description" content="Pripadnici Ministarstva unutrašnjih poslova, Odeljenja za borbu protiv korupcije, u saradnji sa Posebnim odeljenjem za suzbijanje korupcije Višeg javnog tužilaštva u Nišu uhapsili su tri osobe zbog postojanja osnova sumnje da su izvršili krivična dela zloupotreba položaja odgovornog lica i pranje novca, saopštio je danas MUP Srbije.Uhapšeni su administrativni radnik u Opštinskom odboru Socijalističke partije Srbije u Surdulici D. Dj. (51), zbog postojanja osnovane sumnje da je izvršio krivično delo zloupotrebe položaja odgovornog lica, kao i odgovorno lice u PR &quot;Delux Print&quot; i &quot;Delux Graf&quot; iz Surdulice  T.N. (47), i faktički odgovorno lice firme PR &quot;Klik-01&quot; iz Surdulice M.N. (51), osumnjičeni za pranje novca.Sumnja se da je D.Dj. od 2015. do 2018. godine, bez saglasnosti predsednika Opštinskog odbora i Izvršnog odbora SPS-a u Surdulici, plaćao fiktivne račune firmi &quot;Delux Print&quot;, &quot;Delux Graf&quot; i &quot;Klik-01&quot; za navodno isporučen reklamni materijal i usluge fotokopiranja, štampanja i snimanja video-materijala. Opštinski…"/>
  </head>
  <body>
    <article>
      <h1>Uhapšeni osumnjičeni da su oštetili SPS u Surdulici za više od 4,4 miliona dinara</h1>
      <address>
        <time datetime="2019-11-19T10:40:05+00:00">19 Nov 2019, 10:40</time>
      </address>
      <p><b>Pripadnici Ministarstva unutrašnjih poslova, Odeljenja za borbu protiv korupcije, u saradnji sa Posebnim odeljenjem za suzbijanje korupcije Višeg javnog tužilaštva u Nišu uhapsili su tri osobe zbog postojanja osnova sumnje da su izvršili krivična dela zloupotreba položaja odgovornog lica i pranje novca, saopštio je danas MUP Srbije.</b><br/><br/>Uhapšeni su administrativni radnik u Opštinskom odboru Socijalističke partije Srbije u Surdulici D. Dj. (51), zbog postojanja osnovane sumnje da je izvršio krivično delo zloupotrebe položaja odgovornog lica, kao i odgovorno lice u PR "Delux Print" i "Delux Graf" iz Surdulice  T.N. (47), i faktički odgovorno lice firme PR "Klik-01" iz Surdulice M.N. (51), osumnjičeni za pranje novca.<br/><br/>Sumnja se da je D.Dj. od 2015. do 2018. godine, bez saglasnosti predsednika Opštinskog odbora i Izvršnog odbora SPS-a u Surdulici, plaćao fiktivne račune firmi "Delux Print", "Delux Graf" i "Klik-01" za navodno isporučen reklamni materijal i usluge fotokopiranja, štampanja i snimanja video-materijala. <br/><br/>Opštinski odbor SPS-a u Surdulici je time oštećen za više od 4,4 miliona dinara.<br/><br/>Sumnja se da su T.N. i M.N. deo novca zadržali za sebe, a drugi deo dali D.Dj. iako su znali da novac potiče iz izvršenja krivičnog dela.<br/><br/>Osumnjičenima je odredjeno zadržavanje do 48 sati i oni će, uz krivičnu prijavu, biti privedeni tužilaštvu u Nišu.</p>
    </article>
  </body>
</html>