<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/henry-prezentat-la-montreal-antrenorul-francez-a-semnat-un-contract-pe-doi-ani_3059568.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T10:13:09+00:00"/>
    <meta property="og:title" content="Henry, prezentat la Montreal. Antrenorul francez a semnat un contract pe doi ani"/>
    <meta property="og:description" content="Thierry Henry a fost prezentat oficial în calitate de antrenor al echipei Montreal Impact. Tehnicianul francez a semnat un contract valabil pe o perioada de 2 ani.În sezonul recent încheiat, gruparea canadiană s-a clasat pe locul nouă în Conferinţa de Est"/>
  </head>
  <body>
    <article>
      <h1>Henry, prezentat la Montreal. Antrenorul francez a semnat un contract pe doi ani</h1>
      <address><time datetime="2019-11-19T10:13:09+00:00">19 Nov 2019, 10:13</time> by <a rel="author">PUBLIKA.MD</a></address>
      <p>
        <b>Thierry Henry a fost prezentat oficial în calitate de antrenor al echipei Montreal Impact. Tehnicianul francez a semnat un contract valabil pe o perioada de 2 ani.</b>
      </p>
      <p>În sezonul recent încheiat, gruparea canadiană s-a clasat pe locul nouă în Conferinţa de Est a Major League Soccer, campionatul nord-american de fotbal. <br/><br/>"Nu îmi este frică să mă aflu aici. Vreau ca acest club să fie unul special. Este un lucru important pentru fani. Ei vor să vadă că fotbaliştii care sunt legitimaţi aici, nu sunt indiferenţi şi joacă pentru ei. Sunt o persoană directă şi îmi place să spun lucrurilor pe nume", a spus antrenorul Montreal Impact, Thierry Henry.<br/><br/>Ultima echipă pregătită de Henry a fost AS Monaco. Instalat în funcţie la mijlocul lunii octombrie a anului trecut, antrenorul în vârstă de 42 de ani nu a reuşit să-i scoată din criză pe monegasci. În cele 20 de partide în care a stat pe bancă, AS Monaco a obţinut 4 victorii, 5 egaluri şi a suferit 11 înfrângeri. Scurtul mandat s-a terminat pe 24 ianuarie 2019.</p>
      <p>Potrivit presei, fostul internaţional francez a câştigat în cele 3 luni nu mai puţin de 25,5 milioane de euro.</p>
    </article>
  </body>
</html>