<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-celine-dion-dilonei-pos-einai-etoimi-na-eroteutei-xana.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-19T10:09:00+00:00"/>
    <meta property="og:title" content="Η Celine Dion δηλώνει πώς είναι έτοιμη να ερωτευτεί ξανά"/>
    <meta property="og:description" content="Η σταρ έδωσε μια συνέντευξη και μίλησε μεταξύ άλλων και για το πόσο αγαπάει ακόμα τον σύζυγό της"/>
  </head>
  <body>
    <article>
      <h1>Η Celine Dion δηλώνει πώς είναι έτοιμη να ερωτευτεί ξανά</h1>
      <address>
        <time datetime="2019-11-19T10:09:00+00:00">19 Nov 2019, 10:09</time>
      </address>
      <p>Η σταρ έδωσε μια συνέντευξη και μίλησε μεταξύ άλλων και για το πόσο αγαπάει ακόμα τον σύζυγό της</p>
      <p>Μια αποκαλυπτική και πολύ ενδιαφέρουσα συνέντευξη έδωσε τη Δευτέρα καλεσμένη στο show Watch What Happens Live, η σπουδαία τραγουδίστρια Celine Dion. Παρά το γεγονός, ότι δεν συνηθίζει να μιλά ανοιχτά για την προσωπική της ζωή και να δίνει τροφή στα media, η σταρ δεν δίστασε αυτή τη φορά να απαντήσει με απόλυτη ειλικρίνεια στην ερώτηση που της τέθηκε σχετικά με το αν βρίσκεται σε σχέση αυτό το διάστημα και αν επίσης, είναι ανοιχτή στο να παντρευτεί ξανά μελλοντικά.</p>
      <p>«Δεν βγαίνω με κάποιον. Δεν έχω σύντροφο και ξέρετε, αυτό δεν σημαίνει ότι δεν θα βρω κάποιον στη ζωή μου. Αν βρω, αυτό θα ήταν υπέροχο. Αν δεν βρω, και πάλι θα ήταν υπέροχο, γιατί είμαι ακόμα ερωτευμένη», είπε χαρακτηριστικά η 52χρονη Dion και συνέχισε «Από τη στιγμή που είσαι τόσο πολύ ερωτευμένος, ξέρετε, έζησα όλη μου τη ζωή με τον Rene. Είναι ακόμα μέσα μου. Τον βλέπω μέσα από τα μάτια των παιδιών μου κάθε μέρα. Είμαι τόσο παθιασμένη με τη ζωή και νιώθω τόσο τυχερή που έχω τρεις όμορφους γιους. Αλλά κρατάω τα πάντα ανοιχτά. Αν συμβεί, δεν το ψάχνω. Νομίζω, ότι είναι κάτι που απλά συμβαίνει, το αισθάνεσαι, έρχεται και τώρα αν είχα κάποιον στη ζωή μου, θα σας το έλεγα, γιατί υπήρξα σε όλη μου τη ζωή ανοιχτό βιβλίο. Αν βρω κάποιον, θα επανέλθω και θα σας μιλήσω για αυτό».</p>
      <p>Η Celine Dion έχασε τον σύζυγό της, Rene Angelil, το 2016, μετά από αρκετά προβλήματα υγείας που αντιμετώπιζε. Πέθανε στα 73 του χρόνια και την είδηση επιβεβαίωσε τότε με ανακοίνωσή της η οικογένεια της Dion. Ο Angelil υπήρξε ο ίδιος pop star στα νιάτα του, συμμετέχοντας στο boyband “Les Baronets” με τους παιδικούς του φίλους Pierre Labelle και Jean Beaulne στο Μοντρεάλ του Καναδά. Στα τέλη του 80 άκουσε το demo της Dion κι έγινε ο άνθρωπος που ανέλαβε να απογειώσει την καριέρα της. Η επαγγελματική τους σχέση εξελίχθηκε σε ερωτική, η οποία έγινε δημοσίως γνωστή όταν η Dion ήταν 19 ετών. Παντρεύτηκαν τον Δεκέμβριο του 1994 στον καθεδρικό ναό του Μοντρεάλ Notre-Dame Basilica κι απέκτησαν μαζί τρία παιδιά.</p>
      <p>Πηγή: marieclaire.gr</p>
    </article>
  </body>
</html>