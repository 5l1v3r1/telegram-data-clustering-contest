<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/apokalyptiko-anorthosi-xekinise-i-koybenta"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T10:28:00+00:00"/>
    <meta property="og:title" content="ΑΠΟΚΑΛΥΠΤΙΚΟ: Ξεκίνησε η κουβέντα"/>
    <meta property="og:description" content="Ο Ρούμπεν Ράγιος μπορεί να χαρακτηριστεί ως ο MVP του πρωταθλήματος μέχρι στιγμής. Ο 33χρονος μοιάζει ανανεωμένος και είναι το «πρώτο βιολί» της Ανόρθωσης στην φετινή σεζόν."/>
  </head>
  <body>
    <article>
      <h1>ΑΠΟΚΑΛΥΠΤΙΚΟ: Ξεκίνησε η κουβέντα</h1>
      <h2>Μπήκε το νερό στο αυλάκι για την ανανέωση του συμβολαίου</h2>
      <address><time datetime="2019-11-19T10:28:00+00:00">19 Nov 2019, 10:28</time> by <a rel="author">24sports team</a></address>
      <p>
        <b>Ο Ρούμπεν Ράγιος μπορεί να χαρακτηριστεί ως ο MVP του πρωταθλήματος μέχρι στιγμής. Ο 33χρονος μοιάζει ανανεωμένος και είναι το «πρώτο βιολί» της Ανόρθωσης στην φετινή σεζόν. Πότε με τις μαγικές του πάσες, με τις οποίες «τρυπά» τις αντίπαλες άμυνες, και πότε με τις τελικές του προσπάθειες, οι οποίες καταλήγουν στα αντίπαλα δίχτυα, ο Ισπανός είναι παίκτης της διαφοράς.</b>
      </p>
      <p>Όλα αυτά βέβαια είναι έργο Τιμούρ Κετσπάγια, ο οποίος κατάφερε όχι μόνο να εμπνεύσει τον Ισπανό, αλλά να βγάλει και τον καλύτερο του εαυτό προς τα έξω. </p>
      <p>Σιγά σιγά έχει ανοίξει και η συζήτηση για ανανέωση του συμβολαίου του. Σε αυτό το σημείο πρέπει να σημειώσουμε πως η ΟΥΕΦΑ πλέον δεν αποδέχεται τις μονομερείς ανανεώσεις. Έτσι πολύ απλά θα πρέπει και οι δυο πλευρές να δώσουν την συγκατάθεση τους, ώστε να συνεχίσουν μαζί.</p>
      <p>Μέχρι στιγμής έγιναν οι πρώτες άτυπες συζητήσεις μεταξύ των δυο πλευρών, κυρίως για μια βολιδοσκόπηση των δεδομένων. Αυτό που προκύπτει είναι πως και τόσο ο Ράγιος, όσο και η Ανόρθωση, θέλουν να συνεχίσουν μαζί κάτι πολύ σημαντικό. Το γεγονός πάντως πως η Ανόρθωση είναι πέρα για πέρα ικανοποιημένη, σε συνδυασμό πως ο Ράγιος είναι πλέον 33 φαίνεται πως οδηγεί τις δυο μεριές σε μια «συμβιβαστική» λύση που θα αφήνει αμφότερες ικανοποιημένες.</p>
      <p>Βέβαια οι δυο πλευρές δεν έχουν καθίσει στο ίδιο τραπέζι σε επίσημο επίπεδο, ώστε να μπουν εις βάθος στις συζητήσεις και να μιλήσουν με αριθμούς. Κάτι όμως που δεν θα αργήσει πολύ να γίνει. Πάντως το νερό φαίνεται να μπαίνει στο αυλάκι και σύντομα θα έχουμε εξελίξεις.</p>
    </article>
  </body>
</html>