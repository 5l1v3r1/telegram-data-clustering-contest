<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109110-Zarnoproizvoditelite-iskat-bonus-sistema-na-tol-taksite"/>
    <meta property="og:site_name" content="Канал 3"/>
    <meta property="article:published_time" content="2019-11-19T10:20:00+00:00"/>
    <meta property="og:title" content="Зърнопроизводителите искат бонус система на тол таксите"/>
    <meta property="og:description" content="Нашето предложение е колкото повече караш в България, да плащаш по-малко, за да се запази местният бизнес, предлага Константинов"/>
  </head>
  <body>
    <article>
      <h1>Зърнопроизводителите искат бонус система на тол таксите</h1>
      <h2>Нашето предложение е колкото повече караш в България, да плащаш по-малко, за да се запази местният бизнес, предлага Константинов</h2>
      <address>
        <time datetime="2019-11-19T10:20:00+00:00">19 Nov 2019, 10:20</time>
      </address>
      <p>
        <b>Проектът за въвеждането на тол системата у нас е качен в интернет страницата на Министерството на регионалното развитие и благоустройството. Общественото обсъждане ще продължи месец, а първите несъгласия с проекта вече са факт. Те идват от страна на Националната асоциация на зърнопроизводителите.</b>
      </p>
      <p>Председателят на асоциацията Костадин Костадинов обясни пред БНР техните предложения.</p>
      <p>“Нашето предложение е да се въведе една бонус система на тези тол такси – за българските превозвачи или регионалните превозвачи, които работят в България, т.е. колкото повече караш в България, да плащаш по-малко, за да се запази местният бизнес, регионалният бизнес.</p>
      <p>При тези такси един чужд камион, който минава транзит през България, преминава от Русе до „Капитан Андреево“, от порядъка на 60-70 лв. Един камион, който превозва зърно на 100 км от Варна, преминава това разстояние за същите пари. Камионът отива пълен и се връща празен, но плаща и за двата курса – всичко това е двойно върху цената. Превозвачите няма да калкулират тази цена върху себе си. Това е за сметка, на гърба на производителите и в последствие на потребителите. Движението в България искахме да стане по бонус система, където при определени изминати километри – 80-100 хил. км на година, цените намаляват, каза Костадинов.</p>
      <p>По думите му има пътища в страната „в нищото“, но въпреки това са предвидени тол такси.</p>
      <p>„Слагаме каруцата пред коня – първо публикуваме, после ще се събираме за нещо, което вече е факт“, подчерта Костадинов.</p>
      <p>Все пак той очаква да се създаде работна група, която да обсъди публикуваното и да се видят грешките.</p>
      <p>От Конфедерацията на автобусните превозвачи заявиха вчера, че от 13 декември ще обявят протестни действия. Те ще са символични в рамките на един месец, а на 13 януари е възможно и да преустановят превозите до решаване на проблемите с тол таксите.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/108283-Kamionite-nad-3%252C5-tona-shte-plashtat-tol-taksi-za-6050-km-patishta"/>
        <a href="http://kanal3.bg/news/bulgaria/society/104216-Gradzdani-predlagat-izravnyavane-na-tol-taksite-za-dzeleznicata-i-patishtata"/>
        <a href="http://kanal3.bg/news/world/europe/99375-Evropeyski-sad-postanovi%252C-che-tol-taksite-za-nemskite-magistrali-sa-nezakonni"/>
      </related>
    </article>
  </body>
</html>