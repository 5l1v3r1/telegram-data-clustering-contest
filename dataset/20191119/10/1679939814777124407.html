<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/tanar-injunghiat-mortal-de-un-barbat-certat-cu-legea_3059574.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T10:49:49+00:00"/>
    <meta property="og:title" content="Tânăr înjunghiat mortal de un bărbat certat cu legea"/>
    <meta property="og:description" content="Un tânăr a fost ucis la beţie de un bărbat în vârstă de 41 de ani. S-a întâmplat aseară, în jurul orei 21:00, la Varniţa. Potrivit poliţiei, făptaşul a venit la tânărul în vârstă de 17 ani pentru a cere socoteală în urma unui conflict mai vechi. Ambii au"/>
  </head>
  <body>
    <article>
      <h1>Tânăr înjunghiat mortal de un bărbat certat cu legea</h1>
      <address><time datetime="2019-11-19T10:49:49+00:00">19 Nov 2019, 10:49</time> by <a rel="author">PUBLIKA.MD</a></address>
      <p>Un tânăr a fost ucis la beţie de un bărbat în vârstă de 41 de ani. S-a întâmplat aseară, în jurul orei 21:00, la Varniţa. </p>
      <p>Potrivit poliţiei, făptaşul a venit la tânărul în vârstă de 17 ani pentru a cere socoteală în urma unui conflict mai vechi. Ambii au fost anterior certaţi cu legea.</p>
      <p>Cei doi, fiind în stare de ebrietate, s-au luat la harţă, iar la un moment dat, bărbatul a scos un cuţit şi l-a înjunghiat pe băiat. </p>
      <p>În urma leziunilor primite, tânărul a decedat la faţa locului.</p>
      <p>Ucigaşul a fost reţinut şi riscă până la 20 de ani de puşcărie.</p>
    </article>
  </body>
</html>