<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/adikapnistikos-nomos-pou-kobete-to-kapnisma-prostima/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T10:01:26+00:00"/>
    <meta property="og:title" content="Αντικαπνιστικός νόμος: Σε ποιους χώρους κόβεται μαχαίρι το κάπνισμα – Ποια είναι τα πρόστιμα"/>
    <meta property="og:description" content="Οριστικό τέλος μπαίνει στο κάπνισμα σε κλειστούς χώρους, με τον νέο αντικαπνιστικό νόμο που έρχεται και σύμφωνα με την ΚΥΑ που δημοσιεύτηκε χτες στην Εφημερίδα της κυβερνήσεως."/>
  </head>
  <body>
    <article>
      <h1>Αντικαπνιστικός νόμος: Σε ποιους χώρους κόβεται μαχαίρι το κάπνισμα – Ποια είναι τα πρόστιμα</h1>
      <h2>Αντικαπνιστικός νόμος: Δείτε αναλυτικά!</h2>
      <address><time datetime="2019-11-19T10:01:26+00:00">19 Nov 2019, 10:01</time> by <a rel="author">neolaia.gr Team</a></address>
      <p>Οριστικό τέλος μπαίνει στο κάπνισμα σε κλειστούς χώρους, με τον νέο <a href="https://www.neolaia.gr/tag/%ce%b1%ce%bd%cf%84%ce%b9%ce%ba%ce%b1%cf%80%ce%bd%ce%b9%cf%83%cf%84%ce%b9%ce%ba%cf%8c%cf%82-%ce%bd%cf%8c%ce%bc%ce%bf%cf%82/"><b>αντικαπνιστικό νόμο</b></a> που έρχεται και σύμφωνα με την ΚΥΑ που δημοσιεύτηκε χτες στην Εφημερίδα της κυβερνήσεως.</p>
      <p>Σε έγγραφο που αναρτήθηκε στη Διαύγεια, έγινε η αποδοχή της οικονομικής προσφοράς και η ανάθεση για την εκτύπωση και βιβλιοδεσία 7.000 βιβλιαρίων (μπλοκ) για τη λειτουργία του ελεγκτικού μηχανισμού, στο πλαίσιο καταπολέμησης του καπνίσματος<b> «Πράξη Επιβολής Προστίμου»</b> του υπουργείου Υγείας.</p>
      <p>Αναλυτικότερα, τα πρόστιμα θα ξεκινούν <b>από 100 ευρώ και θα φτάνουν έως και 10.000 ευρώ για όσους παραβιάζουν τον νόμο.</b></p>
      <p>Στη δημοσίευση της ΚΥΑ, αναφέρονται αναλυτικά οι κυρώσεις, καθώς και τα πρόστιμα που θα επιβάλλονται σε επιχειρήσεις, αλλά και σε όσους/όσες καταπατούν τον νόμο.</p>
      <p>Το κατώτερο πρόστιμο των<b> 50 ευρώ</b> για τον καπνιστή που προβλεπόταν με τον νόμο του 2010, αυξάνεται σε <b>100 ευρώ</b> και ισχύει για κάθε παράβαση σε όλους τους κλειστούς χώρους υγειονομικού ενδιαφέροντος ό,τι έκτασης κι αν είναι, σε όλους τους κλειστούς χώρους εργασίας, σε όλα τα μέσα μαζικής μεταφοράς, τους σταθμούς μεταφορικών μέσων και επιβατικών σταθμών λιμένων, τα αεροδρόμια εκτός των ειδικών χώρων καπνιστών, τους δημόσιους χώρους εργασίας καθώς και αναμονής δημοσίων υπηρεσιών.</p>
      <p>
        <b>Τα κριτήρια για το ύψος του πρόστιμου:</b>
      </p>
      <p>1. νοσηλευτικά – προνοιακά ιδρύματα όλων των ειδών και των βαθμίδων, χώροι παροχής υπηρεσιών υγείας,</p>
      <p>2. εκπαιδευτικά ιδρύματα, παιδικοί σταθμοί, νηπιαγωγεία, δημοτικά σχολεία, ειδικά σχολεία, χώροι δευτεροβάθμιας εκπαίδευσης όλων των τύπων, χώροι παροχής παντός τύπου ιδιωτικής εκπαίδευσης, κέντρα δημιουργικής απασχόλησης παιδιών, παιδότοποι,</p>
      <p>3. πανεπιστημιακά ιδρύματα, εκπαιδευτικά ιδρύματα τριτοβάθμιας εκπαίδευσης, χώροι παροχής κάθε είδους τεχνικής εκπαίδευσης, χώροι παροχής παντός τύπου ιδιωτικής εκπαίδευσης,</p>
      <p>4. χώροι αθλητικών εγκαταστάσεων, κλειστοί και υπαίθριοι χώροι διεξαγωγής αθλοπαιδιών, ψυχαγωγίας και συγκέντρωσης ανηλίκων, κλειστοί χώροι ομαδικών αθλημάτων και κλειστοί χώροι αθλητικών εκδηλώσεων</p>
      <p>5. καταστήματα υγειονομικού ενδιαφέροντος, ίντερνετ-καφέ, θέατρα, κινηματογράφοι, καζίνο, καταστήματα τυχερών παιγνίων</p>
      <p>6. κέντρα διασκέδασης.</p>
      <p>Οι υπεύθυνοι των χώρων εργασίας ή καταστημάτων υγειονομικού ενδιαφέροντος ή κάθε αρμόδιος θα πρέπει να φροντίζουν για την ανάρτηση απαγορευτικού σήματος στον χώρο ευθύνης του και μάλιστα σε εμφανή σημεία αυτού και να επαναλαμβάνει τη σήμανση για κάθε δεκαπέντε τετραγωνικά μέτρα του χώρου, καθώς και για τη λήψη μέτρων αποτροπής των παραβάσεων, όπως ενδεικτικά η μη απομάκρυνση των σταχτοδοχείων.</p>
      <p>Η έλλειψη ανταπόκρισης του υπεύθυνου λειτουργίας του καταστήματος σε διαμαρτυρία για την πραγματοποίηση παράβασης, η παράλειψη πραγματοποίησης συστάσεων στους παραβάτες και η παράλειψη κλήσης των αρμοδίων οργάνων.</p>
      <p>
        <b>Αναλυτικά τα πρόστιμα:</b>
      </p>
      <p>-Για όλες αυτές τις περιπτώσεις παραμένει στα 500 ευρώ το πρόστιμο για τον υπεύθυνο διαχείρισης ή προϊστάμενο εκτός από τα καταστήματα υγειονομικού ενδιαφέροντος πάνω από 100 τ.μ.</p>
      <p>-Για την κατηγορία αυτή των κέντρων εμβαδού άνω των 100 τ.μ. το πρόστιμο ξεκινά από 2.000 ευρώ και για κάθε υποτροπή ανεβαίνει κατά 2.000 ευρώ μέχρι την πέμπτη υποτροπή οπότε θα επιβάλλεται ποινή 10.000 ευρώ και οριστική ανάκληση άδειας.</p>
      <p>-Για τα νυχτερινά κέντρα και τους χώρους εστίασης άνω των 300 τ.μ. τα πρόστιμα για τους υπευθύνους των καταστημάτων ξεκινούν από 6.000 ευρώ και ανεβαίνουν κατά 1.000 ευρώ για κάθε υποτροπή.</p>
      <p>-Πρόστιμο 1.500 ευρώ θα πληρώνει όποιος οδηγός ή επιβάτης ΙΧ αυτοκινήτου στο οποίο επιβαίνουν ανήλικοι κάτω των 12 ετών.</p>
      <p>
        <b>Η ΚΥΑ και τα πρόστιμα αναλυτικά παρακάτω:</b>
      </p>
      <p>
        <a href="https://www.neolaia.gr/wp-content/uploads/2019/11/%CE%9A%CE%A5%CE%91.pdf">ΚΥΑ</a>
      </p>
      <h3>
        <a href="https://www.neolaia.gr/2019/11/05/adikapnistikos-nomos-to-20-tis-ekato-se-astinomikous-apo-ta-prostima/">Δείτε ακόμα: Αντικαπνιστικός νόμος – Κικίλιας: Το 20% θα παίρνουν οι αστυνομικοί από τα πρόστιμα</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/ekakto-deltio-epidinosis-kairou-emi/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/kairos-vrohes-ke-kataigides-xartes/"/>
        <a href="https://neolaia.gr/2019/11/19/pagkosmia-imera-tou-andra-10-sexy-andres-ston-kosmo/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/19/adikapnistikos-nomos-pou-kobete-to-kapnisma-prostima/"/>
        <a href="https://neolaia.gr/2019/11/19/apati-eterias-paragogis-pou-diorganone-sunaulies-ksenon-artists-stin-ellada/"/>
      </related>
    </article>
  </body>
</html>