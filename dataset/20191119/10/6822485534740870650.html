<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828045.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T10:09:00+00:00"/>
    <meta property="og:title" content="جزئیات جلسه محسن هاشمی با جهانگیری"/>
    <meta property="og:description" content="به گزارش تسنیم، محسن هاشمی در حاشیه جلسه علنی امروز شورای شهر تهران در جمع خبرنگاران اظهار کرد: روز گذشته بنده جلسه‌ای با جهانگیری معاون اول رئیس جمهور داشتم که البته در این جلسه معاون عمرانی وزیر کشور نیز حضور داشت."/>
  </head>
  <body>
    <article>
      <h1>جزئیات جلسه محسن هاشمی با جهانگیری</h1>
      <address>
        <time datetime="2019-11-19T10:09:00+00:00">19 Nov 2019, 10:09</time>
      </address>
      <p>رئیس شورای شهر تهران در ارتباط با جلسه روز گذشته با معاون اول رئیس جمهور توضیحاتی را مطرح کرد.</p>
      <p>به گزارش تسنیم، محسن هاشمی در حاشیه جلسه علنی امروز شورای شهر تهران در جمع خبرنگاران اظهار کرد: روز گذشته بنده جلسه‌ای با جهانگیری معاون اول رئیس جمهور داشتم که البته در این جلسه معاون عمرانی وزیر کشور نیز حضور داشت.</p>
      <p>وی افزود: این جلسه، جلسه بسیار خوبی بود و مسائل حمل و نقل شهری تهران عنوان و گفته شد با توجه به افزایش نرخ سوخت، بار این موضوع روی  حمل و نقل عمومی شهر تهران خواهد بود.</p>
      <p>رئیس شورای شهر تهران ادامه داد: پس از پایان این جلسه قرار شد که معاون اول رئیس جمهور، تمهیداتی را برای تامین اتوبوس و همچنین واگن برای شهر تهران انجام دهد.</p>
      <p>هاشمی ادامه داد: البته قرار است امروز نیز جلسه‌ای در سازمان برنامه و بودجه با حضور معاونت این سازمان و معاون عمرانی وزیر کشور برگزار شود.</p>
      <p>وی در پاسخ به این پرسش که آیا پیش‌بینی می‌شود تا پایان سال واگن یا اتوبوس جدیدی به ناوگان حمل و نقل شهرداری اضافه شود یا خیر گفت: در حال حاضر 10 شرکت واگن‌سازی در کشور فعال هستند که امیدواریم تصمیمات خوبی برای تامین واگن برای شهر تهران انجام شود.</p>
    </article>
  </body>
</html>