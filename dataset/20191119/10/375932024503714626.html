<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagpolitika/trump-nemtetszeset-jelezte-a-magas-kamat-miatt-1877739/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T10:49:00+00:00"/>
    <meta property="og:title" content="Trump nemtetszését jelezte a magas kamat miatt"/>
    <meta property="og:description" content="Trump a Twitteren azt írta: „Tiltakozásomat fejeztem ki azzal kapcsolatban, hogy a Fed kamata túl magas a rivális országokhoz képest”."/>
  </head>
  <body>
    <article>
      <h1>Trump nemtetszését jelezte a magas kamat miatt</h1>
      <address><time datetime="2019-11-19T10:49:00+00:00">19 Nov 2019, 10:49</time> by <a rel="author">MTI</a></address>
      <p>Donald Trump amerikai elnök másodszor tárgyalt gazdasági kérdésekről a Fed vezetőjével a Fehér Házban azóta, hogy az általa javasolt Jerome Powellt 2017 februárjában kinevezték az amerikai jegybank szerepét betöltő Fed élére.</p>
      <p>A találkozó után Trump a Twitteren azt írta:</p>
      <blockquote>Tiltakozásomat fejeztem ki azzal kapcsolatban, hogy a Fed kamata túl magas a rivális országokhoz képest.</blockquote>
      <p>Majd így folytatta:</p>
      <blockquote>Valójában az amerikai kamatszintnek alacsonyabbnak kell lennie másokénál. A túl erős dollár rossz a termelőknek és visszafogja a gazdaság növekedését”.</blockquote>
      <figure>
        <img src="https://www.vg.hu/wp-content/uploads/2019/11/0001LH12J-e1573022073730.jpg"/>
        <figcaption>Donald Trump<br/>Fotó: AFP</figcaption>
      </figure>
      <p>Jerome Powell szűkszavú közleményt adott ki a megbeszélés után, amiben jelezte, hogy nem közölt saját véleményt, és hogy a kamatpolitikát a beérkező adatok alapján alakítják.</p>
      <p>Donald Trump egy korábbi, de már szintén a Fed vezetőjével tartott találkozó utáni Twitter-bejegyzésében még „sikeres megbeszélésről” számolt be, aminek a keretében számos kérdésről egyeztettek, mint például a kamatszintről, a negatív kamatról, az alacsony inflációról, az erős dollárnak a termelésre gyakorolt hatásáról, továbbá a Kínával, az EU-val és másokkal folyó kereskedelemről.</p>
      <p>A Fed kamatszintjét bíráló Trump-bejegyzés később látott napvilágot.</p>
    </article>
  </body>
</html>