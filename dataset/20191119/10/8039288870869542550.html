<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/inmatricularile-de-masini-noi-au-crescut-cu-18-9-in-romania/"/>
    <meta property="og:site_name" content="AutoExpert"/>
    <meta property="article:published_time" content="2019-11-19T10:33:32+00:00"/>
    <meta property="og:title" content="Înmatriculările de mașini noi au crescut cu 18.9% în România"/>
    <meta property="og:description" content="În primele 10 luni ale anului 2019, înmatriculările de automobile noi au înregistrat o creștere de aproape 19% comparativ cu aceeași perioadă a anului 2018."/>
  </head>
  <body>
    <article>
      <h1>Înmatriculările de mașini noi au crescut cu 18.9% în România</h1>
      <address><time datetime="2019-11-19T10:33:32+00:00">19 Nov 2019, 10:33</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/08/Dacia-Duster-TCe-100-830x467.jpg"/>
      </figure>
      <p>
        <b>În primele 10 luni ale anului 2019, înmatriculările de automobile noi pe piața din România au înregistrat o creștere de aproape 19% comparativ cu aceeași perioadă a anului trecut.</b>
      </p>
      <p>Conform celor mai recente cifre publicate de ACEA (Asociația Constructorilor Auto din Europa), piața înmatriculărilor din luna octombrie 2019 a crescut cu 8.7% ajungând la 1.177.746 unități înmatriculate în Europa. Este cea mai bună lună octombrie înregistrată din 2009 și până astăzi.</p>
      <p>Aproape toate țările din Uniunea Europeană au raportat creșteri pentru luna octombrie 2019 cu excepția Marii Britanii și Cipru. Creșteri importante au fost înregistrate în Germania (+12.7%), Franța (+8.7%), Italia (+6.7%) și Spania (+6.3%). În Marea Britanie, înmatriculările de automobile noi au scăzut cu 6.7%.</p>
      <p>În contrast, cifrele pentru primele 10 luni la nivel european sunt în scădere, înmatriculările scăzând cu 0.7% față de aceeași perioadă a anului 2018. Singura piață care a înregistrat o creștere record pentru primele 10 luni ale anului este Germania cu +3.4%.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Noua-Dacia-Logan-Stepway-2.jpg"/>
      </figure>
      <p>În România în luna octombrie 2019 au fost înregistrate 10.649 înmatriculări de mașini noi, în creștere cu 58.1% față de octombrie 2018. Pe primele 10 luni cifra înmatriculărilor din țara noastră este de 134.698 unități, ceea ce semnifică o creștere cu 18.9 procente față de aceeași perioadă a anului trecut.</p>
      <p>La nivel european, Dacia a înregistrat 40.687 unități înmatriculate în luna octombrie 2019, în creștere cu 7.8% față de octombrie 2018. În primele zece luni ale anului 2019, modelele Dacia înmatriculate în Europa au totalizat 490.436 exemplare, o creștere cu 10.7% față de 2018.</p>
    </article>
  </body>
</html>