<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://interfax.com.ua/news/general/625435.html"/>
    <meta property="og:site_name" content="Интерфакс-Украина"/>
    <meta property="article:published_time" content="2019-11-19T10:31:00+00:00"/>
    <meta property="og:title" content="Трамп пройшов планове медичне обстеження, його здоров'я у нормі"/>
    <meta property="og:description" content="Медичне обстеження президента США Дональда Трампа у минулі вихідні було плановим, йдеться в заяві його лікаря Шона Конлі, поширеній Білим домом."/>
  </head>
  <body>
    <article>
      <h1>Трамп пройшов планове медичне обстеження, його здоров'я у нормі</h1>
      <address>
        <time datetime="2019-11-19T10:31:00+00:00">19 Nov 2019, 10:31</time>
      </address>
      <p>Медичне обстеження президента США Дональда Трампа у минулі вихідні було плановим, йдеться в заяві його лікаря Шона Конлі, поширеній Білим домом.</p>
      <p>"Незважаючи на деякі підозри, у президента не було жодного болю в грудях, і він не проходив обстеження або лікування через якусь проблему (зі здоров'ям - ІФ), що потребує термінового вирішення", - йдеться в заяві Конлі.</p>
      <p>"Говорячи конкретніше, він не проходив серцевого або неврологічного обстеження", - пояснив Конлі, додавши, що в минулі вихідні президент пройшов щорічне "планове проміжне обстеження" з метою профілактики.</p>
      <p>У заяві наголошується, що візит президента не набув розголосу через "невизначеність графіка".</p>
      <p>Згідно з результатами проведених аналізів, здоров'я президента в нормі.</p>
      <p>Сам Трамп, коментуючи візит до медичного центру, написав у неділю у Twitter, що "все дуже добре".</p>
      <p>Раніше повідомлялося, що в суботу Трамп відвідав Армійський медичний центр імені Волтера Ріда в окрузі Колумбія, що викликало сумніви у ЗМІ щодо стану здоров'я лідера США, оскільки його обстеження відбулося на кілька місяців раніше, ніж звичайно.</p>
      <p>Теги: <a href="https://interfax.com.ua/news/tag/%D0%BC%D0%B5%D0%B4%D0%BE%D0%B1%D1%81%D1%82%D0%B5%D0%B6%D0%B5%D0%BD%D0%BD%D1%8F.html">#медобстеження</a> <a href="https://interfax.com.ua/news/tag/%D1%81%D1%88%D0%B0.html">#сша</a> <a href="https://interfax.com.ua/news/tag/%D1%82%D1%80%D0%B0%D0%BC%D0%BF.html">#трамп</a></p>
    </article>
  </body>
</html>