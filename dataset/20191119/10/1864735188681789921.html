<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/salvini-indagato-open-arms-1.4895165"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-19T10:09:05+00:00"/>
    <meta property="og:title" content="Salvini indagato per Open Arms. &quot;Per me è una medaglia&quot;"/>
    <meta property="og:description" content="Il leader della Lega accusato di sequestro di persona e omissioni di atti d'ufficio"/>
  </head>
  <body>
    <article>
      <h1>Salvini indagato per Open Arms. "Per me è una medaglia"</h1>
      <h2>Il leader della Lega accusato di sequestro di persona e omissioni di atti d'ufficio</h2>
      <address><time datetime="2019-11-19T10:09:05+00:00">19 Nov 2019, 10:09</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4895185.1574158145!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Migranti, la nave Open Arms (Ansa)</figcaption>
      </figure>
      <p>Roma, 19 novembre 2019 - <b>Matteo Salvini </b>sarebbe indagato per il caso <b>Open Arms, </b>così come avvenne per la vicenda Diciotti. Lo scrive oggi <i>Repubblica,</i> spiegando che il leader della Lega è accusato è accusato di <b>sequestro di persona e omissioni di atti d'ufficio</b>. La nave della Ong venne tenuta ferma per 20 giorni, nell'agosto scorso, al largo di Lampedusa con 164 persone a bordo nell'agosto scorso. "Altra indagine, altro processo per aver difeso i confini, la sicurezza, l'onore dell`Italia? Per me è una medaglia!", commenta la notizia Salvini su Facebook. E aggiunge: "Rifarei e rifarò tutto. #portichiusi ???? P.s. Ma in Procura ad Agrigento non hanno problemi più gravi di cui occuparsi?". Quindi si sfoga: "Usano denaro pubblico, prima o poi mi verrà voglia di chiedere conto di come lo usano". E ancora: "E' la seconda, la terza, la quarta, la quinta inchiesta. Ho fatto quello che gli italiani mi chiedevano di fare, ho difeso i confini, inizio a essere stufo", conclude. Il fascicolo sul numero uno del Carroccio è ora sul tavolo del procuratore di Palermo, Francesco Lo Voi, che farà le sue valutazione ed entro quindici giorni lo invierà al Tribunale dei ministri.</p>
      <h3>Open Arms su Salvini</h3>
      <p>Per Open Arms fu "sequestro di persona". Spiega su Twitter la ong: "Venti giorni davanti alle coste di Lampedusa senza poter far sbarcare uomini, donne e bambini vulnerabili. Sessantotto evacuazioni mediche, 15 persone recuperate dopo essersi gettate in acqua nel tentativo di raggiungere terra. Sequestro di persona".</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>