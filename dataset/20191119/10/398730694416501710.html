<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/fotbollforbundet-andrar-reglerna-efter-ofk-fallet/"/>
    <meta property="og:site_name" content="DN.SE"/>
    <meta property="article:published_time" content="2019-11-19T10:26:00+00:00"/>
    <meta property="og:title" content="Fotbollförbundet ändrar reglerna efter ÖFK-fallet"/>
    <meta property="og:description" content="Enligt tingsrättens dom mot Daniel Kindberg tillfördes ÖFK pengar på ett olagligt sätt."/>
  </head>
  <body>
    <article>
      <h1>Fotbollförbundet ändrar reglerna efter ÖFK-fallet</h1>
      <address><time datetime="2019-11-19T10:26:00+00:00">19 Nov 2019, 10:26</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Svenska fotbollförbundet (SVFF) kunde inte straffa Östersunds FK och dess tidigare ordförande Daniel Kindberg för ekonomiska oegentligheter. Detta på grund av att preskriptionstiden på två månader, från det att en förseelse var känd, överskridits.</b>
      </p>
      <p>Därmed slapp ÖFK undan risken för tvångsdegradering.</p>
      <p>Nu har förbundets representantskap ändrat på reglerna. Det går hädanefter att ”upprätta en anmälan sex månader från det att en dom vunnit laga kraft”, skriver <a href="https://www.fotbollskanalen.se/allsvenskan/klart-regelverket-andras-efter-ofk-harvan---preskriptionstiden-forlangs/">TV4:s Fotbollskanalen</a>.</p>
      <p><b>Vid tisdagens årliga möte</b> i representantskapet beslutades också att flytta beslutsfattandet kring eventuell degradering av ett lag från representantskapet till disciplinnämnden.</p>
      <p><a href="https://www.dn.se/sport/fotboll/daniel-kindberg-doms-till-tre-ars-fangelse/">Daniel Kindberg dömdes nyligen till tre års fängelse</a> för ekonomisk brottslighet, varav den största delen av pengarna, enligt domen, hamnade i fotbollsklubben.</p>
      <p>Östersunds FK har stora ekonomiska problem och har ännu inte klarat elitlicensen för att få fortsätta att spela i allsvenskan.</p>
      <p>
        <a href="https://www.dn.se/sport/fotboll/johan-esk-som-att-en-dopad-idrottare-far-behalla-medaljen/">Johan Esk: Som att en dopad idrottare får behålla medaljen</a>
      </p>
    </article>
  </body>
</html>