<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-stolyci-pravoohoronci-zatrymaly-sumchanyna-za-kyshenkovu-kradizhku"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-19T10:25:00+00:00"/>
    <meta property="og:title" content="У столиці правоохоронці затримали сумчанина за кишенькову крадіжку"/>
    <meta property="og:description" content="Чоловік, маючи за плечима кримінальне минуле, викрав з кишені куртки киянки гаманець з грошима. За даним фактом розпочато кримінальне провадження. Подія мала місце на площі Бесарабській. Співробітники карного розшуку відпрацьовували центральну частину столиці аби попередити скоєння кишенькових крадіжок."/>
  </head>
  <body>
    <article>
      <h1>У столиці правоохоронці затримали сумчанина за кишенькову крадіжку</h1>
      <address>
        <time datetime="2019-11-19T10:25:00+00:00">19 Nov 2019, 10:25</time>
      </address>
      <p>Чоловік, маючи за плечима кримінальне минуле, викрав з кишені куртки киянки гаманець з грошима. За даним фактом розпочато кримінальне провадження.<br/>Подія мала місце на площі Бесарабській. Співробітники карного розшуку відпрацьовували центральну частину столиці аби попередити скоєння кишенькових крадіжок.</p>
      <p>Як розповів начальник оперативно-пошукового відділу управління карного розшуку поліції Києва Віталій Отрудько, правоохоронці відразу помітили підозрілу особу:<br/>«Ми побачили, що чоловік постійно озирався серед перехожих та за нашими припущеннями обирав собі потенційну «жертву». Як виявилося, ми не помилилися. Вже через декілька хвилин правопорушник спритно поцупив у жінки гаманець з готівкою".</p>
      <p>Зловмисника затримали у порядку статті 208 Кримінального процесуального кодексу України та вилучили у нього крадену річ, яку впізнала потерпіла. Затриманий – сумчанин, 1986 року народження, котрий раніше вже був судимий за скоєння крадіжок.</p>
      <p>За даним фактом слідчим відділом Шевченківського управління поліції розпочато кримінальне провадження за ч. 2 ст. 185 (Крадіжка) Кримінального кодексу України. </p>
      <p>Фігуранту повідомлено про підозру, нині вирішується питання щодо обрання йому міри запобіжного заходу. Чоловіку загрожує до п'яти років позбавлення волі, повідомляє Відділ комунікації поліції Києва.</p>
    </article>
  </body>
</html>