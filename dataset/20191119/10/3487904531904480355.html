<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/parelasi-sto-oaka-gia-limnio-ke-giannouli"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T10:15:00+00:00"/>
    <meta property="og:title" content="«Παρέλαση» στο ΟΑΚΑ για Λημνιό και Γιαννούλη"/>
    <meta property="og:description" content="Οι δύο παίκτες του ΠΑΟΚ βρίσκονται το τελευταίο διάστημα στο στόχαστρο ευρωπαϊκών συλλόγων"/>
  </head>
  <body>
    <article>
      <h1>«Παρέλαση» στο ΟΑΚΑ για Λημνιό και Γιαννούλη</h1>
      <h2>Οι δύο παίκτες του ΠΑΟΚ βρίσκονται το τελευταίο διάστημα στο στόχαστρο ευρωπαϊκών συλλόγων</h2>
      <address><time datetime="2019-11-19T10:15:00+00:00">19 Nov 2019, 10:15</time> by <a rel="author">Γιώργος Καστάνης</a></address>
      <p>Σε συνέχεια <b><u><a href="http://www.metrosport.gr/article/../../article/choros-kataskopon-gia-tous-dimitrides">του χθεσινού αποκαλυπτικού θέματος που παρουσιάσαμε στη Metrosport</a></u></b>, επιβεβαιώθηκε η παρουσία εκπροσώπων ξένων ομάδων και σκάουτερ, οι οποίοι παρακολούθησαν τους νέους παίκτες της Εθνικής και εστίασαν την προσοχή τους, στους Δημήτρη Γιαννούλη και Δημήτρη Λημνιό.</p>
      <p>Μπορεί το χθεσινό παιχνίδι της εθνικής ομάδας να μην παρουσίαζε βαθμολογικό ενδιαφέρον, καθώς η Φινλανδία προκρίθηκε στην τελική φάση του Euro, ενώ η Εθνική μας βρίσκεται σε διαδικασία ανάκαμψης, όμως οι επιδόσεις των νέων παικτών του ΠΑΟΚ που σηκώνουν το βάρος της προσπάθειας της ομάδας στο ελληνικό Πρωτάθλημα, μόνο απαρατήρητες δεν περνούν. Είναι σαφές πως οι δύο παίκτες βρίσκονται το τελευταίο διάστημα στο στόχαστρο ευρωπαϊκών συλλόγων και μένει να φανεί, εάν τον Ιανουάριο, θα προκύψει ενδιαφέρουσα πρόταση.</p>
      <p>Σε λιγότερο από 15 ημέρες στο “Γ. Καραϊσκάκης”, η παρουσία ξένων ατζέντηδων και εκπροσώπων ομάδων θα είναι πολυπληθέστερη, εξαιτίας και της σπουδαιότητας του ντέρμπι, της βαθμολογικής του σημασίας, αλλά και της παρουσίας πολλών ικανών παικτών, ανάμεσα στους οποίους συμπεριλαμβάνονται και παίκτες του ΠΑΟΚ.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/pai-gia-rekor-karieras-misits"/>
        <a href="http://www.metrosport.gr/article/ntoougklas-aougkousto-apolafsi-atmosfera-stin-toumpa"/>
        <a href="http://www.metrosport.gr/article/choros-kataskopon-gia-tous-dimitrides"/>
        <a href="http://www.metrosport.gr/article/apotheosi-maourisio-matos-ke-epiki-ataka-kill-the-fish"/>
        <a href="http://www.metrosport.gr/article/protini-ton-kiriako-gia-ifipourgo-athlitismou-g-savvidis"/>
        <a href="http://www.metrosport.gr/article/zestama-gia-to-ntermpi-me-ton-olimpiako-anichti-proponisi-vids"/>
      </related>
    </article>
  </body>
</html>