<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/19/zaradi-mizeriiata-semeistvo-na-kosym-da-zagubi-decata-si.430082"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T10:15:00+00:00"/>
    <meta property="og:title" content="Заради мизерията семейство на косъм да загуби децата си"/>
    <meta property="og:description" content="Три месеца живели без ток, доброволци им помогнаха да се справят | Dnes.bg"/>
  </head>
  <body>
    <article>
      <h1>Заради мизерията семейство на косъм да загуби децата си</h1>
      <h2>Три месеца живели без ток, доброволци им помогнаха да се справят</h2>
      <address><time datetime="2019-11-19T10:15:00+00:00">19 Nov 2019, 10:15</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Семейство е на косъм да загуби децата си заради мизерия в дома, който обитават. То е 9-членно и е без ток от 3 месеца. Условия в дома им са повече от потресаващи.</p>
      <p>Започнат е вече ремонт. Подът и таванът имат спешна нужда от ремонт. Трябва да се оправят стените, електрическата инсталация. Трябва да се сменят и електроуредите. Семейство е в това положение от 1994 година, когато са пострадали при тежки наводнения.</p>
      <p>"Поддържам малко с ремонти, но не мога повече, нямам средства. Работя на две места, съпругата ми е настанена в белодробната болница в София. Дъщеря ми получава пенсия. Аз взимам заплата 600 лв. Като ходя да работя частно получавам допълнително средства - около 900 лв.", разказва бащата на децата пред Нова тв.</p>
      <p>"Три месеца сме без ток, защото жена ми влезе в болница и всички пари отиват за нея. Тя не е здравноосигурена и всичко се плаща", допълва той.</p>
      <p>От доброволческата инициатива на Лео Кадели "Приятели, помагайте" са започнали ремонти по къщата.</p>
      <p>"Аз също съм от семейство със седем деца и сигурно и заради това така ме грабна случаят", призна той.</p>
      <p>"Няма нужда от думи. Продължаваме по правилата, благодарение на добрите хора.  От 3 месеца нямат ток. Когато постъпи сигнала при мен, дойдох да проверя. Момиченцето рисуваше на тъмно в единия ъгъл. Стана ми абсолютно болно, до един час вече светеше лампата. Платихме тока и купихме хранителни продукти. От тогава организацията е на лице", споделя доброволецът Лео Кадели.</p>
      <p>Ремонтът трябва да бъде завършен след 2 седмици.</p>
      <p>Доброволци ще учат децата на труд, за да могат сами да изкарват прехраната си.</p>
      <p>"Има една приказка в България – не дай рибата на гладния, а го научи да си я лови", каза Лео.</p>
      <p>Семейството има две пълнолетни деца – едното живее в София, а другото в Ихтиман.</p>
      <p>Пет от децата са непълнолетни и ходят на училище.</p>
      <p>Търсят се още доброволци, които да помогнат със средства и с труд.</p>
      <p>Основната организация ще бъде на 30 ноември и на 1 декември.</p>
    </article>
  </body>
</html>