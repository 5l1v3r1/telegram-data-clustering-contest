<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204628-setam-na-torgah-prodav-hersonskij-naftoperevalochnij-kompleks-za-200-mln-grn"/>
    <meta property="og:site_name" content="Mind UA"/>
    <meta property="article:published_time" content="2019-11-19T10:25:00+00:00"/>
    <meta property="og:title" content="СЕТАМ на торгах продав Херсонський нафтоперевалочний комплекс за 200 млн грн"/>
    <meta property="og:description" content="На аукціон зареєструвалося і сплатило гарантійний внесок (понад 8 млн грн) 5 учасників, які активно торгувались між собою"/>
  </head>
  <body>
    <article>
      <h1>СЕТАМ на торгах продав Херсонський нафтоперевалочний комплекс за 200 млн грн</h1>
      <h2>На аукціон зареєструвалося і сплатило гарантійний внесок (понад 8 млн грн) 5 учасників, які активно торгувались між собою</h2>
      <address>
        <time datetime="2019-11-19T10:25:00+00:00">19 Nov 2019, 10:25</time>
      </address>
      <p>Державне підприємство СЕТАМ (Агентства з розшуку та менеджменту активів) на електронному майданчику OpenMarket продало арештований Державною виконавчою службою Міністерства юстиції Херсонський нафтоперевалочний комплекс за 200 млн грн. Про це <a href="https://setam.net.ua/auction/383203">пише</a> пресслужба СЕТАМ.</p>
      <p>«Це вже другі торги по цьому лоту. На перших, охочих купити актив не знайшлося, а на других ціна зросла майже до торгів без уцінки...Як ми і очікували лот зацікавив великих гравців на ринку. Завдяки конкурентним торгам заробили додатково майже 39 млн грн», – повідомив генеральний директор ДП «СЕТАМ» Віктор Вишньов.</p>
      <p>На аукціон було виставлено майновий комплекс загальною площею 5471.5 кв.м., за адресами: Херсонська обл., м. Херсон, вул. Чайковського, 236; Херсонська обл., м. Херсон, вул. Нафтогавань, б/н (вул.Веселкова; вул. Сонячна; вул.Квіткова; вул.Радісна; вул. Лиманна).</p>
      <p>На аукціон зареєструвалося і сплатило гарантійний внесок (понад 8 млн грн) 5 учасників, які активно торгувались між собою.</p>
      <p>Нагадаємо: «СЕТАМ» у вересні <a href="https://mind.ua/news/20201838-openmarket-prodae-areshtovanij-hersonskij-naftoperevalochnij-kompleks-za-201-mln-grn">виставив</a> арештований Державною виконавчою службою Міністерства юстиції Херсонський нафтоперевалочний комплекс за 201,4 млн грн. Група компаній ТАС бізнесмена <a href="https://mind.ua/news/20204230-tigipko-hoche-pridbati-hersonskij-naftoperevalochnij-kompleks">Сергія Тігіпка</a> подала заявку на участь в аукціоні з продажу Херсонського нафтоперевалочного комплексу.</p>
      <related>
        <h4>Також читайте</h4>
        <a href="https://mind.ua/news/20204516-setam-prodav-1587-lotiv-z-zemelnimi-dilyankami-na-5196-mln-grn"/>
        <a href="https://mind.ua/news/20204375-setam-prodav-majna-ukrgazbanku-na-13-mlrd-grn"/>
        <a href="https://mind.ua/news/20204230-tigipko-hoche-pridbati-hersonskij-naftoperevalochnij-kompleks"/>
      </related>
    </article>
  </body>
</html>