<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/ontruimingsalarm-dak-forum-tijdelijk-uitgeschakeld/"/>
    <meta property="og:site_name" content="OOG"/>
    <meta property="article:published_time" content="2019-11-19T10:36:00+00:00"/>
    <meta property="og:title" content="“Ontruimingsalarm dak Forum tijdelijk uitgeschakeld”"/>
    <meta property="og:description" content="Bij hoge uitzondering loeit het alarm op het dak van Forum Groningen dinsdag niet. Het Forum komt daarmee tegemoet aan de klachten van omwonenden.Sinds een aantal dagen worden de veiligheidssystem"/>
  </head>
  <body>
    <article>
      <h1>“Ontruimingsalarm dak Forum tijdelijk uitgeschakeld”</h1>
      <address><time datetime="2019-11-19T10:36:00+00:00">19 Nov 2019, 10:36</time> by <a rel="author">Sebastiaan Scheffer</a></address>
      <p>
        <b>Bij hoge uitzondering loeit het alarm op het dak van Forum Groningen dinsdag niet. Het Forum komt daarmee tegemoet aan de klachten van omwonenden.</b>
      </p>
      <p>Sinds een aantal dagen worden de veiligheidssystemen in het gebouw getest. “Dat is een heel complex systeem”, zegt woordvoerder Pernille Claessen. “Het is ook veel meer dan alleen het alarm dat klinkt. Maar nu we op het punt zitten dat we het gebouw bijna gaan betreden, moet wel alles getest worden.” Het alarm wordt sinds vrijdag getest en is in een groot deel van de binnenstad te horen. “Op het dak van het Forum staat zo’n sirene. Daar bevindt zich het dakterras en als er iets aan de hand is, wil je deze bezoekers toch kunnen informeren.”</p>
      <p>Claessen begrijpt dat het alarm vervelend is voor de omwonenden. “Vandaag is de laatste testdag en om de overlast te beperken hebben we het dakalarm dus uitgeschakeld. Daarnaast vinden we dat we het wel een beetje goed moeten maken met al deze mensen. Directe omwonenden hebben tenslotte al jaren overlast van de bouwwerkzaamheden. Daarom hebben we hen allemaal een uitnodiging gestuurd voor de grote opening op 29 november en het ontbijt dat op die dag aangeboden wordt.”</p>
    </article>
  </body>
</html>