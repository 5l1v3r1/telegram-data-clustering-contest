<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/razbiha-naj-goljamata-narkolaboratorija-v-rusija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T10:42:00+00:00"/>
    <meta property="og:title" content="Разбиха най-голямата нарколаборатория в Русия"/>
    <meta property="og:description" content="Конфискувани са големи количества наркотици в кристализирана и течна форма"/>
  </head>
  <body>
    <article>
      <h1>Разбиха най-голямата нарколаборатория в Русия</h1>
      <h2>Конфискувани са големи количества наркотици в кристализирана и течна форма</h2>
      <address><time datetime="2019-11-19T10:42:00+00:00">19 Nov 2019, 10:42</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Служители на руското вътрешно министерство разбиха най-голямата нарколаборатория в страната. Информацията беше разпространена от говорителя на ведомството Ирина Волф, пише „РИА Новости”.</p>
      <p>Лабораториите се помещавали в бивша ферма в област Серпуков, Москва.</p>
      <p>Там са намерени високотехнологични смесители на химикали, струващи между 200 и 500 хил. рубли (около 5500 лв. и около 14 хил. лв.) всеки.</p>
      <p>Повече от 100 кг наркотик в кристализирана форма е конфискуван, заедно с 1,5 тона в течно. Освен това са иззети четири тона химикали, повече от 600 кг прекурсори, седем смесителя и оборудване.</p>
      <p>Задържани са трима химици от Украйна, куриер и заподозрян за участие в престъпната схема.</p>
      <p>Според министерството организираната група продавала забранените вещества чрез онлайн магазини, предимно в „тъмната” страна на Интернет.</p>
      <p>В хода на акцията полицаите осуетили 18 доставки в различни краища на Русия.</p>
    </article>
  </body>
</html>