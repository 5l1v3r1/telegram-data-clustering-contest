<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109108-Licevo-razpoznavane-zamenya-selfito-na-kormuvaneto"/>
    <meta property="og:site_name" content="Канал 3"/>
    <meta property="article:published_time" content="2019-11-19T10:20:00+00:00"/>
    <meta property="og:title" content="Лицево разпознаване заменя селфито на кормуването"/>
    <meta property="og:description" content="Най-важният резултат от тази реформа е да се намали броят на убитите млади хора"/>
  </head>
  <body>
    <article>
      <h1>Лицево разпознаване заменя селфито на кормуването</h1>
      <h2>Най-важният резултат от тази реформа е да се намали броят на убитите млади хора</h2>
      <address>
        <time datetime="2019-11-19T10:20:00+00:00">19 Nov 2019, 10:20</time>
      </address>
      <p><b>Министерството на транспорта и на образованието най-после започнаха истинска реформа в обучението и изпитите за шофьори, въвеждане на ред и да се ограничи корупцията. Това коментира в интервю собственикът на автошкола Красимир Георгиев, предаде БГНЕС.<br/></b> </p>
      <p>"Най-важният резултат от тази реформа е да се намали броят на убитите млади хора. Защото, по-възрастните шофьори са изпуснати, обучавани са по една остаряла система , да не кажа без система. И този месец сме свидетели на млади загинали шофьори само няколко дни след като са получили книжката си от КАТ. Това какво ви говори на вас –подготовката не е достатъчна. Този път държавата в лицето на МОН и Министерство на транспорта не можем да ги виним", категоричен в Георгиев.</p>
      <p> <br/> </p>
      <p>Двамата министри Вълчев и Желязков заявиха ясната си воля за промяна, въпреки ожесточената борба на статуквото, допълва той.</p>
      <p> </p>
      <p>"Тук се появи една нова професия в нашия бранш –рентиерство. 10-12 инструктори с техните коли работят към носител на разрешително и дават по определена сума за всеки курсист. Притежателят на разрешителното без да извършва каквото и да е обучение реализира печалба в порядъка между 7000 - 10000 лева на месец. Сами разбирате, че ако години наред получавате такива суми и ако някой сега реши да прекъсне този паричен поток ще излезете да протестирате“, обясни схемата Красимир Георгиев.</p>
      <p> </p>
      <p>Новото при изпитите е, че контролът вече няма да се осъществява от човешкия фактор и няма да има намеса. Въвежда се електронна система "Досега как беше – отиват едни инспектори проверяват инструктор, влизат взаимоотношения и са доволни - нередовните стават доволни, а тези, които осъществяват контрола си тръгват с едни прилични доходи".</p>
      <p> </p>
      <p>Собственикът на автошколата каза, че е убеден, че новата система е напълно обективна, неподкупна. Тя ще проследява в реално време маршрута на автомобила с курсиста и инструктора, упражнението, което се отработва, изминатите километри, средната скорост за часа и максимално достигната скорост.</p>
      <p> <br/><i><b>Селфи преди кормуване<br/></b></i> </p>
      <p>Преди започване на часа инструкторът посочва какво упражнение ще бъде отработено – кормуване по автомагистрала, градско или паркиране. Системата казва ОК. Тук се появява другият проблем- някои курсисти са много изобретателни и изпращат друг човек да покрие упражненията. За да се прекрати тази порочна практика – беше въведено т.нар. селфи на курсиста. "С него стартира часът и с него завършва – по време на самия час системата си работи и никой не си гледа телефоните, не записва лица, гръдни обиколки и пр.", обясни Георгиев. След като е въведено селфито веднага се появили шепа хора, според които то е в нарушение. В тази връзка държавата ще въведе лицево разпознаване на кормуването - така както е на теоретичния изпит пред ДАИ.</p>
      <p> <br/><i><b>Родителски контрол при шофьорския курс<br/></b></i> </p>
      <p>Много важен момент в електронния контрол е, че родителите ще имат свободен достъп до системата и ще имат информация за обучението на тяхното дете какви упражнение отработва и кога и къде е било на кормуване, ще могат да дават оценки за качеството на услугата.</p>
      <p> </p>
      <p>За сравнение Красимир Георгиев показа как е сега и извади истински учебен картон. На него трябва да се попълва дата и час на кормуване, фамилия и подпис на преподавателя. Масова практика обаче е в картона да фигурира само подпис на курсиста, който обикновено го разписва накуп, че си е получил часа. Така, в картона има 31 подписа, колкото са необходимите часове по управление на МПС. "Ето това искат протестиращите да остане завинаги", обясни той.</p>
      <p> <br/> </p>
      <p>Всички тези промени в изпитите категорично няма да оскъпят курсовете. „Нека е ясно това нещо ще струва нула лева на автошколите. И ако някоя от школите изтъкне това като мотив значи ще злоупотреби“. </p>
      <related>
        <h4>Още по темата</h4>
        <a href="http://kanal3.bg/news/bulgaria/society/108593-Poveche-chasove-za-kormuvane-i-shofirane-prez-noshtta-sa-zalodzeni-v-novite-pravila-za-shofyorite"/>
        <a href="http://kanal3.bg/news/bulgaria/society/100401-Uvelichavat-se-chasovete-po-kormuvane%252C-a-s-tyah-i-cenata-na-shofyorskiya-kurs"/>
      </related>
    </article>
  </body>
</html>