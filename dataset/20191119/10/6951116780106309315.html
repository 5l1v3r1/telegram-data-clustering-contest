<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/il-paradiso-delle-signore-4-anticipazioni-trama-20-21-novembre/"/>
    <meta property="og:site_name" content="Novella 2000"/>
    <meta property="article:published_time" content="2019-11-19T10:25:16+00:00"/>
    <meta property="og:title" content="Il paradiso delle signore 4 anticipazioni e trama 20 e 21 novembre"/>
    <meta property="og:description" content="Il paradiso delle signore 4 anticipazioni e trama 20 e 21 novembre. Viene scelta la nuova Venere e scatta qualcosa tra Agnese e Armando."/>
  </head>
  <body>
    <article>
      <h1>Il paradiso delle signore 4 anticipazioni e trama 20 e 21 novembre</h1>
      <address><time datetime="2019-11-19T10:25:16+00:00">19 Nov 2019, 10:25</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <h3>Il paradiso delle signore 4 anticipazioni 20 e 21 novembre</h3>
      <p>A metà settimana continuano le <b>anticipazioni</b> sulla <b>trama</b> de<b> Il paradiso delle signore 4</b>. Prima, però, di vedere quello che succederà nelle puntate del <b><i>20 e 21 novembre</i></b>, come al solito, facciamo il <a href="https://www.novella2000.it/il-paradiso-delle-signore-4-anticipazioni-trama-18-19-novembre/">punto della situazione</a>.</p>
      <p><b>Nicoletta</b> e <b>Cesare</b> sono partiti per Bari, mandando all’aria i piani di <b>Riccardo</b>. Quest’ultimo, così, cerca di placare il dolore ricominciando a bere. <b>Adelaide</b> è preoccupata perché non sa dove sia il nipote. Grazie a <b>Cosimo</b> scopre che si trova al Circolo, luogo in cui vediamo sbraitare il giovane <b>Guarnieri</b> nei confronti di <b>Angela</b>, la quale si rifiuta di versargli altro alcol. Nel frattempo, a casa <b>Cattaneo</b> arriva una lettera da parte di <b>Federico</b>. Il figlio annuncia che tornerà a casa per le feste natalizie. Infine iniziano le selezioni per cercare la nuova Venere che prenderà il posto di <b>Nicoletta</b>. La scelta ricade su <b>Maria</b> e <b>Patrizia Vega</b>.</p>
      <p>Nella puntata di <i>martedì 20 novembre</i>, invece, <b>Agnese </b>cerca di far cambiare idea <b>Rocco</b> riguardo alle donne lavoratrici. <b>Armando</b>, inoltre, continua a voler persuadere il giovane a studiare per migliorarsi. Mentre al Paradiso inizia il periodo di prova delle Veneri, <b>Riccardo</b> si reca al Circolo per chiedere scusa ad <b>Angela</b>. Alla fine vediamo il giovane Guarnieri recarsi a casa di <b>Marta</b> e <b>Vittorio</b> chiedendo se sta per diventare zio, avendolo saputo da <b>Irene</b> che ha origliato la conversazione tra gli sposi.</p>
      <p>Vediamo, adesso, le <b>anticipazioni</b> e la <b>trama</b> delle puntate del <i><b>18 e 19 novembre</b></i> de <b>Il paradiso delle signore</b> <b>4</b>. Ecco quello che succederà.</p>
      <h3>Il paradiso delle signore 4 trama mercoledì 20 novembre</h3>
      <p>Stando alle <b>anticipazioni</b> de<b> Il paradiso delle signore 4</b>, <b>Luciano</b> e <b>Silvia</b>, dopo la partenza di <b>Nicoletta</b>, cercano di trovare un nuovo equilibrio familiare. Nel frattempo, <b>Riccardo</b> è sempre più inconsolabile. Infatti decide di passare qualche giorno alla villa di Rapallo. <b>Ludovica Brancia</b> vede una possibilità per riconquistare il cuore del giovane Guarnieri. Intanto, i piani di <b>Adelaide</b> e <b>Umberto</b> per appropriarsi dei soldi dei Brancia continuano. Nel mentre, <b>Marta</b> e <b>Vittorio</b> danno la notizia del bambino in arrivo ad <b>Adelaide</b>, <b>Umberto</b> e, in un secondo momento, anche al Paradiso. Infine, <b>Agnese</b> e <b>Armando</b> si trovano a cena a casa Cattaneo e iniziano ad approfondire la loro conoscenza.</p>
      <h3>Il paradiso delle signore 4 trama giovedì 21 novembre</h3>
      <p>Secondo le <b>anticipazioni</b> della puntata del<b><i> 21 novembre</i></b> de<b> Il paradiso delle signore 4</b>, il giorno seguente <b>Rocco</b> e <b>Salvatore</b> si fanno raccontare da <b>Agnese</b> la sua serata. In questo modo scoprono la presenza anche di <b>Armando</b>. I due ragazzi, perciò, presi dalla gelosia cominciano a tempestare di domande la povera Amato. La stessa scena si ripropone anche in caffetteria, dove <b>Marcello</b> si diverte ad assistere.</p>
      <p>Intanto, <b>Angela</b> trova al Circolo una lettera che <b>Riccardo</b> ha scritto la notte in cui sarebbe dovuto partire per l’America con <b>Nicoletta</b>. In seguito, arriva un annuncio da parte di <b>Vittorio</b>. Il signor Conti ha deciso di proiettare il Carosello per la nuova collezione degli abiti, disegnati da <b>Gabriella</b>, all’interno del Paradiso. Infine, <b>Patrizia</b> viene scelta come nuova Venere in sostituzione a <b>Nicoletta</b>. Così <b>Maria</b> cerca conforto in <b>Rocco</b>, <b>Armando</b> e <b>Agnese</b>.</p>
      <h3>Dove vedere Il paradiso delle signore in streaming</h3>
      <p>Se non avete tempo di guardare tutte e 160 puntate in diretta, dopo aver letto le <b>anticipazioni</b> e la <b>trama</b> de <b>Il paradiso delle signore 4</b>, esiste un metodo molto semplice per recuperarle. Infatti, venendo trasmesso su Rai 1 ogni giorno, eccetto il sabato e la domenica, dalle 15:40 circa, la piattaforma <b>streaming </b><a href="https://www.raiplay.it/"><b>RaiPlay</b></a> le aggiungerà al catalogo subito dopo la messa in onda. Il servizio è totalmente gratuito. Per registrarsi basta inserire una mail e una password valide, così da gustarsi tutti i contenuti disponibili al suo interno, dai varietà alle fiction.</p>
    </article>
  </body>
</html>