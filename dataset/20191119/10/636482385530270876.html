<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/concert-pentru-animale-in-bucuresti-sustinut-de-tallina-20095869"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T10:53:23+00:00"/>
    <meta property="og:title" content="Concert pentru animale, în București, susținut de Tallina"/>
    <meta property="og:description" content=" Vineri, 22 noiembrie, de la oră 20.00, la Hidden (str. Cornescu 4, zona Dorobanți), puteți petrece o seară frumoasă și - în același timp - puteți să"/>
  </head>
  <body>
    <article>
      <h1>Concert pentru animale, în București, susținut de Tallina</h1>
      <address><time datetime="2019-11-19T10:53:23+00:00">19 Nov 2019, 10:53</time> by <a rel="author">Cristian Lisandru</a></address>
      <p>
        <b> Vineri, 22 noiembrie, de la oră 20.00, la <i>Hidden</i> (str. Cornescu 4, zona Dorobanți), puteți petrece o seară frumoasă și – în același timp – puteți să ajutați și animăluțele pe care Asociația <i>Hope</i> le are în grijă.</b>
      </p>
      <p>Biletul costă 15 lei, dar va există și o cutie de donații unde cei care doresc pot dona mai mult. Toate fondurile și donațiile se vor oferi Asociației <i>Hope</i> – București. Evenimentul a fost organizat de Cătălina Tutulan, iar locația este oferită de către Mihai Drăgușin.  Concertul va fi susținut de Tallina, pe numele ei real Andreea Cătălina Tucă, artist pe care <i>Mango Records</i> și <i>DOMG</i> (Dorian Oswin și Mihai Gruia) mizează mult în perioada care urmează.</p>
      <p>Dorian Oswin a declarat că <i><b>”Tallina are un timbru aparte, are o voce care se potrivește foarte mult cu stilul nostru compozițional, ne înțelegem bine și credem mult în viitorul ei. Ne dorim să facem parte din cariera ei și încercam să o ajutăm cât mai mult pe acest drum frumos pe care și l-a ales”.</b></i></p>
      <figure>
        <img src="https://www.cancan.ro/wp-content/uploads/2019/11/73474983_1479611472189370_1335014696184446976_n.jpg"/>
        <figcaption>Tallina</figcaption>
      </figure>
      <p>Artista are deja două single-uri lansate împreună cu echipa <i>Cat Music</i>. Single-ul de debut este <i>„Inimă te vând”</i>, iar cel de-al doilea se numește <i>„Indigo”</i>.<br/>Concertul va dura 30 de minute, iar Tallina va fi acompaniată de Andrei Paul Călin (chitarist și cajonist) și Andrei Cristea (chitarist).</p>
    </article>
  </body>
</html>