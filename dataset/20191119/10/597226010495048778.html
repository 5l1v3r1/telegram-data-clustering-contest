<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082024-uchasniki-boyovih-dy-u-kremenchuc-zmozhut-bezkoshtovno-vivchati-anglysku.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-19T10:01:00+00:00"/>
    <meta property="og:title" content="Учасники бойових дій у Кременчуці зможуть безкоштовно вивчати англійську"/>
    <meta property="og:description" content=" Сьогодні о 17.30 відбудеться зустріч з викладачем та формування груп Учасники бойових дій у Кременчуці зможуть безкоштовно вивчати англійську. У Центрі соціально-психологічної адаптації"/>
  </head>
  <body>
    <article>
      <h1>Учасники бойових дій у Кременчуці зможуть безкоштовно вивчати англійську</h1>
      <address><time datetime="2019-11-19T10:01:00+00:00">19 Nov 2019, 10:01</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574150069_anglyska-dlya-atoshnikv.jpg"/>
      </figure>
      <p>
        <b>Сьогодні о 17.30 відбудеться зустріч з викладачем та формування груп</b>
      </p>
      <p>Учасники бойових дій у Кременчуці зможуть безкоштовно вивчати англійську. У Центрі соціально-психологічної адаптації УБД розпочинає свою роботу школа англійської мови.</p>
      <blockquote>Хочете подорожувати і відчувати себе впевнено у чужій країні? Хочете вільно спілкуватися з людьми різних національностей? Хочете мати ширші професійні перспективи? Welcome! - йдеться у повідомленні на сторінці Центру адаптації у Фейсбуці.</blockquote>
      <p>Вчити усіх охочих англійської буде волонтер Корпусу Миру США <a href="https://www.facebook.com/scott.buchholtz.3?fref=gs&amp;__tn__=%2CdK-R-R&amp;eid=ARDJb0F5AYqDQrXitM2EXuf0ofTqzrnwCUhlAm0EL_1IPDRIHzmDyzpaTeVhestHJd4_SvODzQCDEQ14&amp;dti=136331720408854&amp;hc_location=group">Scott Buchholtz</a>.</p>
      <p>Сьогодні, 19 листопада, о 17.30 у територіальному центрі соціального обслуговування (надання соціальних послуг) Автозаводського району відбудуться установчі збори (зустріч з викладачем, формування груп) за адресою: м. Кременчук, проспект Свободи, 130.</p>
      <p>Уточнити інформацію або попередньо зареєструватись на навчання можна за телефоном: 067-508-3540.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>