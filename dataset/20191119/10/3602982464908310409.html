<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/motorsport/motogp-marquez-rol-aanstelling-broer-druk/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T10:43:02+00:00"/>
    <meta property="og:title" content="MotoGP-kampioen Márquez speelde geen rol bij aanstelling broer: ‘Druk zal immens zijn’"/>
    <meta property="og:description" content="Zesvoudig wereldkampioen MotoGP Marc Márquez heeft geen rol gespeeld bij het aanstellen van zijn jongere broer Alex als teamgenoot in het fabrieksteam van Honda. “Ik heb me er niet mee bemoeid, hoewel het natuurlijk heel bijzonder is en ik ongelooflijk trots ben dat hij nu de plek inneemt naast mij in de box”, zei de…"/>
  </head>
  <body>
    <article>
      <h1>MotoGP-kampioen Márquez speelde geen rol bij aanstelling broer: ‘Druk zal immens zijn’</h1>
      <address>
        <time datetime="2019-11-19T10:43:02+00:00">19 Nov 2019, 10:43</time>
      </address>
      <p>
        <b>Zesvoudig wereldkampioen MotoGP Marc Márquez heeft geen rol gespeeld bij het aanstellen van zijn jongere broer Alex als teamgenoot in het fabrieksteam van Honda.</b>
      </p>
      <p>"Ik heb me er niet mee bemoeid, hoewel het natuurlijk heel bijzonder is en ik ongelooflijk trots ben dat hij nu de plek inneemt naast mij in de box", zei de Spaanse motorcoureur over de unieke aanstelling. Niet eerder vormden 2 broers een koppel in de koningsklasse van de motorsport.<br/><br/><b>Immense druk</b><br/>Márquez, die dit jaar ongenaakbaar was met 12 overwinningen, ziet ook op tegen de samenwerking met zijn broer. "Een stem in mij zegt dat hij beter in een ander team kan rijden. Want de druk zal immens zijn voor hem. Hij zal steeds vergeleken worden met zijn broer."<br/><br/><b>Eigen benadering</b><br/>Teambaas Alberto Puig bevestigde dat Marc geen bemoeienis heeft gehad. "We hebben voor Alex gekozen omdat hij de wereldkampioen in de Moto2 is. We zien in hem een groot talent voor de toekomst en willen hem deze kans geven in de MotoGP. Dat ze broers zijn is bijzonder, maar het maakt mij niets uit. Voor mij zijn het 2 coureurs die ieder hun eigen benadering en behandeling krijgen."</p>
    </article>
  </body>
</html>