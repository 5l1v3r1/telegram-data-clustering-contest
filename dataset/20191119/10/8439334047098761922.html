<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/o-tom-hanks-paraligo-na-paixei-sta-friends-enan-apo-tous-pio-charaktiristikous-rolous.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-19T10:16:00+00:00"/>
    <meta property="og:title" content="Ο Tom Hanks παραλίγο να παίξει στα Friends έναν από τους πιο χαρακτηριστικούς ρόλους"/>
    <meta property="og:description" content="Μπορείς να μαντέψεις ποιον θα έκανε;"/>
  </head>
  <body>
    <article>
      <h1>Ο Tom Hanks παραλίγο να παίξει στα Friends έναν από τους πιο χαρακτηριστικούς ρόλους</h1>
      <address>
        <time datetime="2019-11-19T10:16:00+00:00">19 Nov 2019, 10:16</time>
      </address>
      <p>Μπορείς να μαντέψεις ποιον θα έκανε;</p>
      <p>Μέσα στα 10 χρόνια που κράτησε η σειρά των Friends ήταν πολλοί οι διάσημοι σταρ που έκαναν το πέρασμα τους. Σε ένα από τα 236 συνολικά επεισόδια της μακροβιότερης τηλεοπτικής σειράς -συγκεκριμένα στο 200ο με τον τίτλο “The one woth the male nanny”- είδαμε τον Freddie Prinze Jr στο ρόλο της ντατάς της μικρής Emma, της κόρης του Ross Geller και της Rachel Green. Σε αυτό το ρόλο παραλίγο να δούμε έναν άλλο χολιγουντιανό σταρ και δεν είναι άλλος από τον Tom Hanks!</p>
      <p>Την αποκάλυψη έκανε ο Prinze Jr σε πρόσφατη συνέντευξή του στο Entertainment Weekly. “Ο ρόλος είχε προταθεί στον Tom Hanks αλλά δεν μπορούσε να τα καταφέρει λόγω υποχρεώσεων” εξήγησε. “Οπότε με πήρε ο ατζέντης μου και με ρώτησε αν θέλω να πάιξω στα Friends. Και είπα: “Ναι, θα κάνω ένα επεισόδιο στα Friends. Αυτό είανι τέλειο.’ Και μου απάντησε: ‘Ναι, το γυρισμα είναι αύριο. Θα σου στείλω το σενάριο’.”</p>
      <figure>
        <iframe src="https://www.youtube.com/embed/xL7vNtoudi0" width="560" height="315" data-service="Youtube" scrolling="no"/>
      </figure>
      <p>Ο ηθοποιός μοιράστηκε και μερικές ακόμα αναμνήσεις από την εποχή που έπαιξε στη σειρά. Μία από αυτές ήταν ότι ο David Schwimmer, που υποδύεται τον Ross, τον στήριξε πάρα πολύ διότι ο ίδιος είχε τεράστιο άγχος που έπαιζε σε μία από τις πιο πετυχημένες σειρές όλων των εποχών. “Μπήκε στο καμαρίνι και ήταν τόσο άνετος και τόσο παθιασμένος και γεμάτος ενέργεια. Μπήκε στο δωμάτιο και μου είπε: ‘Θα το λατρέψεις. Είναι ένας ρόλος σε δύο πράξεις και το κοινό είναι αφοσιωμένο. θα το απολαύσεις και δεν υπάρχει κανένας λόγος να αγχώνεσαι’.”</p>
      <p>Θυμάσαι και τη σκηνή που ο Sandy, όπως λεγόταν ο ρόλος, έπαιζε φλογέρα στην Emma για να κοιμηθεί; Ο Prinze Jr θυμάται ότι έμαθε να παίζει λίγες μόλις ώρες πριν το γύρισμα και ήταν αγχωμένος και για αυτό. Και πάλι ο Schimmer τον ενθάρρυνε λέγοντάς του ότι θα τα πάει περίφημα.</p>
      <p>Πηγή: marieclaire.gr</p>
    </article>
  </body>
</html>