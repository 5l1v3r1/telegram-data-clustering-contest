<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/live-i-parousiasi-tou-antikapnistikou-nomou/2918823/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T10:16:56+00:00"/>
    <meta property="og:title" content="Η παρουσίαση του αντικαπνιστικού νόμου"/>
    <meta property="og:description" content="Ο νέος αντικαπνιστικός νόμος ο οποίος είναι ένα από τα στοιχήματα της κυβέρνησης παρουσιάστηκε στο Ίδρυμα Σταύρος Νιάρχος παρουσία του πρωθυπουργού, Κυριάκου Μητσοτάκη."/>
  </head>
  <body>
    <article>
      <h1>Η παρουσίαση του αντικαπνιστικού νόμου</h1>
      <h2>Ο νέος αντικαπνιστικός νόμος ο οποίος είναι ένα από τα στοιχήματα της κυβέρνησης παρουσιάστηκε στο Ίδρυμα Σταύρος Νιάρχος παρουσία του πρωθυπουργού, Κυριάκου Μητσοτάκη.</h2>
      <address><time datetime="2019-11-19T10:16:56+00:00">19 Nov 2019, 10:16</time> by <a rel="author">Newsit Newsroom</a></address>
      <p>Ο νέος αντικαπνιστικός νόμος και η ενημερωτική του καμπάνια παρουσιάστηκαν από τον υπουργό Υγείας, Βασίλη Κικίλια. Σύμφωνα με την Κοινή υπουργική απόφαση που δημοσιεύθηκε ήδη για τους παραβάτες του αντικαπνιστικού νόμου <a href="https://www.newsit.gr/ellada/antikapnistikos-nomos-ayta-einai-ta-prostima-oli-i-kya/2918015/">προβλέπονται τσουχτερά πρόστιμα.</a> Τα πρόστιμα, Θα ξεκινούν από 100 ευρώ και θα φτάνουν τα 10.000 ευρώ. Αυξάνονται από 50 σε 100 ευρώ τα πρόστιμα για τους καπνιστές.</p>
      <p>«Η απαγόρευση του καπνίσματος αποτελεί μία τολμηρή πρωτοβουλία για την προστασία της Δημόσιας Υγείας. Μία εμβληματική κίνηση εκσυγχρονισμού και εξευγενισμού της καθημερινότητάς μας. Αλλά και μία άσκηση αλληλοσεβασμού που τελικά ενδυναμώνει την κοινωνική συνοχή», ανέφερε ο πρωθυπουργός στο χαιρετισμό του στην εκδήλωση επίσημης ενημέρωσης του Εθνικού Σχεδίου Δράσης κατά του Καπνίσματος από το Υπουργείο Υγείας.</p>
      <p>Ο κ. Μητσοτάκης επεσήμανε ακόμη πως και άλλες χώρες το κατάφεραν και μπορεί να το πράξει και η χώρα μας, και συμπλήρωσε: «δεν υπάρχει πια καμία δικαιολογία του τύπου, “αυτά δεν γίνονται στην Ελλάδα”». «Ένδεκα νομοθετήματα, Προεδρικά Διατάγματα και υπουργικές αποφάσεις μέσα σε 10 χρόνια, με μηδενικά αποτελέσματα. Αυτός είναι ο θλιβερός απολογισμός της απαγόρευσης καπνίσματος σε κλειστούς χώρους, που υποτίθεται ότι θεσμοθετήθηκε το 2009» είπε ο Κυριάκος Μητσοτάκης σημειώνοντας πως «οι κυβερνήσεις δεν τόλμησαν, η Διοίκηση αδράνησε και η κοινωνία ανέχτηκε. Σαν το κάπνισμα να μην αφορά την Υγεία και τον Πολιτισμό μας. Και σαν να αποτελεί μία ανώδυνη λεπτομέρεια».</p>
      <h3>Δείτε την παρουσίαση στο Ίδρυμα Σταύρος Νιάρχος</h3>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkyriakosmitsotakis%2Fvideos%2F460086291284654%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>