<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/pracvniki-novojavorvskoji-tec-vijshli-na-robotu-ta-pochali-tehnchn-roboti--do-pusku-58049"/>
    <meta property="og:site_name" content="Україна Комунальна"/>
    <meta property="article:published_time" content="2019-11-19T10:57:00+00:00"/>
    <meta property="og:title" content="Працівники Новояворівської ТЕЦ вийшли на роботу та почали технічні роботи до пуску"/>
    <meta property="og:description" content="Представники майбутнього управителя Новороздільської та Новояворівської ТЕЦ ТОВ «Нафтогаз Тепло», яке входить до групи Нафтогаз, зустрілися у Новому Роздолі з працівниками місцевої ТЕЦ"/>
  </head>
  <body>
    <article>
      <h1>Працівники Новояворівської ТЕЦ вийшли на роботу та почали технічні роботи до пуску</h1>
      <address>
        <time datetime="2019-11-19T10:57:00+00:00">19 Nov 2019, 10:57</time>
      </address>
      <p><b>Представники майбутнього управителя Новороздільської та Новояворівської ТЕЦ ТОВ «Нафтогаз Тепло», яке входить до групи Нафтогаз, зустрілися у Новому Роздолі з працівниками місцевої ТЕЦ<br/><br/></b>Представники майбутнього управителя Новороздільської та Новояворівської ТЕЦ ТОВ «Нафтогаз Тепло», яке входить до групи Нафтогаз, зустрілися у Новому Роздолі з працівниками місцевої ТЕЦ, у тому числі з тими, які звільнились через невиплату заробітної плати попереднім управителем.<br/> <br/>Вже 136 людей прийняті на роботу в ТОВ «Нафтогаз Тепло» на Новороздільській ТЕЦ та 160 на Новояворівській ТЕЦ. Документи інших працівників щодо поновлення на роботі будуть оформлені найближчим часом.<br/> <br/>Сьогодні мають укласти договір на управління ТЕЦ між Національним агентством України з питань виявлення, розшуку та управління активами, одержаними від корупційних та інших злочинів (АРМА) та ТОВ «Нафтогаз Тепло», і буде виплачено аванс працівникам ТЕЦ у двох містах.<br/> <br/>Працівники Новояворівської ТЕЦ вже вийшли на роботу та почали технічні роботи для підготовки ТЕЦ та тепломереж міста до пуску. Цієї середи планується розпочати газопостачання Новояворівської ТЕЦ, після чого в оселі мешканців надійде тепло.<br/> <br/>У Новому Роздолі проводяться підготовчі технічні роботи, зокрема, проводиться заповнення тепломереж та проведення випробувань, щоб опалювальний сезон у місці розпочався якнайшвидше. Ситуація ускладнена тим, що регламентні роботи на тепломережах та супутній інфраструктурі у Новому Роздолі вже давно не фінансувались і не проводились належним чином.<br/> <br/>Після підготовки ТЕЦ та успішного запуску опалювального сезону працівники отримають преміальні виплати. <br/> </p>
      <p>Найближчим часом Нафтогаз Тепло має отримати від НКРЕКП ліцензії на виробництво електричної енергії та на виробництво, транспортування і постачання теплової енергії, а також дозвіл на концентрацію від Антимонопольного комітету. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/stanom-na-19-listopada-v-ukrajin-opaljujutsja-991-objektv-zhitlovogo-fondu-58054"/>
        <a href="http://jkg-portal.com.ua/ua/publication/one/priznacheno-kervnika-novorozdlskoji-ta-novojavorvskoji-tec-58046"/>
        <a href="http://jkg-portal.com.ua/ua/publication/one/opalennja-u-novomu-rozdol-zapustjat-lishe-napriknc-tizhnja-58043"/>
      </related>
    </article>
  </body>
</html>