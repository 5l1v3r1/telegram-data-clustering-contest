<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/ekonomi/135083/fatih-altayli-tarafini-belli-etti-erdogan-gibi-dusunuyordum-ama"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T10:13:00+00:00"/>
    <meta property="og:title" content="Fatih Altaylı tarafını belli etti: Erdoğan gibi düşünüyordum ama..."/>
    <meta property="og:description" content="Habertürk yazarı Fatih Altaylı , Erdoğan'ın battığını iddia ettiği İskandinav ülkeleriyle ilgili tartışmaya dahil oldu."/>
  </head>
  <body>
    <article>
      <h1>Fatih Altaylı tarafını belli etti: Erdoğan gibi düşünüyordum ama...</h1>
      <h2>Habertürk yazarı Fatih Altaylı , Erdoğan'ın battığını iddia ettiği İskandinav ülkeleriyle ilgili tartışmaya dahil oldu.</h2>
      <address>
        <time datetime="2019-11-19T10:13:00+00:00">19 Nov 2019, 10:13</time>
      </address>
      <p><b>Fatih Altaylı,</b> bugünkü yazısının ilgili bölümünde, <b>Emeklilikte Yaşa Takılanlar</b>'ın tarafına geçtiğini yazdı. </p>
      <p>AKP'li Cumhurbaşkanı Erdoğan’ın İstanbul’da yaptığı konuşmada Emeklilikte Yaşa Takılanlar ile ilgili, “<b>Tutturmuşlar bir EYT, erken emeklilik… İskandinav ülkelerinin hepsi bu sistemle battı”</b> sözlerinin yankıları sürüyor. </p>
      <p><b>"Ben de artık EYT’lileri destekliyorum."</b> diyen Altaylı'nın yazısından ilgili bölüm şöyle: </p>
      <p>EYT’lilerden tarafa geçtim</p>
      <p>Emeklilikte Yaşa Takılanlar konusunda ben de Cumhurbaşkanı Erdoğan gibi düşünüyordum.</p>
      <p>Türkiye’de o zamanki adıyla SSK, şimdiki adıyla SGK’nın batmasındaki nedenin Demirel- Tansu Çiller projesi olan emeklilik yaşının erkene çekilmesi olduğunu biliyordum.</p>
      <p>Kemal Kılıçdaroğlu’nun bu siyasi karar nedeniyle zor duruma düşen SSK’nın genel müdürü olduğunu ve kendisine ait olmayan bir kabahatin suçlusu ilan edildiğini de daha önce yazmıştım.</p>
      <p>Ancak birkaç gün önce fikrim değişti.<br/>Cumhurbaşkanı Erdoğan, EYT denilen “Emeklilikte yaşa takılanların” sorununun çözülmesi için talep ettikleri düzenlemenin yapılması halinde Türkiye’nin aynen İskandinav ülkeleri gibi “batacağını” söyledi.</p>
      <p>Açıkçası bunu bilmiyordum.<br/>İskandinav ülkelerinin erken emeklilik nedeniyle bu hale düştüklerini yeni öğrendim.</p>
      <p>Ben de artık EYT’lileri destekliyorum.</p>
      <p>Ben de İskandinav ülkeleri gibi batık bir ülkede yaşamak istiyorum.</p>
      <related>
        <a href="https://www.gercekgundem.com/siyaset/134866/suleyman-soylu-turkiyenin-komsulari-son-3-4-ayda-birkac-defa-degisti"/>
      </related>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/135141/butce-komisyonunda-eyt-tartismasi"/>
        <a href="https://www.gercekgundem.com/siyaset/135057/yasar-okuyan-ve-zafer-sahin-arasinda-eyt-gerginligi"/>
        <a href="https://www.gercekgundem.com/ekonomi/134975/eytsydd-baskani-ozupak-asla-pes-etmek-yok"/>
        <a href="https://www.gercekgundem.com/guncel/134966/akp-kapiyi-kapatti-ama-eytliler-yilmiyor"/>
        <a href="https://www.gercekgundem.com/siyaset/134941/mhpli-vekilden-akpyi-kizdiracak-eyt-yorumu"/>
        <a href="https://www.gercekgundem.com/guncel/134926/akp-sozcusu-celik-acikladi-eytye-son-nokta-konuldu-mu"/>
        <a href="https://www.gercekgundem.com/guncel/134892/hukumetin-veremedigi-eytli-sayisini-acikladi"/>
        <a href="https://www.gercekgundem.com/siyaset/134883/chpden-erdogana-eyt-yaniti-bu-kaynagi-bulamiyorsaniz-susacaksiniz"/>
        <a href="https://www.gercekgundem.com/ekonomi/134848/chpden-eyt-aciklamasi"/>
        <a href="https://www.gercekgundem.com/guncel/134766/erdoganin-eyt-aciklamasina-sendikalardan-ortak-tepki"/>
      </related>
    </article>
  </body>
</html>