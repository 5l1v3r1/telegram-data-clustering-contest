<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/nytt-skred-i-rasomradet-utanfor-kungalv/"/>
    <meta property="og:site_name" content="DN.SE"/>
    <meta property="article:published_time" content="2019-11-19T10:09:34+00:00"/>
    <meta property="og:title" content="Nytt skred i rasområdet utanför Kungälv"/>
    <meta property="og:description" content="Ett nytt skred inträffade under måndagen inom det avspärrade området vid Lökeberg, utanför Kungälv."/>
  </head>
  <body>
    <article>
      <h1>Nytt skred i rasområdet utanför Kungälv</h1>
      <address><time datetime="2019-11-19T10:09:34+00:00">19 Nov 2019, 10:09</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Ett nytt skred inträffade under måndagen inom det avspärrade området vid Lökeberg, utanför Kungälv.<br/>– Det var uppskattningsvis 100 kubikmeter lera som rasat, säger Kristoffer Gottlieb på Bohus räddningstjänst till TT.</b>
      </p>
      <p>Det som primärt oroar räddningstjänsten är att det i de arbetsmaskiner som står innanför avspärrningarna finns omkring en kubikmeter diesel och dessutom andra petroleumprodukter, i form av hydrauloljor och liknande.</p>
      <p>– Det är en känslig miljö, viken utanför är väldigt sårbar. Räddningstjänsten arbetar i första läget med att säkerställa att de petroleumprodukter som finns i maskinerna inte ska hamna i havet, säger Kristoffer Gottlieb.</p>
      <p><b>Det nya skredet</b> <b>inträffade </b>i närheten av de tunga maskinerna.</p>
      <p>– Maskinerna står i ett område där inte ens vår ingen personal får vistas. Vi jobbar nu med att undersöka om vi kan beträda området eller om vi måste göra stabiliseringsåtgärder innan vi kan gå in, säger Gottlieb.</p>
      <p><b>Statens geotekniska institut</b>, SGI, är på plats och borrar. Förhoppningen är att borrningarna ska ge ett underlag till bedömningen av området, skriver <a href="https://kungalvsposten.se/nyheter/nya-stora-ras-i-skredomradet-i-lokeberg/">Kungälvs-Posten</a>.</p>
      <p>Under tisdagen finns brandmän på plats ifall det värsta skulle inträffa.</p>
      <p>– Det finns ett rigoröst säkerhetsarbete inom området. Arbetet är inte riskfritt, säger Kristoffer Gottlieb.</p>
    </article>
  </body>
</html>