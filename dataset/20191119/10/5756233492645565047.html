<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622279/%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%D8%A7%DA%A9%D8%AB%D8%B1-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C%D8%AA%D8%A7%DA%A9%DB%8C%D8%AF-%D8%A8%D8%B1-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%B2%D9%86%D8%AC%DB%8C%D8%B1%DA%86%D8%B1%D8%AE-%D8%AF%D8%B1-%D8%A8%D8%B1%D8%AE%DB%8C-%D9%85%D8%AD%D9%88%D8%B1%D9%87%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T10:58:00+00:00"/>
    <meta property="og:title" content="بارش برف و باران در اکثر محورهای مواصلاتی/تاکید بر استفاده از زنجیرچرخ در برخی محورها"/>
    <meta property="og:description" content="رییس مرکز اطلاعات و کنترل ترافیک پلیس راهور ناجا از بارش باران و برف در اکثر محورهای مواصلاتی کشور خبر داد."/>
  </head>
  <body>
    <article>
      <h1>بارش برف و باران در اکثر محورهای مواصلاتی/تاکید بر استفاده از زنجیرچرخ در برخی محورها</h1>
      <address>
        <time datetime="2019-11-19T10:58:00+00:00">19 Nov 2019, 10:58</time>
      </address>
      <p>
        <i>رییس مرکز اطلاعات و کنترل ترافیک پلیس راهور ناجا از بارش باران و برف در اکثر محورهای مواصلاتی کشور خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ نادر رحمانی در مورد آخرین وضعیت ترافیکی راه‌های کشور گفت: در حال‌حاضر ترافیک در آزادراه کرج_قزوین در محدوده مهرشهر تا پل حصارک و قزوین_کرج، کرج_تهران از پل استاندارد تا گرم‌دره ترافیک سنگین تا نیمه‌سنگین و پرحجم گزارش شده است. همچنین در جاده مخصوص کرج_تهران نیز ترافیک پرحجم مشاهده می‌شود.</p>
      <p>وی درباره مداخلات جوی در محورهای مواصلاتی کشور نیز اظهار کرد: در اکثر محورهای آذربایجان شرقی، زنجان، قزوین، البرز، اردبیل، اسالم به خلخال و دیلمان در استان گیلان، بارش برف گزارش شده است. همچنین در اکثر محورهای مواصلاتی استان‌های فارس، گیلان، گلستان، بوشهر و شرق استان تهران بارش باران مشاهده می‌شود.</p>
      <figure>
        <img src="https://aftabnews.ir/files/fa/news/1398/8/28/361060_719.jpg"/>
      </figure>
      <p>رییس مرکز اطلاعات و کنترل ترافیک پلیس راهور ناجا ادامه داد: در ارتفاعات استان‌های اردبیل و اغلب محورهای استان اصفهان نیز، مه‌گرفتگی مشاهده می‌شود.</p>
      <p>وی با اشاره به وضعیت جوی راه‌های کشور تاکید کرد: تردد در محورهای زنجان_طارم، اردبیل_خلخال و اسالم_خلخال حتما باید به وسیله زنجیر چرخ صورت گیرد.</p>
      <p>وی در پایان از مردم خواست پیش از آغاز سفر از طریق شماره گیری ٨٨٢۵۵۵۵۵ طی ساعات شبانه روز از آخرین وضعیت جوی و ترافیکی راه‌های کشور مطلع شوند.</p>
    </article>
  </body>
</html>