<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/trenta_mio_marito_rinuncia_all_alloggio-6577770/news/2019-11-19/"/>
    <meta property="og:site_name" content="Agi"/>
    <meta property="article:published_time" content="2019-11-19T10:15:00+00:00"/>
    <meta property="og:title" content="La Trenta ha rinunciato all'alloggio (del marito)"/>
    <meta property="og:description" content="&quot;Per amore sta rinunciando a un suo diritto&quot; dice l'ex ministro della Difesa dell’appartamento di servizio al centro di feroci polemiche "/>
  </head>
  <body>
    <article>
      <h1>La Trenta ha rinunciato all'alloggio (del marito)</h1>
      <h2>"Per amore sta rinunciando a un suo diritto" dice l'ex ministro della Difesa dell’appartamento di servizio al centro di feroci polemiche </h2>
      <address><time datetime="2019-11-19T10:15:00+00:00">19 Nov 2019, 10:15</time> by <a rel="author">AGI - Agenzia Giornalistica Italia</a></address>
      <p>"Lasceremo <b>l'appartamento</b> nel tempo che ci sarà dato per fare un <b>trasloco</b>". Lo ha detto l'ex ministro della Difesa, <b>Elisabetta Trenta</b> a "mattino24", su Radio 24. "Mio marito, titolare dell'alloggio, sta presentando istanza di rinuncia della casa. Il suo è <b>un atto d'amore</b> nei miei confronti", ha proseguito.</p>
      <p>"Non mi sono arresa. Mio marito, che è titolare dell'alloggio e che ne ha il diritto, come ha già fatto nel passato quando l'ho demansionato fa un altro passo indietro, ma lo fa per tutelare me e la mia serenità, perché in tre giorni sono stata oggetto di una <b>ingiusta gogna mediatica</b>, e passerò i prossimi giorni a fare le querele" ha spiegato l'ex ministro.</p>
      <p>"Non è giusto" ha detto Elisabetta Trenta "che una privata cittadina sia sottoposta a tutto questo per non aver fatto nulla, quindi io mi devo difendere, e facendo questo mi rafforzo, facendo vedere a tutti che c'è qualcuno che ha la faccia pulita fino in fondo. Mio marito per amore sta rinunciando a un suo diritto".</p>
    </article>
  </body>
</html>