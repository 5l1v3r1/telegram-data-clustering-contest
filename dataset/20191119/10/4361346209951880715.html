<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/jobban-alszik-ha-lefekves-elott-kereszthuzatot-csinal/186886"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T10:00:00+00:00"/>
    <meta property="og:title" content="Jobban alszik, ha lefekvés előtt kereszthuzatot csinál"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Jobban alszik, ha lefekvés előtt kereszthuzatot csinál</mark>
      </h1>
      <address><time datetime="2019-11-19T10:00:00+00:00">19 Nov 2019, 10:00</time> by <a rel="author">Bors</a></address>
      <p>
        <b>Az ember mentális állapotára és az egész­ségére is hatással van a friss levegő. De vajon hányszor kell szellőztetni a hidegben? </b>
        <b>Az ember mentális állapotára és az egész­ségére is hatással van a friss levegő. De vajon hányszor kell szellőztetni a hidegben?</b>
      </p>
      <p>Könnyen lehet, hogy azért köhög és panaszkodik folyton légúti megbetegedés miatt, mert rosszul szellőztet otthon. Nem kell ahhoz tömegbe menni, hogy elhatalmasodjon az emberen a nyavalya, elég ha túl sokat vagy túl keve­set nyitogatja otthon az ablakot.</p>
      <p>– A legideálisabb télen és nyáron is, ha átlagosan az egész lakásban 21 Celsius- fok van. Ez bőven elegendő a szervezet számára. Naponta minimum kétszer, de inkább háromszor szellőztessen egészsége érdekében! – mondta a Borsnak dr. Bense Tamás családorvos.</p>
      <h3>Szaporodnak a kórokozók</h3>
      <p>A rossz otthoni levegő miatt megjelenhet penész a falon, páralecsapódás de allergiás tünetek is.</p>
      <figure>
        <img src="http://media.borsonline.hu/cikk/20/192488/big-lead/650x360/2028368_shutterstock-48529869411.jpg"/>
        <figcaption>© shutterstock</figcaption>
      </figure>
      <p><b>Az emberi légzőszervek számára az ideális páratartalom 40-60 százalék.</b> Az ennél magasabb már káros a szervezetre. Nemcsak a poratkák, hanem a gombák és a baktériumok elszaporodását is eredményezi. Rendkívül magas az asztmás betegek száma az elmúlt években, ami kapcsolatba hozható azzal, hogy egyre több időt töltenek zárt, rosszul szellőző helyiségekben.</p>
      <p>Legyen az iroda, raktár vagy rosszul szellőztetett otthon. Nem mellesleg a megfelelő koncentrációképesség és mentális frissesség egyik legfontosabb feltétele a megfelelő levegőminőség.</p>
      <h3>Távollét alatt is fontos</h3>
      <p>A szakértők szerint még akkor is meg kell oldani a napi többszöri levegőcserét, ha nincs otthon.</p>
      <p>– Ha teheti, mindenképpen kérjen meg valakit, hogy a postaláda és a zárak ellenőrzése mellett nyissa kis pár percre az ablakokat! Ha erre nincs lehetősége, akkor amint belép a lakásába, egyből csináljon egy jó nagy kereszthuzatot, csak ezután kezdjen el kipakolni – tanácsolja a családorvos.</p>
      <h3>Nyitott ablaknál főzze meg az ebédet!</h3>
      <p>Vannak olyan szituációk, amikor elengedhetetlen, hogy ne legyen nyitva az ablak. Ilyenkor nem kell megijedni, nem fog kihűlni a lakás, mivel rövid idő alatt ez szinte teljesen lehetetlen.</p>
      <figure>
        <img src="http://media.borsonline.hu/cikk/20/192488/gallery-picture/645w/2028377_shutterstock-12389694701.jpg"/>
        <figcaption>© shutterstock</figcaption>
      </figure>
      <h3>De akkor nézzük is meg, hogy mikor kell kitárni a dupla szárnyakat!</h3>
      <p>
        <b>- Lefekvés előtt csináljon egy gyors kereszthuzatot, utána sokkal mélyebben tud majd aludni.</b>
      </p>
      <p>
        <b>- Ébredés után is cserélni kell az éjszaka elhasznált levegőt. Pár percig szellőztessen!</b>
      </p>
      <p>
        <b>- Főzéskor nemcsak a szagok miatt, a rengeteg pára és gőz miatt kell bukó ablak mellett főzni, vagy szagelszívó használata esetén szellőztetni.</b>
      </p>
      <figure>
        <img src="http://media.borsonline.hu/cikk/20/192488/gallery-picture/645w/2028379_shutterstock-15626209631.jpg"/>
        <figcaption>Takarítás után minden esetben ki kell szellőztetni, de elég pár perc is © shutterstock</figcaption>
      </figure>
      <p>
        <b>- Takarítás után is szükséges a kereszthuzat azért, hogy a tisztítószerek szaga kimenjen a lakásból.</b>
      </p>
    </article>
  </body>
</html>