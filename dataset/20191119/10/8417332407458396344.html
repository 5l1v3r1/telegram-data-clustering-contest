<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/19/Parkering-ved-Spektrum-p%C3%A5-plassene-til-St.-Olav-20417191.ece"/>
    <meta property="og:site_name" content="adressa.no"/>
    <meta property="article:published_time" content="2019-11-19T10:38:45+00:00"/>
    <meta property="og:title" content="Parkering ved Spektrum på plassene til St. Olav"/>
    <meta property="og:description" content="…"/>
  </head>
  <body>
    <article>
      <h1>Parkering ved Spektrum på plassene til St. Olav</h1>
      <h2>Debatt</h2>
      <address><time datetime="2019-11-19T10:38:45+00:00">19 Nov 2019, 10:38</time> by <a rel="author">Ansatt St. Olavs hospital</a></address>
      <aside><a href="https://www.adressa.no/meninger/ordetfritt/2019/11/19/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/19/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/19/javascript:void(0);">Del denne artikkelen på e-post</a></aside>
      <p>Jeg finner det interessant å lese Adressa etter helgens boligmesse. <a href="https://www.adressa.no/pluss/kultur/2019/11/17/Hvor-folk-kommer-fra-vet-jeg-ikke.-Det-er-jo-ikke-parkeringsplasser-her-20409893.ece">Her uttaler Rudi Rørstad,</a> prosjektleder for boligmessa følgende: «Hvor folk kommer fra, vet jeg ikke. Det er jo ikke parkeringsplasser her!».</p>
      <p>Jeg kan fortelle hvor folk parkerte. Ansatteparkering ved St. Olavs hospital var tatt i bruk. Og verre, parkeringsplassene som er satt av til ansatte som rykker ut til akutte operasjoner var alle opptatt.</p>
      <p>
        <b>LES OGSÅ: <a href="https://www.adressa.no/pluss/kultur/2019/11/13/Festival-har-v%C3%A6rt-i-kontakt-med-Trondheim-Spektrum-20377605.ece">Festival har vært i kontakt med Trondheim Spektrum</a></b>
      </p>
      <p>Ifølge en parkeringsvakt innleid til formålet, var det gitt beskjed om at disse parkeringsplassene ikke ble benyttet på helg. Jeg lurer på hvor denne informasjonen kom fra.</p>
      <p>Jeg håper inderlig at man slipper å oppleve at disse parkeringsplassene benyttes ved kommende store arrangement i Spektrum. Det kan i verste fall gå utover pasienters liv og helse dersom man forsinkes til akutte operasjoner.</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
    </article>
  </body>
</html>