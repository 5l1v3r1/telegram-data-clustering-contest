<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/19/ps5-design-controller-svelato-da-brevetto/"/>
    <meta property="og:site_name" content="Webnews"/>
    <meta property="article:published_time" content="2019-11-19T10:36:00+00:00"/>
    <meta property="og:title" content="PS5, design del controller svelato da un brevetto?"/>
    <meta property="og:description" content="Il design del controller di PS5 potrebbe essere stato svelato dalle immagini di un brevetto."/>
  </head>
  <body>
    <article>
      <h1>PS5, design del controller svelato da un brevetto?</h1>
      <h2>Il design del controller di PS5 potrebbe essere stato svelato dalle immagini di un brevetto.</h2>
      <address><time datetime="2019-11-19T10:36:00+00:00">19 Nov 2019, 10:36</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p><a href="https://www.webnews.it/speciale/playstation-5/">PS5</a> è a circa un anno dal suo debutto, ma è possibile che il controller della nuova console sia stato già svelato da Sony. Sarebbero infatti emerse in rete alcune <a href="https://www.j-platpat.inpit.go.jp/d0200">immagini</a> dall’ufficio brevetti nipponico, che forniscono alcuni indizi su ciò che dei giocatori potranno aspettarsi.</p>
      <p>Di primo acchito, il controller <b>non sembrerebbe così diverso dal DualShock 4</b>, ma guardando più attentamente ci sono alcune differenze con il pad di PlayStation 4. Anzitutto, pare che la nuova periferica non includa il led luminoso: se a questo si aggiunge una batteria migliore, che sappiamo Sony ha tutte le intenzioni di integrare nel controller, è probabile che il ciclo di ricarica possa durare più a lungo.</p>
      <p>Si possono notare inoltre dei trigger più grandi, mentre un dettaglio a cui è difficile dare un senso è inclusione di quelle che sembrano due prese per cuffie separate nella parte inferiore del pad. Ciò che colpisce maggiormente, tuttavia, è che Sony sembra voler rimanere ancorata alla tradizione: proprio come il DualShock 4, anche il controller di PS5 dovrebbe mantenere due levette simmetriche, una delle caratteristiche distintive del marchio.</p>
      <p>Come al solito, quando emergono immagini da un brevetto vanno sempre prese con le pinze, perché è possibile che il design finale possa differire in modo significativo da ciò che emerge. <b>Mark Cerny</b> di Sony ha affermato che la periferica presenterà vibrazione e feedback tattili migliorati, che faranno in modo di migliorare l’esperienza di gioco. Comprenderà anche trigger “adattabili” che gli sviluppatori saranno in grado di programmare per rendere i controlli più comodi e consoni alle proprie esigenze. Maggiori dettagli su PS5 saranno probabilmente forniti nei mesi che precederanno <a href="https://www.webnews.it/2019/10/18/playstation-5-potrebbe-debuttare-a-dicembre-2020/">il lancio</a>.</p>
      <p>Se vuoi aggiornamenti su <i>Console, PlayStation 5</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>