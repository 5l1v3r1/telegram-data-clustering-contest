<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ushkodzhennya_buly_nesumisni_z_zhyttyam_na_lvivshchyni_vodiyka_naihala_na_velosypedysta_331082.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T10:15:00+00:00"/>
    <meta property="og:title" content="Ушкодження були несумісні з життям: на Львівщині водійка наїхала на велосипедиста"/>
    <meta property="og:description" content="Дорожньо-транспортна пригода сталась 18 листопада близько 18.00 на автодорозі ʺКомарно-Дрогобичʺ неподалік одного з сіл Городоцького району. Про це Гал-інфо повідомили у відділі комунікації поліції Львівської області."/>
  </head>
  <body>
    <article>
      <h1>Ушкодження були несумісні з життям: на Львівщині водійка наїхала на велосипедиста</h1>
      <h2>Дорожньо-транспортна пригода сталась 18 листопада близько 18.00 на автодорозі ʺКомарно-Дрогобичʺ неподалік одного з сіл Городоцького району. Про це Гал-інфо повідомили у відділі комунікації поліції Львівської області.</h2>
      <address>
        <time datetime="2019-11-19T10:15:00+00:00">19 Nov 2019, 10:15</time>
      </address>
      <figure>
        <img src="https://galinfo.com.ua/media/gallery/intxt/v/e/velosyped.jpg"/>
        <figcaption>Фото ілюстративне.</figcaption>
      </figure>
      <p>Як попередньо встановили правоохоронці, водій автомобіля ʺAudiʺ, 33-річна мешканка Дрогобицького району, скоїла наїзд на велосипедиста, 60-річного жителя одного з сіл на Самбірщині. Внаслідок наїзду чоловік отримав тілесні ушкодження, від яких помер на місці події.</p>
      <p>Поліцейські встановлюють обставини ДТП, відкрито кримінальне провадження за ч.2 ст.286 (порушення правил безпеки дорожнього руху) КК України. Санкція статті передбачає покарання – позбавлення волі на строк від трьох до п’яти років з позбавленням права керувати транспортними засобами на строк до трьох років або без такого.</p>
      <p>Нагадаємо, як писало Гал-інфо, у Львові <a href="https://galinfo.com.ua/news/u_lvovi_trayvay_zbyv_lyudynu_330974.html">трамвай збив людину</a>.</p>
    </article>
  </body>
</html>