<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/il-collegio-4-martina-brondin-vittima-cyberbullismo-risponde-rivelazione/"/>
    <meta property="og:site_name" content="Novella 2000"/>
    <meta property="article:published_time" content="2019-11-19T10:44:31+00:00"/>
    <meta property="og:title" content="Il Collegio 4: Martina Brondin vittima di cyberbullismo. La dura risposta"/>
    <meta property="og:description" content="Martina Brondin de Il Collegio 4 è stata vittima di cyberbullismo sui social. Lei risponde duramente, poi fa una rivelazione"/>
  </head>
  <body>
    <article>
      <h1>Il Collegio 4: Martina Brondin vittima di cyberbullismo. La dura risposta</h1>
      <address><time datetime="2019-11-19T10:44:31+00:00">19 Nov 2019, 10:44</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Martina Brondin de Il Collegio 4 vittima di cyberbullismo. Lei risponde duramente</h3>
      <p>Che <b>Il Collegio 4</b> sia tra le trasmissioni più attese del piccolo schermo non vi era alcun dubbio, e a dirlo sono proprio i numeri! Tra record di ascolti e non solo, ormai le riprese sono terminate (nonostante il programma sia in onda) da tempo e i collegiali sono tornati alla loro vita di tutti i giorni. Dei protagonisti ricordiamo ovviamente <b>Martina Brondin</b>, la quale si è lasciata sfuggire una<b> rivelazione</b> sul <a href="https://www.raiplay.it/programmi/ilcollegio/">programma</a>. Ma prima di arrivare a questo occupiamoci di un altro fatto che la riguarda da vicino.</p>
      <p>La<b> Brondin</b>, <a href="https://www.novella2000.it/maggy-gioia-il-collegio-risponde-agli-insulti-e-minacce/">esattamente come Maggy Gioia,</a> è stata <b>vittima di cyberbullismo</b> da parte di alcuni haters, i quali nei suoi confronti sembrano esserci andati giù pesante. La sua colpa pare sia stata di aver condiviso delle storie dove ha dato un bacio sulla guancia sul suo compagno de <b>Il Collegio 4</b>, <a href="https://www.novella2000.it/chi-e-mario-tricca-il-collegio-4-eta-vita-privata-instagram/">Mario Tricca</a>. Questo ha scatenato l’ira da parte di alcuni account fake i quali si sono scagliati contro di lei.</p>
      <p>Pare che questo non abbia per nulla intimorito <b>Martina Brondin</b>, che con una serie di <i>Instagram stories</i> ha denunciato l’accaduto sui social. Non riteniamo opportuno riportare a chiare lettere quanto detto nei confronti della giovane, dato che sono commenti irriproducibili, ma vi basti pensare che la persona in questione ha augurato la morte alla ragazza, con audio e messaggi. Ciò ha giustamente provocato una reazione da parte di <b>Martina</b> che ha duramente risposto:</p>
      <blockquote>“<i>Beh, mi sono rotta di farmi insultare da voi con i ca**i di profilo fake</i>. <i>Sono tentata di spu*****re anche la tua faccia perché ho uno screen, ma sono gentile e anche se mi hai augurato la morte, non lo faccio, però amo ti consiglio uno psicologo bravo, se vuoi. Come non non dovete farlo con me, non dovete farlo nemmeno con gli altri”.</i></blockquote>
      <p>Ha sbottato <b>Martina Brondin</b> de <b>Il Collegio 4,</b> che si è così difesa. Il <b>cyberbullismo</b> è una cosa seria. Noi ovviamente speriamo che questo odio manifestato sui social da questi personaggi possa essere fermato il prima possibile. Come sempre invitiamo il popolo della rete a cercare, in qualsiasi circostanza, di contenere questa rabbia spesso e volentieri (come in questo caso) davvero ingiustificata.</p>
      <p>Ma andiamo a scoprire ora la <b>rivelazione</b> fatta da <b>Martina Brondin </b>su di lei e alcune compagne d’avventura de <b>Il Collegio 4</b>…</p>
      <h3>Il Collegio 4: la rivelazione di Martina Brondin</h3>
      <p>Chiuso il capitolo<b> cyberbullismo</b>, è spuntata l’ennesima <b>rivelazione</b>. Durante le puntate de <b>Il Collegio 4</b>, però, alcuni telespettatori particolarmente attenti hanno notato che alcune ragazze avessero il mascara negli occhi, compresa <b>Martina Brondin</b>.</p>
      <p>Sappiamo, però, che al loro ingresso, i trucchi, così come altri oggetti, siano stati banditi dai due sorveglianti <a href="https://www.novella2000.it/chi-e-lucia-gravante-sorvegliante-il-collegio-instagram-film-figli-news-eta/">Lucia Gravante</a> e <a href="https://www.novella2000.it/chi-e-piero-maggio-il-collegio-sorvegliante-maciste-film-instagram-carriera-news-eta/">Piero Maggiò</a>. Nonostante ciò, però, a causa anche dei pianti delle collegiali, i fan della trasmissione hanno notato appunto la presenza del rimmel nei loro occhi.</p>
      <p>Premettiamo che pare non ci sia stata alcuna concessione ‘speciale’ a loro riservata da parte dei due custodi de <b>Il Collegio 4</b>. Anzi! In base ad una rivelazione di <b>Martina Brondin</b> sui social, sembra invece che le ragazze, prima di consegnare tutto si siano ben caricare di trucco, passando nei loro occhi più e più volte il mascara. Le stesse, poi, hanno tentato in tutti i modi di fare attenzione e far si, dunque, che non svanisse.</p>
      <p>Dunque dopo la rivelazione su alcol e atti spinti durante il reality, venuti alla luce grazie ad alcuni ex protagonisti, emergono ulteriori colpi di scena.</p>
      <p>Intanto questa sera ci attende una nuova puntata de <i><b>Il Collegio 4</b></i>. <b>Martina Brondin</b> e i suoi compagni dovranno stare molto attenti poiché, stando alle anticipazioni, la classe sarà dimezzata!</p>
      <related>
        <a href="https://www.novella2000.it/francesco-chiofalo-replica-polemiche-video-parole-indignano-web/"/>
        <a href="https://www.novella2000.it/carlo-pietropoli-uomini-e-donne-speranze-commento-giulio-raselli/"/>
        <a href="https://www.novella2000.it/valentina-dallari-accusata-furto-replica/"/>
      </related>
    </article>
  </body>
</html>