<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/timisoara/cum-actioneaza-fosfura-aluminiu-otrava-ieftina-sobolani-ucis-trei-oameni-timisoara-este-extrem-toxica-1_5dd3c8dc5163ec42712d9d7c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T10:57:44+00:00"/>
    <meta property="og:title" content="Cum acţionează fosfura de aluminiu, otrava ieftină pentru şobolani care a ucis trei oameni la Timişoara: „Este extrem de toxică“"/>
    <meta property="og:description" content="Medicii descriu substanţa toxică folosită pentru deratizarea unor apartamente din Timişoara drept extrem de dăunătoare. Teoretic, este concepută pentru combaterea rozătoarelor."/>
  </head>
  <body>
    <article>
      <h1>Cum acţionează fosfura de aluminiu, otrava ieftină pentru şobolani care a ucis trei oameni la Timişoara: „Este extrem de toxică“</h1>
      <address><time datetime="2019-11-19T10:57:44+00:00">19 Nov 2019, 10:57</time> by <a rel="author">Cezar Pădurariu</a></address>
      <h4>Medicii descriu substanţa toxică folosită pentru deratizarea unor apartamente din Timişoara drept extrem de dăunătoare. Teoretic, este concepută pentru combaterea rozătoarelor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/timisoara/patronul-firmei-deratizare-ucis-trei-oameni-timisoara-folosit-substanta-extrem-toxica-s-au-derulat-evenimentele-1_5dd3a71a5163ec42712c84f7/index.html"/>
      </related>
      <p>Medicul-deputat Tudor Ciuhodaru a descris substanţa folosită pentru deratizarea apartamentelor de pe strada Mioriţei din Timişoara drept extrem de dăunătoare:</p>
      <p>„Fosfura de aluminiu (AIP) este un rodenticid ieftin dar eficient şi utilizat în mod obişnuit pentru prelucrarea cerealelor. Din păcate este una din cele mai frecvente şi severe intoxicaţii cu pesticide pentru că:<br/><br/>1.      Este extrem de toxică-atât prin ingestie, inhalare dar şi prin simplu contact tegumentar.<br/><br/>2.      Dacă este ingerată/ sau în contact cu umiditate eliberează gaz de fosfină - cu miros asemanator celui de carbid sau usturoi - extrem de toxic pentru om şi animale - cu efecte iritative la nivel respirator şi digestiv, dar şi toxicitate sistemică - ce afectează plămânii, inima, ficatul şi rinichii – mergând până la edem pulmonar toxic, aritmii şi insuficienţă cardiacă, acidoză.<br/><br/>3.      Intoxicaţia cu fosfat de aluminiu are o mortalitate ridicată (30-100%) iar supravieţuirea este puţin probabilă după ingestia a 1,5 grame, iar pe cale inhalatorie sunt periculoase pentru viaţă niveluri mai mari de 50 de părţi per milion iar la 400-600 ppm este letală în jumătate de oră. (limita de expunere permisă pentru fosfină este &lt;0,3 ppm (părţi per milion) în mediul de lucru).<br/><br/>4.      Simptomele apar rapid, sunt nespecifice şi dependente de doză şi calea de expunere. În cea inhalatorie domină iritaţia calor respiratorii şi dificultăţi la respiraţie la care se pot asocia ameţeli, oboseală, senzaţie de strângere la nivelul pieptului, cefalee, greaţă, vărsături, diaree, ataxie, amorţeală, parestezii, tremor, slăbiciune musculară, diplopie şi icter. Pacientul poate dezvolta insuficienţă cardiacă, aritmii cardiace, convulsii şi comă şi pot apărea şi manifestări tardive de hepatotoxicitate şi nefrotoxicitate.<br/><br/>5.      După ingerare simptomele apar în câteva minute şi sunt dominate de greaţă, vărsături repetate, diaree, dureri de cap, disconfort abdominal sau durere şi tahicardie în intoxicaţia ingerată moderată până la severă apar semnele şi simptomele sistemului gastrointestinal, cardiovascular, respirator şi nervos iniţial şi, ulterior, pot apărea şi caracteristici ale insuficienţei hepatice şi renale şi coagularea intravasculară diseminată.<br/><br/>6.      Pacienţii pot să rămână conştienţi până la stadiul final, dar pot avea manifestări precum dureri de cap, ameţeli, convulsii şi comă.<br/><br/>7.      Diagnosticul se bazează pe suspiciunea clinică sau de istoric Diagnosticul poate fi realizat cu uşurinţă prin simpla încercare a hârtiei impregnate cu nitrat de argint pe conţinut gastric sau pe respiraţie.<br/><br/>8.      Tratament. Nu există antidot specific. Adresarea rapidă la medic, resuscitarea, diagnosticul, monitorizarea intensivă şi terapia de susţinere sunt doar câteva repere.<br/><br/>9.      Primul ajutor constă în decontaminare, scoaterea din mediu şi suport. Deoarece fosfina este absorbită pe cale cutanată, decontaminarea pielii şi a ochilor trebuie efectuată cu apă curată cât mai repede posibil.<br/><br/>10.    După ingerare, eficacitatea decontaminării intestinale, pentru a reduce absorbţia, depinde în primul rând de durata expunerii la otrăvuri şi este utilă dacă se face în 1-2 ore“.</p>
      <p>
        <b>Te-ar putea interesa şi:</b>
      </p>
      <p>
        <a href="https://adevarul.ro/locale/timisoara/otrava-folosita-blocul-groazei-timisoara-cumparata-piata-neagra-patronul-recunoscut-tot-1_5dd39a0c5163ec42712c14b1/index.html">
          <b>Otrava folosită în blocul groazei de la Timişoara, cumpărată de pe piaţa neagră. Patronul a recunoscut tot</b>
        </a>
      </p>
      <p>
        <b>
          <a href="https://adevarul.ro/locale/timisoara/cosmarul-blocul-murit-trei-oameni-nu-cred-putea-traiti-aici-scarba-calcati-scari-1_5dd2e8275163ec427127bc63/index.html">Coşmarul din blocul în care au murit trei oameni. „Nu cred că aţi putea să trăiţi aici. Vă este scârbă să călcaţi pe scări“<br/></a>
        </b>
        <b>
          <br/>
          <a href="https://adevarul.ro/locale/timisoara/primele-concluzii-blocul-groazei-timisoara-a-fost-detectata-substanta-neurotoxica-1_5dd2bc1d5163ec4271264d5f/index.html">Primele concluzii de la blocul groazei din Timişoara: „A fost detectată o substanţă neurotoxică“</a>
        </b>
      </p>
      <hr/>
    </article>
  </body>
</html>