<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246943/p-cea-de-a-treia-cladire-de-birouri-din-cbc-campus-din-cluj-napoca-o-investitie-de-14-mil-euro-a-atins-un-grad-de-pre-inchiriere.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T10:09:19+00:00"/>
    <meta property="og:title" content="(P) Cea de-a treia cladire de birouri din CBC Campus din Cluj-Napoca, o investitie de 14 mil. Euro, a atins un grad de pre-inchiriere de 70% si estimari de inchiriere integrala pana in martie 2020"/>
    <meta property="og:description" content="Cea de-a treia cladire de birouri din CBC - Cluj Business Campus, cel mai complex campus de business din Cluj-Napoca, va fi finalizata in prima parte a anului 2020, dupa o investitie de 14 mil. Euro. Bitdefender, Accesa, Catalysts si Royal School printre chiriasi."/>
  </head>
  <body>
    <article>
      <h1>(P) Cea de-a treia cladire de birouri din CBC Campus din Cluj-Napoca, o investitie de 14 mil. Euro, a atins un grad de pre-inchiriere de 70% si estimari de inchiriere integrala pana in martie 2020</h1>
      <address>
        <time datetime="2019-11-19T10:09:19+00:00">19 Nov 2019, 10:09</time>
      </address>
      <p>
        <b>Cea de-a treia cladire de birouri din CBC - Cluj Business Campus, cel mai complex campus de business din Cluj-Napoca, va fi finalizata in prima parte a anului 2020, dupa o investitie de 14 mil. Euro. Bitdefender, Accesa, Catalysts si Royal School printre chiriasi.</b>
      </p>
      <p>Cluj Business Campus este un proiect mixt care include 3 cladiri de birouri cu o suprafata inchiriabila totala de 30 000 mp, o componenta rezidentiala cu 180 de apartamente si spatii comerciale, bistro, sala de fitness boutique, teren de fotbal, zone amenajate pentru sport in aer liber, unitati de invatamant (scoala internationala, gradinita si scoala informala de IT), statii de incarcare pentru masini electrice si un rooftop panoramic.</p>
      <p>Dupa 7 ani de la demararea proiectului CBC, proprietarii anunta ca lucrarile la cea de-a treia cladire de birouri sunt pe ultima suta de metri, urmand ca aceasta sa fie data in folosinta chiriasilor incepand cu luna februarie 2020 si inaugurata oficial in septembrie 2020.</p>
      <p>Realizata printr-o investitie de 14 mil. Euro, CBC 3 va fi o cladire de birouri la standarde de clasa A, cu sase etaje cu o suprafata medie pe fiecare etaj de 1 200 de metri patrati. Cladirea a fost construita dupa normele de dezvoltare sustenabila, fiind acum in proces de obtinere a certificarii BREEAM Excellent. CBC 3 are si o componenta rezidentiala, CBC Living 2, compusa din 90 de apartamente.</p>
      <p><b>„Sunt extrem de fericit sa vad cum, dupa un proces de dezvoltare care a durat 7 ani, viziunea noastra devine realitate si facem definitiv trecerea de la Cluj Business Center, o cladire de birouri din cartierul Marasti in 2012, la Cluj Business Campus - un mini-oras al anului 2020, aflat la doar 15 minute de centrul vechi al Clujului, in zona de business a acestuia. Dupa inaugurarea celei de-a treia cladiri de birouri, atentia CBC va fi directionata exclusiv asupra experientelor pe care le oferim oamenilor din campus: evenimentele dedicate comunitatii, serviciile noi si imbunatatirea serviciilor existente.”</b>, spune Vlad Buzoianu, CEO CBC Campus.</p>
      <figure>
        <img src="https://img.wall-street.ro/image_thumbs/thumbs/7a2/7a29a5eaa3c6cfede20bf7535ae27f2f-822x0-00-65.jpg?v=1574154370"/>
      </figure>
      <p>Misiunea CBC Campus este de a crea o adevarata comunitate de lifestyle in interiorul campusului. De aceea, management-ul CBC gestioneaza o parte semnificativa a facilitatilor (cladiri de birouri, spatii rezidentiale, sala de sport, bistro, serviciul de paza) si isi selecteaza atent colaboratorii care opereaza facilitatile educationale (scoala, gradinita). <b>„Controland calitatea serviciilor si investind aproape tot bugetul de marketing in evenimentele dedicate comunitatii facem un efort suplimentar care nu reprezinta un standard pentru piata de office, fiindca, atunci cand scopul dezvoltatorului este exit-ul sau pur si simplu o operatiune imobiliara cu indicatori-cheie optimizati, aceste eforturi nu sunt justificate. Dar, pentru noi, acest proiect inseamna mai mult, este amprenta familiei noastre asupra orasului care ne-a crescut si speram sa vedem conceptul CBC replicat si in alte zone ale Clujului. Cat despre beneficiile pe care viziunea noastra le aduce partenerilor, e simplu: abordarea noastra creeaza o legatura intre om si loc, ii transforma locul de munca in spatiul sau tertiar, iar acest lucru se transpune in <i>employer branding</i> si <i>employee retention</i>,”</b> considera Vlad Buzoianu.</p>
      <p>Cladirea CBC 3 a atins un grad de pre-inchiriere de 70%. Din totalul de 8 700 mp, in prezent, mai sunt disponibili pentru inchiriere 2 500 mp, iar reprezentantii CBC estimeaza ca procesul de inchiriere va fi finalizat in curand. Printre companiile care isi vor stabili sediul in noua cladire din CBC Campus se numara Bitdefender, Accesa, Catalysts si Royal School. <b>„Ma bucur ca viziunea noastra a convins si ca, odata cu finalizarea CBC 3, completam lista clientilor cu companii renumite la nivel national si international. Sunt cu atat mai mandru cu cat firme romanesti importante in sectorul IT, conduse de lideri inspirationali pentru mine, au ales sa inchirieze spatii de birouri in CBC“</b> a declarat Vlad Buzoianu.</p>
      <p><b>„Mutarea noastra in cladirea de birouri CBC 3 reprezinta o decizie strategica care tine de preocuparea companiei pentru confortul si well-being-ul angajatilor. Am rezonat cu obiectivul pe care il tintesc cei de la CBC, de a dezvolta o comunitate in interiorul campusului, pentru ca si noi, la randul nostru, lucram continuu pentru dezvoltarea comunitatii Accesa si ne dorim sa cream in noul sediu contextul ideal pentru interactiunea colaborativa din cadrul companiei. Bineinteles, in luarea deciziei, am tinut cont si de aspecte pragmatice precum buna pozitionare a campusului si varietatea de servicii puse la dispozitia chiriasilor si suntem convinsi ca am facut o alegere buna, optand pentru CBC3”</b>, spune Iulian Iuga, Managing Director Accesa.</p>
      <p>Proiectul CBC Campus, situat pe strada Henri Barbusse din Cluj-Napoca, se doreste a fi o alternativa pentru cei care doresc sa evite traficul aglomerat din oras, oferindu-le posibilitatea de a avea acces rapid la o varietate de functiuni pe o raza de 100 de pasi. Directiile pe care se construieste comunitatea CBC sunt: sport, alimentatie, dezvoltare personala si profesionala.</p>
    </article>
  </body>
</html>