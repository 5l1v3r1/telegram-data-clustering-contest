<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/num-rul-persoanelor-internate-dup-deratizarea-din-timi-oara-este-n-cre-tere-16-copii-i-12-adul-i-1317779"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-19T10:08:00+00:00"/>
    <meta property="og:title" content="Numărul persoanelor internate după deratizarea din Timișoara este în creștere. 16 copii și 12 adulți"/>
    <meta property="og:description" content="Ministerul Sănătății anunță că, după deratizarea de la Timișoara, marți dimineața erau internați 12 adulți și 16 copii, toți în stare bună, cu o evoluție favorabilă. Rezultatele probelor de apă analizate arată că, din punct de vedere fizico-chimic, apa es"/>
  </head>
  <body>
    <article>
      <h1>Numărul persoanelor internate după deratizarea din Timișoara este în creștere. 16 copii și 12 adulți</h1>
      <address><time datetime="2019-11-19T10:08:00+00:00">19 Nov 2019, 10:08</time> by <a rel="author">ZIUA NEWS</a></address>
      <p>
        <b>Ministerul Sănătății anunță că, după deratizarea de la Timișoara, marți dimineața erau internați 12 adulți și 16 copii, toți în stare bună, cu o evoluție favorabilă. Rezultatele probelor de apă analizate arată că, din punct de vedere fizico-chimic, apa este potabilă în primul bloc evacuat.</b>
      </p>
      <p>Potrivit informării Ministerului Sănătății, la Spitalul Județean de Urgență „Pius Brânzeu" sunt internați 9 pacienți, care sunt în stare stabilă, fără ca starea să le fie înrăutățită în ultimele ore. Aceștia au simptomatologie digestivă, cu grețuri și vărsături, dar rezultatele analizelor sunt mai bune.</p>
      <p>Alți trei adulți sunt internați în stare stabilă la Spitalul Municipal Timișoara. Spitalul de Copii „Louis Țurcanu" sunt internați 16 copii în stare stabilă. Aceștia au fost evaluați în cursul dimineții de marți. Aceștia sunt însoțiți de cinci adulți.</p>
      <p>Conform informațiilor DSP Timiș, transmise Ministerului Sănătății, rezultatele probelor de apă analizate în laborator indică faptul că din punct de vedere fizico - chimic apa este potabilă în primul bloc evacuat.</p>
    </article>
  </body>
</html>