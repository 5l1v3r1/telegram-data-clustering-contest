<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23500134-covasna-urs-lovit-masina-dn1-fost-tranchilizat-dus-rezervatia-zarnesti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T10:09:00+00:00"/>
    <meta property="og:title" content="Covasna: Un urs lovit de o mașină pe DN11 a fost tranchilizat și dus la Rezervația Zărnești"/>
    <meta property="og:description" content="Un urs rănit după ce a fost lovit de o mașină, pe DN 11, în județul Covasna, a fost tranchilizat și dus la Rezervația Zărnești. Potrivit IPJ Covasna, accidentul s-a produs luni dimineață, pe"/>
  </head>
  <body>
    <article>
      <h1>Covasna: Un urs lovit de o mașină pe DN11 a fost tranchilizat și dus la Rezervația Zărnești</h1>
      <address><time datetime="2019-11-19T10:09:00+00:00">19 Nov 2019, 10:09</time> by <a rel="author">DG</a></address>
      <p><b>Un urs rănit după ce a fost lovit de o mașină, pe DN 11, în județul Covasna, a fost tranchilizat și dus la Rezervația Zărnești. Potrivit IPJ Covasna, accidentul s-a produs luni dimineață, pe DN 11, pe sensul de mers Târgu Secuiesc - Brașov, transmite Mediafax. </b><br/><br/>Animalul se afla pe drum și a fost lovit în plin de o mașină, iar în urma impactului s-a retras pe câmp, la aproximativ 200 de metri de drum. Ursul a fost tranchilizat, consultat de un medic veterinar care a constatat că are ambele picioare din față rupte și apoi preluat de către o asociație și dus în rezervația de la Zărnești.</p>
    </article>
  </body>
</html>