<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/nemudoma-posodobite-vas-whatsapp-sicer-se-vam-bo-trda-predla.html?RSS1d357cead22841e2e92d6d1f4977ad1b"/>
    <meta property="og:site_name" content="Računalniške novice"/>
    <meta property="article:published_time" content="2019-11-19T10:39:00+00:00"/>
    <meta property="og:title" content="Nemudoma posodobite WhatsApp, sicer vam bo trda predla"/>
    <meta property="og:description" content="Storitev WhatsApp ima med uporabniki pametnih mobilnih telefonov, tabličnih računalnikov in drugih mobilnih naprav zelo veliko privržencev. Zato je tudi nadvse ranljiva."/>
  </head>
  <body>
    <article>
      <h1>Nemudoma posodobite WhatsApp, sicer vam bo trda predla</h1>
      <address>
        <time datetime="2019-11-19T10:39:00+00:00">19 Nov 2019, 10:39</time>
      </address>
      <p>Storitev WhatsApp ima med uporabniki pametnih mobilnih telefonov, tabličnih računalnikov in drugih mobilnih naprav zelo veliko privržencev. Trenutno jo namreč uporablja že več kot dve milijardi posameznikov, število uporabnikov, predvsem mlajših, pa se povečuje s svetlobno hitrostjo. To je verjetno tudi razlog, zakaj varnostni strokovnjaki in nepridipravi z vse večjo vnemo iščejo ranljivosti v mobilni aplikaciji WhatsApp za dostop do priljubljene spletne storitve.</p>
      <p>Če še vedno uporabljate starejšo različico programske opreme WhatsApp, je vaša zasebnost žal ogrožena, saj lahko nepridipravi vašo napravo okuži z namensko datoteko vrste MP4. Zlonamerno kodo je možno »zagnati« brez potrebe, da na okuženo datoteko kliknemo, kar je seveda zelo zaskrbljujoče. Na omenjeno ranljivost so žal izpostavljeni tako običajni uporabniki mobilne aplikacije WhatsApp, kot njene poslovne različice, ki sliši na ime WhatsApp Enterprise.</p>
      <p>Edina učinkovita obramba pred omenjeno ranljivostjo je posodobitev mobilne programske opreme WhatsApp na najnovejšo različico. Za uporabnike pametnih mobilnih telefonov Android je ta na voljo za prenos na spletni povezavi <a href="https://play.google.com/store/apps/details?id=com.whatsapp">https://play.google.com/store/apps/details?id=com.whatsapp</a>, za mobilne naprave podjetja Apple pa na spletni povezavi <a href="https://apps.apple.com/gb/app/whatsapp-messenger/id310633997">https://apps.apple.com/gb/app/whatsapp-messenger/id310633997</a>. S posodobitvijo nikakor ne odlašajte, saj je po toči zvoniti prepozno.</p>
      <figure>
        <iframe src="https://www.youtube.com/embed/YDltHoh60s8" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.whatsapp.com/">Whatsapp</a></footer>
    </article>
  </body>
</html>