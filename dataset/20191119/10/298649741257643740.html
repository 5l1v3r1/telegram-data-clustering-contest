<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/19/la-lotta-allevasione-%c3%a8-una-battaglia-etica-e-culturale-conte-top10_20191119_115119/"/>
    <meta property="og:site_name" content="Askanews"/>
    <meta property="article:published_time" content="2019-11-19T10:51:19+00:00"/>
    <meta property="og:title" content="“La lotta all’evasione è una battaglia etica e culturale” (Conte)"/>
    <meta property="og:description" content="Roma, 19 nov. (askanews) – “Le attività illegali in ambito economico-finanziario rappresentano oggi una sfida fondamentale. In questo senso, siete i migliori alleati del Governo e delle Istituzioni”. Lo ha detto il presidente del Consiglio Giuseppe Conte all’inaugurazione dell’anno di studi 2019/2020 della Guardia di Finanza. “Lottare contro l’evasione fiscale – ha aggiunto il premier […]"/>
  </head>
  <body>
    <article>
      <h1>“La lotta all’evasione è una battaglia etica e culturale” (Conte)</h1>
      <h2>La Guardia di finanza è il migliore alleato di governo e istituzioni</h2>
      <address>
        <time datetime="2019-11-19T10:51:19+00:00">19 Nov 2019, 10:51</time>
      </address>
      <figure>
        <img src="http://www.askanews.it/wp-content/uploads/2019/11/20191119_115110_F06E5313.jpg"/>
      </figure>
      <p>Roma, 19 nov. (askanews) – “Le attività illegali in ambito economico-finanziario rappresentano oggi una sfida fondamentale.</p>
      <p>In questo senso, siete i migliori alleati del Governo e delle Istituzioni”. Lo ha detto il presidente del Consiglio Giuseppe Conte all’inaugurazione dell’anno di studi 2019/2020 della Guardia di Finanza.</p>
      <p>“Lottare contro l’evasione fiscale – ha aggiunto il premier – non è solo doverosa applicazione della legge. È una battaglia che attiene alla cultura, all’etica (pubblica e privata), ma anche alla giustizia sociale, perché consente di liberare risorse per il welfare, a beneficio dei nostri anziani, delle persone con disabilità, dei più poveri, dell’istruzione, della ricerca, della sanità”.</p>
      <p>“Al riguardo, questo Governo – ha ricordato Conte – persegue una strategia molto chiara: come ho detto nel corso del mio discorso programmatico alle Camere, ‘tutti devono pagare le tasse, affinché tutti possano pagare meno'”.</p>
      <p>Luc/Int9</p>
    </article>
  </body>
</html>