<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742514"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T10:45:00+00:00"/>
    <meta property="og:title" content="แรงซื้อหุ้นรายตัวช่วงท้ายตลาดลดช่วงลบหุ้นไทย"/>
    <meta property="og:description" content="หุ้นไทยไร้ปัจจัยใหม่หนุนปิดตลาดลบเล็กน้อย 0.75 จุด หวังแรงซื้อแอลทีเอฟพยุงตลาด โบรกมองแนวโน้มพรุ่งนี้ยังซึมต่อ ประเมินกรอบเคลื่อนไหว 1,600-1,615 จุด"/>
  </head>
  <body>
    <article>
      <h1>แรงซื้อหุ้นรายตัวช่วงท้ายตลาดลดช่วงลบหุ้นไทย</h1>
      <address>
        <time datetime="2019-11-19T10:45:00+00:00">19 Nov 2019, 10:45</time>
      </address>
      <p>
        <b>หุ้นไทยไร้ปัจจัยใหม่หนุนปิดตลาดลบเล็กน้อย 0.75 จุด หวังแรงซื้อแอลทีเอฟพยุงตลาด โบรกมองแนวโน้มพรุ่งนี้ยังซึมต่อ ประเมินกรอบเคลื่อนไหว 1,600-1,615 จุด</b>
      </p>
      <p>นายณัฐวุฒิ วงศ์เยาวรักษ์ ผู้อำนวยการฝ่ายวิจัย  บล.โกลเบล็ก  เปิดเผยถึงภาวะตลาดหุ้นไทย  ที่ระดับ  1,607.25 จุด ลบ 0.75 จุด หรือ 0.05 %  ระหว่างวันเคลื่อนไหวสูงสุด 1,609.30 จุด และต่ำสุดที่ 1,600.05 จุด  มูลค่าการซื้อขาย  48,437.16 ล้านบาทว่า  ตลาดหุ้นไทยวันนี้เคลื่อนไหวในกรอบ 10 จุด โดยเปิดตลาดช่วงเช้าลบ  เนื่องจากยังไม่มีความแน่นอนเรื่องการเจรจาสงครามทางการค้าระหว่างสหรัฐและจีน ส่วนตลาดหุ้นในภูมิภาคมีทั้งบวกและลบสลับกัน  ซึ่งหุ้นที่บวก เช่น ฮ่องกงบวก 1.55% จีนบวก 0.85% ยกเว้นหุ้นญี่ปุ่นลบ 0.5%  สิงคโปร์ลบ 0.6%   ขณะที่นักลงทุนมีการเล่นสลับกลุ่ม<br/><br/>ส่วนหุ้นที่ปรับตัวลงส่วนใหญ่เป็นกลุ่มสื่อสาร พลังงาน และปิโตรเคมี  แต่ช่วงท้ายมีแรงซื้อหุ้นบางกลุ่ม เช่น  GULF, KBANK , TASCO ทำให้ตลาดหุ้นในวันนี้ลดช่วงลบได้  สำหรับแนวโน้มพรุ่งนี้ตลาดยังซึมต่อเนื่องจากยังไม่มีปัจจัยใหม่ แต่คาดว่าแรงซื้อแอลทีเอฟจะสามารถพยุงตลาดไว้ได้ พร้อมติดตามตัวเลขส่งออกของไทย หลังจากที่จีดีพีไตรมาส 3 โตเพียง 2.4% จากที่คาดว่าโต 2.6%  ประเมินกรอบการเคลื่อนไหวพรุ่งนี้ที่ 1,600-1,615 จุด</p>
      <figure>
        <img src="https://www.dailynews.co.th/admin/upload/20191119/news_tRyTAVGeSH173837_533.jpg?v=20191120062?v=5406"/>
      </figure>
    </article>
  </body>
</html>