<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/amalfi-per-gli-alunni-dellistituto-g-sasso-la-proiezione-del-film-aquile-randagie/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T10:29:44+00:00"/>
    <meta property="og:title" content="Amalfi: per gli alunni dell’Istituto “G.Sasso” la proiezione del film “Aquile randagie”"/>
    <meta property="og:description" content="Mercoledì 27 novembre al cinema Iris di Amalfi ci sarà la proiezione per gli alunni dell' Istituto Comprensivo &quot;G.Sasso&quot; di Amalfi del film &quot;Aquile Randagie&quot;."/>
  </head>
  <body>
    <article>
      <h1>Amalfi: per gli alunni dell’Istituto “G.Sasso” la proiezione del film “Aquile randagie”</h1>
      <address><time datetime="2019-11-19T10:29:44+00:00">19 Nov 2019, 10:29</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p><b>Mercoledì 27 novembre</b> al cinema Iris di Amalfi ci sarà la proiezione per gli alunni dell’ <b>Istituto Comprensivo “G.Sasso”</b> di Amalfi del film <b>“Aquile Randagie”</b>.</p>
      <p>La proposta della proiezione del film è stata fatta dai <b>capi scout del gruppo Amalfi 1</b> ed è stata prontamente accolta dal dirigente scolastico dell’Istituto Comprensivo G.Sasso”, prof.Aniello Milo.</p>
      <p>La storia è quella poco conosciuta di un gruppo di scout che si oppose al Fascismo dando il proprio contribuito alla costruzione di un’Italia nuova.</p>
      <p>Durante il periodo Fascista Mussolini decise di chiudere tutte le associazioni che si distinguevano rispetto a quelle ufficiali del regime e l’associazione scout italiani cattolici rientrava in una di queste.</p>
      <p>Un gruppo di loro che operò a Milano decise di non piegarsi al diktat: si chiameranno Aquile Randagie, continueranno a riunirsi in Val Codera, una valle secondaria della Valchiavenna e a distinguersi, nella misura del possibile, dal fascismo dominante. Quando scoppierà la guerra la loro opposizione si farà ancora più netta fino a sfociare in un movimento denominato OSCAR che fiancheggerà, dopo il 1943, la Resistenza.</p>
      <p>Il film è diretto da Gianni Aureli ed è stato realizzato anche grazie a un crowdfunding in cui si racconta, con tanto di riferimenti storici precisi, di come in ambito cattolico non ci fossero solo persone pronte al saluto romano ma anche chi sapeva vedere l’ingiustizia e cercava di contrastarla.</p>
    </article>
  </body>
</html>