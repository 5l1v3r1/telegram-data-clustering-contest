<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/canyon-neuron-cf-slx-leggerissima-trail-bike/"/>
    <meta property="og:site_name" content="4ActionSport"/>
    <meta property="article:published_time" content="2019-11-19T10:59:39+00:00"/>
    <meta property="og:title" content="Canyon Neuron CF SLX, leggerissima trail bike"/>
    <meta property="og:description" content="Neuron è la piattaforma estremamente versatile di Canyon: con i suoi 130 mm di escursione consente di affrontare qualsiasi terreno, dai lunghi tour alpini alle escursioni più divertenti dietro casa"/>
  </head>
  <body>
    <article>
      <h1>Canyon Neuron CF SLX, leggerissima trail bike</h1>
      <h2>Neuron è la versatile piattaforma di Canyon: con 130 mm di escursione consente di affrontare qualsiasi terreno, dai lunghi tour alpini alle escursioni più divertenti dietro casa.</h2>
      <address><time datetime="2019-11-19T10:59:39+00:00">19 Nov 2019, 10:59</time> by <a rel="author" href="http://www.4actionsport.it/author/cristianoguarco/" target="_blank">Cristiano Guarco</a></address>
      <figure>
        <img src="http://www.4actionsport.it/wp-content/uploads/2019/11/MG_19_09_Canyon_Neuron_CF_SLX_2599-wp-640x427.jpg"/>
      </figure>
      <p>Neuron CF SLX 9.0 Ltd è la nuova punta di diamante della gamma di trail bike Canyon. Un <b>innovativo telaio SLX dal peso di soli 2.280 g</b> (taglia M, senza asse posteriore e ammortizatore) fa scendere il peso di ben 250 g rispetto alla versione SL. Se già quest’ultima è una <b>trail bike da 130 mm veloce e precisa</b>, la CF SLX si trasforma quasi in una full suspended da gare Marathon MTB.</p>
      <figure>
        <img src="http://www.4actionsport.it/wp-content/uploads/2019/11/2020_frame_highlight_neuron-cf-slx_R_NRN-M089-F-CF-SLX-9_0-LTD_Boost-Hinterbau--640x360.jpg"/>
      </figure>
      <figure>
        <img src="http://www.4actionsport.it/wp-content/uploads/2019/11/2020_frame_highlight_neuron-cf-slx_R_NRN-M089-F-CF-SLX-9_0-LTD_gedichtete-Lager-640x360.jpg"/>
      </figure>
      <p>Le specifiche di montaggio non sono da meno: trasmissione e freni Shimano XTR 1x12v, sospensioni Fox Factoty (ammortizzatore Float DPS e forcella 34) e ruote in carbonio DT Swiss XMC1200 per un risultato finale di appena <b>11,7 kg (taglia M) per la bici completa</b>. Il notevole risparmio di peso sul telaio è dovuto all’uso di <b>speciali fibre di carbonio UD 40T</b>, che aumentano drasticamente la resistenza alla trazione delle tubazioni sia del triangolo principale che del carro. Per rendere omaggio a questo risultato ingegneristico, i progettisti di Canyon hanno scelto una tinta dedicata per il telaio CF SLX: la <b>vernice trasparente “Tinted Black”</b> lascia intravedere al rider la struttura della fibra di carbonio sul tubo superiore.</p>
      <figure>
        <img src="http://www.4actionsport.it/wp-content/uploads/2019/11/2020_frame_highlight_neuron-cf-slx_R_NRN-M089-F-CF-SLX-9_0-LTD_IPU-640x360.jpg"/>
      </figure>
      <figure>
        <img src="http://www.4actionsport.it/wp-content/uploads/2019/11/2020_frame_highlight_neuron-cf-slx_R_NRN-M089-F-CF-SLX-9_0-LTD_Kabelkanal-URohr-640x360.jpg"/>
      </figure>
      <p><b>Le geometrie sono moderne</b>: angolo sterzo e sella di 67,5° e 74,5°, carro lungo 440 mm (430 mm per XS e S), reach di 398/418/433/453/473 mm, stack di 577/588/613/622/651 mm. Cinque sono le taglie – da XS a XL – con le due più piccole (XS e S) che montano ruote da 27,5″ invece che da 29er.</p>
      <figure>
        <img src="http://www.4actionsport.it/wp-content/uploads/2019/11/geometrie-640x640.jpg"/>
      </figure>
      <p>Con l’ultima arrivata, <b>la famiglia Neuron CF è ora composta da cinque modelli</b> inclusa una specifica variante WMN dedicata al pubblico femminile. La Neuron CF 8.0 è il modello di ingresso nella gamma in carbonio da 130 mm è proposta a 2.699 €, <b>la nuova Neuron CF SLX 9.0 Ltd è disponibile al prezzo di 5.999 €</b> su <a href="http://www.canyon.com/">www.canyon.com</a>.</p>
      <figure>
        <img src="http://www.4actionsport.it/wp-content/uploads/2019/11/MG_19_09_Canyon_Neuron_CF_SLX_2852-wp-640x427.jpg"/>
        <figcaption>Canyon Neuron CF SLX 9.0 Ltd – 5.999 €</figcaption>
      </figure>
      <p>
        <i>[fonte: comunicato stampa | foto: Markus Greber]</i>
      </p>
    </article>
  </body>
</html>