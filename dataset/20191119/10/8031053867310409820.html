<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/t%cf%83%ce%b9%ce%b3%ce%ac%cf%81%ce%bf-%cf%84%ce%ad%ce%bb%ce%bf%cf%82-%ce%b4%ce%b5%ce%af%cf%84%ce%b5-%cf%84%ce%b9-%ce%b8%ce%b1-%cf%80%ce%bb%ce%b7%cf%81%cf%8e%ce%bd%ce%b5%cf%84%ce%b5-%ce%b1%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T10:45:30+00:00"/>
    <meta property="og:title" content="Tσιγάρο τέλος! – Πρόστιμα που «ζαλίζουν» – Δείτε τι θα πληρώνετε από σήμερα"/>
    <meta property="og:description" content="Την έναρξη της αντικαπνιστικής εκστρατείας κήρυξε απο το Ίδρυμα Σταύρος Νιάρχος, η κυβέρνηση, με τον πρωθυπουργό Κυριάκο Μητσοτακη να δίνει το σήμα για την ενημερωτική καμπάνια που θα επιχειρήσει να πείσει τους Έλληνες να σβήσουν οριστικά κι αμετάκλητα το τσιγάρο."/>
  </head>
  <body>
    <article>
      <h1>Tσιγάρο τέλος! – Πρόστιμα που «ζαλίζουν» – Δείτε τι θα πληρώνετε από σήμερα</h1>
      <address>
        <time datetime="2019-11-19T10:45:30+00:00">19 Nov 2019, 10:45</time>
      </address>
      <p>
        <b>Την έναρξη της αντικαπνιστικής εκστρατείας κήρυξε απο το Ίδρυμα Σταύρος Νιάρχος, η κυβέρνηση, με τον πρωθυπουργό Κυριάκο Μητσοτακη να δίνει το σήμα για την ενημερωτική καμπάνια που θα επιχειρήσει να πείσει τους Έλληνες να σβήσουν οριστικά κι αμετάκλητα το τσιγάρο.</b>
      </p>
      <p>Ο υπουργός Υγείας Βασίλης Κικίλιας ανοίγοντας την παρουσίαση είπε ότι «δεν θέλουμε να στρέψουμε τους μη καπνιστές κατά των καπνιστών» απευθύνοντας ανοιχτή πρόσκληση για δημιουργία ευρύτερης κοινωνικής συμμαχίας για έναν εθνικό στόχο υγείας.</p>
      <p>Όπως ανακοινώθηκε η υπογραφή της καμπάνιας είναι η φράση «Συμμαχία για να μια καλύτερη ζωή χωρίς σκοπό» και σύνθημά της το «Η υγεία μας ενώνει».</p>
      <p>
        <b>Ξεκινώντας την ομιλία του ο Κυριάκος Μητσοτάκης παρατήρησε ότι από το 2009 υπάρχουν 11 νομοθετήματα, Προεδρικά Διατάγματα και υπουργικές αποφάσεις «με μηδενικά αποτελέσματα».</b>
      </p>
      <p>«Αυτός είναι ο θλιβερός απολογισμός της απαγόρευσης καπνίσματος σε κλειστούς χώρους που υποτίθεται ότι θεσμοθετήθηκε το 2009» είπε ο κ. Μητσοτάκης κάνοντας λόγο για «μια άσκηση αλληλοσεβασμού που ενδυναμώνει την κοινωνική συνοχή»</p>
      <p>Αναφορικά με τα πρόστιμα, όπως φαίνεται και από το σχετικό γράφημα, κυμαίνονται από 10ο έως και 10.000 ευρώ.</p>
      <figure>
        <img src="https://www.pentapostagma.gr/wp-content/uploads/2019/11/%CE%A0%CE%A1%CE%9F%CE%A3%CE%A4%CE%99%CE%9C%CE%91-%CE%9A%CE%91%CE%A0%CE%9D%CE%99%CE%A3%CE%9C%CE%91-768x737.jpg"/>
      </figure>
      <p>
        <b>Για παράδειγμα, καπνιστής οδηγός που έχει μέσα στο αυτοκίνητο ανήλικα παιδιά θα πληρώσει πρόστιμο 1.500 ευρώ.</b>
      </p>
      <p>
        <b>100 ευρώ θα πληρώνει κάθε καπνιστής σε μέσο μαζικής μεταφοράς, σταθμούς, λιμάνια, αεροδρόμια.</b>
      </p>
      <p>
        <b>Το ίδιο πρόστιμο για όποιον καπνίζει σε νοσοκομείο ενώ 500 ευρώ θα πληρώνει ο υπεύθυνος διαχείρισης της παράβασης</b>
      </p>
      <p>
        <b>Στα 10.000 ευρώ ανέρχεται το πρόστιμο για καταστήματα άνω των 300 τ.μ. αν κάνει παράβαση για 5η φορά ενώ θα χάνει και την άδειά του.</b>
      </p>
      <p>Ελεγχοι</p>
      <p>
        <b>Νέους αιφνιδιαστικούς ελέγχους σε 172 επιχειρήσεις (καφετέριες, μπαρ, παιδότοποι κ.λπ.) σε οκτώ πόλεις – ανάμεσά τους η Αθήνα και η Θεσσαλονίκη – έκαναν επιθεωρητές της Εθνικής Αρχής Διαφάνειας, σε συνεργασία με στελέχη της ΕΛ.ΑΣ., για την εφαρμογή του αντικαπνιστικού νόμου. Στο 72% των περιπτώσεων, όπως διαπιστώθηκε, δεν βρέθηκαν καπνίζοντες στους εσωτερικούς χώρους, ωστόσο στο 55% των καταστημάτων διαπιστώθηκε είτε απουσία είτε ελλιπής σήμανση.</b>
      </p>
    </article>
  </body>
</html>