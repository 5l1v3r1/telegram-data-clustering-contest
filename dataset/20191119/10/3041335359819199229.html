<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/recipes/rizoto-me-pantzaria/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T10:55:51+00:00"/>
    <meta property="og:title" content="Ριζότο με παντζάρια"/>
    <meta property="og:description" content="Μια συνταγή για υπέροχο ριζότο με παντζάρια, με απίστευτο χρώμα, γεύση και υφή, που θα φτιάξετε και θα ξαναφτιάξετε."/>
  </head>
  <body>
    <article>
      <h6 class="kicker">Απίστευτο χρώμα, γεύση και υφή</h6>
      <h1>Ριζότο με παντζάρια</h1>
      <h2>Μια συνταγή για υπέροχο ριζότο με παντζάρια, με απίστευτο χρώμα, γεύση και υφή, που θα φτιάξετε και θα ξαναφτιάξετε.</h2>
      <address><time datetime="2019-11-19T10:55:51+00:00">19 Nov 2019, 10:55</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Μια συνταγή για υπέροχο ριζότο με παντζάρια, με απίστευτο χρώμα, γεύση και υφή, που θα φτιάξετε και θα ξαναφτιάξετε.</p>
      <p>
        <b>Υλικά</b>
      </p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>500 γραμμάρια παντζάρια, ωμά</p>
      <p>1 1/2 λίτρο ζωμό, κοτόπουλο</p>
      <p>1 κρεμμύδι, ψιλοκομμένο</p>
      <p>2 σκελίδες σκόρδο, ψιλοκομμένες</p>
      <p>300 γρ. ρύζι για ριζότο</p>
      <p>120 γρ. κρασί κόκκινο</p>
      <p>3 κουταλιές σούπας ελαιόλαδο</p>
      <p>2 κ.σ. θυμάρι, φρέσκο, μόνο τα φύλλα του</p>
      <p>1 λεμόνι για το χυμό και το ξύσμα του</p>
      <p>3 κ.σ. βούτυρο</p>
      <p>1 πρέζα ζάχαρη κρυσταλλική</p>
      <p>αλάτι και φρεσκοτριμμένο πιπέρι</p>
      <p>παρμεζάνα</p>
      <p>
        <b>Εκτέλεση</b>
      </p>
      <p>Σε μια βαθιά κατσαρόλα βάζουμε ένα λίτρο νερό και ρίχνουμε 2 κύβους ζωμό κοτόπουλο και το βάζουμε πάνω σε μέτρια φωτιά μέχρι να διαλυθούν οι κύβοι. Σε περίπτωση που χρησιμοποιούμε έτοιμα βρασμένα παντζάρια τα σουρώνουμε σε ένα σουρωτήρι το οποίο έχουμε βάλει πάνω από ένα μπολ, προκειμένου να κρατήσουμε τα ζουμιά του παντζαριού. Παίρνουμε τα μισά από τα παντζάρια και τα βάζουμε στο μπλέντερ. Προσθέτουμε με μια κουτάλα λίγο ζωμό και τα χτυπάμε πολύ καλά μέχρι να πάρουμε έναν αραιό πουρέ και να μην έχει καθόλου κομμάτια παντζαριού. Μετά ρίχνουμε τον πουρέ στην κατσαρόλα με τον ζωμό και κλείνουμε τη φωτιά γιατί δε θέλουμε να βράσει άλλο ο ζωμός. Τα υπόλοιπα παντζάρια τα κόβουμε σε κύβους και τα βάζουμε σε ένα μπολ. Ψιλοκόβουμε το κρεμμύδι. Παίρνουμε μια βαθιά κατσαρόλα και τη βάζουμε σε μέτρια προς δυνατή φωτιά. Ρίχνουμε μέσα 3 κ.σ. ελαιόλαδο, προσθέτουμε το κρεμμύδι και λίγα φύλλα θυμάρι ψιλοκομμένα. Ανακατεύουμε με μια ξύλινη κουτάλα. Ρίχνουμε αλάτι, πιπέρι και μια πρέζα ζάχαρη. Ανακατεύουμε συχνά μέχρι να καραμελώσει καλά το κρεμμύδι και να μην κολλήσει στην κατσαρόλα. Στη συνέχεια ρίχνουμε το ρύζι και το σοτάρουμε ανακατεύοντας το με μια σπάτουλα μέχρι να γίνει ελαφριά διάφανο. Μόλις συμβεί αυτό, σβήνουμε με το κόκκινο κρασί και ανακατεύουμε μέχρι να εξατμιστεί τελείως το αλκόολ. Χαμηλώνουμε τη φωτιά και ρίχνουμε 2 κουταλιές ζωμού. Ανακατεύουμε συνεχώς προσέχοντας να μην κολλήσει το ρύζι στον πάτο της κατσαρόλας. Μόλις το ριζότο πιει όλη την υγρασία προσθέτουμε άλλη μία κουταλιά ζωμό. Επαναλαμβάνουμε την ίδια διαδικασία μέχρι να τελειώσει ο ζωμός και το ρύζι να κρατάει λίγο. Αποσύρουμε την κατσαρόλα από τη φωτιά και ρίχνουμε το βούτυρο, την παρμεζάνα και το ξύσμα από το λεμόνι. Ανακατεύουμε ξανά μέχρι να δέσει τελείως το ριζότο. Τέλος προσθέτουμε τα παντζάρια που είχαμε κόψει σε κύβους, ανακατεύουμε απαλά και σερβίρουμε.</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>