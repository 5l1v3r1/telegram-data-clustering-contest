<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/barca/Kluivert-Barca-suggereix-Riqui-Puig_0_2346965378.html"/>
    <meta property="og:site_name" content="Ara.cat"/>
    <meta property="article:published_time" content="2019-11-19T10:49:28+00:00"/>
    <meta property="og:title" content="Kluivert, director de futbol formatiu del Barça, suggereix que Riqui Puig marxi cedit"/>
    <meta property="og:description" content="En una entrevista a l''Sport', diu que quan tots els jugadors estiguin bé Ansu Fati tornarà al filial"/>
  </head>
  <body>
    <article>
      <h1>Kluivert, director de futbol formatiu del Barça, suggereix que Riqui Puig marxi cedit</h1>
      <h2>En una entrevista a l''Sport', diu que quan tots els jugadors estiguin bé Ansu Fati tornarà al filial</h2>
      <address>
        <time datetime="2019-11-19T10:49:28+00:00">19 Nov 2019, 10:49</time>
      </address>
      <p>El director del futbol formatiu del Barça, l'holandès Patrick Kluivert, ha suggerit que una de les estrelles del futbol base del club blaugrana, Riqui Puig, marxi "cedit per competir a un nivell diferent i tornar". En una entrevista al diari '<a href="https://www.sport.es/es/noticias/barca/kluivert-mejor-para-riqui-puig-irse-cedido-7741589"> Sport</a>', el màxim executiu de la Masia ha estat directe respecte al futur immediat de Puig: "Si veus els migcampistes del primer equip, Frenkie, Arthur, etc., on poses el Riqui? Amb tot el respecte. És difícil. És millor que el Riqui se'n vagi cedit per competir a un nivell diferent i que pugui tornar".</p>
      <figure>
        <img src="https://www.ara.cat/2019/11/19/esports/Arthur-Jong-Riqui-Puig_2346975284_67474674_117x66.jpg"/>
      </figure>
      <p>
        <a href="https://www.ara.cat/esports/Arthur-Jong-Riqui-Puig_0_2346965290.html">Arthur, De Jong i Riqui Puig?</a>
      </p>
      <p>Kluivert ha dit que l'Ajax d'Amsterdam seria un bon destí per al jugador –"Soc partidari de cedir jugadors a l'Ajax", ha subratllat– i ha recordat que el Barça també té un conveni amb l'Utrecht.</p>
      <p>D'altra banda, també ha parlat del procés de formació del jove Ansu Fati, i ha recordat que el seu temps al primer equip podria tenir els dies comptats quan el preparador Ernesto Valverde tingui tots els seus jugadors disponibles. "Si tots els jugadors del primer equip estan al cent per cent, tinc la sensació que ell [Ansu Fati] ha de jugar al Barça B per tenir minuts a les cames. Amb Carles Pérez ja ho estem fent", ha subratllat.</p>
    </article>
  </body>
</html>