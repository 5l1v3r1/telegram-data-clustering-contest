<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/czy-disney-ma-mozliwosc-przebic-netflixa-pod-wzgledem-popularnosci/"/>
    <meta property="og:site_name" content="DailyWeb"/>
    <meta property="article:published_time" content="2019-11-19T10:19:12+00:00"/>
    <meta property="og:title" content="Czy Disney+ ma możliwość przebić Netflixa pod względem popularności?"/>
    <meta property="og:description" content="Netflix pochwalił się, że w październiku posiadał aż 158 milionów użytkowników, co patrząc na Disney+ nie jest nie do osiągnięcia."/>
  </head>
  <body>
    <article>
      <h1>Czy Disney+ ma możliwość przebić Netflixa pod względem popularności?</h1>
      <address><time datetime="2019-11-19T10:19:12+00:00">19 Nov 2019, 10:19</time> by <a rel="author">Marika Kowalska</a></address>
      <h4>Platforma streamingowa od Disneya <a href="https://dailyweb.pl/disney-debiutuje-na-rynku-w-europie-platforma-pojawi-sie-dopiero-wiosna/">zadebiutowała</a> na rynku zaledwie tydzień temu, a już cieszy się dużą popularnością. Oficjalne wyniki pokazują, że Disney+ zyskał aż 10 milionów subskrybentów w zaledwie 24 godziny od uruchomienia, co jest imponującym wynikiem. Zwłaszcza że w dniu premiery pojawiło się wiele problemów technicznych, które na szczęście szybko zostały rozwiązanie. Co tak przyciągnęło użytkowników do kolejnej platformy z filmami?</h4>
      <p>Moim zdaniem najważniejszą produkcją, która pozwoli Disney+ się rozwinąć, jest <i>The Mandalorian</i>. Na całym świecie nie brakuje fanów <i>Gwiezdnych Wojen</i>, niecierpliwie czekających na każdą realizację dotyczącą wojen międzygalaktycznych. Tak jest i w tym przypadku, serial obejrzały bowiem już setki tysięcy osób, które wystawiły mu fantastyczne opinie. A na pierwszym sezonie ma się nie skończyć. Czy to oznacza, że Netflix powinien bać się zagrożenia ze strony Disneya?</p>
      <h3>Różnice między platformami</h3>
      <p>Warto zacząć od tego, że Netflix jest platformą, która powstawała od podstaw. Początkowo dysponowała tylko zewnętrznymi produkcjami, do jakich zakupiła licencję, a dopiero z czasem uzupełniała bibliotekę o własną twórczość. W przypadku Disneya jest odwrotnie – wytwórnia posiada setki własnych filmów i seriali, cieszących się dużym zainteresowaniem wśród dzieci i młodzieży. Utworzenie platformy to pierwszy krok do rozwijania przyszłościowych usług, które będą stanowiły stały dochód producenta. Poza tym Disney wykupił także Marvela i kilka innych popularnych produkcji, dzięki czemu zapewnił sobie stałe grono widzów.</p>
      <h3>Jak to się przełoży na wyniki Disney+?</h3>
      <p>W tak krótkim czasie nie można oczekiwać od platformy, że prześcignie ona giganta wśród streamingów. Netflix pochwalił się, że w październiku posiadał aż 158 milionów użytkowników, co patrząc na Disney+ nie jest nie do osiągnięcia. Skoro w zaledwie jeden dzień pojawiło się aż 10 milionów rejestracji, to czemu w ciągu roku ta liczba nie miałaby się znacznie zwiększyć? Zwłaszcza że w najbliższym czasie mają pojawić się kolejne oryginalne produkcje, nastawione nie tylko na młodych widzów, ale i tych starszych.</p>
      <p>W tym momencie trudno spekulować, czy Disney+ rozrośnie się w ciągu kilku lat na tyle, by przebić Netflix w liczbach. Pewnym jest natomiast, że stanowi on ogromną konkurencję dla wszystkich platform na rynku, przede wszystkim dzięki ogromnej bibliotece własnych produkcji, jak i wiernych fanów Disneya. A Wy co sądzicie na temat nowej platformy?</p>
      <related>
        <h4>Powinieneś zobaczyć:</h4>
        <a href="https://dailyweb.pl/z-filmow-marvela-do-gwiezdnych-wojen-kevin-feige-stworzy-nowe-filmy-w-swiecie-star-wars/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/spotify-laczy-sily-z-disneyem-tworzac-nowy-kanal-streamingowy-dla-calej-rodziny/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/hbo-go-podnosi-ceny-abonamentu-czy-konkurencja-to-wykorzysta/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/disney-dalej-odgrzewa-kotlety-teraz-czas-na-gry-krol-lew-i-aladyn/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/disney-konkurencja-dla-netflixa-serwis-przedstawia-plan-abonamentu/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/duet-showrunnerow-z-gry-o-tron-rezygnuje-z-gwiezdnych-wojen-na-rzecz-netflixa/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/mandalorianin-i-obi-wan-kenobi-juz-niebawem-na-platformie-disney/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/czy-disney-pozwoli-na-zachowanie-pobranych-filmow-nawet-po-zakonczeniu-subskrypcji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/darmowy-disney-odpalony-w-holandii-testowo-zobacz-interfejs-i-oferte-produkcji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/disney-ma-problem-i-tym-razem-nie-jest-nim-netflix/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>