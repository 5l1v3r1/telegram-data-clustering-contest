<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%ce%ba-%cf%83%cf%84%ce%b7%ce%bd-%ce%b9%cf%83%cf%80%ce%b1%ce%bd%ce%af%ce%b1-%ce%b4%cf%8d%ce%bf-%ce%b7%ce%bb%ce%b9%ce%ba%ce%b9%cf%89%ce%bc%ce%ad%ce%bd%ce%bf%ce%b9-%ce%ba%ce%b1%cf%84%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T10:15:55+00:00"/>
    <meta property="og:title" content="Σοκ στην Ισπανία: Δύο ηλικιωμένοι κατηγορούνται για σεξουαλική κακοποίηση 71χρονης"/>
    <meta property="og:description" content="«Απίστευτο και μάλιστα σε βαθμό διαστροφής» χαρακτήρισε το γεγονός η δήμαρχος της περιοχής"/>
  </head>
  <body>
    <article>
      <h1>Σοκ στην Ισπανία: Δύο ηλικιωμένοι κατηγορούνται για σεξουαλική κακοποίηση 71χρονης</h1>
      <address>
        <time datetime="2019-11-19T10:15:55+00:00">19 Nov 2019, 10:15</time>
      </address>
      <p>«Απίστευτο και μάλιστα σε βαθμό διαστροφής» χαρακτήρισε το γεγονός η δήμαρχος της περιοχής</p>
      <p>
        <b>Δύο άνδρες 75 και 81 ετών ελέγχονται από τις αστυνομικές Αρχές ως πιθανοί δράστες σεξουαλικής κακοποίησης και εκμετάλλευσης μίας γυναίκας 71 ετών σε οίκο φροντίδας ηλικιωμένων στο Μπαρακάλδο της Βισκαϊκής στη βόρεια Ισπανία.</b>
      </p>
      <p>Στις 13 Νοεμβρίου κατατέθηκε αγωγή κατά των δύο υπόπτων για σεξουαλική εκμετάλλευση, όμως η βασκική αστυνομία (Ερτθάινθα) μεταβίβασε τον φάκελο των ερευνών στη Δικαιοσύνη, όπως ανακοινώθηκε από το βασκικό γραφείο Ασφαλείας.</p>
      <p>Από την πλευρά της η δημαρχία του Μπαρακάλδο καταδίκασε «κατηγορηματικά» το συμβάν και δήλωσε πως θέτει στη διάθεση του θύματος «όλες τις δυνατότητες του δήμου, που τυχόν χρειασθεί».</p>
      <p>Επίσης το δημοτικό συμβούλιο με ομόφωνη απόφασή του καταδίκασε το γεγονός αυτό και συγκάλεσε συγκέντρωση διαμαρτυρίας στην πλατεία Ερίκο Πλάθα στις 18.00 (19.00 ώρα Ελλάδος).</p>
      <p>Με ανακοίνωσή της η δήμαρχος Αμάια ντελ Κάμπο δηλώνει πως το συμβάν «μας συγκλόνισε» και «μας άφησε άφωνους», προσθέτοντας πως θεωρεί «απίστευτο και μάλιστα σε βαθμό διαστροφής, το γεγονός πως όπως φαίνεται δεν γίνεται σεβαστή μία μεγάλη γυναίκα και με ειδικές ανάγκες».</p>
    </article>
  </body>
</html>