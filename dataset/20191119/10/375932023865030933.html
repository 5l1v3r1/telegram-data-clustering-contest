<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/penzugyi-hirek/tuljegyeztek-a-lottoreszvenyt-2-1877442/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T10:11:00+00:00"/>
    <meta property="og:title" content="Túljegyezték a lottórészvényt"/>
    <meta property="og:description" content=" A francia szerencsejáték-vállalat részvényeivel csütörtökön indul a kereskedés."/>
  </head>
  <body>
    <article>
      <h6 class="kicker">Kalapács alá kerül a reptér-üzemeltető és az Engie energiacég is</h6>
      <h1>Túljegyezték a lottórészvényt</h1>
      <address><time datetime="2019-11-19T10:11:00+00:00">19 Nov 2019, 10:11</time> by <a rel="author">Murányi Ernő</a></address>
      <h4> A francia szerencsejáték-vállalat részvényeivel csütörtökön indul a kereskedés.</h4>
      <p>Hatalmas sikert aratott a francia lottó, a Francaise des Jeux (FDJ) elsődleges nyilvános részvénykibocsátása (IPO) a kisbefektetők körében, akik több mint 1 milliárd euróért jegyeztek a részvényekből – jelentette be a hét végén Bruno Le Maire pénzügyminiszter a BFM televíziós csatornán. A francia kormány csütörtökön kezdte meg többségi részesedése értékesítését, amelynek során 72 százalékos FDJ-részesedése 20 százalékosra csökken. A lottóvállalat privatizációjából eredetileg mintegy 1,7 milliárd euró bevételre számítottak, és a részvények egyharmadát szánják a kisbefektetőknek. Az óriási lakossági érdeklődésnek köszönhetően a részvényeket már túl is jegyezték, mégpedig 18,5 és 19,9 euró között, miközben a jegyzési ársáv 16,5–19,9 euró volt.</p>
      <figure>
        <img src="https://www.vg.hu/wp-content/uploads/2019/11/felsoshutter-6.jpg"/>
        <figcaption>A cég arra készül, hogy a nyereség 80 százalékát kifizeti osztalékként<br/>Fotó: Shutterstock</figcaption>
      </figure>
      <p>Le Maire azt is bejelentette a francia tévében, hogy a végső árat szerdáig határozzák meg, csütörtökön pedig már kezdődhet is a tőzsdei kereskedés a frissen kibocsátott részvényekkel. Persze nem csoda, hogy ugrásra készen várták a franciák a lottórészvényeket, hiszen a kisbefektetők egyrészt minden tíz kifizetett részvényre kapnak egy ráadáspapírt ingyen, másfelől a végső árból további 2 százalékos árkedvezmény is megilleti őket. A szerencsejáték-szervező privatizációjának sikere és lakossági elfogadottsága rendkívül fontos Emmanuel Macron francia elnök és a párizsi kormány számára is, hiszen ez csak a kedvcsináló „előétel”, mielőtt a jóval nagyobb falatok az asztalra kerülnek.</p>
      <p>
        <i>A <a href="https://www.vg.hu/vilaggazdasag/vilaggazdasag-tozsde/tuljegyeztek-a-lottoreszvenyt-1875477/">teljes cikk</a> a Világgazdaság keddi számában olvasható</i>
      </p>
    </article>
  </body>
</html>