<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134769-nkl-savaites-mvp-tapo-silutes-amerikietis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T10:12:00+00:00"/>
    <meta property="og:title" content="NKL savaitės MVP tapo „Šilutės“ amerikietis"/>
    <meta property="og:description" content="Septintosios VIKINGLOTTO-NKL savaitės naudingiausiu krepšininku tapo „Šilutės“ įžaidėjas iš JAV Byronas Sanfordas. 26-erių metų 182 cm ūgio ūgio krepšininkas praėjusią savaitę „Šilutę“ vedė į dvi pergales vidutiniškai pelnydamas po 21,5 taško, atkovodamas po 6,5 kamuolio, atlikdamas po 5,5 rezultatyvaus perdavimo, perimdamas po 3 kamuolius ir rinkdamas po 30,5 naudingumo balo. Pirmoje akistatoje su Šilalės „Lūšimi“ Sanfordas per ..."/>
  </head>
  <body>
    <article>
      <h1>NKL savaitės MVP tapo „Šilutės“ amerikietis</h1>
      <address>
        <time datetime="2019-11-19T10:12:00+00:00">19 Nov 2019, 10:12</time>
      </address>
      <figure>
        <embed-post data-src="https://www.instagram.com/p/B5Cfn93BkGi" data-service="Instagram"/>
      </figure>
      <p>Septintosios VIKINGLOTTO-NKL savaitės naudingiausiu krepšininku tapo „Šilutės“ įžaidėjas iš JAV Byronas Sanfordas.</p>
      <p>26-erių metų 182 cm ūgio ūgio krepšininkas praėjusią savaitę „Šilutę“ vedė į dvi pergales vidutiniškai pelnydamas po 21,5 taško, atkovodamas po 6,5 kamuolio, atlikdamas po 5,5 rezultatyvaus perdavimo, perimdamas po 3 kamuolius ir rinkdamas po 30,5 naudingumo balo.</p>
      <p>Pirmoje akistatoje su Šilalės „Lūšimi“ Sanfordas per 27 minutes spėjo įmesti 24 taškus (9/11 dvit., 1/3 trit., 3/5 baudos), sugriebti 7 ir perimti 3 kamuolius, atlikti 6 rezultatyvius perdavimus bei surinkti 33 naudingumo balus.</p>
      <p>Tuo metu kovoje su VIKINGLOTTO-NKL čempione Marijampolės „Sūduva-Mantinga“ jis įmetė 19 taškų (4/6 dvit., 3/5 trit., 2/2 baudos), atkovojo 6 kamuolius, atliko 5 rezultatyvius perdavimus, iš varžovų atėmė tris kamuolius ir surinko 28 naudingumo balus.</p>
      <p>Sanfordas yra antras naudingiausias (vid. 24,2 naud. bal.) ir antras rezultatyviausias (19,8 tšk.) šio sezono krepšininkas.</p>
      <figure>
        <iframe src="https://www.youtube.com/embed/8wnSRtPLIwE" width="630" height="354" data-service="Youtube" scrolling="no"/>
      </figure>
      <p>Pristatome kitus keturis krepšininkus, kurie taip pat pateko į geriausių savaitės žaidėjų penketuką.</p>
      <p><b>Quincy Tayloras, „Palangos Kuršiai“</b><br/>Vid. 23 tšk., 4,5 atk. kam., 7 rez. perd., 3,5 per. kam., 28,5 naud. bal.</p>
      <p>Amerikietis rungtynėse su Joniškio „Delikatesu“ pelnė 25 taškus, perėmė 5 kamuolius, atliko 5 rezultatyvius perdavimus ir surinko 31 naudingumo balą, o kovoje su Klaipėdos „Neptūnu-Akvaservis“ komandos draugams asistavo 9 kartus bei užfiksavo asmeninį rekordą.</p>
      <p><b>Rokas Stankevičius, Mažeikių „Ereliai“<br/></b>Vid. 25 tšk., 7,5 atk. kam., 3 rez. perd., 2,5 per. kam., 28 naud. bal.</p>
      <p>„Ereliai“ pasiekė abi pergales, o daugiausiai prie jų prisidėjo Rokas Stankevičius. Mače su Kauno „Žalgiriu-2“ puolėjas visapusiškai užpildė statistikos protokolą: 27 taškai (10/14 dvit.), 7 atkovoti kamuoliai, 4 rezultatyvūs perdavimai, 3 perimti kamuoliai, 1 blokas ir 32 naudingumo balai.</p>
      <p><b>Erikas Venskus, Kauno „Žalgiris-2“<br/></b>Vid. 18,5 tšk., 6 atk. kam., 4,5 rez. perd., 2,5 per. kam., 30 naud. bal.</p>
      <p>Jaunasis „Žalgirio“ krepšininkas praėjusią savaitę išsiskyrė puikiu taiklumu. Dvejose rungtynėse jis pataikė 17 dvitaškių iš 21 bandymo ir pridėjo visas tris taiklias baudas.</p>
      <p><b>Laurynas Mikalauskas, „Gargždai“<br/></b>Vid. 20 tšk., 15,5 atk. kam., 2 rez. perd., 34,5 naud. bal.</p>
      <p>„Gargždai“ praėjusią savaitę neiškovojo nė vienos pergalės, tačiau Laurynas Mikalauskas išsiskyrė galingu žaidimu. Jis surinko du dvigubus dublius: mače su Molėtų „Ežerūnu“ įmetė 20 taškų, atkovojo 16 kamuolių ir surinko 34 naudingumo balus, o kovoje su Vilniaus „Perlu“ pelnė 20 taškų, sugriebė 15 kamuolių bei įsirašė 35 naudingumo balus. </p>
      <p>Mikalauskas šį sezoną sugriebia po 12,1 kamuolio (2 geriausias rezultatas lygoje) ir renka po 24,2 naudingumo balo (3 geriausias rezultatas).</p>
      <h3>
        <a href="https://www.basketnews.lt/zaidejai/23319-byron-christopher-sanford.html">Byron Christopher Sanford</a>
      </h3>
      <figure>
        <img src="https://www.basketnews.lt/paveikslelis-175939-any150x150.jpg"/>
      </figure>
      <figure>
        <img src="https://www.basketnews.lt/paveikslelis-205756-crop100x150.jpg"/>
      </figure>
      <ul>
        <li>MIN: 31.7</li>
        <li>PTS: 19.85 (62.71%)</li>
        <li>REB: 5.15</li>
        <li>AS: 4.08</li>
        <li>ST: 2.23</li>
        <li>BS: 0</li>
        <li>TO: 1.54</li>
        <li>GM: 13</li>
      </ul>
      <h3>
        <a href="https://www.basketnews.lt/zaidejai/23319-byron-christopher-sanford.html">Byron Christopher Sanford</a>
      </h3>
      <figure>
        <img src="https://www.basketnews.lt/paveikslelis-205756-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/609-silutes-silute.html">Šilutės Šilutė</a></li>
        <li>Pozicija: PG</li>
        <li>Amžius: 26</li>
        <li>Ūgis: 182 cm</li>
        <li>Svoris: 80 kg</li>
        <li>Gimimo vieta: Kentukis, JAV</li>
      </ul>
    </article>
  </body>
</html>