<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640639/%D8%B5%D8%B9%D9%88%D8%AF-%D8%AF%D8%A7%D9%86%D9%85%D8%A7%D8%B1%DA%A9-%D9%88-%D8%B3%D9%88%D8%A6%DB%8C%D8%B3-%D8%AF%D8%B1-%D8%B4%D8%A8-%D9%BE%DB%8C%D8%B1%D9%88%D8%B2%DB%8C-%D9%BE%D8%B1%DA%AF%D9%84-%D8%A7%DB%8C%D8%AA%D8%A7%D9%84%DB%8C%D8%A7-%D9%88-%D8%A7%D8%B3%D9%BE%D8%A7%D9%86%DB%8C%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T10:30:00+00:00"/>
    <meta property="og:title" content="صعود دانمارک و سوئیس در شب پیروزی پرگل ایتالیا و اسپانیا"/>
    <meta property="og:description" content="۲ کشور دیگر هم به جمع حاضران در یورو ۲۰۲۰ اضافه شدند."/>
  </head>
  <body>
    <article>
      <h1>
        <a href="https://www.bultannews.com/fa/news/640639/%D8%B5%D8%B9%D9%88%D8%AF-%D8%AF%D8%A7%D9%86%D9%85%D8%A7%D8%B1%DA%A9-%D9%88-%D8%B3%D9%88%D8%A6%DB%8C%D8%B3-%D8%AF%D8%B1-%D8%B4%D8%A8-%D9%BE%DB%8C%D8%B1%D9%88%D8%B2%DB%8C-%D9%BE%D8%B1%DA%AF%D9%84-%D8%A7%DB%8C%D8%AA%D8%A7%D9%84%DB%8C%D8%A7-%D9%88-%D8%A7%D8%B3%D9%BE%D8%A7%D9%86%DB%8C%D8%A7">صعود دانمارک و سوئیس در شب پیروزی پرگل ایتالیا و اسپانیا</a>
      </h1>
      <h2>۲ کشور دیگر هم به جمع حاضران در یورو ۲۰۲۰ اضافه شدند.</h2>
      <address><time datetime="2019-11-19T10:30:00+00:00">19 Nov 2019, 10:30</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در ادامه هفته پایانی مرحله انتخابی رقابت‌های یورو 2020، تیم‌های ملی دانمارک و سوئیس هم به جمع صعودکننده‌ها به مرحله اصلی اضافه شدند.</p>
      <p>در گروه چهارم، سوئیس با برتری پرگل 6 - یک در خانه جبل‌الطارق به یورو 2020 راه یافت. ایتن در دقایق 10 و 84، وارگاس در دقیقه 50، فاسانچت در دقیقه 57، بنیتو در دقیقه 75 و ژاکا در دقیقه 86 برای میهمان و استایچ در دقیقه 74 برای جبل‌الطارق گل زدند.<br/>در دیگر دیدار این گروه، جمهوری ایرلند با تساوی یک - یک در خانه مقابل دانمارک از صعود مستقیم بازماند و رقیبش جشن صعود گرفت. در جدول این گروه، سوئیس با 17 و دانمارک با 16 امتیاز به عنوان تیم‌های اول و دوم صعود کردند.</p>
      <p>در گروه ششم، اسپانیا در بازی تشریفاتی در ورزشگاه «واندا متروپولیتانو»ی مادرید، 5 - صفر میهمانش، رومانی را برد. رویس در دقیقه 8، مورنو در دقایق 33 و 43، راس (بازیکن حریف) در دقیقه 44 و اورایزابال در دقیقه 2+90 برای اسپانیا گل زدند.</p>
      <p>در دیگر بازی‌های این گروه، نروژ در خانه مالت 2 - یک به برتری رسید. سوئد هم که پیش از این صعودش را قطعی کرده بود، 3 - صفر در خانه خودش، جزایرفارو را از سر راه برداشت. در جدول، اسپانیا و سوئد با 26 و 21 امتیاز به عنوان تیم‌های اول و دوم صعود کردند.</p>
      <p>در گروه دهم، ایتالیا در خانه خودش 9 - یک ارمنستان را خرد کرد و قاطعانه کارش در این گروه را با صدرنشینی و برتری در همه بازی‌ها تمام کرد. ایموبیله در دقایق 8 و 33، زانیولو در دقایق 9 و 64، بارلا در دقیقه 29 ، رومانیولی در دقیقه 72 ، جورجینیو در دقیقه 75 (از روی نقطه پنالتی)، اورسولینی در دقیقه 77 و کیه‌زا در دقیقه 81 برای میزبان و بایان در دقیقه 79 برای ارمنستان گل زدند.<br/>در دیگر بازی‌های این گروه، یونان در خانه 2 - یک فنلاند از پیش صعود کرده را برد و بوسنی در زمین لیختن‌اشتاین 3 - صفر پیروز شد. در جدول ایتالیای 30 امتیازی و فنلاند 18 امتیازی به یورو 2020 راه یافتند.</p>
    </article>
  </body>
</html>