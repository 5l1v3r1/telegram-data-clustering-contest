<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/tech/3360613/predstavljena-cetiri-nova-uredjaja-huawei-odrzao-prvu-silent-prezentaciju-na-ovim-prostorima"/>
    <meta property="og:site_name" content="kurir.rs"/>
    <meta property="article:published_time" content="2019-11-19T10:59:00+00:00"/>
    <meta property="og:title" content="PREDSTAVLJENA ČETIRI NOVA UREĐAJA: Huawei održao prvu Silent prezentaciju na ovim prostorima"/>
    <meta property="og:description" content="Kompanija Huawei predstavila je nove uređaje koji su deo Huawei ekosistema. Gosti su imali priliku da kroz prvu Silent prezentaciju na ovim prostorima upoznaju četiri nova uređaja unapređenu verziju Huawei P30 Pro telefona, Huawei Nova 5T pametni telefon, ..."/>
  </head>
  <body>
    <article>
      <h1>PREDSTAVLJENA ČETIRI NOVA UREĐAJA: Huawei održao prvu Silent prezentaciju na ovim prostorima</h1>
      <address>
        <time datetime="2019-11-19T10:59:00+00:00">19 Nov 2019, 10:59</time>
      </address>
      <p>
        <b>Kompanija Huawei predstavila je nove uređaje koji su deo Huawei ekosistema. Gosti su imali priliku da kroz prvu <i>Silent </i>prezentaciju na ovim prostorima upoznaju četiri nova uređaja – unapređenu verziju Huawei P30 Pro telefona, Huawei Nova 5T pametni telefon, Huawei Watch GT2 pametni sat i prve pametne, bežične slušalice – Huawei FreeBuds 3. Kako svi ovi uređaji poseduju poznati Huawei procesor – Kirin – upravo <i>on</i> ih je i predstavio, a među brojnim gostima našli su se predstavnici medija, poznate ličnosti i influenseri.</b>
      </p>
      <figure>
        <img src="https://www.kurir.rs/data/images/2019/11/19/10/2057177_huawei-silent-presentation-5_ff.jpg?ver=1574157406"/>
        <figcaption>
          <cite>foto: Promo</cite>
        </figcaption>
      </figure>
      <p>Poznata po inovativnosti i konstantnoj težnji ka razvoju i unapređivanju, kompanija Huawei odlučila je da nadmaši dosadašnja očekivanja i postavi novi standard kada je u pitanju prezentacija proizvoda, ali i pokaže zbog čega se upravo ona nalazi među globalnim liderima u svetu tehnologije.</p>
      <figure>
        <img src="https://www.kurir.rs/data/images/2019/11/19/10/2057179_huawei-silent-presentation-4_ff.jpg?ver=1574157412"/>
        <figcaption>
          <cite>foto: Promo</cite>
        </figcaption>
      </figure>
      <p>Naime, gosti su celokupnu prezentaciju slušali preko <b>Huawei FreeBuds 3</b> slušalica, čime su po prvi put gosti jednog ovakvog događaja dobili priliku da direktno testiraju uređaj na samoj premijeri.</p>
      <figure>
        <img src="https://www.kurir.rs/data/images/2019/11/19/10/2057181_huawei-silent-presentation-mihail-dudas_ff.jpg?ver=1574157417"/>
        <figcaption>
          <cite>foto: Promo</cite>
        </figcaption>
      </figure>
      <p>Tom prilikom gostima se obratila <b>Danijela Jovanović, marketing direktor kompanije Huawei</b>: <i>“Nadam se da ste uživali u prvoj Silent prezentaciji na našim prostorima, da vam se dopalo ono što ste videli, a pogotovo ono što ste čuli. Mi iz kompanije Huawei trudimo se da uvek idemo korak napred, budemo inovativni, a ujedno i praktični. Upravo je to razlog zbog kojeg radimo na razvoju Huawei ekosistema, a pravi dokaz toga su uređaji koje smo večeras predstavili. Oni su pojedinačno već posebni, ali su zajedno gotovo izuzetni jer će svakodnevnicu naših korisnika učiniti produktivnijom, elegantnijom, kvalitetnijom. Pored odličnih tehničkih karakteristika po kojima je Huawei prepoznat širom sveta, veliku pažnju posvetili smo dizajnu kao bitnoj karakteristici za uređaj od koga se ne odvajamo i koji je na neki način postao merilo dobrog ukusa.”</i></p>
      <figure>
        <img src="https://www.kurir.rs/data/images/2019/11/19/10/2057183_huawei-silent-presentation_ff.jpg?ver=1574157422"/>
        <figcaption>
          <cite>foto: Promo</cite>
        </figcaption>
      </figure>
      <p>Kako bi zabava bila zagarantovana, tu je i nekoliko <i>experience zona</i> kojim je kompanija omogućila gostima da iskuse način na koji funkcioniše zajednica uređaja koji čine Huawei ekosistem.</p>
      <figure>
        <img src="https://www.kurir.rs/data/images/2019/11/19/10/2057185_huawei-silent-presentation-danijela-buzurovic_ff.jpg?ver=1574157428"/>
        <figcaption>
          <cite>foto: Promo</cite>
        </figcaption>
      </figure>
      <p>U <b><i>Silent zoni</i></b> posetioci su mogli da na jedinstven način testiraju kako zajedno funkcionišu Huawei pametni sat, prve pametne, bežične slušalice i pametni telefon.</p>
      <figure>
        <img src="https://www.kurir.rs/data/images/2019/11/19/10/2057187_huawei-silent-presentation-dusan-petrovic_ff.jpg?ver=1574157433"/>
        <figcaption>
          <cite>foto: Promo</cite>
        </figcaption>
      </figure>
      <p><b>Huawei Watch GT2 pametni satovi</b> - dva modela muških i dva modela ženskih, pored brojnih fitnes opcija, nude mogućnost povezivanja sa pametnim slušalicama i slušanja muzike, sa posebnom memorijom odvojenom upravo za čuvanje vaših omiljenih pesama. Zahvaljujući Kirin A1 čipsetu sada možete da povežete Huawei Watch GT2 i Huawei FreeBuds 3 bežične slušalice. Muški model sata može se koristiti i za obavljanje poziva, što je još jedan, dodatni benefit. Ipak, i sat i slušalice funkcionišu savršeno zajedno sa pametnim telefonima. To su gosti mogli i da isprobaju jer se uz satove u Silent zoni našao i <b>Huawei P30 Pro u boji Mystic Blue</b>, koji takođe pokreće Kirin čipset. Uz unapređenja na kameri kao što su <i>SuperNight Selfie</i> opcija – za još bolje noćne selfije, <i>Huawei Vlog AI </i>– za montiranje videa i <i>Super Portrait</i> režim, posetioci su mogli da zabeleže jedinstveni trenutak slušanja omiljenih pesama preko sata u Silent zoni, inspirisanoj silent diskotekama koje su poznate širom sveta.</p>
      <figure>
        <img src="https://www.kurir.rs/data/images/2019/11/19/10/2057189_huawei-silent-presentation-maya-berovic_ff.jpg?ver=1574157438"/>
        <figcaption>
          <cite>foto: Promo</cite>
        </figcaption>
      </figure>
      <p>Glavno mesto u <b><i>Turbo zoni </i></b>zauzeo je <b>prvi Huawei flegšip telefon srednjeg cenovnog ranga</b>. Reč je o telefonu <b>Huawei Nova 5T</b>! Nova 5T poseduje premium čipset Kirin 980, koji uz unapređen GPU Turbo 3.0 procesor korisnicima pruža jedinstveno iskustvo igranja igrica na pametnom telefonu i time se izdvaja u odnosu na sve dosadašnje Huawei pametne telefone ove klase. Ono što <b>Nova 5T</b> takođe čini jedinstvenim uređajem u Huawei ekosistemu jeste <b><i>pet AI kamera</i></b>. Četiri kamere nalaze se na poleđini, glavna ima <b>48MP</b>, dok prednja poseduje <b>32MP</b> za savršene selfije, što su gosti imali priliku i da isprobaju u <b><i>Selfie spot zoni, </i></b>odakle se pogled pružao na najlepši deo Beograda – Hram Svetog Save. Na taj način kreirali su nezaboravne uspomene sa prve Silent prezentacije na ovim prostorima.</p>
      <figure>
        <img src="https://www.kurir.rs/data/images/2019/11/19/10/2057191_huawei-silent-presentation-6_ff.jpg?ver=1574157445"/>
        <figcaption>
          <cite>foto: Promo</cite>
        </figcaption>
      </figure>
      <p>Proizvodi i usluge kompanije Huawei su dostupni u više od 170 država i koristi ih trećina svetske populacije, što je stavlja na drugo mesto u svetu po isporukama mobilnih telefona od 2018. godine. Četrnaest centara za istraživanje i razvoj je otvoreno u Sjedinjenim Američkim Državama, Nemačkoj, Švedskoj, Rusiji, Indiji i Kini. Huawei Consumer BG je jedna od tri poslovne jedinice firme Huawei i pokriva pametne telefone, računare i tablete, nosive uređaje i klaud usluge, itd. Globalna mreža firme Huawei je izgrađena na 30-godišnjoj stručnosti u industriji telekomunikacija i posvećena isporuci najnovijih tehnoloških otkrića klijentima širom sveta.</p>
      <figure>
        <img src="https://www.kurir.rs/data/images/2019/11/19/10/2057175_huawei-silent-presentation-2_ff.jpg?ver=1574157454"/>
        <figcaption>
          <cite>foto: Promo</cite>
        </figcaption>
      </figure>
      <p>Za više informacija, molimo vas da posetite: <a href="https://consumer.huawei.com/rs/">https://consumer.huawei.com/rs/</a></p>
      <p>Za redovna obaveštenja o Huawei Consumer BG, pratite nas na:</p>
      <p>Facebook: <a href="https://www.facebook.com/HuaweimobileRS/">https://www.facebook.com/HuaweimobileRS/</a> Twitter: <a href="https://twitter.com/huaweimobilers">https://twitter.com/huaweimobilers</a> YouTube: <a href="https://www.youtube.com/HuaweiSrbija">https://www.youtube.com/HuaweiSrbija</a></p>
      <p>Instagram: <a href="https://www.instagram.com/huaweimobilers/">https://www.instagram.com/huaweimobilers/</a></p>
      <p>Google+: <a href="https://urldefense.proofpoint.com/v2/url?u=https-3A__plus.google.com_-26-2343-3BHuaweiDevice&amp;d=CwMFbw&amp;c=5oszCido4egZ9x-32Pvn-g&amp;r=s1qpUpmJTXaxi4FnJ4tlblNyJB_h3WUWksQOSMAroyDkMxnfFGHQf-vMVUXogNkA&amp;m=vobz3LTLHGAFdc2pKjXaO6I3pvvaGa701bqzfLtyE7w&amp;s=gYvYSNc4Txrhwfid2eDFRrXRixTfMs0rOidprIhWYKw&amp;e=">https://plus.google.com/+HuaweiDevice</a></p>
      <p>Foto: Promo</p>
    </article>
  </body>
</html>