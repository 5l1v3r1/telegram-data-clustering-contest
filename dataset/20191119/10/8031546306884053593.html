<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109113-Mladi-madze-ocelyaha-po-chudo-sled-napadenie-ot-valci-v-Stara-planina"/>
    <meta property="og:site_name" content="Канал 3"/>
    <meta property="article:published_time" content="2019-11-19T10:42:00+00:00"/>
    <meta property="og:title" content="Млади мъже оцеляха по чудо след нападение от вълци в Стара планина"/>
    <meta property="og:description" content="Мъжете, на 25 и на 26 години, са потеглили от град Калофер към връх Ботев в неделя около обяд в мъгла, влага и вятър"/>
  </head>
  <body>
    <article>
      <h1>Млади мъже оцеляха по чудо след нападение от вълци в Стара планина</h1>
      <h2>Мъжете, на 25 и на 26 години, са потеглили от град Калофер към връх Ботев в неделя около обяд в мъгла, влага и вятър</h2>
      <address>
        <time datetime="2019-11-19T10:42:00+00:00">19 Nov 2019, 10:42</time>
      </address>
      <p><b>Млади мъже оцеляха по чудо след като близо денонощие бедстваха в Стара планина над Калофер. Те са преживели истински кошмар – срещнали са вълци, паднали са в пропаст и са зъзнели часове наред в река. Екшънът като на кино се е разиграл в нощта срещу вторник. Няколко планински спасители са участвали в акцията по издирването им.<br/></b> </p>
      <p>Мъжете, на 25 и на 26 години, са потеглили от град Калофер към връх Ботев в неделя около обяд в мъгла, влага и вятър. Те са се движили по зимната пътека към върха.</p>
      <p> <br/><b>"Тръгнали са към връх Ботев. По пътя, в посока заслон Маринка, до един изоставен трафопост се натъкват на вълци. Панически започват да бягат назад. Така те попадат в улей, който минава през много пресечена местност"</b>, каза  кметът на Калофер Румен Стоянов.<br/> </p>
      <p>"Единият от тях успява някак да се задържи. Връща се по маркировката и се качва до връх Ботев. Другият полита надолу. За радост, той успява да падне до реката. Тръгва по нея и стига до хижа Рай. Обадил се е оттам и е казал къде точно се намира и нашите спасители са го открили", каза още той.</p>
      <p> </p>
      <p>"Другото момче, което е било на Ботев връх, след подаването на сигнала, на другия ден тръгва за хижа Рай. Минавайки оттам съобщава на хижаря за случилото се. Той информира мен. Аз се свързах със спасителите и тогава той е слязъл при колата си и е разбрал какво се е случило с приятеля му", разказа Георги Князов от туристическо дружество "Калофер".</p>
      <p> <br/>Източник: <a href="https://dariknews.bg/novini/bylgariia/turisti-se-spasiha-sled-napadenie-ot-vylci-video-2198242"><b>dariknews.bg<br/></b></a> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/108783-Mechka-nahapa-lovec-v-Stara-Planina"/>
      </related>
    </article>
  </body>
</html>