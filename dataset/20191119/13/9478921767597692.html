<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/kozani-i-proti-pilotiki-efarmogi-tis-anaptyxis-technologion-ydrogonoy/"/>
    <meta property="og:site_name" content="ert.gr"/>
    <meta property="article:published_time" content="2019-11-19T13:58:15+00:00"/>
    <meta property="og:title" content="Κοζάνη:  Η πρώτη πιλοτική εφαρμογή της ανάπτυξης τεχνολογιών υδρογόνου"/>
    <meta property="og:description" content="Ο Δήμος Κοζάνης σε συνεργασία με επιστημονικούς φορείς θα συμμετέχει ως επικεφαλής, στο  έργο προϋπολογισμού  6,25εκ. ευρώ, να χρηματοδοτείτε 100% από ευρωπαϊκά προγράμματα και από την Περιφέρεια Δυτικής Μακεδονίας, όπως ενημέρωσε το  Δημοτικό Συμβούλιο ο καθηγητής του Πανεπιστημίου Δυτικής Μακεδονίας, Γιώργος Μαρνέλλος."/>
  </head>
  <body>
    <article>
      <h1>Κοζάνη:  Η πρώτη πιλοτική εφαρμογή της ανάπτυξης τεχνολογιών υδρογόνου</h1>
      <address><time datetime="2019-11-19T13:58:15+00:00">19 Nov 2019, 13:58</time> by <a rel="author">Δέσποινα Αμαραντίδου</a></address>
      <figure>
        <img src="https://www.ert.gr/wp-content/uploads/2019/11/thumbnail-9.jpg"/>
      </figure>
      <p>Κατά πλειοψηφία ενέκρινε το Δημοτικό Συμβούλιο Κοζάνης στην διάρκεια της χθεσινοβραδινής συνεδρίασης, να κατατεθεί η πρόταση, στο Ευρωπαϊκό Πρόγραμμα Urban Innovative Actions με τίτλο «CIRCULAR KOZANH2» για την παραγωγή υδρογόνου από την επεξεργασία της λυματολάσπης του βιολογικού της ΔΕΥΑΚ.</p>
      <p>Ο Δήμος Κοζάνης σε συνεργασία με επιστημονικούς φορείς θα συμμετέχει ως επικεφαλής, στο  έργο προϋπολογισμού  6,25εκ. ευρώ, να χρηματοδοτείτε 100% από ευρωπαϊκά προγράμματα και από την Περιφέρεια Δυτικής Μακεδονίας, όπως ενημέρωσε το  Δημοτικό Συμβούλιο ο καθηγητής του Πανεπιστημίου Δυτικής Μακεδονίας, Γιώργος Μαρνέλλος.</p>
      <p>Σκοπός της πρότασης είναι η βελτιστοποίηση της λειτουργία του Βιολογικού καθαρισμού της πόλης της Κοζάνης  που μέσω της λυματολάσπης θα έχουμε την παραγωγή υδρογόνου που θα χρησιμοποιείται ως καύσιμο των απορριμματοφόρων που θα προμηθευτεί ο Δήμος Κοζάνης καθώς και η επέκταση του προγράμματος οικιακών τη τηγανελαίων.</p>
      <p>Στόχος άλλωστε μέσω της υλοποίησης του προγράμματος είναι η  ποσότητα που θα παράγεται να καταναλώνεται ώστε να στεφθεί με επιτυχία η πρώτη πιλοτική εφαρμογή της ανάπτυξης τεχνολογιών υδρογόνου στην περιοχή, σε μια καινοτόμο πρόταση που θα είναι πρωτοποριακή σε όλη την Ελλάδα.</p>
      <p>Στο πρόγραμμα θα συμμετέχουν ο Δήμος Κοζάνης, το Πανεπιστήμιο Δυτικής Μακεδονίας, το ΕΚΕΤΑ, η ΔΙΑΔΥΜΑ, η ΔΕΥΑΚ., ο Ήλεκτωρ, η Περιφέρεια Δυτικής Μακεδονίας, το Cluster Βιοοικονομίας και Περιβάλλοντος Δυτικής Μακεδονίας, το Διεθνές Πανεπιστήμιο, η ΔΕΠΑ, η ΕΛΒΙΟ Α.Ε. , η MATESION και η DRAXIS SA.</p>
      <p>
        <b>ΕΡΤ ΚΟΖΑΝΗΣ: Σύνταξη- Δέσποινα Αμαραντίδου</b>
      </p>
    </article>
  </body>
</html>