<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/melas-blogposts/epistrefei-me-polles-allages/2918972/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T13:15:49+00:00"/>
    <meta property="og:title" content="Επιστρέφει με πολλές αλλαγές"/>
    <meta property="og:description" content="Η απόφαση είναι οριστική και έχει ξεκινήσει ήδη η προετοιμασία για να επιστρέψει στο τηλεοπτικό τοπίο."/>
  </head>
  <body>
    <article>
      <h1>Επιστρέφει με πολλές αλλαγές</h1>
      <h2>Η απόφαση είναι οριστική και έχει ξεκινήσει ήδη η προετοιμασία για να επιστρέψει στο τηλεοπτικό τοπίο.</h2>
      <address><time datetime="2019-11-19T13:15:49+00:00">19 Nov 2019, 13:15</time> by <a rel="author">Γρηγόρης Μελάς</a></address>
      <p>Σύμφωνα μάλιστα με τον προγραμματισμό του ΣΚΑΪ θα κάνει… ποδαρικό τον νέο χρόνο με σκοπό να δώσει ξανά τη «μάχη» της τηλεθέασης.</p>
      <p>Βέβαια η σκέψη στην αρχή της σεζόν ήταν πως θα βγει ξανά στον αέρα αλλά τον προηγούμενο μήνα τα στελέχη του σταθμού είχαν… παγώσει τα σχέδιά τους με σκοπό να το επανεξετάσουν. Έτσι κι έγινε, οπότε είναι σίγουρο ότι στις αρχές του καινούργιου χρόνου ο Γιώργος Λιανός θα μας υποδεχτεί στο πλατό του «Ελλάδα έχεις ταλέντο».</p>
      <figure>
        <img src="https://www.newsit.gr/wp-content/uploads/2019/11/lianos.jpg"/>
      </figure>
      <p>Ωστόσο φαίνεται ότι μόνο ο παρουσιαστής θα είναι ξανά εκεί για να υποδεχτεί τα καινούργια ταλέντα αφού σύμφωνα με έγκυρες πληροφορίες μου στην κριτική επιτροπή του θα βρεθούν νέα πρόσωπα. Βέβαια ο Γιώργος Καπουτζίδης έχει δηλώσει ότι φέτος θέλει να απέχει από το τηλεοπτικό τοπίο, ενώ η Μαρία Μπακοδήμου βρίσκεται στο OPEN, αλλά όπως φαίνεται κι ο Σάκης Τανιμανίδης δεν θα είναι ξανά απέναντι από τους διαγωνιζόμενους. Βέβαια οι σχέσεις του παρουσιαστή με την τούρκικη εταιρεία παραγωγής Acun Medya και με τον ΣΚΑΪ είναι πολύ καλές αλλά και οι τρεις πλευρές -προς το παρόν!- θεωρούν ότι πρέπει ο νέος κύκλος του «Ταλέντου» να είναι με καινούργια πρόσωπα.</p>
      <p>Το ποιοι θα βρεθούν στις καρέκλες της κριτικής επιτροπής μπορεί να μην έχει ακόμα οριστικοποιηθεί αλλά το «Ελλάδα έχεις ταλέντο» είναι προγραμματισμένο να κάνει πρεμιέρα τον ερχόμενο Ιανουάριο και για 12 επεισόδια να δώσει τη «μάχη» της τηλεθέασης αλλά να κάνει και τους τηλεθεατές να περάσουν καλά…!</p>
      <figure>
        <img src="https://www.newsit.gr/wp-content/themes/newsit/common/imgs/melas-sign.png"/>
      </figure>
    </article>
  </body>
</html>