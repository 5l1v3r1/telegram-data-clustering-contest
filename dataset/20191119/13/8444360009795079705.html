<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/sok-gia-to-elliniko-podosfairo-synelifthi-gia-narkotika-diasimos-podosfairistis/2918948/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T13:00:05+00:00"/>
    <meta property="og:title" content="Σοκ για το ελληνικό ποδόσφαιρο! Συνελήφθη για ναρκωτικά διάσημος ποδοσφαιριστής"/>
    <meta property="og:description" content="Ένας από τους σημαντικότερους ξένους στην ιστορία του Άρη, ο Σέρχιο Κόκε, συνελήφθη στην Ισπανία και κατηγορείται για τη συμμετοχή του σε κύκλωμα ναρκωτικών και μάλιστα ως επικεφαλής του, προκαλώντας σοκ και στο ελληνικό ποδόσφαιρο."/>
  </head>
  <body>
    <article>
      <h1>Σοκ για το ελληνικό ποδόσφαιρο! Συνελήφθη για ναρκωτικά διάσημος ποδοσφαιριστής</h1>
      <h2>Ένας από τους σημαντικότερους ξένους στην ιστορία του Άρη, ο Σέρχιο Κόκε, συνελήφθη στην Ισπανία και κατηγορείται για τη συμμετοχή του σε κύκλωμα ναρκωτικών και μάλιστα ως επικεφαλής του, προκαλώντας σοκ και στο ελληνικό ποδόσφαιρο.</h2>
      <address><time datetime="2019-11-19T13:00:05+00:00">19 Nov 2019, 13:00</time> by <a rel="author">Newsit Newsroom</a></address>
      <p>Σοκαρισμένο είναι και το ελληνικό ποδόσφαιρο από την είδηση της σύλληψης του Ισπανού επιθετικού, Σέρχιο Κόκε, ο οποίος έγραψε ιστορία στη Superleague με τη φανέλα, αλλά και το περιβραχιόνιο του αρχηγού στον Άρη Θεσσαλονίκης.</p>
      <p>Ο παλαίμαχος πια ποδοσφαιριστής φέρεται να είναι μπλεγμένος σε κύκλωμα ναρκωτικών στη χώρα του και μάλιστα, σύμφωνα με τα ισπανικά Μέσα, θεωρείται επικεφαλής του κυκλώματος, με την αστυνομία να τον συλλαμβάνει μετά από επιχείρηση με κωδικό όνομα “Maskoke”, στην οποία εντόπισε έναν τόνο χασίς και όπλα.</p>
      <p>Ο Σέρχιο Κόκε αγωνίστηκε στον Άρη από το 2006 έως το 2011 με 138 συμμετοχές και 30 γκολ στο πρωτάθλημα, ενώ στο παρελθόν είχε περάσει και από τις Μάλαγα, Μαρσέιγ και Σπόρτινγκ Λισαβόνας.</p>
      <figure>
        <iframe data-src="https://twitter.com/elespanolcom/status/1196753357823791108?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>