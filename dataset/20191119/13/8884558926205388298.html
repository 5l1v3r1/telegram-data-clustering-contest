<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/nesojene-roparje-ustavili-s-stingerjem"/>
    <meta property="og:site_name" content="Primorske novice"/>
    <meta property="article:published_time" content="2019-11-19T13:44:47+00:00"/>
    <meta property="og:title" content="“Nesojene” roparje ustavili s stingerjem"/>
    <meta property="og:description" content="V nedeljo, ob 4.48, so koprski policisti prejeli obvestilo o poskusu ropu na bencinskem servisu na Povžanah. Vstopila naj bi dva moška in zaposleni zagrozila s pištolo. V tem času je v notranjost bencinskega prostora vstopil sodelavec, moška pa sta pobegnila. S kraja so se odpeljali z vozilom znamke audi A3 proti Materiji."/>
  </head>
  <body>
    <article>
      <h1>“Nesojene” roparje ustavili s stingerjem</h1>
      <address><time datetime="2019-11-19T13:44:47+00:00">19 Nov 2019, 13:44</time> by <a rel="author">Spletno uredništvo</a></address>
      <p>
        <b>V nedeljo, ob 4.48, so koprski policisti prejeli obvestilo o poskusu ropu na bencinskem servisu na Povžanah. Vstopila naj bi dva moška in zaposleni zagrozila s pištolo. V tem času je v notranjost bencinskega prostora vstopil sodelavec, moška pa sta pobegnila. S kraja so se odpeljali z vozilom znamke audi A3 proti Materiji.</b>
      </p>
      <figure>
        <img src="https://static.primorske.si/foto/highres/gnweb/720364_policija_aavto.jpg"/>
        <figcaption>Foto: Leo Caharija</figcaption>
      </figure>
      <p><b>KOPER</b> &gt; Nemudoma je stekla policijska akcija in prva policijska patrulja je vozilo opazila nekaj minut zatem. Vozilu so policisti sledili in ga skušali zaustaviti, vendar se voznik na njihove znake ni odzival. Na cesti proti Postojni so zatem postavili tako imenovani stinger. Voznik ga je povozil pri Hraščah, na regionalni cesti proti Postojni, nato pa peljal naprej s predrtimi pnevmatikami. Ko so v Postojni vozilo ustavili, so bili v njem trije moški (stari 18, 21 in 20 let), vsi državljani Albanije z urejenim statusom prebivanja v Italiji. Prijeti so bili na kraju.</p>
      <p>Včeraj so opravili tudi preiskavo vozila, zatem pa podali kazensko ovadbo za kaznivo dejanje poskusa ropa. Privedli so jih k preiskovalnemu sodniku, ki je za vse tri po zaslišanju odredil pripor.</p>
    </article>
  </body>
</html>