<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_aki-zarplati-ta-podatki-zaplatyat-fopi-2020go-cifri/938896"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T13:49:00+00:00"/>
    <meta property="og:title" content="Які зарплати та податки заплатять ФОПи 2020-го: цифри"/>
    <meta property="og:description" content="У 2020-му мінімальна зарплата зросте з 4173 до 4723 грн. Підвищення вплине на витрати як бізнесу з найманими працівниками, так і самостійних ФОП. Фізособи-підприємці щокварталу сплачують єдиний соціальний внесок. Це 22% від розміру &quot;мінімалки&quot;. Такий податок не платять тільки ..."/>
  </head>
  <body>
    <article>
      <h1>Які зарплати та податки заплатять ФОПи 2020-го: цифри</h1>
      <address><time datetime="2019-11-19T13:49:00+00:00">19 Nov 2019, 13:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938896_w_300.jpg?v=0"/>
        <figcaption>За найманого працівника доведеться платити щонайменше 5762 грн у місяць. Сума включає податок на доходи фізосіб, військовий збір, єдиний соціальний внесок та власне ставку працівника. Фото: Depositphotos</figcaption>
      </figure>
      <p>У 2020-му мінімальна зарплата зросте з 4173 до 4723 грн. Підвищення вплине на витрати як бізнесу з найманими працівниками, так і самостійних ФОП.</p>
      <p>Фізособи-підприємці щокварталу сплачують єдиний соціальний внесок. Це 22% від розміру "мінімалки". Такий податок не платять тільки пенсіонери-ФОП за віком і ФОП з інвалідністю, пише <a href="https://protocol.ua/ua/skolko_budut_platit_fop_za_sebya_i_sotrudnikov/">protocol.ua</a>.</p>
      <p>Так, цьогоріч єдиний соціальний внесок становив 918 грн у місяць, або 2754 грн у квартал. За рік виходило 11 016 грн. Наступного року у місяць доведеться платити 1039 грн. У квартал - 3177 грн. За рік сума зросте до 12 468 грн.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_podatki-dlya-programistiv-ne-zrostut-podrobici/938704"/>
      </related>
      <p>За найманого працівника доведеться платити щонайменше 5762 грн у місяць. Сума включає податок на доходи фізосіб, військовий збір, єдиний соціальний внесок та власне ставку працівника. "На руки" співробітник отримає 3802 грн. Загальна сума сплачених податків становитиме 1960 грн у місяць або 23 520 грн у рік за одного найманого працівника.</p>
      <p>Будуть непрямі витрати. Наприклад, при хворобі співробітника ФОП має сплатити 5 днів лікарняного. Також щорічно співробітник отримує обов'язкові 24 календарних дня відпустки. З відпускних ФОП теж платить податки.</p>
      <blockquote>18 жовтня президент Володимир Зеленський підписав закони, які зобов'язують фізичних осіб-підприємців <a href="https://gazeta.ua/articles/economics/_opublikovani-zakoni-pro-keshbek-i-kasovi-aparati/933815">використовувати касові апарати</a> та дозволяють покупцям вимагати повернення грошей, якщо покупка не відповідає чеку.</blockquote>
    </article>
  </body>
</html>