<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109138-Karakachanov-podade-signal-do-Cacarov-za-opiti-za-sazdavane-na-makedonsko-malcinstvo-u-nas"/>
    <meta property="og:site_name" content="Канал 3"/>
    <meta property="article:published_time" content="2019-11-19T13:14:00+00:00"/>
    <meta property="og:title" content="Каракачанов подаде сигнал до Цацаров за опити за създаване на македонско малцинство у нас"/>
    <meta property="og:description" content="Опасната дейност се извършва от две НПО-та, регистрирани в Благоевград"/>
  </head>
  <body>
    <article>
      <h1>Каракачанов подаде сигнал до Цацаров за опити за създаване на македонско малцинство у нас</h1>
      <h2>Опасната дейност се извършва от две НПО-та, регистрирани в Благоевград</h2>
      <address>
        <time datetime="2019-11-19T13:14:00+00:00">19 Nov 2019, 13:14</time>
      </address>
      <p><b>Вицепремиерът Каракачанов подаде сигнал до главния прокурор за опити за създаване на македонско малцинство в България.<br/></b> </p>
      <p>Опасната дейност се извършва от две НПО-та, регистрирани в Благоевград, които имат заложени в уставите си цели и задачи, сходни със забранената у нас партия "ОМО – Илинден – ПИРИН". Сред учредителите на едното сдружение фигурират и имена от ръководството на въпросната противоконституционна организация, съобщиха от ВМРО.</p>
      <p> </p>
      <p>Това накара заместник министър-председателя по обществен ред и сигурност Красимир Каракачанов да поиска от главния прокурор прекратяване регистрацията на двете сдружения - "Гражданско сдружение за защита на основни индивидуални човешки права" и "Антични македонци". Такава възможност има съгласно разпоредбите на чл. 13 от Закона за юридическите лица с нестопанска цел.</p>
      <p> </p>
      <p>НПО-тата са регистрирани в Благоевград в периода от началото на месец август. В мотивите за учредяване им учредителите са заявили, че ще осъществяват дейност за подкрепа в различни насоки на "македонското малцинство" в Република България. И двете сдружения са регистрирани за извършване на дейност в частна полза.</p>
      <p> <br/> </p>
      <p>В мотивите на сигнала Красимир Каракачанов посочва поотделно причините за двете сдружения, като основните са опасни сходства с дейността, извършвана преди години от забранената с решение на КС "ОМО – Илинден – ПИРИН", опасни пропагандни дейности, които открито водят към сепаратизъм и извършване на процеси по формиране на малцинство, което е в противовес с Конституцията на Република България. </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/108651-Karakachanov%253A-Otbranitelnite-sposobnosti-na-Vaoradzenite-sili-tryabva-da-se-izgradzdat-v-sinhron"/>
        <a href="http://kanal3.bg/news/bulgaria/politics/106900-Karakachanov%253A-Situaciyata-v-Siriya-nyama-da-dovede-do-uvelichavane-na-migranskiya-natisk"/>
      </related>
    </article>
  </body>
</html>