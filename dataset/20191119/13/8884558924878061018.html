<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/oglas/po-sedmih-letih-se-v-koper-vraca-karierni-sejem"/>
    <meta property="og:site_name" content="Primorske novice"/>
    <meta property="article:published_time" content="2019-11-19T13:01:50+00:00"/>
    <meta property="og:title" content="Po sedmih letih se v Koper vrača karierni sejem"/>
    <meta property="og:description" content="Karierni sejem MojeDelo.com se po sedmih letih vrača v Koper. V četrtek, 28. novembra, bo Gledališče Koper med 10. in 18. uro gostilo več kot 16 priznanih slovenskih in tujih delodajalcev, ki bodo iskali nove kadre v obalno-kraški regiji. O zelo aktualni temi - uspešnem usklajevanju kariere in zasebnega življenja - bo predaval priznani strokovnjak, klinični psiholog dr. Aleksander Zadel."/>
  </head>
  <body>
    <article>
      <h1>Po sedmih letih se v Koper vrača karierni sejem</h1>
      <address><time datetime="2019-11-19T13:01:50+00:00">19 Nov 2019, 13:01</time> by <a rel="author">Oglasni Oddelek</a></address>
      <p>
        <b>Karierni sejem MojeDelo.com se po sedmih letih vrača v Koper. V četrtek, 28. novembra, bo Gledališče Koper med 10. in 18. uro gostilo več kot 16 priznanih slovenskih in tujih delodajalcev, ki bodo iskali nove kadre v obalno-kraški regiji. O zelo aktualni temi - uspešnem usklajevanju kariere in zasebnega življenja - bo predaval priznani strokovnjak, klinični psiholog dr. Aleksander Zadel.</b>
      </p>
      <figure>
        <img src="https://static.primorske.si/foto/highres/priloge/720350_k2.jpg"/>
      </figure>
      <h3>Za uspešno karierno pot se ni treba odreči kakovostnemu zasebnemu življenju</h3>
      <p>Neusklajeno poklicno in družinsko življenje namreč pogosto povzroča stres in lahko vodi v izgorevanje. Ker ima dan le 24 ur, je pomembno, da si ga znamo ustrezno razporediti.</p>
      <figure>
        <img src="https://static.primorske.si/foto/lowres/priloge/720350_k1.jpg"/>
      </figure>
      <p>Na kariernem sejmu MojeDelo.com v Kopru bo o uspešnem usklajevanju osebnega in poklicnega življenja od <b>16.30 do 17.15</b> v Veliki dvorani Gledališča Koper predaval priznani strokovnjak <b>dr. Aleksander Zadel</b>, univerzitetni diplomiran psiholog, doktor znanosti in specialist klinične psihologije. “Primerno usklajen osebni in poklicni razvoj posamezniku omogoča, da se skozi zahtevna obdobja ne le prebija, temveč v njih tudi ustvarjalno in zadovoljno živi. Intenzivno poslovno življenje včasih razumemo kot odpoved osebnemu življenju, toda na pravi način povezano osebno in poslovno življenje omogoča posamezniku dobro regeneracijo, učinkovito doseganje poslovnih ciljev in kakovostno zasebno življenje,” je povedal o bistvu svojega predavanja dr. Aleksander Zadel.</p>
      <h3>Brezplačne delavnice, psihometrično testiranje in osebna karierna svetovalnica</h3>
      <figure>
        <img src="https://static.primorske.si/foto/lowres/priloge/720350_k3.jpg"/>
      </figure>
      <p>Karierni sejem MojeDelo.com v Kopru sicer na široko odpira priložnosti za vse tiste, ki si od svoje kariere želite več, pa naj bo to nova poklicna pot, širitev obzorij ali pridobivanje dodatnih znanj in poznanstev. Organizatorji so pripravili <a href="http://kariernisejem.com/karierni-sejem-koper-2019-program/">brezplačne delavnice</a> za mlade iskalce zaposlitve s kariernim trenerjem <b>Gorazdom Prahom</b>, ki ima dolgoletne izkušnje na področju kariernega svetovanja. V posebni <b>Karierni svetovalnici</b>, ki bo za aktivne uporabnike portala MojeDelo.com popolnoma brezplačna, bodo na kariernem sejmu v Kopru izkušeni svetovalci pomagali oblikovati učinkovit življenjepis in odlično spremno pismo ter vam svetovali, katere malenkosti vas bodo ločile od konkurence na trgu dela.</p>
      <p>Registrirani uporabniki na portalu <a href="http://www.mojedelo.com/">MojeDelo.com</a> boste lahko brezplačno opravili tudi <b>psihometrično testiranje</b>, ki ga delodajalci pogosto uporabljajo pri izbiri najbolj ustreznega kandidata za zaposlitev, ter se <b>fotografirali za življenjepis</b> in druge zaposlitvene dokumente.</p>
      <h3>Priznana podjetja bodo iskala nove kadre</h3>
      <p>Na kariernem sejmu v Kopru se bo predstavilo več kot šestnajst podjetij, med njimi bodo <b>Cimos, Hofer, Mercator, Spar, Obi, Kempinski, Hidria, Skupina Titus, Pošta Slovenije </b>in drugi. Lahko se jim boste predstavili in iz prve roke pridobiti konkretne informacije o priložnostih za zaposlitev.Pripravite življenjepise, vizitke in vprašanja, pristopite do potencialnih delodajalcev in poslovnih partnerjev ter naredite korak naprej v svoji karieri.</p>
    </article>
  </body>
</html>