<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/eurofighter-elektronik-harp-yetenegi-kazaniyor-bilim-ve-teknoloji-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-19T13:31:00+00:00"/>
    <meta property="og:title" content="Eurofighter elektronik harp yeteneği kazanıyor"/>
    <meta property="og:description" content="Eurofighter elektronik harp yeteneği kazanıyor | aydinlik.com.tr"/>
  </head>
  <body>
    <article>
      <h1>Eurofighter elektronik harp yeteneği kazanıyor</h1>
      <address>
        <time datetime="2019-11-19T13:31:00+00:00">19 Nov 2019, 13:31</time>
      </address>
      <p>
        <b>Eurofighter’ın yeni Elektronik Harp Fonksiyonu (Electronic Combat Role/ECR) Berlin’de düzenlenen Uluslararası Savaş Uçağı Konferansında ilk kez tanıtıldı.</b>
      </p>
      <p>Airbus ve ortaklarının ayrıntılarını sunduğu ECR konsepti, Eurofighter’ın çok fonksiyonlu (multi role) kabiliyetini ve uçağın savaş ortamında hayatta kalma yeteneğini artıracak.</p>
      <p>Ortak elektronik harp yeteneğinin gelecekteki kombine hava operasyonları için şart olduğuna vurgu yapılan konferansta, ECR kabiliyetine sahip ilk Eurofighter’ın 2026 yılına kadar piyasaya sürüleceği bildirildi.</p>
      <p>
        <b>ALMAN HAVA KUVVETLERİ ÖNCÜ OLACAK</b>
      </p>
      <p>Pasif verici konumunun yanı sıra tehditlerin aktif olarak engellenmesini de sağlayabilecek olan Eurofighter ERC, elektronik saldırı ve düşman hava savunmasını bastırma / imha etme amaçlı çeşitli modüler yapılandırmalar sunacak.</p>
      <p>Yeni çift kişilik (tandem) kokpit yapılandırmasına sahip olan konseptte ayrıca, çok fonksiyonlu panoramik dokunmatik ekran ve arka koltukta özel bir görev kokpiti bulunuyor.</p>
      <p>Önde gelen havacılık şirketleri Airbus, Hensoldt, MBDA, MTU, Premium Aerotec, Rolls-Royce tarafından yönetilen ve Alman ulusal sanayi kuruluşları BDSV ve BDLI tarafından desteklenen konsept, özellikle Alman Hava Kuvvetlerinin havadan elektronik saldırı gereksinimlerini karşılamayı hedefliyor.</p>
      <p>Kaynak: www.kokpit.aero</p>
      <related>
        <h4>Benzer Haberler</h4>
        <a href="https://www.aydinlik.com.tr/dunya/2017-subat/avusturya-ile-airbus-davalik-oldu"/>
        <a href="https://www.aydinlik.com.tr/denizde-bir-ilk-turkiye-eylul-2019"/>
        <a href="https://www.aydinlik.com.tr/kara-harp-okulu-nda-bir-ilk-basortulu-ogrenci-turkiye-ekim-2017"/>
      </related>
    </article>
  </body>
</html>