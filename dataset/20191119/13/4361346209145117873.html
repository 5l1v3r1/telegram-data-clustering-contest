<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/levegobol-keszul-a-legujabb-vegan-hus/186915"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="Levegőből készül a legújabb vegán hús"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Levegőből készül a legújabb vegán hús</mark>
      </h1>
      <address><time datetime="2019-11-19T13:00:00+00:00">19 Nov 2019, 13:00</time> by <a rel="author">Bors</a></address>
      <p>Csak kapkodjuk a fejünket, olyan forradalmi újítások vannak a mesterséges húsok piacán. A műhúsos hamburger már Magyarországon is kapható - <a href="http://www.borsonline.hu/aktualis/kiprobaltuk-tenyleg-olyan-mintha-daralt-husbol-keszult-volna-a-muhus-hamburger/183917">a Bors csapata is letesztelte</a> -, és lassan már a <a href="http://www.borsonline.hu/aktualis/hamarosan-mar-hust-is-nyomtathat-az-ebedhez-a-konyhaban/186536">nyomtatott ételek</a> is elérhető közelségbe kerülnek. Egy kaliforniai cég azonban még merészebb lépésre szánta el magát: levegőből fog műhúst készíteni.</p>
      <p>Az Air Protein egész pontosan a széndioxidot kívánja proteinné alakítani - nagyjából ugyanúgy, ahogy azt a növények is teszik. Az eljárást egyébként még a NASA dolgozta ki a hatvanas években az űrhajósok táplálására, a kaliforniai vállalat azonban azt állítja: olyannyira tökéletesítették a folyamatot, hogy az hónapok helyett már csak órákat vesz igénybe - írja az Oddity Central.</p>
      <figure>
        <img src="http://media.borsonline.hu/cikk/20/192518/big-lead/650x360/2028755_screen-shot-2019-11-19-at-103217.jpg"/>
        <figcaption>Továbbfejlesztett űrtechnológia szolgáltatja a jövő húsát - állatok nélkül, egyenesen a levegőből © Pixabay</figcaption>
      </figure>
      <p>A vállalat vezetője, Lisa Dyson szerint egyébként azt követően, hogy a növényi alapú műhúsokat egyre nagyobb körben ismerik és fogadják el, egyértelműen a széndioxid-alapú táplálkozásé a jövő. Mindez - mondanunk sem kell - fenntarthatósági szempontból is nagy lépést jelentene.</p>
    </article>
  </body>
</html>