<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246973/ion-radoi-uslm-daca-in-iulie-2020-avem-metrou-in-drumul-taberei-este-inca-bine.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T13:31:19+00:00"/>
    <meta property="og:title" content="Ion Radoi (USLM): Daca in iulie 2020 avem metrou in Drumul Taberei, este inca bine"/>
    <meta property="og:description" content="Ion Radoi, presedintele Unitatea - Sindicatul Liber din Metrou (USLM), a declarat marti, cu ocazia celebrarii a 40 de ani de la darea in functiune a primului tronson de metrou, ca se asteapta ca magistrala 5 de metrou, Eroilor – Drumul Taberei, sa fie data in functiune in luna iulie a anului 2020."/>
  </head>
  <body>
    <article>
      <h1>Ion Radoi (USLM): Daca in iulie 2020 avem metrou in Drumul Taberei, este inca bine</h1>
      <address><time datetime="2019-11-19T13:31:19+00:00">19 Nov 2019, 13:31</time> by <a rel="author">Anca Olteanu</a></address>
      <p>
        <b>Ion Radoi, presedintele Unitatea - Sindicatul Liber din Metrou (USLM), a declarat marti, cu ocazia celebrarii a 40 de ani de la darea in functiune a primului tronson de metrou, ca se asteapta ca magistrala 5 de metrou, Eroilor – Drumul Taberei, sa fie data in functiune in luna iulie a anului 2020.</b>
      </p>
      <p>„Din cate am vorbit cu colegii mei, pe care ii consider specialisti dupa atatia ani, daca prin iulie anul viitor o sa avem metrou in Drumul Taberei - Ghencea este bine, este inca bine”, a declarat Ion Radoi, liderul sindicatului din metrou.</p>
      <p>Ministrul Transporturilor, Lucian Bode, a declarat si el ca magistrala 5 de metrou va putea fi folosita de calatori abia in 2020.</p>
      <p>„Din pacate, doar in 2020 vom inaugura o noua magistrala ce va lega cartierul Drumul Taberei de restul retelei de metrou”, a spus Bode.</p>
      <p>Bode a adaugat ca angajarile din cadrul companiei Metrorex vor fi deblocate. „Am ales sa raspund cererii managementului societatii si a angajatilor ca angajarile sa nu ramana blocate. Se vor face angajari doar pe posturile fara de care metroul nu poate functiona. Acesta este si motivul pentru care vor avea prioritate cei care activeaza in zona de siguranta a circulatiei”, a explicat Bode.</p>
      <p>
        <a href="https://www.wall-street.ro/articol/Social/233903/corpul-de-control-al-premierului-si-cel-al-ministrului-transporturilor-verifica-contractele-pentru-metroul-din-drumul-taberei.html">Citeste si:<br/>Contractele pentru metroul din Drumul Taberei, verificate de Guvern</a>
      </p>
      <figure>
        <img src="https://img.wall-street.ro/image_thumbs/thumbs/ee1/ee1c4a2d747c15efed6f119febc58e13-400x250-00-65.jpg?v=1534940965"/>
      </figure>
      <p>In 2011 s-a semnat primul contract pentru M5. Termenul era de 36 de luni, la care se adaugau si alte termene, printre care cel pentru sistemul de automatizare. In 2015 era primul termen avansat pentru darea in functiune a metroului Drumul Taberei.</p>
      <p><a href="https://www.wall-street.ro/articol/Social/245271/contre-intre-metrorex-si-constructorul-magistralei-5-cand-se-va-circula-cu-metroul-in-drumul-taberei.html">Magistrala 5 de metrou</a>, sectiunea Raul Doamnei - Eroilor (Opera), inclusiv Valea Ialomitei, este compusa din 10 statii de metrou si un depou, avand o lungime totala de 6,8 km. Valoare totala reactualizata conform devizului general este de 3,2 miliarde de lei. O parte din bani vin de la Banca Europeana de Investitii (BEI), mai exact 1,8 miliarde de lei (395 de milioane de euro), in urma semnarii contractului de co-finantare a proiectului.</p>
    </article>
  </body>
</html>