<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/kakokeria-oi-odigies-tis-gg-politikis-prostasias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T13:11:10+00:00"/>
    <meta property="og:title" content="Κακοκαιρία: Οι οδηγίες της Γ.Γ. Πολιτικής Προστασίας για τους πολίτες"/>
    <meta property="og:description" content="Άστατο καιρό προέβλεψε και το meteo για σήμερα Τρίτη (19/11) με βροχές ή καταιγίδες τοπικού χαρακτήρα που αναμένεται να πλήξουν πολλές περιοχές της χώρας."/>
  </head>
  <body>
    <article>
      <h1>Κακοκαιρία: Οι οδηγίες της Γ.Γ. Πολιτικής Προστασίας για τους πολίτες</h1>
      <h2>Μεταβολή του καιρού με βροχές, καταιγίδες και ισχυρούς ανέμους - Η προειδοποίηση της Γενικής Γραμματείας Πολιτικής Προστασίας</h2>
      <address><time datetime="2019-11-19T13:11:10+00:00">19 Nov 2019, 13:11</time> by <a rel="author">neolaia.gr Team</a></address>
      <p>Άστατο καιρό προέβλεψε και το meteo για σήμερα Τρίτη (19/11) με βροχές ή καταιγίδες τοπικού χαρακτήρα που αναμένεται να πλήξουν πολλές περιοχές της χώρας.</p>
      <p>Η ΕΜΥ, από την άλλη, εξέδωσε τελικά Έκτακτο Δελτίο Επιδείνωσης Καιρού, προειδοποιώντας για το κύμα κακοκαιρίας που πλησιάζει.</p>
      <p>Σύμφωνα με το Έκτακτο Δελτίο Επιδείνωσης Καιρού, που εκδόθηκε σήμερα<b> Τρίτη 19 Νοεμβρίου 2019</b> από την Εθνική Μετεωρολογική Υπηρεσία (ΕΜΥ), επιδείνωση του καιρού προβλέπεται σήμερα Τρίτη (19-11-2019) από τις βραδινές ώρες και από τα δυτικά, με ισχυρές βροχές και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους.</p>
      <p>
        <b>Πιο αναλυτικά θα επηρεαστούν:</b>
      </p>
      <p><b>1. Την Τρίτη (19-11-2019)</b> από τις βραδινές ώρες τα νησιά του Ιονίου, η Ήπειρος και η Δυτική Στερεά.</p>
      <p>
        <b>2. Την Τετάρτη (20-11-2019)</b>
      </p>
      <p>α. Τα νησιά του Ιονίου, η Ήπειρος, η Δυτική Στερεά και η Δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η Δυτική Μακεδονία μέχρι το μεσημέρι, η Κεντρική και βαθμιαία η Ανατολική Μακεδονία.</p>
      <p>
        <b>3. Την Πέμπτη (21-11-2019)</b>
      </p>
      <p>α. Κατά διαστήματα η Κεντρική και η Ανατολική Μακεδονία, η Θράκη και πιθανώς τα νησιά του Βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η Δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της Ανατολικής Στερεάς (συμπεριλαμβανομένης της Αττικής).</p>
      <p>Η <b>Γενική Γραμματεία Πολιτικής Προστασίας</b> (www.civilprotection.gr) του Υπουργείου Προστασίας του Πολίτη, έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις περιφέρειες και τους δήμους της χώρας, ώστε να βρίσκονται σε αυξημένη ετοιμότητα πολιτικής προστασίας, προκειμένου να αντιμετωπίσουν άμεσα τις επιπτώσεις από την εκδήλωση των έντονων καιρικών φαινομένων.</p>
      <p>Παράλληλα, η Γενική Γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους που προέρχονται από την εκδήλωση των έντονων καιρικών φαινομένων.</p>
      <p>
        <b>Ειδικότερα, σε περιοχές όπου προβλέπεται η εκδήλωση έντονων βροχοπτώσεων, καταιγίδων ή θυελλωδών ανέμων:</b>
      </p>
      <p>Να ασφαλίσουν αντικείμενα τα οποία αν παρασυρθούν από τα έντονα καιρικά φαινόμενα ενδέχεται να προκαλέσουν καταστροφές ή τραυματισμούς.</p>
      <p>Να βεβαιωθούν ότι τα λούκια και οι υδρορροές των κατοικιών δεν είναι φραγμένα και λειτουργούν κανονικά.</p>
      <p>Να αποφεύγουν να διασχίζουν χειμάρρους και ρέματα, πεζή ή με όχημα, κατά τη διάρκεια καταιγίδων και βροχοπτώσεων, αλλά και για αρκετές ώρες μετά το τέλος της εκδήλωσής τους</p>
      <p>Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές κατά τη διάρκεια εκδήλωσης των έντονων καιρικών φαινομένων (κίνδυνος από πτώσεις κεραυνών).</p>
      <p>Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.</p>
      <p>Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).</p>
      <p>Να ακολουθούν πιστά τις οδηγίες των κατά τόπους αρμοδίων φορέων, όπως Τροχαία κλπ.</p>
      <p>Για πληροφορίες και ανακοινώσεις σχετικά με την επικρατούσα κατάσταση και την βατότητα του οδικού δικτύου λόγω εισροής πλημμυρικών υδάτων σε αυτό οι πολίτες μπορούν να επισκεφθούν την ιστοσελίδα της ΕΛ.ΑΣ. www.astynomia.gr.</p>
      <p>Για περισσότερες πληροφορίες και οδηγίες αυτοπροστασίας από τα έντονα καιρικά φαινόμενα, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση www.civilprotection.gr.</p>
      <p>
        <b>
          <a href="https://www.neolaia.gr/2019/11/19/ekakto-deltio-epidinosis-kairou-emi/">Δείτε ακόμα: Έκτακτο Δελτίο Επιδείνωσης Καιρού – EMY: Έρχονται βροχές και χαλάζι</a>
        </b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/20/mi-sou-tihei-politikos-tin-amolise-kata-ti-diarkeia-sinedeuksis/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/20/gntm2-poia-kopela-apoxorise/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/20/black-friday-2019-the-final-countdown/"/>
        <a href="https://neolaia.gr/2019/11/20/maude-lores-bonney-i-proto-gineka-pou-perakse-apo-australia-se-agglia/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
      </related>
    </article>
  </body>
</html>