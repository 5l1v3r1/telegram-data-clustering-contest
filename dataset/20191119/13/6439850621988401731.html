<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461814/%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%A6%E0%A6%BF%E0%A6%A8-%E0%A6%8F%E0%A6%95-%E0%A6%95%E0%A6%BE%E0%A6%B0%E0%A7%8D%E0%A6%97%E0%A7%8B-%E0%A6%95%E0%A6%B0%E0%A7%87-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C-%E0%A6%A6%E0%A7%87%E0%A6%B6%E0%A7%87-%E0%A6%86%E0%A6%B8%E0%A6%AC%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-19T13:52:00+00:00"/>
    <meta property="og:title" content="প্রতিদিন এক কার্গো করে পেঁয়াজ দেশে আসবে"/>
    <meta property="og:description" content="অর্থনৈতিক রিপোর্টার ॥ আগামীকাল থেকে প্রতিদিন এক কার্গো করে পেঁয়াজ দেশে আসবে। এস আলম গ্রুপ এই পেয়াজ আনবে। যতদিন পরিস্থিতি স্বাভাবিক না হয়, ততদিন এই পেঁয়াজ আন হবে। এ ব্যপারে একটি প্রস্তাব সরকারের অনুমোদনের জন্য পাঠানো হয়েছে। আজই জরুরি ভিত্তিতে এ প্রস্তাব অনুমোদন পাবে। ..."/>
  </head>
  <body>
    <article>
      <h1>প্রতিদিন এক কার্গো করে পেঁয়াজ দেশে আসবে</h1>
      <address>
        <time datetime="2019-11-19T13:52:00+00:00">19 Nov 2019, 13:52</time>
      </address>
      <figure>
        <img src="http://www.dailyjanakantha.com/files/201911/1574175114_17.jpg"/>
      </figure>
      <p>অর্থনৈতিক রিপোর্টার ॥ আগামীকাল থেকে প্রতিদিন এক কার্গো করে পেঁয়াজ দেশে আসবে। এস আলম গ্রুপ এই পেয়াজ আনবে। যতদিন পরিস্থিতি স্বাভাবিক না হয়, ততদিন এই পেঁয়াজ আন হবে। এ ব্যপারে একটি প্রস্তাব সরকারের অনুমোদনের জন্য পাঠানো হয়েছে। আজই জরুরি ভিত্তিতে এ প্রস্তাব অনুমোদন পাবে। ফলে পেঁয়াজের বাজার দ্রুত স্বাভাকিক হবে।</p>
      <p>জানা গেছে সরকারের নানা উদ্যোগের ফলে পেঁয়াজের বাজার অতিদ্রুত স্বাভাবিক হয়ে আসবে। ইতোমধ্যে দেশের বিভিন্ন জেলায় নতুন পেঁয়াজ বাজারে আসতে শুরু করেছে। টিসিবির কার্যক্রম ঢাকাসহ সারাদেশে জোরদার করার পাশাপাশি বাণিজ্য মন্ত্রণালয়, জেলা প্রশাসন তাদের তদারকি অব্যাহত রেখেছে। এ পর্যন্ত আড়াই হাজার অসাধু ব্যবসায়ীদের বিরুদ্ধে আইনানুগ ব্যবস্থা গ্রহণ করা হয়েছে।</p>
      <p>এ বছর বন্যার কারণে ভারতে পেঁয়াজের উৎপাদন ব্যাহত হয়। এজন্য সেপ্টেম্বরের দ্বিতীয় সপ্তাহে পেঁয়াজের মিনিমাম এক্সপোর্ট প্রাইস ভারত থেকে প্রায় তিন গুণ বৃদ্ধি করা হয়। এরপর সেপ্টেম্বরের শেষ সপ্তাহে ভারত পেঁয়াজ রফতানি সম্পূর্ণভাবে বন্ধ ঘোষণা করে। ফলে আামদের দেশে পেঁয়াজের দাম বেড়ে যায়।</p>
      <p>পেঁয়াজ নিয়ে যেন কোন অনাকাঙ্খিত পরিস্তিতির সৃষ্টি না হয় সেদিন সরকার দৃষ্টি রেখেছে। সিন্ডিকেট ব্যবসায়ীরা একচেটিয়া দাম বাড়াতে পারবে না সেই ব্যবস্থা গ্রহণ করেছে কতৃপক্ষ।</p>
    </article>
  </body>
</html>