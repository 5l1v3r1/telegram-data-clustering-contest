<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/christina-ich-marturii-cutremuratoare-despre-alaptat-sanii-mei-erau-insangerati-ce-a-spus-despre-alaptatul-in-public-20095948"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T13:38:38+00:00"/>
    <meta property="og:title" content="Christina Ich, mărturii cutremurătoare despre alăptat: “Sânii mei erau însângerați”. Ce a spus despre alăptatul în public"/>
    <meta property="og:description" content="Christina Ich a făcut  mărturii cutremurătoare despre momentele în care l-a alăptat pe bebelușul ei, Noah Alexandru. Dezvăluirile vedetei care s-a luptat"/>
  </head>
  <body>
    <article>
      <h1>Christina Ich, mărturii cutremurătoare despre alăptat: “Sânii mei erau însângerați”. Ce a spus despre alăptatul în public</h1>
      <address><time datetime="2019-11-19T13:38:38+00:00">19 Nov 2019, 13:38</time> by <a rel="author">Alice Zotta</a></address>
      <p>
        <b>Christina Ich a făcut  mărturii cutremurătoare despre momentele în care l-a alăptat pe bebelușul ei, Noah Alexandru. Dezvăluirile vedetei care s-a luptat cu depresia postnatală au venit în timp ce vorbea despre femeile care alăptează în public.</b>
      </p>
      <h3>Christina Ich, mărturii cutremurătoare despre alăptat</h3>
      <p>Supranumită Angelina Jolie de România, Christina Ich s-a confruntat cu probleme delicate la scurt timp după ce a început să își alăpteze micul prinț. Ea a povestit într-o filmare că avea sânii însângerați. În timpul mărturisirilor cutremurătoare, vedeta a mai spus că nu e deloc de acord cu alăptatul în public și nici cu postarea unor fotografii realizare în acest proces… ea și-a motivat părerea susținând că este mult prea intim pentru a fi urcat pe Internet.</p>
      <p><i><b>“E foarte important să alăptezi, dar să alăptezi doar dacă ai un stil de viață sănătos. Nu te apuci să mănânci tot felul și să alăptezi, pentru că eu cred că acesta e motivul principal pentru care apar colicii. Foarte important acel colostru de dat la copil. Sunt de acord cu alăptatul atât timp cât ai lapte. Nu sunt de acord să-ți postezi sânul pe Internet. Asta nu sunt de acord… mi se pare foarte intim. E ca și cum ți-ai arăta fix zona intimă pe Internet. Pentru mine e același lucru. Nu ai cum să faci așa ceva, chiar dacă este foarte frumos și este un sentiment deosebit pentru unele, pe mine mă doare de mor. Sânii mei erau însângerați. Dacă ești masochistă îți place foarte mult, dacă ești om normal și ai minimum de sensibilitate nu are cum să-ți placă, dar pentru fiul tău faci orice”</b></i>, a spus <b><a href="https://www.cancan.ro/cristina-ich-ceruta-in-casatorie-de-alex-piturca-este-exact-cum-mi-am-imaginat-20090885">logodnica lui Alexandru Pițurcă</a></b> într-o filmare urcată pe Instagram Stories.</p>
      <p>Îndrăgita artistă de peste Prut a mai subliniat pe una dintre înregistrările făcute publice pe aceeași rețea de socializare că le respectă enorm pe femeile care și-au crescut singure copiii. Și a mărturisit că s-a documentat foarte mult în timpul sarcinii cu micuțul Noah Alexandru.</p>
      <p><i><b>“Se apropie de o lună, nu are colici. Tot nu plânge. Nu am reușit nici măcat o poză să-i fac cu ochii deschiși, pentru că doarme nonstop. Mănâncă și doarme. E grăsuț, toți îmi spuneți pentru că i-ați văzut fălcuțele. Are vreo 4 kilograme și ceva și nu are nici măcar o lună. Am mâncat doar sănătos în sărcină. Eu 9 luni nu am văzut dulce, v-am spus că în ultimele două săptămâni mi-am mai făcut de cap și am mâncat burger, pentru că nu mai puteam de poftă. Nu am mâncat dulce și nu am băut sucuri. Am mâncat pește, creveți. E foarte important ce mâncați în timpul sarcinii”</b></i>, a mai dezvăluit Christina Ich pe Story-ul de la Instagram.</p>
    </article>
  </body>
</html>