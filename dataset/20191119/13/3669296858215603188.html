<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/ptt-sozlesmeli-personel-alimi-basvuru-sartlari-neler"/>
    <meta property="og:site_name" content="CNN Türk"/>
    <meta property="article:published_time" content="2019-11-19T13:02:33+00:00"/>
    <meta property="og:title" content="PTT sözleşmeli personel alımı başvuru şartları neler?"/>
    <meta property="og:description" content="PTT bünyesinde istihdam edeceği sözleşmeli..."/>
  </head>
  <body>
    <article>
      <h1>PTT sözleşmeli personel alımı başvuru şartları neler?</h1>
      <h2>PTT bünyesinde istihdam edeceği sözleşmeli personel alımı ilanlarına ilişkin yönetmeliği paylaştı. Resmi Gazete’de yayınlanan yönetmelikte PTT sözleşmeli personel alımı başvuru şartları ve değerlendirme süreci ile ilgili detaylar paylaşıldı.</h2>
      <address>
        <time datetime="2019-11-19T13:02:33+00:00">19 Nov 2019, 13:02</time>
      </address>
      <p>PTT’de sözleşmeli personel olarak görev almak isteyen kişilerde aranan nitelikler belli oldu. Posta Ve Telgraf Teşkilatı Anonim Şirketinde Çalıştırılacak İdari Hizmet Sözleşmeli Personel Hakkında Yönetmelik içerisinde yer alan detaylarda adaylardan istenen özel ve genel nitelikler duyuruldu. İşte başvuruda bulunacak adaylarda aranacak o nitelikler…</p>
      <p>
        <b>PTT PERSONEL ALIMIBAŞVURU ŞARTLARI</b>
      </p>
      <p>İşe alınacaklarda aranılacak genel şartlar şunlardır:</p>
      <p>a) 29/5/2009 tarihli ve 5901 sayılı Türk Vatandaşlığı Kanununun 28 inci maddesi kapsamında yer alanlar ile PTT’nin yurtdışındaki işyerlerinde istihdam edilecekler hariç olmak üzere Türk vatandaşı olmak.</p>
      <p>b) On sekiz yaşını tamamlamış ve giriş sınavının yapıldığı yılın ocak ayının birinci günü itibarıyla otuz altı yaşından gün almamış olmak.</p>
      <p>c) Kamu haklarından yasaklı bulunmamak.</p>
      <p>ç) 26/9/2004 tarihli ve 5237 sayılı Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı altı ay veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, görevi kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık, fuhuş, cinsel saldırıda bulunma, çocukların cinsel istismarı, zorla fuhuşa sevk etme, cinsel dokunulmazlığa karşı suçlar, cinsel saldırı, cinsel taciz, uyuşturucu veya uyarıcı madde imal ve ticareti, suç işlemek amacıyla örgüt kurma, tefecilik suçlarından mahkûm olmamak.</p>
      <p>
        <a href="https://www.resmigazete.gov.tr/eskiler/2019/11/20191119-2.htm">PTT PERSONEL ALIMI YÖNETMELİĞİ İÇİN TIKLAYINIZ…</a>
      </p>
      <p>d) Uyuşturucu madde bağımlısı olmamak, işe alınmadan önce kullandığı tespit edilmiş ise işe başvuru yaptığı tarih itibarıyla tedavisinin tamamlanmış olduğunu belgelendirmiş olmak.</p>
      <p>e) Askerlikle ilgisi bulunmamak, askerlik çağına gelmemiş olmak veya askerlik çağına gelmiş ise muvazzaf askerlik hizmetini yapmış veya erteletmiş olmak.</p>
      <p>f) Engelli personel çalıştırılmasına ilişkin mevzuat hükümleri saklı kalmak kaydıyla, yurtiçinde ve yurtdışında devamlı görev yapmasına engel olabilecek akıl hastalığı bulunmamak.</p>
      <p>g) Başka kurum ve kuruluşlara karşı mecburi hizmet yükümlülüğü bulunmamak.</p>
      <p>ğ) Atanacağı pozisyon için Yönetim Kurulu tarafından belirlenen öğrenim şartını haiz olmak.</p>
      <p>h) Herhangi bir sosyal güvenlik kurum veya kuruluşundan emekli olmamak.</p>
      <p>ı) Daha önce çalıştıkları kamu kurum veya kuruluşlarından disiplin cezası ile işten çıkarılmış olmamak.</p>
      <p>i) Güvenlik soruşturması ve arşiv araştırması sonucunda sakınca bulunmamış olmak.</p>
      <p>j) <a href="https://www.cnnturk.com/haberleri/kpss">KPSS</a>’den Yönetim Kurulunca belirlenen asgari puanı almış olmak.</p>
      <p>(2) PTT’de işgücü hizmet alımı suretiyle görev yapan yüklenici firma elemanlarının PTT’nin açıktan personel alımı yoluyla yapılacak sınavlarına girmek istemeleri halinde, duyurunun yapıldığı tarih itibarıyla yüklenici firma değişimi hariç duyuruda belirtilen süre kadar aralıksız olarak görev yapıyor olmaları kaydıyla bu maddenin birinci fıkrasının (b) bendinde belirtilen otuz altı yaşından gün almamış olmak hükmü kırk bir yaşından gün almamış olmak olarak uygulanır.</p>
      <p>İşe alınmada aranacak özel şartlar</p>
      <p>İşe alınacaklarda aranılan genel şartların yanında öğrenim durumu ve yabancı dil, deneyim, ikamet şartı, boy ve <a href="https://www.cnnturk.com/haberleri/kilo">kilo</a> gibi fiziksel özellikler yönetmeliğe ekli sayfadan kontrol edilebilir.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/2019-personel-alimlari-tcdd-isci-alimi-basvuru-sartlari-belli-oldu"/>
        <a href="https://www.cnnturk.com/ekonomi/turkiye/kitlerin-2019da-personel-alimi-usulleri-belirlendi"/>
        <a href="https://www.cnnturk.com/turkiye/ptt-personel-alimi-basvuru-sartlari-aciklandi-son-gun-15-aralik"/>
      </related>
    </article>
  </body>
</html>