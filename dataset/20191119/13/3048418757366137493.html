<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/tourincar-levert-65-moldaviers-af-bij-asielzoekerscentrum-ter-apel/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T13:12:00+00:00"/>
    <meta property="og:title" content="Touringcar levert 65 Moldaviërs af bij asielzoekerscentrum Ter Apel"/>
    <meta property="og:description" content="Chauffeur en bijrijder opgepakt voor mensensmokkel"/>
  </head>
  <body>
    <article>
      <h1>Touringcar levert 65 Moldaviërs af bij asielzoekerscentrum Ter Apel</h1>
      <h2>Chauffeur en bijrijder opgepakt voor mensensmokkel</h2>
      <address><time datetime="2019-11-19T13:12:00+00:00">19 Nov 2019, 13:12</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Voor de tweede keer in een week tijd is een bus vol Moldaviërs aangekomen bij het asielzoekerscentrum in het Groningse Ter Apel. Het gaat om ongeveer 65 mensen, die in een touringcar zaten. Zij hebben asiel aangevraagd. De 57-jarige chauffeur van de bus en de 50-jarige bijrijder zijn opgepakt voor mensensmokkel. Volgens de Koninklijke Marechaussee stond de touringcar op ongeveer 500 meter van het opvangcentrum. Tientallen passagiers stapten uit en liepen naar het asielzoekerscentrum. De marechaussee controleerde daarom de andere mensen in de bus. Onder de Moldaviërs waren veel kinderen.</p>
      <h4>Lees ook – <a href="https://tpo.nl/2019/11/18/ind-moet-voor-17-miljoen-euro-aan-dwangsommen-aan-asielzoekers-betalen/">IND moet voor 17 miljoen euro dwangsommen aan asielzoekers betalen</a></h4>
      <p>Vorige week werd bij Ter Apel een busje tegengehouden, waarin ongeveer twintig Moldaviërs zaten. Ook zij hebben asiel aangevraagd. In die groep zaten negen kinderen. De 34-jarige chauffeur werd opgepakt.</p>
      <p>Enkele dagen daarvoor werden ongeveer tien Moldaviërs, onder wie vijf kinderen, ontdekt toen ze bij de grens vlakbij Ter Apel liepen. Ook zij hebben asiel aangevraagd. Een 26-jarige Limburger werd opgepakt.</p>
      <p>Het Openbaar Ministerie en de Koninklijke Marechaussee onderzoeken de smokkel. De Moldaviërs lieten geen paspoort of ander identiteitsbewijs zien, waarmee ze konden aantonen dat ze in Nederland mochten zijn. Sinds een paar jaar hebben mensen uit Moldavië geen visum meer nodig om Nederland en andere Schengenlanden binnen te komen. Het is niet bekend via welke landen ze naar Nederland zijn gekomen.</p>
      <p>Moldavië staat niet op de lijst van veilige landen van de Immigratie- en Naturalisatiedienst. Dat betekent dat het moeilijker is om afgewezen asielzoekers terug te sturen.</p>
      <p>Het aantal Moldaviërs dat asiel aanvraagt in Nederland, is de afgelopen jaren hard gestegen. In 2014 deden vijf mensen uit het land een eerste asielverzoek, in 2015 waren het er tien en in 2016 vijftien. In 2017 vroegen ineens 340 Moldaviërs asiel aan en vorig jaar waren het er 830. In de eerste negen maanden van dit jaar kwamen 635 mensen uit Moldavië hier aan. Dat is meer dan in dezelfde maanden vorig jaar.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>