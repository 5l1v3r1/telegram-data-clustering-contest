<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ddc01a0528913873/plecari-masive-din-guvern-secretarii-de-stat-de-la-mai-multe-ministere-si-au-dat-demisia-cine-ii-va-inlocui.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T13:51:00+00:00"/>
    <meta property="og:title" content="Plecări masive din Guvern: Secretarii de stat de la mai multe ministere și-au dat demisia; Cine îi va înlocui"/>
    <meta property="og:description" content="O nouă administrație, noi cadre. Guvernul a aprobat astăzi cererile de demisie depuse de secretarii de stat de la mai multe ministere. În locul acestora, la propunerea miniștrilor, au fost numite persoane noi.Tot astăzi, Liliana Iaconi a fost desemnată în funcția de secretar general al Guvernului, după ce Andrei Spânu și-a dat demisia."/>
  </head>
  <body>
    <article>
      <h1>Plecări masive din Guvern: Secretarii de stat de la mai multe ministere și-au dat demisia; Cine îi va înlocui</h1>
      <address><time datetime="2019-11-19T13:51:00+00:00">19 Nov 2019, 13:51</time> by <a rel="author">Jurnal.md</a></address>
      <p>
        <b>O nouă administrație, noi cadre. Guvernul a aprobat astăzi cererile de demisie depuse de secretarii de stat de la mai multe ministere. În locul acestora, la propunerea miniștrilor, au fost numite persoane noi.</b>
      </p>
      <p>
        <b>Tot astăzi, Liliana Iaconi a fost desemnată în funcția de secretar general al Guvernului, după ce Andrei Spânu și-a dat demisia.</b>
      </p>
      <p>Astfel, de la <b>Ministerul Finanțelor</b> au plecat toți cei trei secretari de stat: Sergiu Luca, Dumitru Udrea și Viorelia Lazăr. În locul acestora au fost numiți Tatiana Ivanicichina, Angela Voronin și Dorel Noroc. Totodată, Iurie Pașinschi a fost desemnat în funcția de secretar general la acest minister.</p>
      <p>Aceeași situație se atestă și la <b>Ministerul Economiei și Infrastructurii</b>. Au plecat din funcții secretarii de stat Alexandru Sonic, Ionela Costachi și Svetlana Dogotaru. Noii secretari de stat sunt Vitalie Tarlev, Mihail Lupașcu și Călin Negura.</p>
      <p>În funcția de secretar de stat la <b>Ministerul de Interne</b> a fost numită Mariana Grama.</p>
      <p>De la <b>Ministerul Justiției</b> au plecat Veronica Moraru și Dumitru Rusu. Noii secretari de stat la acest minister sunt Radu Foltea și Eduard Serbenco.</p>
      <p>A scris cerere de demisie și secretarii de stat de la <b>Ministerul de Externe</b>, Dinu Toderașcu și Vladislav Kulminscki.</p>
      <p>De la <b>Ministerul Sănătății, Muncii și Protecției Sociale </b>a plecat Artiom Sâci. Noii secretari de stat la acest minister sunt Nelea Rusu, Djulieta Popescu și Alexandru Holostenco.</p>
      <p>A plecat din funcție și directorul <b>Companiei Naționale de Asigurări în Medicină</b>, Andrei Matei.</p>
      <p>Guvernul a acceptat demisia secretarilor de stat de la <b>Ministerul Agriculturii, Dezvoltării Regionale și Mediului: </b>Alexandru Dubălari, Iulia Cantaragiu și Sergiu Gherciu.<b> </b>În locul acestora au fost numiți Mihai Machidon și Tatiana Nistorică.</p>
      <p>Totodată, au fost aprobate și cererile de demise depuse de secretarii de stat de la <b>Ministerul Educației, Culturii și Cercetării</b>, Valentina Chicu, Victoria Nagy-Vajda, Elena Belei și Adrian Băluțel.</p>
    </article>
  </body>
</html>