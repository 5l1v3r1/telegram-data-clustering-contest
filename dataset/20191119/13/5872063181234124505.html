<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560745/ektakto-deltio-kairou-erhodai-vrohes-kai-kataigides-stin-kriti/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T13:11:00+00:00"/>
    <meta property="og:title" content="Έκτακτο Δελτίο Καιρού: «Έρχονται» βροχές και καταιγίδες στην Κρήτη"/>
    <meta property="og:description" content="Ο καιρός στην Κρήτη: Πότε επηρεαζόμαστε από την κακοκαιρία;"/>
  </head>
  <body>
    <article>
      <h1>Έκτακτο Δελτίο Καιρού: «Έρχονται» βροχές και καταιγίδες στην Κρήτη</h1>
      <address>
        <time datetime="2019-11-19T13:11:00+00:00">19 Nov 2019, 13:11</time>
      </address>
      <p>
        <b>Ο καιρός στην Κρήτη: Πότε επηρεαζόμαστε από την κακοκαιρία;</b>
      </p>
      <p><a href="http://www.hnms.gr/emy/el/warning/weather_warnings_html?type=EDEK&amp;number=26&amp;language=gr">Έκτακτο Δελτίο Επιδείνωσης Καιρού </a>εξέδωσε η Εθνική Μετεωρολογική Υπηρεσία (ΕΜΥ), το οποίο τίθεται σε ισχύ από σήμερα, Τρίτη.</p>
      <p>Μάλιστα, σύμφωνα με τη ΕΜΥ και η Κρήτη αναμένεται να επηρεαστεί από την κακοκαιρία, από το απόγευμα της Πέμπτης.</p>
      <p>Ειδικότερα, την Τρίτη και συγκεκριμένα από τις βραδινές ώρες, επηρεάζονται τα νησιά του Ιονίου, η Ήπειρος και η δυτική Στερεά.</p>
      <p>Την Τετάρτη η κακοκαιρία θα «χτυπήσει» τα νησιά του Ιονίου, την Ήπειρο, τη δυτική Στερεά και τη δυτική Πελοπόννησο. Εξασθένηση των φαινομένων προβλέπεται από τα βορειοδυτικά μετά το μεσημέρι. Μέχρι το μεσημέρι θα επηρεαστεί η δυτική Μακεδονία, η κεντρική και βαθμιαία η ανατολική Μακεδονία.</p>
      <p>Την Πέμπτη, κατά διαστήματα, επηρεάζεται η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου, ενώ από τις απογευματινές ώρες και από τα νοτιοδυτικά επηρεάζεται η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>
        <b>Ο καιρός</b>
      </p>
      <p>
        <b>Τρίτη</b>
      </p>
      <p>Νεφώσεις παροδικά αυξημένες με τοπικές βροχές κυρίως στα δυτικά της Κρήτης όπου θα εκδηλωθούν και μεμονωμένες καταιγίδες μέχρι το απόγευμα. Οι άνεμοι θα πνέουν Νοτιοανατολικοί 4 με 5 μποφόρ και η θερμοκρασία θα κυμανθεί από 15 έως 21 βαθμούς Κελσίου.</p>
      <p>
        <b>Τετάρτη</b>
      </p>
      <p>Στα δυτικά, τα κεντρικά και τα βόρεια νεφώσεις με βροχές και σποραδικές καταιγίδες. Τα φαινόμενα που πιθανώς στα δυτικά κατά τόπους θα είναι έντονα, από αργά το απόγευμα σταδιακά θα εξασθενήσουν, ενώ το βράδυ στα βορειοδυτικά θα σταματήσουν. Στην υπόλοιπη χώρα λίγες νεφώσεις. Οι άνεμοι θα πνέουν από νότιες διευθύνσεις 4 με 6 και στο Ιόνιο το πρωί τοπικά 7 μποφόρ με βαθμιαία εξασθένηση. Η θερμοκρασία θα σημειώσει μικρή πτώση στα δυτικά και βόρεια.</p>
      <p>
        <b>Πέμπτη</b>
      </p>
      <p>Στο βόρειο Ιόνιο, την Ήπειρο, τη δυτική Μακεδονία και μέχρι τις απογευματινές ώρες στα νοτιοανατολικά, λίγες νεφώσεις παροδικά αυξημένες. Στις υπόλοιπες περιοχές νεφώσεις με τοπικές βροχές και σποραδικές καταιγίδες. Από αργά το απόγευμα τα φαινόμενα στα νοτιοδυτικά θα ενταθούν. Τοπικά περιορισμένη ορατότητα τις πρωινές ώρες στα ηπειρωτικά. Οι άνεμοι θα πνέουν στα δυτικά και τα βόρεια, από βόρειες διευθύνσεις 3 με 4 μποφόρ. Στα υπόλοιπα από νότιες διευθύνσεις 4 με 5 και στο Αιγαίο πρόσκαιρα τοπικά 6 μποφόρ. Η θερμοκρασία δεν θα σημειώσει αξιόλογη μεταβολή.</p>
      <p>
        <b>Παρασκευή</b>
      </p>
      <p>Στα δυτικά λίγες νεφώσεις παροδικά αυξημένες με πρόσκαιρες τοπικές βροχές και τις πρωινές ώρες στα νοτιοδυτικά μεμονωμένες καταιγίδες. Στις υπόλοιπες περιοχές νεφώσεις με βροχές και σποραδικές καταιγίδες, πιθανώς στο βόρειο Αιγαίο πρόσκαιρα ισχυρές. Βαθμιαία από τα δυτικά τα φαινόμενα θα εξασθενήσουν και τη νύχτα θα περιοριστούν στη Θράκη, τα νησιά του βορειοανατολικού Αιγαίου και τα Δωδεκάνησα. Οι άνεμοι θα πνέουν στα ανατολικά, από νότιες διευθύνσεις 4 με 5 και στο Αιγαίο πρόσκαιρα τοπικά 6 μποφόρ. Στα υπόλοιπα από δυτικές διευθύνσεις 3 με 5 μποφόρ. Η θερμοκρασία θα σημειώσει μικρή πτώση.</p>
      <p>
        <b>Σάββατο και Κυριακή</b>
      </p>
      <p>Λίγες νεφώσεις παροδικά αυξημένες, με τοπικές βροχές στα δυτικά, τα βόρεια και τα νησιά του ανατολικού Αιγαίου. Πιθανότητα μεμονωμένων καταιγίδων στα δυτικά. Τα φαινόμενα την Κυριακή βαθμιαία στα δυτικά θα ενταθούν. Οι άνεμοι θα πνέουν νοτιοανατολικοί 3 με 5 και στο Ιόνιο τοπικά 6 μποφόρ, με τάση ενίσχυσης την Κυριακή. Η θερμοκρασία δεν θα σημειώσει αξιόλογη μεταβολή.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560689/kairos-vrohes-kataigides-tin-triti-poso-tha-epireasei-to-metopo-tin-kriti/"/>
        <a href="https://www.neakriti.gr/article/kriti/1560593/kairos-neo-kuma-kakokairias-stin-ellada-pos-tha-epireastei-i-kriti/"/>
      </related>
    </article>
  </body>
</html>