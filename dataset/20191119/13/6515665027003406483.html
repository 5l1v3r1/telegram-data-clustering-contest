<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3360755/cacani-spremite-se-za-skok-cena-poskupljuju-komunalije-i-voda-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T13:59:00+00:00"/>
    <meta property="og:title" content="ČAČANI, SPREMITE SE ZA SKOK CENA: Poskupljuju komunalije i voda (FOTO)"/>
    <meta property="og:description" content="Cena za građane sad će biti 6,55 dinara po metru kvadratnom, što znači da je za prosečan stan od 60 kvadrata poskupljenje na godišnjem nivou 438 dinara"/>
  </head>
  <body>
    <article>
      <h6 class="kicker">GRADSKO VEĆE</h6>
      <h1>ČAČANI, SPREMITE SE ZA SKOK CENA: Poskupljuju komunalije i voda (FOTO)</h1>
      <address>
        <time datetime="2019-11-19T13:59:00+00:00">19 Nov 2019, 13:59</time>
      </address>
      <p>
        <b>
          <i>
            <b>Cena za građane sad će biti 6,55 dinara po metru kvadratnom, što znači da je za prosečan stan od 60 kvadrata poskupljenje na godišnjem nivou 438 dinara</b>
          </i>
        </b>
      </p>
      <p>ČAČAK - Na gradskom veću usvojeno je poskupljenje komunalnih usluga i vode. JKP „Komunalac” Čačak predložilo je povećanje deponovanja i iznošenja komunalnog otpada, u proseku za 8 odsto, odnosno 10 posto za građane a 6 za privredu.</p>
      <p>„Povećanje je urađeno na osnovu kalkulacije cene usluga, gde se parametri nisu menjali od 2013. godine, a od tada je poskupelo i gorivo i cena rada, koja je nekada bilo 116 dinara po času a od sledećeg meseca 172,50. Poskupljenje ne treba vezivati ni sa čim drugim, osim da je razlog funkcionisanje poslovanja Komunalca. Cena kod građana će sada biti 6,55 dinara po metru kvadratnom, na godišnjem nivou za prosečan stan od 60 kvadrata, 438 dinara je poskupljenje. Za to se ne bi moglo reći da je neki atak na budzet građana, ali zbog broja korisnika, oko 30.000, to je za nas značajan iznos.</p>
      <p>Ova izmena je usvojena na Gradskom veću, a videćemo šta će odlučiti odbornici. Tako da ćemo posle zasedanja skupštine, raditi na planu poslovanja po novim cenama”, rekao je direktor JKP „Komunalac” Čačak Petar Domanović.</p>
      <figure>
        <img src="https://www.kurir.rs/data/images/2019/11/19/13/2057361_cacak-petar-foto-rina_ff.jpg?ver=1574168199"/>
        <figcaption>
          <cite>foto: RINA</cite>
        </figcaption>
      </figure>
      <p>Inače, i pored ovog poskupljenja JKP „Komunalac” ima daleko najnižu cenu u sistemu Duboko.</p>
      <p>Domanović ističe da će se sa naplatom na seoskom području krenuti od januara, kada se obezbede svi tehnički i kadrovski uslovi.</p>
      <p>„Trebalo bi da zaposlimo još šest ljudi, dva vozača i da nabavimo još dva vozila kao i pet stotina kontejnera, kako bi kompletno pokrili sva sela, negde 60 mesnih zajednica. Negde smo radili reciklažne platoe, negde nismo, moramo neka područja pojačati. To će se finansirti od ukupne kalkulacije poslovanja a i gradski budzet još nije usvojen, tako da je još rano pričati o tome. Ali u svakom slučaju, poslovanje preduzeća se ne sme ugroziti”, kazao je on.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/beograd/3354069/posle-struje-i-tv-pretplate-poskupeo-infostan-evo-kako-se-zove-nova-stavka-i-koliko-ce-da-vas-kosta"/>
      </related>
      <p>JKP „Vodovod” Čačak takođe je predalo zahtev za povećanje cene svojih usluga, pošto to nije urađeno poslednjih šest godina. Cena usluga vode biće povećana za 7,9 odsto i za privredu i za domaćinstvo, što će iznositi 24 dinara po jednom korisniku na mesečnom nivou.</p>
      <p>(Kurir.rs/RINA)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/srbija/3360541/zagledaju-mu-preko-plota-u-dvoriste-i-cude-se-sta-se-to-zuti-kod-caneta-i-zasto-ovaj-plod-ne-valja-poklanjati-foto"/>
        <a href="https://www.kurir.rs/vesti/srbija/3360705/divlji-vepar-iz-kraljeva-stradao-zbog-ljubavi-domaca-krmaca-ga-zaludela-pa-mu-dosla-glave-foto"/>
        <a href="https://www.kurir.rs/vesti/srbija/3359561/brutalna-tuca-ispred-kafane-u-novom-sadu-trojica-napadaju-jednog-dok-on-pokusava-da-se-odbrani-uznemirujuci-video"/>
        <a href="https://www.kurir.rs/vesti/beograd/3360557/mis-pica-najnoviji-fuj-specijalitet-pogledajte-kako-se-samo-slade-u-centru-beograda-nije-za-gadljive-video"/>
      </related>
    </article>
  </body>
</html>