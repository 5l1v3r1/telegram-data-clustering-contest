<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818530/%D9%86%D8%B5%D9%81-%D8%AA%D8%B3%D9%87%DB%8C%D9%84%D8%A7%D8%AA-%D8%A8%D8%A7%D9%86%DA%A9%DB%8C-%D8%A8%D9%87-%D8%B5%D9%86%D8%B9%D8%AA-%D9%88-%D9%85%D8%B9%D8%AF%D9%86-%D8%B1%D8%B3%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T13:40:01+00:00"/>
    <meta property="og:title" content="نصف تسهیلات بانکی به صنعت و معدن رسید"/>
    <meta property="og:description" content="نیمی از تسهیلات در نظر گرفته شده به طرح‌های پیشران به بخش صنعت و معدن اختصاص یافت. در این میان کشاورزی و مسکن کمترین سهم را داشتند."/>
  </head>
  <body>
    <article>
      <h1>نصف تسهیلات بانکی به صنعت و معدن رسید</h1>
      <address><time datetime="2019-11-19T13:40:01+00:00">19 Nov 2019, 13:40</time> by <a rel="author">مریم طاووسی</a></address>
      <p>نیمی از تسهیلات در نظر گرفته شده به طرح‌های پیشران به بخش صنعت و معدن اختصاص یافت. در این میان کشاورزی و مسکن کمترین سهم را داشتند.</p>
      <p>به گزارش ایسنا، بانک مرکزی با اشاره به تأمین مالی بخش‌های مختلف اقتصادی و با توجه به نامگذاری سال جاری به نام «رونق تولید» از سوی مقام معظم رهبری‏‏‏‏‏‏‏‏ و برای حمایت هرچه بیشتر از واحدهای تولیدی بویژه صنایع پیشران، اعلام کرد: سهم بانک‌های عامل از کل تسهیلات در نظر گرفته شده به طرح‌های پیشران مجموعا ۱۰۰ هزار میلیارد تومان بوده است.</p>
      <p>طبق این گزارش، از این مبلغ سهم بخش صنعت و معدن ۵۰۰ هزار میلیارد ریال، سهم بخش نفت ۴۰ هزار میلیارد ریال، سهم گردشگری ۶۰ هزار میلیارد ریال، سهم بخش مسکن و ساختمان  ۲۰۰ هزار میلیارد ریال و سهم بخش کشاورزی ۲۰۰ هزار میلیارد ریال تعیین شده است.</p>
      <p>بر اساس اعلام بانک مرکزی، مقرر شده سهم تسهیلات یاد شده با در نظر گرفتن صنایع پیشران معرفی شده از سوی وزارتخانه‌های صنعت، معدن و تجارت، وزارت راه و شهرسازی، وزارت جهاد کشاورزی، وزارت نفت و وزارت میراث فرهنگی، گردشگری و صنایع دستی به عنوان حداقل سهم پیش بینی شده برای اعطای تسهیلات توسط بانک های عامل مورد اقدام مقتضی قرار گیرد.</p>
      <p>انتهای پیام</p>
    </article>
  </body>
</html>