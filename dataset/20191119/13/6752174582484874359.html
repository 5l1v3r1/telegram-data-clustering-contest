<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-santito-ferfi-rabolt-ki-egy-penzintezeti-fiokot-pecsen/"/>
    <meta property="og:site_name" content="lokál"/>
    <meta property="article:published_time" content="2019-11-19T13:04:31+00:00"/>
    <meta property="og:title" content="Sántító férfi rabolt ki egy pénzintézeti fiókot Pécsen"/>
    <meta property="og:description" content="Kiraboltak egy pénzintézeti fiókot kedden délelőtt Pécsen - közölte a Baranya Megyei Rendőr-főkapitányság (BMRFK) a police.hu-n. Lövés nem dördült, és nem sérült meg senki."/>
  </head>
  <body>
    <article>
      <h1>Sántító férfi rabolt ki egy pénzintézeti fiókot Pécsen</h1>
      <address><time datetime="2019-11-19T13:04:31+00:00">19 Nov 2019, 13:04</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2017/11/profimedia-0014197691-1280x789.jpg"/>
      </figure>
      <p>
        <b>Kiraboltak egy pénzintézeti fiókot kedden délelőtt Pécsen – közölte a Baranya Megyei Rendőr-főkapitányság (BMRFK) a police.hu-n. Lövés nem dördült, és nem sérült meg senki.</b>
      </p>
      <p>A rendőrség azt írta, a feltételezett tettes egy 60-65 év körüli, vélhetően sántító férfi. A gyanúsított kedden negyed tizenkettő után ment be egy pécsi, a megyeszékhely keleti részén lévő, külvárosi pénzintézeti fiókba. Szájmaszkkal az arcán egy papírlapot rakott le az asztalra, amelyen az állt, hogy fegyver van nála és pénzt követel.</p>
      <p>A tettes felkutatása – a rendőrség tájékoztatása szerint – folyamatban van.</p>
      <p>Popovics Dejan, a BMRFK szóvivője az MTI érdeklődésére elmondta: az eset során nem sérült meg senki, lövés nem dördült. További részleteket azonban a nyomozás érdekeire tekintettel nem közölt.</p>
    </article>
  </body>
</html>