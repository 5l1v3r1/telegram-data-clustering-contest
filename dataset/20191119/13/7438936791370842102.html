<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Vaclav-Klaus-ml-je-cesky-Kotleba-uderilo-Od-koho-Znate-ho-603928"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="Václav Klaus ml. je český Kotleba, udeřilo. Od koho? Znáte ho"/>
    <meta property="og:description" content="Senátor Václav Láska, autor neúspěšné ústavní žaloby na prezidenta Miloše Zemana, se pustil do zakladatele Trikolóry Václava Klause mladšího a prozradil, jak tento politik roztáčí kola nenávisti."/>
  </head>
  <body>
    <article>
      <h1>Václav Klaus ml. je český Kotleba, udeřilo. Od koho? Znáte ho</h1>
      <address>
        <time datetime="2019-11-19T13:00:00+00:00">19 Nov 2019, 13:00</time>
      </address>
      <p>
        <b>Senátor Václav Láska, autor neúspěšné ústavní žaloby na prezidenta Miloše Zemana, se pustil do zakladatele Trikolóry Václava Klause mladšího a prozradil, jak tento politik roztáčí kola nenávisti.</b>
      </p>
      <p>Václav Láska má za to, že strategie poslance Václava Klause mladšího je poměrně jasná. Na sociálních sítích uráží kdekoho, ale když pak vyrazí mezi lidi a někdo z davu mu jeho útoky oplatí, pečlivě všechno dokumentuje a pokračuje v roztáčení kol nenávisti.</p>
      <p>„Napadá kohokoli, kdo se mu nelíbí. Aniž by třeba toho člověka osobně znal nebo se s ním potkal. Neštítí se brutálně zaútočit na šestnáctiletého kluka. Lže, kudy chodí. Je-li ze lži usvědčen, dětinsky se odmítá omluvit. Precizně buduje atmosféru nenávisti. A do ní pak vyrazí s vlastním malým dítětem jako štítem. Dostane pár peprných urážek od několika jedinců v davu. Pečlivě vše dokumentuje. A hned zužitkuje na sociálních sítích. Jeho příznivci na verbální urážky několika jedinců reagují výhrůžkami smrtí všem ‚chvilkařům‘. Kolo nenávisti se roztáčí dál,“ zhodnotil chování Václava Klause mladšího senátor Láska.</p>
      <p>Problém s Klausem mladším je podle Lásky v tom, že na rozdíl od radikálů, jakými byli Miroslav Sládek, Martin Konvička nebo Tomio Okamura, dokáže Klaus se šířením nenávisti inteligentně pracovat a jde si za svým cílem, přičemž při jeho naplňování se údajně neštítí ničeho. Tak to vidí senátor Václav Láska.</p>
      <p>„Obávám se, že i Česko už našlo svého Kotlebu,“ uzavřel varovně s odkazem na předsedu krajně pravicové radikální Lidové strany naše Slovensko Mariana Kotlebu.</p>
      <figure>
        <img src="https://cms.parlamentnilisty.cz/edition_files/uploaded-images/L%C3%A1ska.jpg"/>
      </figure>
      <related>
        <h4>Psali jsme:</h4>
        <a href="https://www.parlamentnilisty.cz/arena/rozhovory/-Takova-drzost-Klaus-st-k-piskani-na-sveho-syna-A-k-Letne-17-listopadu-a-k-ODS-603822"/>
        <a href="https://www.parlamentnilisty.cz/arena/monitor/Hnusny-rikat-pravdolaska-Ty-chces-lez-a-nenavist-cilil-se-Pithart-A-Klaus-st-zacal-Ale-Petre-603764"/>
        <a href="https://www.parlamentnilisty.cz/arena/nazory-a-petice/Vaclav-Klaus-Rezolutne-odmitam-karikaturu-90-let-ktera-je-ted-medialne-sirena-603804"/>
        <a href="https://www.parlamentnilisty.cz/arena/monitor/-Havel-Mel-jsem-Klause-vyhodit-Bombasticke-svedectvi-co-pry-rekl-exprezident-603800"/>
      </related>
    </article>
  </body>
</html>