<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904351/feyenoord-en-advocaat-in-de-winter-opnieuw-op-trainingskamp-aan-spaanse-kust.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T13:58:00+00:00"/>
    <meta property="og:title" content="Feyenoord maakt plannen voor winter bekend: Rotterdammers opnieuw naar Marbella"/>
    <meta property="og:description" content="Dick Advocaat reist begin 2020 met zijn selectie af naar het Spaanse Marbella. De Rotterdammers zullen daar onder leiding van de oefenmeester een trainingskamp afwerken ter voorbereiding op de tweede seizoenshelft. De selectie van trainer Advocaat neemt van 6 tot 11 januari zijn intrek in Zuid-Spanje. Dat maakt de club dinsdag bekend via de eigen clubwebsite. De Rotterdammers zijn inmiddels kind aan huis in de kustplaats. Het is de zevende keer sinds 2012 dat er een trainingskamp belegd wordt in Marbella. Alle trainingen vinden plaats op het Marbella Football Center. Grim wees aanbieding van Feyenoord af: 'Dick heeft mij dat in De Kuip verteld' 'Als Feyenoord daar niet wint ga je toch weer terug naar situatie van onder Stam'"/>
  </head>
  <body>
    <article>
      <h1>Feyenoord maakt plannen voor winter bekend: Rotterdammers opnieuw naar Marbella</h1>
      <address>
        <time datetime="2019-11-19T13:58:00+00:00">19 Nov 2019, 13:58</time>
      </address>
      <p>
        <b>Dick Advocaat reist begin 2020 met zijn selectie af naar het Spaanse Marbella. De Rotterdammers zullen daar onder leiding van de oefenmeester een trainingskamp afwerken ter voorbereiding op de tweede seizoenshelft.</b>
      </p>
      <p>De selectie van trainer Advocaat neemt van 6 tot 11 januari zijn intrek in Zuid-Spanje. Dat maakt de club dinsdag bekend via de <a href="https://www.feyenoord.nl/nieuws/nieuwsoverzicht/ook-advocaat-voor-winters-trainingskamp-naar-marbella---191119">eigen clubwebsite</a>. De Rotterdammers zijn inmiddels kind aan huis in de kustplaats. Het is de zevende keer sinds 2012 dat er een trainingskamp belegd wordt in Marbella. Alle trainingen vinden plaats op het Marbella Football Center.</p>
      <p>De Rotterdammers communiceren in een later stadium welke trainingen er toegankelijk zijn voor publiek. Ook wordt er later bekendgemaakt hoe het precieze programma van de huidige nummer tien van de Eredivisie eruit zal zien. De club spreekt van een eventuele oefenwedstrijd, maar daar is nog niks over bekend. Na het trainingskamp in Spanje hervat Feyenoord de competitie met een thuiswedstrijd tegen SC Heerenveen op 18 januari.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904268/grim-wees-aanbieding-van-feyenoord-af-dick-heeft-mij-dat-in-de-kuip-verteld-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904285/verbeterpunt-voor-feyenoord-pas-iets-bereikt-onder-advocaat-als-dat-eruit-gaat-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>