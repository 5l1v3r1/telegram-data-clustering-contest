<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Iznenadvashti-taini-krie-novata-Misis-Bulgariya-915054"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T13:10:00+00:00"/>
    <meta property="og:title" content="Изненадващи тайни крие новата Мисис България"/>
    <meta property="og:description" content="Изненадващи тайни крие новоизбраната носителка на титлата мисис България Worldwide 2019 Марина Цвета..."/>
  </head>
  <body>
    <article>
      <h1>Изненадващи тайни крие новата Мисис България</h1>
      <address>
        <time datetime="2019-11-19T13:10:00+00:00">19 Nov 2019, 13:10</time>
      </address>
      <p>Изненадващи тайни крие новоизбраната носителка на титлата мисис България Worldwide 2019 Марина Цветанова, издават близките й. Едва 27-годишна тя има зад гърба си тежки удари от съдбата, които я амбицират да се бори и да побеждава. Марина изживява кошмарно преждевременно раждане преди 6 г., но лекарите успяват да се преборят за живота на дъщеря й Кристияна, след като бебето изпада в кома. </p>
      <p>Преди да се омъжи, красавицата се опитва да сбъдне детската си мечта и през 2010 г. подписва музикален договор с нашумялата тогава музикална компания на Ники Китаеца Real Enterprises. Той става неин продуцент, а сценичната й кариера ударно стартира с псевдонима Марина Риналди. След редица неизпълнени обещания и лъжи, те се разделят с шумен медиен скандал.</p>
      <p>Въпреки разочарованието от продуцента, Марина започва да се занимава професионално с пеене в продължение на 2 г. Малцина знаят обаче, че тя е завършила висше образование - специалност “Журналистика" в СУ "Св. Климент Охридски" с профили телевизия с вътрешна политика и икономика. Освен това перфектно владее английски и испански език, което я превръща в уникат сред носителките на корони. След бурната си музикална кариера и с диплома на журналист Марина се доказва на още едно поприще - до края на 2017 г. тя е акаунт мениджър “Корпоративни клиенти" в една от големите ни компании за мобилни услуги.</p>
    </article>
  </body>
</html>