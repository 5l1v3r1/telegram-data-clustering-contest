<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2043148/i-diethnis-amnistia-kali-tin-ispania-na-apofilakisi-dio-igetes-tis-katalonias.html"/>
    <meta property="og:site_name" content="News.gr"/>
    <meta property="article:published_time" content="2019-11-19T13:05:34+00:00"/>
    <meta property="og:title" content="Η Διεθνής Αμνηστία καλεί την Ισπανία να αποφυλακίσει δύο ηγέτες της Καταλονίας"/>
    <meta property="og:description" content="Τον περασμένο μήνα το Ανώτατο Δικαστήριο καταδίκασε εννέα αυτονομιστές ηγέτες"/>
  </head>
  <body>
    <article>
      <h1>Η Διεθνής Αμνηστία καλεί την Ισπανία να αποφυλακίσει δύο ηγέτες της Καταλονίας</h1>
      <address>
        <time datetime="2019-11-19T13:05:34+00:00">19 Nov 2019, 13:05</time>
      </address>
      <h3>Τον περασμένο μήνα το Ανώτατο Δικαστήριο καταδίκασε εννέα αυτονομιστές ηγέτες</h3>
      <p>Η Διεθνής Αμνηστία κάλεσε σήμερα για την άμεση αποφυλάκιση δύο <a href="https://www.news.gr/tag/katalonia"><b>Καταλανών</b></a> ηγετών, λέγοντας πως η «αόριστη» και «υπερβολικά ευρεία», όπως τη χαρακτήρισε, ερμηνεία της λέξης εξέγερση μπορεί να έχει αποτέλεσμα τεράστιες διαδηλώσεις σε όλη την Ισπανία.</p>
      <p>Τον περασμένο μήνα, το Ανώτατο Δικαστήριο καταδίκασε εννέα αυτονομιστές ηγέτες της Καταλονίας σε ποινές κάθειρξης εννέα έως 13 ετών για εξέγερση σχετικά με τον ρόλο τους στην αποτυχημένη προσπάθεια για ανεξαρτησία της περιφέρειας το 2017.</p>
      <p>Οι καταδίκες οδήγησαν σε διαδηλώσεις που πραγματοποιούνταν επί εβδομάδες στη βορειοανατολική περιφέρεια, προκαλώντας μερικές φορές βίαιες συγκρούσεις με την εκτόξευση εκρηκτικών μηχανισμών, και την πυρπόληση αυτοκινήτων και οδοφραγμάτων στην περιφερειακή πρωτεύουσα Βαρκελώνη.</p>
      <p>«Είναι σαφές πως η ερμηνεία από το Ανώτατο Δικαστήριο του αδικήματος της εξέγερσης ήταν υπερβολικά ευρεία και είχε αποτέλεσμα την ποινικοποίηση νόμιμων πράξεων διαμαρτυρίας», δήλωσε ο Ντάνιελ Τζόλοϊ, υψηλόβαθμος πολιτικός σύμβουλος για τη Διεθνή Αμνηστία.</p>
      <p>Η έκθεση αναφέρεται στις υποθέσεις του Ζόρντι Σάντσες και του Ζόρντι Κουσάρτ, δύο ακτιβιστών των ανθρωπίνων δικαιωμάτων που καταδικάστηκαν σε κάθειρξη εννέα ετών επειδή αγνόησαν τις διαταγές του δικαστηρίου ηγούμενοι διαδήλωσης εναντίον μιας αστυνομικής επιχείρησης που είχε σκοπό να σταματήσει τη διεξαγωγή του δημοψηφίσματος για την ανεξαρτησία της Καταλονίας.</p>
      <p>Ως πολίτες και ως επικεφαλής οργανώσεων ανθρωπίνων δικαιωμάτων οι δύο άνδρες είχαν το δικαίωμα να εκφράσουν τις απόψεις τους και να διοργανώσουν ειρηνικές συναθροίσεις για την υποστήριξη της ώθησης για ανεξαρτησία στην Καταλονία, ανέφερε η Διεθνής Αμνηστία.</p>
      <p>Οι υπόλοιποι φυλακισμένοι αυτονομιστές ηγέτες ήταν περισσότερο πολιτικοί παρά ακτιβιστές ανθρωπίνων δικαιωμάτων. Η δήλωση που δημοσιοποίησε η Διεθνής Αμνηστία δεν εξηγεί με λεπτομέρειες την άποψη της οργάνωσης για το τι θα έπρεπε να συμβεί σε αυτούς.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2042719/dio-ilikiomeni-katigorounte-gia-sexoualiki-kakopiisi-71chronis.html"/>
        <a href="https://www.news.gr/kosmos/article/2039641/katalipsi-ston-sidirodromiko-stathmo-tis-varkelonis-apo-diadilotes.html"/>
        <a href="https://www.news.gr/kosmos/article/2038615/mionete-to-pososto-iper-tis-anexartisias-tis-katalonias.html"/>
      </related>
    </article>
  </body>
</html>