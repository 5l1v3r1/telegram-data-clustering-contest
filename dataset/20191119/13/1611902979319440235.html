<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/slawomir-mentzen-celnie-punktuje-prawo-i-sprawiedliwosc-sa-na-lewo-od-sld-realizuja-program-partii-razem/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T13:52:57+00:00"/>
    <meta property="og:title" content="Sławomir Mentzen celnie punktuje Prawo i Sprawiedliwość. „Są na lewo od SLD. Realizują program Partii Razem”"/>
    <meta property="og:description" content="Sławomir Mentzen z Konfederacji był gościem programu #RZECZoPOLITYCE. Polityk mówił m.in. o proponowanej przez PiS, i godzącej w przedsiębiorców, ustawie o 30-krotności."/>
  </head>
  <body>
    <article>
      <h1>Sławomir Mentzen celnie punktuje Prawo i Sprawiedliwość. „Są na lewo od SLD. Realizują program Partii Razem”</h1>
      <address><time datetime="2019-11-19T13:52:57+00:00">19 Nov 2019, 13:52</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>Sławomir Mentzen z Konfederacji był gościem programu #RZECZoPOLITYCE. Polityk mówił m.in. o proponowanej przez PiS, i godzącej w przedsiębiorców, ustawie o 30-krotności.</b>
      </p>
      <p><i>– Politycy PiS wstydzą się przyznać, że realizują program Razem –</i> powiedział ławomir Mentzen, wiceprezes partii KORWiN, autor programu gospodarczego Konfederacji.</p>
      <p>Polityk ma rzeczywiście rację, ponieważ zniesienie limitu 30-krotności przy płaceniu składek ZUS to pomysł, który od czasu do czasu jest przedyskutowywany w kręgach radykalnej lewicy takiej jak Razem właśnie.</p>
      <p><i>– Podobnie jak np. budowa państwowych mieszkań, czyli program Mieszkanie plus – </i>dodał Konfederata.</p>
      <p>Porównując programy gospodarcze Prawa i Sprawiedliwości i partii Adriana Zandberga, można znaleźć ok. 10-ciu wspólnych punktów.</p>
      <p><i>– PiS jest obecnie na lewo od SLD i realizuje program Razem pod względem gospodarczym –</i> stwierdził Mentzen.</p>
      <p>Wspólne wartości dzielone z ugrupowaniami lewicowymi są raczej niewygodne dla PiS. Zauważa to również dr Mentzen i twierdzi, że ustawa o 30-krotności stanowi „problemem dla Lewicy i dla Zjednoczonej Prawicy”. Tym bardziej, że Jarosław Gowin już zapowiedział, że Porozumienie opowie się przeciwko temu projektowi. Nieprzychylny ustawie jest również prezydent.</p>
      <p>W programie poruszono również temat ZUS-u, który według Konfederatów powinien zostać całkowicie zlikwidowany, ale polityk zauważa, że „z dnia na dzień nie da się tego zrobić”.</p>
      <p><i>– Ale można sprawić, aby ten system był trochę bardziej ludzki. Politycy mówią np. że nie wolno zwolnić przedsiębiorców z płacenia składek na ZUS – ale taki system funkcjonuje w Niemczech. I jakoś niemieccy przedsiębiorcy z głodu nie umierają – </i>powiedział główny ekonomista Konfederacji.</p>
      <p><i>– Jeżeli ktoś jest przedsiębiorcą musi zdawać sobie sprawę z tego, z jakim ryzykiem jego działalność się wiąże – podejmuje większe ryzyko, ale może też zarobić większe pieniądze. Przedsiębiorcy są świadomą swojej sytuacji emerytalnej grupą społeczną – </i>dodał Sławomir Mentzen.</p>
      <p>Źródło: rp.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/jakie-kompleksy-kieruja-tym-gogusiem-macron-w-roli-nauczyciela-europy/"/>
        <a href="https://nczas.com/2019/11/19/podsumowanie-expose-premiera-mateusza-morawieckiego-przemawial-jak-rasowy-pierwszy-sekretarz-video/"/>
        <a href="https://nczas.com/2019/11/19/poslowie-od-ziobry-i-jakiego-juz-dzis-zdradza-wyborcow-pierwszy-powazny-test-dla-solidarnej-polski/"/>
        <a href="https://nczas.com/2019/11/19/konrad-berkowicz-jak-wojciech-cejrowski-posel-konfederacji-zrobil-to-w-sejmie-foto/"/>
        <a href="https://nczas.com/2019/11/19/tego-nie-dalo-sie-juz-sluchac-reakcja-janusza-korwin-mikkego-na-expose-premiera-mateusza-morawieckiego-byla-bezcenna-foto/"/>
        <a href="https://alaluna.pl/featured/ile-donald-tusk-zainkasowal-w-brukseli-ta-suma-zwala-z-nog-niektorzy-nie-zarobia-tyle-przez-cale-zycie/"/>
        <a href="https://nczas.com/2019/11/19/pilne-expose-premiera-mateusza-morawieckiego-czy-czeka-nas-katastrofa-nczastv-na-zywo/"/>
        <a href="https://nczas.com/2019/11/19/we-wtorek-sad-najwyzszy-zajmie-sie-kasacja-ws-marka-falenty/"/>
        <a href="https://nczas.com/2019/11/19/dzihadysci-znowu-w-akcji-terrorysci-zamordowali-24-zolnierzy/"/>
      </related>
    </article>
  </body>
</html>