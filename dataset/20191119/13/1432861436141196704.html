<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/zanev-nasheto-pokolenie-se-poprovali-malko-1407683.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T13:37:00+00:00"/>
    <meta property="og:title" content="Занев: Нашето поколение се попровали малко"/>
    <meta property="og:description" content="Капитанът на ЦСКА и национал на България - Петър Занев, коментира отказването на Ивелин Попов, като освен това направи тъжната равносметка, че тяхното поколение се е провалило 34-годишният бранител говори пред руското издание РИА Новости"/>
  </head>
  <body>
    <article>
      <h1>Занев: Нашето поколение се попровали малко</h1>
      <address><time datetime="2019-11-19T13:37:00+00:00">19 Nov 2019, 13:37</time> by <a rel="author">Sportlive.bg</a></address>
      <p>Капитанът на ЦСКА и национал на <b><a href="https://www.sportlive.bg/tags/3313">България </a></b>- Петър Занев, коментира отказването на Ивелин Попов, като освен това направи тъжната равносметка, че тяхното поколение се е провалило. 34-годишният бранител говори пред руското издание "РИА Новости".</p>
      <p>"<i>Решението на Ивелин беше неочаквано за всички нас. Той дълго време беше капитан на отбора, но ние като цяло не успяхме да запишем добри резултати в тези квалификации. A и в предишните. Той сам каза, че дава път на младите и това си е негово лично решение. Надявам се, че федерацията ще го почете подобаващо, той го заслужава. Сега вече треньорът ще реши кой ще е капитан на неговото място. Не мисля, че този въпрос е най-важен сега, трябва да го помним като голям лидер, който даваше всичко от себе си винаги</i>" - сподели Занев относно Ивелин Попов и капитанската лента. </p>
      <p>"<i>Липсата му ще се усеща, защото сега нямаме играчи като Христо Стоичков, Боби Михайлов, Емил Костадинов, които бяха звездното поколение от САЩ 94. После дойдоха другата вълна с Димитър Бербатов, Стилиян Петров и Мартин Петров, подпомагани от Красимир Балъков. Те оставиха дълбока диря, докато нашето поколение се попровали малко</i>" - направи равносметката опитният национал.</p>
      <p>Въпреки катастрофалното представяне на българския национален отбор в квалификациите за Евро 2020, "лъвовете" все още имат шанс да се класират за форума, който ще се проведе през следващото лято. Това може да се случи чрез плейофите, за които си осигурихме участие чрез доброто представяне на новосформирания турнир Лигата на нациите. <b>Кога ще станат ясни съперниците ни - <a href="https://www.sportlive.bg/bgfootball/national-team/V-petyk-stavat-qsni-sypernicite-na-Bylgariq-za-plejofite-1407309.html">вижте в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Dermendzhiev-shte-pytuva-za-vazhniq-zhrebij-nacionalite-ni-s-kontrola-prez-fevruari-1407587.html"/>
        <a href="https://www.sportlive.bg/bgfootball/national-team/Predi-mesec-bqha-gotovi-da-napusnat-terena-a-sega-anglichanite-mechtaqt-za-oshte-machove-s-Bylgariq-1407421.html"/>
        <a href="https://www.sportlive.bg/bgfootball/national-team/Trenxoryt-na-Chehiq-za-macha-s-Bylgariq-Tova-ne-beshe-futbol-1407346.html"/>
        <a href="https://www.sportlive.bg/bgfootball/national-team/Vratarqt-na-Chehiq-Bozhikov-mi-vkara-ot-zasada-tyzhno-be-na-prazniq-stadion-1407264.html"/>
        <a href="https://www.sportlive.bg/bgfootball/national-team/V-Chehiq-Bylgariq-svikna-nikoj-da-ne-gi-gleda-dori-decata-nehaqt-za-nacionalniq-otbor-1407458.html"/>
      </related>
    </article>
  </body>
</html>