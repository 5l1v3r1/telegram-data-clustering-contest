<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/projekt-artemis-nasa-zaprasza-do-wspolpracy-spacex-i-blue-origin/"/>
    <meta property="og:site_name" content="CHIP"/>
    <meta property="article:published_time" content="2019-11-19T13:22:10+00:00"/>
    <meta property="og:title" content="Projekt ARTEMIS – NASA zaprasza do współpracy SpaceX i Blue Origin"/>
    <meta property="og:description" content="Projekt Artemis zakłada, że NASA uda się już za cztery lata doprowadzić do tego, by kolejny raz człowiek stanął na Księżycu. NASA zaprosiła kolejne firmy – SpaceX, Blue Origin, Sierra Nevada Corporation, Ceres Robotics i Tyvak Nano-Satellite Systems – do współpracy przy projekcie Artemis . Celem projektu jest ponowne wysłanie człowieka na Księżyc. Najpóźniej do 2024 r. Zaproszone firmy mają szansę na wzięcie udziału w dostawach materiałów na Księżyc, niezbędnych do prowadzenia misji badawczych. Reklama Agencja kosmiczna wcześniej już zaprosiła dziewięć firm (Astrobotic Technology, Deep Space Systems, Draper, Firefly Aerospace, Intuitive Machines, Lockheed Martin Space, Masten Space Systems, Moon Express, Orbit Beyond), łącznie w programie będzie więc brać udział aż 14 komercyjnych podmiotów Wszystkie mają siedzibę w USA. We wszystkich materiałach dotyczących programu mowa o tym, że w załodze znajdzie się kobieta. Projekt Artemis jest też wstępem do ewentualnych załogowych Misji na Marsa. NASA jest zdeterminowana…"/>
  </head>
  <body>
    <article>
      <h1>Projekt ARTEMIS – NASA zaprasza do współpracy SpaceX i Blue Origin</h1>
      <address><time datetime="2019-11-19T13:22:10+00:00">19 Nov 2019, 13:22</time> by <a rel="author">Monika Mamakis</a></address>
      <p><a href="https://chip.pl/tag/NASA">NASA</a> zaprosiła kolejne firmy – SpaceX, Blue Origin, Sierra Nevada Corporation, Ceres Robotics i Tyvak Nano-Satellite Systems – do współpracy przy <a href="https://www.nasa.gov/what-is-artemis">projekcie Artemis</a>. Celem projektu jest ponowne wysłanie człowieka na Księżyc. Najpóźniej do 2024 r. Zaproszone firmy mają szansę na wzięcie udziału w dostawach materiałów na Księżyc, niezbędnych do prowadzenia misji badawczych.</p>
      <p>Agencja kosmiczna wcześniej już zaprosiła dziewięć firm (Astrobotic Technology, Deep Space Systems, Draper, Firefly Aerospace, Intuitive Machines, Lockheed Martin Space, Masten Space Systems, Moon Express, Orbit Beyond), łącznie w programie będzie więc brać udział aż 14 komercyjnych podmiotów Wszystkie mają siedzibę w USA.</p>
      <figure>
        <iframe src="https://www.youtube.com/embed/Rxd8gT5oZHU" width="640" height="360" data-service="Youtube" scrolling="no"/>
      </figure>
      <p>We wszystkich materiałach dotyczących programu mowa o tym, że w załodze znajdzie się kobieta. Projekt Artemis jest też wstępem do ewentualnych załogowych Misji na Marsa.</p>
      <blockquote>NASA jest zdeterminowana, by doprowadzić do lądowania amerykańskich astronautów, w tym pierwszej kobiety, na Księżycu do 2024 r. W ramach programu Artemis wykorzystamy innowacyjne technologie i systemy, by jeszcze lepiej przeprowadzić eksplorację Księżyca. Będziemy współpracować z naszymi komercyjnymi i zagranicznymi partnerami w celu przygotowania stałych misji do 2028 roku. To, czego dowiemy się na <a href="https://www.nasa.gov/specials/moon2mars/">Księżycu</a> i w jego otoczeniu wykorzystamy, by wykonać kolejny gigantyczny krok, wysyłając astronautów na Marsa.<br/><i><sub>Projekt Artemis, <a href="https://www.nasa.gov/what-is-artemis">Nasa.gov</a></sub></i></blockquote>
      <p>Fakt zaproszenia do współpracy wcale nie oznacza, że wszystkie firmy wezmą udział w przygotowaniach i że każda zbierze chwałę związaną z ewentualnym pojawieniem się człowieka na Księżycu. <b>W tym przypadku zaproszenie do projektu Artemis można porównać do zaproszenia do składania ofert przetargowych.</b> Każde z kosmicznych przedsiębiorstw będzie musiało najpierw stanąć do rodzaju licytacji związanej z dostawami ładunków na Księżyc w ramach programu <a href="https://www.nasa.gov/content/commercial-lunar-payload-services">LUNAR Payload Services</a> (CLPS) NASA, która jest częścią programu Artemis.</p>
      <p>Wybrane w ramach CLPS firmy zajmą się dostawami sprzętu, łazików, źródeł zasilania. Będą mogły także zaproponować eksperymenty naukowe, jakie chciałyby, by astronauci przeprowadzili na powierzchni Księżyca.</p>
      <p>Łączna wartość kontraktów, o jakie powalczą m.in. SpaceX, Blue Origin czy Deep Space System to 2,6 mld dol. (do listopada 2028 r.).</p>
      <p>
        <b>
          <a href="https://www.chip.pl/2019/08/musk-i-bezos-powalcza-o-2-miliardy-dolarow-kto-pierwszy-dotrze-na-ksiezyc/">WARTO PRZECZYTAĆ:</a>
        </b>
      </p>
      <p>0 +1 +3</p>
      <related>
        <a href="https://www.chip.pl/2019/08/musk-i-bezos-powalcza-o-2-miliardy-dolarow-kto-pierwszy-dotrze-na-ksiezyc"/>
      </related>
    </article>
  </body>
</html>