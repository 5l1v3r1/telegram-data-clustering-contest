<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125580/erntogan-i-agkyra-den-tha-egkataleipsei-toys-s-400"/>
    <meta property="og:site_name" content="Insider"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="Δεν θα εγκαταλείψει τους S-400 ο Ερντογάν"/>
    <meta property="og:description" content="Η Άγκυρα δεν θα εγκαταλείψει τους S-400, δήλωσε ο πρόεδρος Ερντογάν στον Αμερικανό ομόλογό του, Ντόναλντ Τραμπ."/>
  </head>
  <body>
    <article>
      <h1>Δεν θα εγκαταλείψει τους S-400 ο Ερντογάν</h1>
      <h2>Η Άγκυρα δεν θα εγκαταλείψει τους S-400, δήλωσε ο πρόεδρος Ερντογάν στον Αμερικανό ομόλογό του, Ντόναλντ Τραμπ.</h2>
      <address>
        <time datetime="2019-11-19T13:00:00+00:00">19 Nov 2019, 13:00</time>
      </address>
      <p>Αρνείται να εγκαταλείψει το ρωσικό <b>αντιπυραυλικό σύστημα S-400</b> η Τουρκία, παρά τις αντιδράσεις των<b> ΗΠΑ,</b> δήλωσε χαρακτηριστικά ο Ρετζέπ Ταγίπ Ερντογάν.</p>
      <p>Μάλιστα, ο <b>Τούρκος πρόεδρος</b> σε δηλώσεις που έκανε το πρωί της Τρίτης τόνισε πως ξεκαθάρισε τηθέση της χώρας του, στον Αμερικανό ομόλογό του Ντόναλντ Τραμπ στη διάρκεια των συνομιλιών τους στην Ουάσινγκτον την προηγούμενη εβδομάδα.</p>
      <p>Από την πλευρά της, η Ουάσιγκτον καταγγέλλει ότι οι <b>S-400 </b>αποτελούν απειλή για τα πολεμικά αεροσκάφη της<b> F-35</b> και έχει αναστείλει τη συμμετοχή της Άγκυρας στο πρόγραμμα κατασκευής τους. Επίσης έχει απειλήσει την Τουρκία με κυρώσεις, αν δεν εγκαταλείψει το ρωσικό αντιπυραυλικό σύστημα, αν και προς το παρόν δεν τις έχει επιβάλει.</p>
      <p>Μιλώντας σε στελέχη του κόμματος Δικαιοσύνης και Ανάπτυξης (AKP) ο Ερντογάν επεσήμανε ότι είπε στον Τραμπ πως, αν οι ΗΠΑ διατηρήσουν αυτή την «αδιάλλακτη στάση τους» στο θέμα των F-35, η Τουρκία θα αναζητήσει εναλλακτικές για να ικανοποιήσει τις μεσοπρόθεσμες αμυντικές της ανάγκες.</p>
      <p>Παράλληλα ο Τούρκος πρόεδρος επεσήμανε ότι γνωρίζει πως η στήριξη των ΗΠΑ προς την κουρδική πολιτοφυλακή Μονάδες Προστασίας του Λαού (YPG) δεν θα τερματιστεί αμέσως, ενώ πρόσθεσε ότι η μάχη της Άγκυρας εναντίον των Κούρδων θα συνεχιστεί.</p>
      <p>Ο Ερντογάν υπογράμμισε ότι η χώρα του θα συνεχίσει να μάχεται εναντίον της YPG μέχρι να εξαλειφθούν οι απειλές εναντίον της Τουρκίας και έχει σκοτωθεί και ο τελευταίος Κούρδος αντάρτης.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125447/aifnidio-tsek-ap-gia-ton-ntonalnt-tramp"/>
        <a href="https://www.insider.gr/eidiseis/kosmos/125431/o-tramp-piezei-tin-iaponia-na-kataballei-8-dis-dolaria-gia-ton-amerikaniko"/>
        <a href="https://www.insider.gr/eidiseis/kosmos/125432/egkomio-toy-plekei-o-tramp-gia-istoriko-ypsilo-toy-dow-jones"/>
      </related>
    </article>
  </body>
</html>