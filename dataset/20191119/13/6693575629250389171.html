<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/economie/1263505/een-goede-baas-is-uitzonderlijk.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T13:54:29+00:00"/>
    <meta property="og:title" content="“Een goede baas is uitzonderlijk”"/>
    <meta property="og:description" content="Vraag mensen waarom ze een andere baan zoeken en niet zelden komt dat doordat het niet botert met de leidinggevende, die ze vaak incompetent vinden. En..."/>
  </head>
  <body>
    <article>
      <h1>“Een goede baas is uitzonderlijk”</h1>
      <address><time datetime="2019-11-19T13:54:29+00:00">19 Nov 2019, 13:54</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Vraag mensen waarom ze een andere baan zoeken en niet zelden komt dat doordat het niet botert met de leidinggevende, die ze vaak incompetent vinden. En terecht, dat is je baas ook vaak, legt auteur en businesspsycholoog Tomas Chamorro- Premuzic uit in opinieblad Knack. Dat komt volgens hem omdat leidinggevenden vaak de baas worden, omdat ze overmatig veel zelfvertrouwen hebben, terwijl het hun aan competenties ontbreekt. Het zou beter zijn als mensen zich wat bescheidener opstellen. Zoals Voltaire al zei: ‘Twijfel is onaangenaam, maar zekerheid is absurd.’</p>
      <p><b>Goed leiderschap</b><br/>“Incompetente leiders zijn de norm,” aldus Chamorro-Premuzic. “We weten wat goed leiderschap is. Een goede leider is intelligent, competent, empathisch, bescheiden, communiceert goed, begeleidt en inspireert zijn of haar mensen en haalt het beste in hen naar boven. Het is vooral ook iemand die zichzelf kent en rekening houdt met zijn of haar talenten en beperkingen. Maar kijk om je heen. Dit soort bazen zijn uitzonderlijk.”</p>
      <p><b>Zelfvertrouwen</b><br/>De psycholoog vervolgt: “Het probleem is dat we zelfvertrouwen bijna systematisch verwarren met competentie. Terwijl dat twee verschillende dingen zijn. Competentie is hoe goed je in iets bent, zelfvertrouwen is het idee dat je hebt over wat je kunt. Ik kies mijn hartchirurg, taxichauffeur en baas liever op basis van wat ze effectief kunnen dan omwille van wat ze zelf geloven dat ze kunnen. Dat we zo op zelfvertrouwen gefixeerd zijn, heeft nefaste gevolgen. Een land als Argentinië is de vernieling in geregeerd door opeenvolgende incompetente leiders die blind zijn voor hun eigen tekortkomingen. Kijk naar Trump, en de Brexit. De bankencrisis is terug te brengen tot incompetentie, het nemen van onverantwoorde risico’s en ongefundeerd zelfvertrouwen. Hele sectoren komen in de problemen en bedrijven gaan ten onder aan barslecht management. Uit een Gallup Poll in 2017 bleek dat 75 procent van de mensen die ontslag nemen, dat doet om redenen die te maken hebben met slecht leiderschap. In een economie waarin je personeel je grootste kapitaal is, kun je je dat niet meer permitteren.”</p>
      <p><b>Vrouwen</b><br/>Volgens de schrijver zijn vrouwen veel betere leiders. “Of het natuur of cultuur is doet er niet toe, maar uit onderzoek blijkt dat vrouwen empathischer zijn en ook beter in het opbouwen en onderhouden van een team. Twee cruciale trekken van goede leiders. Ze zijn iets minder geneigd tot het nemen van risico’s en scoren zo’n 40 procent lager op narcisme. Vrouwen zijn natuurlijke leiders, maar omdat het foute idee van wat een goede leider is in de weg zit, zien we dat nog niet terug in organigrammen.”</p>
      <p><b>Zelftwijfel</b><br/>“Het probleem is dat mannen zonder talent en zonder kwalificaties wel de ballen hebben om een promotie te vragen en die vaak nog krijgen ook, gewoon omdat ze zelfverzekerd overkomen,” legt de Argentijn uit. “Daarom zeg ik: laat ons de lat voor mannen hoger leggen. Ik houd geen pleidooi voor onzekerheid, we hoeven niet superstreng te zijn voor onszelf of onszelf neer te halen. Ik pleit wél voor een gezonde dosis zelftwijfel. De meesten van ons zijn gemiddeld, maar die realiteit vinden we blijkbaar moeilijk. Het is nochtans in ons voordeel, we presteren beter als we onszelf niet voor de gek houden over onze bekwaamheid.”</p>
      <p>“Ik leef liever in een wereld waarin mensen zich bewust zijn van hun talenten én hun limieten. Daar komt bij dat we onze kinderen vandaag te vaak vertellen dat ze álles kunnen worden wat ze maar willen. Dat is helemaal niet zo. Je hebt talent nodig, je zult hard moeten werken, en geluk is essentieel.”</p>
      <p> “Maar wanneer je geen klachten hebt, denk je niet terug aan wat je hebt gegeten. Je krijgt zo een heel inconsistent terugdenkpatroon. Het is een makkelijke manier om klachten te verklaren. Dat noemen we de <i>recall bias</i>.”</p>
      <p>Het is belangrijk om niet zomaar voedingsmiddelen uit je dieet te schrappen. Niet zelden word je er juist ongezonder van. Wie glutenvrije producten neemt, krijgt bijvoorbeeld al snel veel meer zout, suiker en vet binnen. Lactose volledig schrappen bij kinderen in de groei is ook niet per se goed. Bovendien is het natuurlijk niet prettig om allerlei smakelijke gerechten niet meer te kunnen eten. Laat je dus serieus onderzoeken voor je je dieet aanpast.</p>
      <p><b>Bron(nen):   </b><a href="https://www.welingelichtekringen.nl/economie/1263505/www.ad.nl">AD</a>      </p>
    </article>
  </body>
</html>