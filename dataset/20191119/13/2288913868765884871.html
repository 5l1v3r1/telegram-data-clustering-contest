<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725273"/>
    <meta property="og:site_name" content="De Standaard"/>
    <meta property="article:published_time" content="2019-11-19T13:14:00+00:00"/>
    <meta property="og:title" content="Oranje geeft duidelijk signaal: “Genoeg is genoeg, stop racisme”"/>
    <meta property="og:description" content="De spelers van het Nederlands elftal hebben dinsdag via de sociale media een gezamenlijk signaal tegen racisme gegeven."/>
  </head>
  <body>
    <article>
      <h1>Oranje geeft duidelijk signaal: “Genoeg is genoeg, stop racisme”</h1>
      <address>
        <time datetime="2019-11-19T13:14:00+00:00">19 Nov 2019, 13:14</time>
      </address>
      <p>
        <b>De spelers van het Nederlands elftal hebben dinsdag via de sociale media een gezamenlijk signaal tegen racisme gegeven.</b>
      </p>
      <p>
        <b>LEES OOK. <a href="https://www.nieuwsblad.be/cnt/dmf20191118_04723465">Situatie Den Bosch escaleert: internationals mengen zich in het racismedebat, club noemt eigen statement een vergissing</a></b>
      </p>
      <p>Vrijwel gelijktijdig plaatsten de internationals op Twitter een bericht met de tekst “Enough is enough, stop racism” (genoeg is genoeg, stop racisme). Ze zetten daar een foto bij, waarop van bovenaf te zien is hoe de spelers op het trainingsveld in een kring staan met hun uitgestoken armen tegen elkaar aan.</p>
      <figure>
        <iframe data-src="https://twitter.com/OnsOranje/status/1196769891157757952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Georginio Wijnaldum, die dinsdagavond bij afwezigheid van Virgil van Dijk de aanvoerdersband draagt in de EK-kwalificatiewedstrijd tegen Estland, sprak zich maandag op de persconferentie in Zeist al duidelijk uit tegen racisme. Aanleiding waren de gebeurtenissen een dag eerder bij FC Den Bosch, waar aanvaller Ahmad Mendes Moreira van Excelsior Rotterdam racistisch werd bejegend door een deel van de aanhang van de thuisclub.</p>
      <p>“Ik was van het veld gelopen en niet meer teruggekomen. Het is genoeg geweest”, zei Wijnaldum. “Er moet keihard worden opgetreden. Boetes waar iedereen van schrikt, zodat niemand zoiets meer in zijn hoofd haalt.”</p>
    </article>
  </body>
</html>