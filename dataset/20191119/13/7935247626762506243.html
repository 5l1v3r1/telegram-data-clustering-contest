<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/efsane-geri-donuyor-bursali-vekil-son-noktayi-koydu-215565h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T13:01:43+00:00"/>
    <meta property="og:title" content="Efsane geri dönüyor! Bursalı vekil son noktayı koydu"/>
    <meta property="og:description" content="AK Parti Bursa Milletvekili Dr. Mustafa Esgin, Bursa Devlet Hastanesi'ndeki isim karışıklığıyla ilgili son noktayı koydu."/>
  </head>
  <body>
    <article>
      <h1>Efsane geri dönüyor! Bursalı vekil son noktayı koydu</h1>
      <h2>AK Parti Bursa Milletvekili Dr. Mustafa Esgin, Bursa Devlet Hastanesi'ndeki isim karışıklığıyla ilgili son noktayı koydu.</h2>
      <address>
        <time datetime="2019-11-19T13:01:43+00:00">19 Nov 2019, 13:01</time>
      </address>
      <p>Kimden çıktı, nasıl yayıldı bir türlü anlaşılamadı, ama son yıllarda Bursa Devlet Hastanesi demek yerine Muradiye Devlet Hastanesi tarifi çok yayıldı.</p>
      <p>Sağlık Bakanı Fahrettin Koca ile görüşen AK Parti Bursa Milletvekili Dr. Mustafa Esgin karışıklığa "Kurulduğu yıldaki adıyla, Memleket Hastanesi olarak açılacak" diyerek son noktayı koydu. Esgin, yıllar önce de Memleket Hastanesi tabelasını depoda bulup çıkarmıştı.</p>
      <p>Haberi, Olay Gazetesi Yazarı Ahmet Emin Yılmaz bugünkü köşesinden okuyucularıyla paylaştı.</p>
      <p>
        <b>Efsane geri dönüyor, Memleket Hastanesi ile karışıklık bitiyor!</b>
      </p>
      <p>Doğrusu… Kimden çıktı, nasıl yayıldı anlaşılamadı. Yılların <b>Bursa Devlet Hastanesi </b>bir anda <b>Muradiye Devlet Hastanesi</b> olarak konuşulmaya ve yazılmaya başlandı.</p>
      <p>Her duyduğumuzda <b>“Muradiye’de Devlet Hastanesi mi var?” </b>diye sorduk,</p>
      <p>Öyle ya…</p>
      <p>Yıllarca <b>Bursa </b>kent merkezine <b>tek hastane</b> olarak hizmet eden <b>Bursa Devlet Hastanesi</b> konum olarak <b>Hisar’</b>da. <b>Muradiye</b> ile arasında da 5 mahalle var.</p>
      <p>Sanıyoruz…</p>
      <p><b>SSK Çekirge Hastanesi’</b>nin sağlıkta dönüşüm kapsamında <b>Çekirge Devlet Hastanesi</b> olmasıyla başlayan ve <b>Çekirge</b> gibi bir semt adıyla eşleştirilen bir süreç oluştu. Sonra da yayıldı, gitti.</p>
      <p>İşte…</p>
      <p><b>Bursalıların</b> kafasını karıştıran <b>hastane adı</b> konusunda <b>çözüme</b> yönelik adım <b>AK Parti Bursa Milletvekili Dr. Mustafa Esgin’</b>den geldi.</p>
      <p><b>Sağlık Bakanı Dr. Fahrettin Koca</b> ile görüşmesinden sonra <b>“Şehir Hastanesi’ne taşındığı için kapanan Bursa Devlet Hastanesi’nin 400 yataklı bölge hastanesi olarak yeniden açılacağını”</b> açıklayan <b>Dr. Esgin, </b>adını da söyledi:</p>
      <p>
        <b>“Adı Memleket Hastanesi olacak.”</b>
      </p>
      <p>
        <a href="https://www.olay.com.tr/efsane-geri-donuyor-memleket-hastanesi-ile-karisiklik-bitiyor-15604yy.htm">
          <b>Ahmet Emin Yılmaz'ın yazısının tamamı için tıklayın...</b>
        </a>
      </p>
    </article>
  </body>
</html>