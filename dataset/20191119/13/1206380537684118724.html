<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/strasliva-nehoda-dcera-dana-nekonecneho-bourala-neciti-ruce-ani-nohy-a-chce-umrit"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T13:02:00+00:00"/>
    <meta property="og:title" content="Strašlivá nehoda: Dcera Dana Nekonečného bourala, necítí ruce ani nohy a chce umřít"/>
    <meta property="og:description" content="Půvabná Tereza Kardová (29), kterou vychovával nedávno zesnulý Dan Nekonečný (†52) a měli spolu vztah jako opravdová dcera a otec, se podruhé narodila. V sobotu dostala u obce Polička v jižních Čechách smyk a auto skončilo v poli na střeše. Pro slečnu, kterou zpěvák miloval jako vlastní dítě, letěl vrtulník a kvůli úrazu páteře byla ihned operována. Bohužel má problémy se všemi končetinami. „Je zázrak, že to přežila. Daník nad ní asi seshora držel ochrannou ruku,“ pláče její matka a Nekonečného životní láska Zuzana."/>
  </head>
  <body>
    <article>
      <h6 class="kicker">HAVÁRIE</h6>
      <h1>Strašlivá nehoda: Dcera Dana Nekonečného bourala, necítí ruce ani nohy a chce umřít</h1>
      <address><time datetime="2019-11-19T13:02:00+00:00">19 Nov 2019, 13:02</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/d2/bf/d2bf1e6-247163-nek-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Tereza Kardová a Dan Nekonečný<cite>tydenikpolicie.cz, archiv</cite></figcaption>
        </figure>
        <figure>
          <img src="https://www.extra.cz/images/thumbs/a6/d1/a6d1cbb-247164-6d375e74-2f86-4e91-a440-fec5bbcf-2560x0-shrink.jpg"/>
          <figcaption>Tereza Kardová měla strašlivou nehodu<cite>tydenikpolicie.cz</cite></figcaption>
        </figure>
        <figure>
          <img src="https://www.extra.cz/images/thumbs/1d/cf/1dcf91b-222864-56457858-284793592444294-2174031-2560x0-shrink.jpg"/>
          <figcaption>Tereza Kardová na pohřbu Dana Nekonečného<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/53/e1/53e17f1-222974-4-001-2560x0-shrink.jpg"/>
          <figcaption>Dan Nekonečný<cite>Angelo Purgert</cite></figcaption>
        </figure>
        <figcaption>
          <a href="https://www.extra.cz/strasliva-nehoda-dcera-dana-nekonecneho-bourala-neciti-ruce-ani-nohy-a-chce-umrit/galerie/4">+ Dalších 9 fotografií</a>
        </figcaption>
      </slideshow>
      <p>
        <b>Půvabná Tereza Kardová (29), kterou vychovával nedávno zesnulý Dan Nekonečný (†52) a měli spolu vztah jako opravdová dcera a otec, se podruhé narodila. V sobotu dostala u obce Polička v jižních Čechách smyk a auto skončilo v poli na střeše. Pro slečnu, kterou zpěvák miloval jako vlastní dítě, letěl vrtulník a kvůli úrazu páteře byla ihned operována. Bohužel má problémy se všemi končetinami. „Je zázrak, že to přežila. Daník nad ní asi seshora držel ochrannou ruku,“ pláče její matka a Nekonečného životní láska Zuzana.</b>
      </p>
      <p>Nehoda se stala v jižních Čechách. <a href="https://www.extra.cz/jako-malou-si-ji-dan-nekonecny-52-hyckal-z-dcery-terezy-vyrostla-poradna-kocka">Bývalá tanečnice</a> skončila v českobudějovickém špitále, kam ji kvůli rozsahu zranění záchranáři transportovali helikoptérou.</p>
      <h3>Zázrak</h3>
      <p>„V duchu jsem si říkala, co za šílenost se letos kromě smrti Daníka ještě stane. A je to tu. Jsem zoufalá. Kdyby ji s kamarádkou hned neobjevil pán, který jel okolo, a kdyby pro <a href="https://www.extra.cz/tema/tereza-kardova-tanecnice">Terezku</a> nepřiletěl vrtulník, asi by už nežila. Všechno si pamatuje, říkala, že ji hasiči nemohli hrozně dlouho vyprostit,“ řekla eXtra.cz matka vážně zraněné mladé ženy.</p>
      <p>„Fotky z nehody, které jsem viděla, jsou děsivé. Auto je na maděru. Opravdu můžeme být rádi, že Terezka vůbec žije. Auto má skleněnou střechu, takže má sice zraněnou hlavu, ale je zázrak, že nemá pořezaný obličej. Snažím se utěšovat aspoň tím, protože jinak je to vážné a nevím, co bude dál. Můžu jen doufat,“ slzí <a href="https://www.extra.cz/tema/zuzana-kardova">Zuzana Kardová</a>.</p>
      <h3>Psychika</h3>
      <p><b>„Operovali jí třetí, čtvrtý obratel. Také jí sešívali ucho a byly tam další podobné drobnosti. Terezka to bohužel zatím moc nezvládá. Je jasné, že když je mladá, najednou leží, kouká do stropu a nehýbe končetinami, je to pro ni strašné na psychiku. Když mi ji včera dávali na ucho a brečela, bylo mi jasné, že to nedává. V neděli to ještě zvládala dobře, ale zhoršilo se to,“</b> svěřila se bývalá láska <a href="https://www.extra.cz/tema/dan-nekonecny">Dana Nekonečného</a>.</p>
      <p><b>„Když ji přivezl vrtulník do nemocnice, kde jí oznámili, že jde hned na operaci, řekla jim, že chce umřít, že zákrok odmítá.</b> Doktory, injekce, zubaře, to všechno snáší strašně špatně. Je si vědomá toho, že má za sebou závažný úraz, ale je Býk a nikdo s ní nehne. Od soboty raději ještě ani nejedla, aby nemusela na mísu. Snad se to zlepší a začne bojovat,“ doufá nešťastná matka, která celé naše povídání proplakala.</p>
      <h3>Prognóza</h3>
      <p>„Jaké jsou prognózy? Jeden lékař mi řekl, že nikdo si ji nedovolí stanovit. Dnes ráno mi jiný doktor ale naznačil, že je snad vše na dobré cestě. Terezka se už pokoušela trochu hýbat koleny. A to mi první den řekli, že jsou postižené všechny čtyři končetiny. Snad bude mít zájem a bude se snažit o rehabilitaci,“ vě­ří.</p>
      <p><b>„Vím, že nejvíc by jí teď pomohl <a href="https://www.extra.cz/tema/daniel-nekonecny">Daník</a>. Teď bychom ho potřebovali. Říkal by jí ta svá pozitiva, jak to uměl jen on</b>,“ dodala smutně Zuzana Kardová s tím, že dívku, která se v současné době živí jako servírka, snad za týden převezou z nemocnice v Českých Budějovicích do pražského <a href="https://www.extra.cz/tema/nemocnice-motol">Motola</a>.</p>
    </article>
  </body>
</html>