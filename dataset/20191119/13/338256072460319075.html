<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58452-u-polcyi-rozpovli-podrobic-smertelnoyi-avaryi-u-sel-pdvinogradv-foto.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T13:59:00+00:00"/>
    <meta property="og:title" content="У поліції розповіли подробиці смертельної аварії у селі Підвиноградів (ФОТО)"/>
    <meta property="og:description" content="Водій автомобіля «Mercedes» здійснив зіткнення з бетонною огорожею. Внаслідок аварії водій та його пасажир - загинули. За даним фактом розпочато слідствоВночі 19 листопада близько 2 години ночі до поліції надійшло повідомлення від лікарів швидкої медичної допомоги про те, що в селі Підвиноградів трапилася дорожньо-транспортна пригода з летальним наслідком.На місце події виїхала слідчо-оперативна група, яка встановила, що у авто перебували 29-річний водій та 27-річний пасажир. Обидва - жителі міста Хуст. З'ясовано, що водій автомобіля «Mercedes» не впорався з керуванням та здійснив зіткнення з бетонною огорожею. Від отриманих тілесних ушкоджень кермувальник помер на місці події. Пасажира іномарки було негайно доставлено до лікарні,однак травми виявились несумісні з життям.Хустянин помер у медустанові.Обставини та причини автопригоди з‘ясовують правоохоронці. За даним фактом відкрито кримінальне провадження за частиною 2 статті 286 Кримінального кодексу України (Порушення правил безпеки дорожнього руху, що спричинило…"/>
  </head>
  <body>
    <article>
      <h1>У поліції розповіли подробиці смертельної аварії у селі Підвиноградів (ФОТО)</h1>
      <address>
        <time datetime="2019-11-19T13:59:00+00:00">19 Nov 2019, 13:59</time>
      </address>
      <p><b>Водій автомобіля «Mercedes» здійснив зіткнення з бетонною огорожею. Внаслідок аварії водій та його пасажир - загинули. За даним фактом розпочато слідство</b><br/><br/>Вночі 19 листопада близько 2 години ночі до поліції надійшло повідомлення від лікарів швидкої медичної допомоги про те, що в селі Підвиноградів трапилася дорожньо-транспортна пригода з летальним наслідком.<br/><br/>На місце події виїхала слідчо-оперативна група, яка встановила, що у авто перебували 29-річний водій та 27-річний пасажир. Обидва - жителі міста Хуст. З'ясовано, що водій автомобіля «Mercedes» не впорався з керуванням та здійснив зіткнення з бетонною огорожею. Від отриманих тілесних ушкоджень кермувальник помер на місці події. Пасажира іномарки було негайно доставлено до лікарні,однак травми виявились несумісні з життям.Хустянин помер у медустанові.<br/><br/>Обставини та причини автопригоди з‘ясовують правоохоронці. За даним фактом відкрито кримінальне провадження за частиною 2 статті 286 Кримінального кодексу України (Порушення правил безпеки дорожнього руху, що спричинило смерть потерпілого). Автомобіль поміщено на спецмайданчик Виноградівського відділу поліції. У справі триває досудове розслідування, інформує Відділ комунікації поліції Закарпатської області</p>
      <figure>
        <img src="https://zak-kor.net/uploads/posts/2019-11/1574164927_75369282_994008767642133_2300196265385787392_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574164892_75580512_994008790975464_8491749629568745472_o.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>