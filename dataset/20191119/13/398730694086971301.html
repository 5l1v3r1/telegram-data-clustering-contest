<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/safvenbergs-sasong-over-korsbandet-av/"/>
    <meta property="og:site_name" content="DN.SE"/>
    <meta property="article:published_time" content="2019-11-19T13:43:47+00:00"/>
    <meta property="og:title" content="Säfvenbergs säsong över – korsbandet av"/>
    <meta property="og:description" content="Slalomstjärnan Charlotta Säfvenberg missar vinterns alpinsäsong på grund av en allvarlig knäskada."/>
  </head>
  <body>
    <article>
      <h1>Säfvenbergs säsong över – korsbandet av</h1>
      <address><time datetime="2019-11-19T13:43:47+00:00">19 Nov 2019, 13:43</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Slalomstjärnan Charlotta Säfvenberg missar vinterns alpinsäsong på grund av en allvarlig knäskada.</b>
      </p>
      <p>Säfvenberg skadade sig på träning i söndags och har nu fått skadan undersökt.</p>
      <p>”Charlottas skada består av två delar. Dels en mindre skada i inre sidoledbandet, men det stora problemet är att det främre korsbandet är helt av”, säger landslagsläkaren Jakob Swanberg enligt Skidförbundets hemsida.</p>
      <p>”Operation kommer ske de närmaste dagarna och därefter modifieras behandlingen och rehabiliteringen utifrån de behov som finns. Säsongen är därmed tyvärr över, men vi räknar med att Charlotta kan vara tillbaka i samband med att försäsongen drar i gång nästa år”.</p>
      <p><b>Säfvenberg, som var 14:e i VM-slalomen i Åre</b> i vintras, skulle tillsammans med bland andra Anna Swenn Larsson ha inlett världscupsäsongen i Levi på lördag. Hon ersätts i truppen av Elsa Fermbäck.</p>
      <p>Den svenska premiärtruppen: Estelle Alphand, Elsa Fermbäck, Magdalena Fjällström, Sara Hector, Emelie Henning, Sara Rask, Ylva Stålnacke, Anna Swenn Larsson och Emelie Wikström.</p>
      <p>
        <a href="https://www.dn.se/sport/estelle-alphand-tillbaka-efter-svara-skadan/">Läs mer: Estelle Alphand tillbaka efter svåra skadan</a>
      </p>
    </article>
  </body>
</html>