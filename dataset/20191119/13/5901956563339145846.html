<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/ponujali-masazo-na-domu-in-ju-okradli-251750"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T13:36:00+00:00"/>
    <meta property="og:title" content="Ponujali masažo na domu in ju okradli"/>
    <meta property="og:description" content="V Izoli se je dopoldne zgodila drzna tatvina na domu oškodovancev. Ženski, stari med 40 in 50 leti, oblečeni v temno modra oblačila, visoki približno 165 cm, sta prišli do starejšega para in s..."/>
  </head>
  <body>
    <article>
      <h1>Ponujali masažo na domu in ju okradli</h1>
      <h2>Storilki sta stari med 40 in 50 leti.</h2>
      <address><time datetime="2019-11-19T13:36:00+00:00">19 Nov 2019, 13:36</time> by <a rel="author">T. K.</a></address>
      <p>V Izoli se je dopoldne zgodila drzna tatvina na domu oškodovancev.<br/><br/>Ženski, stari med 40 in 50 leti, oblečeni v temno modra oblačila, visoki približno 165 cm, sta prišli do starejšega para in se predstavili kot delavki centra za socialno delo.<br/><br/>Ponujali sta masažo in obisk toplic. Ko sta se zakonca odločila za masažo, sta ju posedli tako, da sta bila obrnjena proti zidu, ju masirali deset minut in odšli.<br/><br/>Starejša občana sta po njunem odhodu ugotovila, da jima je iz denarnice zmanjkalo 180 evrov gotovine.</p>
      <h3>Policisti opozarjajo</h3>
      <p>Policisti opozarjajo ljudi, naj bodo previdni pri srečanju z ljudmi, ki pridejo na njihov dom in jih ne poznajo: »Poskrbite za varnost svoje lastnine. Stanovanja in hiše zaklepajte, od vsakega, ki vam kaj ponuja, pa lahko zahtevate, da se izkaže z dokumenti.«<br/><br/>V zadnjem času policisti po vsej državi opažajo <a href="https://www.slovenskenovice.si/tag/goljufija">dva primera goljufov</a>. V prvem primeru storilci vabijo ljudi iz hiše z namenom, da si »nekaj skupaj pogledajo« in jih s tem tako zamotijo, da pozabijo na varnost svoje lastnine. Medtem pa drugi storilec hišo pregleda in odtuji stvari, kot so zlatnina, ure in denar.<br/><br/>V drugem primeru pa nepridipravi pridejo na dom, navadno k starejšim občanom, in jim ponujajo različne usluge. Pri tem izkoristijo nepazljivost in ukradejo gotovino, zlatnino in podobne vredne stvari.<br/><br/><b>Preberite še:</b><br/><a href="https://www.slovenskenovice.si/potrosnik/clanek/udarili-spletni-goljufi-ce-ste-prejeli-to-sporocilo-bodite-previdni-247974">Udarili spletni goljufi: če ste prejeli to sporočilo, bodite previdni</a><br/><a href="https://www.slovenskenovice.si/kronika/doma/clanek/pozor-na-delu-goljufi-ne-boste-verjeli-kako-prevarajo-ljudi-217292">Pozor, na delu goljufi, ne boste verjeli, kako prevarajo ljudi</a></p>
    </article>
  </body>
</html>