<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/poroshenko-pro-zagiblogo-komandira-128-brigadi-same-zavdyaki-takim-geroyam-ukrajina-vstoyala-640956.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T13:49:07+00:00"/>
    <meta property="og:title" content="Порошенко про загиблого командира 128 бригади: саме завдяки таким героям Україна встояла"/>
    <meta property="og:description" content="Петро Порошенко додав, що Євген Коростильов назавжди залишиться у пам‘яті українців як воїн, патріот і справжній командир"/>
  </head>
  <body>
    <article>
      <h1>Порошенко про загиблого командира 128 бригади: саме завдяки таким героям Україна встояла</h1>
      <address>
        <time datetime="2019-11-19T13:49:07+00:00">19 Nov 2019, 13:49</time>
      </address>
      <h4>Петро Порошенко додав, що Євген Коростильов назавжди залишиться у пам‘яті українців як воїн, патріот і справжній командир</h4>
      <p>П’ятий президент України Петро Порошенко з глибоким болем сприйняв звістку про смерть командира 128-ї гірсько-штурмової бригади Євгена Коростельова. Про це Порошенко написав у <a href="https://www.facebook.com/petroporoshenko/photos/a.474433502691047/1827257450741972/?type=3&amp;theater">Facebook</a>.</p>
      <p>«Бойовий комбриг, представник справжньої нової української еліти, яка зросла і загартувалася в полум‘ї війни з російським агресором. Саме завдяки таким героям Україна встояла – і, я впевнений, переможе», - наголосив експрезидент.</p>
      <p>Порошенко додав, що Євген Коростильов назавжди залишиться у пам‘яті українців як воїн, патріот і справжній командир.</p>
      <p>Петро Порошенко висловив співчуття рідним, близьким і бойовим побратимам Євгена Коростельова.</p>
      <p>Як повідомляв <a href="https://glavcom.ua/">Главком</a>, Євгеній Коростельов <a href="https://glavcom.ua/news/u-harkovi-pomer-poraneniy-komandir-128-brigadi-640858.html">помер сьогодні у Харківському військово-медичному клінічному центрі</a> Північного регіону.</p>
      <p>У зв’язку із загибеллю командира 128-окремої гірсько-штурмової бригади розпорядженням міського голови Мукачева 19 листопада <a href="https://glavcom.ua/news/chergovi-vtrati-na-fronti-u-mukachevi-ogolosheno-den-zhalobi-640866.html">оголошено Днем жалоби</a>.</p>
      <p>Євген <a href="https://glavcom.ua/news/na-donbasi-poraneno-kombriga-128-ji-brigadi-639526.html">Коростельов був пораний 12 листопада</a> біля Новотроїцького під час обходу передових позицій. Він <a href="https://glavcom.ua/news/boyoviki-pyat-raziv-porushili-rezhim-tishi-je-poraneni-639491.html">разом із іншим офіцером підірвався на мін</a>і. Повідомлялося про <a href="https://glavcom.ua/country/incidents/viyna-na-donbasi-odin-iz-poranenih-u-vivtorok-viyskoviy-u-tyazhkomu-stani-639523.html">серйозні поранення ніг</a>.</p>
      <p>13 листопада комбрига у важкому стані доправили до госпіталя у Харкові.</p>
      <p>Вибухом Коростельову відірвало ліву стопу; права нога була повністю пошкоджена, але лікарі врятували її.</p>
      <blockquote><i>Євген Коростельов став командиром 128-ї бригади лише у вересні цього року. До того він служив у 25-й десантній бригадій, де був начальником артилерії і заступником командира.</i> <br/><i>Мав звання полковника.<br/></i><br/><i>У Євгена Коростельова залишилася дружина, донька і син.<br/></i><br/><i>Це другий український комбриг, який загинув під час війни на Донбасі. Першим був командир 51-ї окремої механізованої бригади Павло Півоваренко, який загинув під час виходу з Іловайська.</i></blockquote>
      <related>
        <a href="https://glavcom.ua/news/chergovi-vtrati-na-fronti-u-mukachevi-ogolosheno-den-zhalobi-640866.html"/>
        <a href="https://glavcom.ua/news/u-harkovi-pomer-poraneniy-komandir-128-brigadi-640858.html"/>
        <a href="https://glavcom.ua/news/boyoviki-pid-zaliznim-obstrilyali-ukrajinski-poziciji-z-granatometiv--640932.html"/>
      </related>
    </article>
  </body>
</html>