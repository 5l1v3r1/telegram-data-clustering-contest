<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2405521,El-Euro-2020-Slabe-statystyki-starc-ze-Slowenia-Ostatnia-wygrana-ze-Slowenia-15-lat-temu"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T13:30:00+00:00"/>
    <meta property="og:title" content="El. Euro 2020. Słabe statystyki starć ze Słowenią. Ostatnia wygrana ze Słowenią 15 lat temu"/>
    <meta property="og:description" content="W dotychczasowych siedmiu meczach między Polską i Słowenią biało-czerwoni odnieśli tylko dwa zwycięstwa. Podopieczni trenera Jerzego Brzęczka ostatnie spotkanie w ramach eliminacji mistrzostw Europy 2020 rozegrają na Stadionie Narodowym. Już wcześniej polscy piłkarze zapewnili sobie awans do turnieju."/>
  </head>
  <body>
    <article>
      <h1>El. Euro 2020. Słabe statystyki starć ze Słowenią. Ostatnia wygrana ze Słowenią 15 lat temu</h1>
      <address>
        <time datetime="2019-11-19T13:30:00+00:00">19 Nov 2019, 13:30</time>
      </address>
      <p>
        <b>W dotychczasowych siedmiu meczach między Polską i Słowenią biało-czerwoni odnieśli tylko dwa zwycięstwa. Podopieczni trenera Jerzego Brzęczka ostatnie spotkanie w ramach eliminacji mistrzostw Europy 2020 rozegrają na Stadionie Narodowym. Już wcześniej polscy piłkarze zapewnili sobie awans do turnieju.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/479828ee-f5b6-459e-9dad-3c7ea6b5ba3f.mp3"/>
          </figure>
          <p>Pomocnik reprezentacji Słowenii Benjamin Verbič zapowiada walkę o zwycięstwo w Warszawie (IAR)</p>
        </li>
        <li>
          <figure>
            <audio src="https://static.prsa.pl/5cf21cab-1c0f-419a-a769-37d4def5f5b3.mp3"/>
          </figure>
          <p>Przed dwoma dniami w Jerozolimie biało-czerwoni" pokonali 2:1 Izrael. Selekcjoner Jerzy Brzęczek uważa, że kadra pokazywała w tym meczu styl, z którego można być zadowolonym. Jak jednak podkreśla, w poczynania zawodników wkradła się dekoncentracja, a takich sytuacji trzeba uniknąć (IAR)</p>
        </li>
        <li>
          <figure>
            <audio src="https://static.prsa.pl/a88d2ff9-7549-425f-ac91-cc26ae893845.mp3"/>
          </figure>
          <p>Selekcjoner stwierdził, że trochę zmodyfikuje skład w stosunku do poprzednich spotkań (IAR)</p>
        </li>
        <li>
          <figure>
            <audio src="https://static.prsa.pl/e432263b-2a56-4927-a1ba-cbe80211d716.mp3"/>
          </figure>
          <p>Brzęczek nie będzie mógł skorzystać z Bartosza Bereszyńskiego, który z powodu urazu opuścił zgrupowanie. Selekcjoner przyznał, że bardzo żałuje tej sytuacji. Liczył, że obrońca Sampdorii wejdzie na boisko (IAR)</p>
        </li>
        <li>
          <figure>
            <audio src="https://static.prsa.pl/6fb988f1-06e6-4962-b205-0eaecdf352df.mp3"/>
          </figure>
          <p>Łukasz Piszczek podkreśla, że nie stresuje się pożegnaniem z reprezentacją (IAR)</p>
        </li>
        <li>
          <figure>
            <audio src="https://static.prsa.pl/03a95326-3072-450d-bbaa-1fbfdbb5b05e.mp3"/>
          </figure>
          <p>Piszczek podkreśla, że nie stresuje się pożegnaniem z reprezentacją (IAR)</p>
        </li>
      </ul>
      <ul>
        <li>
          <b>Biało-czerwoni nie wygrali czterech ostatnich meczów ze Słoweńcami. Ostatnio udało im się to ponad 15 lat temu</b>
        </li>
        <li>
          <b>W poprzedniej kolejce biało-czerwoni wygrali z Izraelem 2:1 </b>
        </li>
        <li>
          <b>Początek meczu o godz. 20.45 </b>
        </li>
      </ul>
      <related>
        <a href="https://polskieradio24.pl/43/7669"/>
      </related>
      <p>
        <b>&gt;&gt;&gt; <a href="https://polskieradio24.pl/5/4147/Artykul/2281057,El-Euro-2020-kiedy-nastepny-mecz-Polakow-TERMINARZ-i-TABELA">TERMINARZ I TABELA GRUPY G EL. EURO 2020</a> </b>
      </p>
      <p>Kolejna potyczka odbędzie się we wtorek w Warszawie na zakończenie eliminacji mistrzostw Europy. W pierwszym pojedynku, we wrześniu w Lublanie, gospodarze zwyciężyli 2:0 i była to jedyna porażka zespołu trenera Jerzego Brzęczka w tych kwalifikacjach, który jest już pewny awansu. Słoweńcy szanse stracili.<br/><br/>Początek wzajemnych kontaktów miał miejsce w 1996 roku, kiedy drużyna prowadzona przez Władysława Stachurskiego w Łodzi zremisowała 0:0. Dwa lata później w Warszawie ekipa Janusza Wójcika zwyciężyła 2:0, a jako pierwszy słoweńskiego bramkarza pokonał Wojciech Kowalczyk.<br/><br/>Następny mecz w lutym 2004 r., na neutralnym terenie w hiszpańskim San Fernando, zakończył się również wygraną polskich piłkarzy 2:0, ostatnią jak do tej pory.</p>
      <ul>
        <li>
          <b>Czytaj więcej: <a href="https://polskieradio24.pl/5/4147/Artykul/2405295,El-Euro-2020-Lewandowski-zachowal-spokoj-boja-sie-o-Messiego-Kara-dla-fana-to-zart">Chciał dotknąć Lewandowskiego. Kara dla fana "to żart" &gt;&gt;&gt;</a> </b>
        </li>
      </ul>
      <p>Dwie kolejne konfrontacje to kwalifikacje do mundialu 2010. Najpierw we Wrocławiu był remis 1:1, a porażka w rewanżu w Mariborze 0:3 nie tylko przekreśliła szanse na awans do turnieju w RPA, ale i oznaczała pożegnanie z biało-czerwonymi holenderskiego trenera Leo Beenhakkera, który został przez ówczesnego prezesa PZPN Grzegorza Latę zwolniony tuż po końcowym gwizdku.</p>
      <figure>
        <iframe data-src="https://twitter.com/nzs_si/status/1196406406355865601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bilans uzupełnia mecz towarzyski z listopada 2016 roku, kiedy we Wrocławiu było 1:1.</p>
      <related>
        <a href="https://polskieradio24.pl/5/4147/Artykul/2405466,Euro-2020-w-ktorym-koszyku-znajda-sie-bialoczerwoni-Wszystko-juz-prawie-pewne"/>
      </related>
      <p><b>Dotychczasowe mecze Polska - Słowenia:<br/></b><br/>27.03.1996, Łódź: Polska - Słowenia 0:0<br/>25.03.1998, Warszawa: Polska - Słowenia 2:0 <br/>18.02.2004, San Fernando (Hiszpania): Polska - Słowenia 2:0 <br/>06.09.2008, Wrocław: Polska - Słowenia 1:1 el. MŚ <br/>09.09.2009, Maribor: Słowenia - Polska 3:0 el. MŚ <br/>14.11.2016, Wrocław: Polska - Słowenia 1:1 <br/>06.09.2019, Lublana: Słowenia - Polska 2:0 el. ME <br/>------------------------------------------------------------------------- <br/><b>Bilans:</b> 7 meczów; 2 zwycięstwa Polski - 3 remisy - 2 porażki; bramki: 6-7.</p>
      <p>(mb)</p>
      <related>
        <a href="https://www.polskieradio.pl/5/4147/Artykul/2402499,Euro-2020-Polska-Slowenia-Lewandowski-sprezentuje-Piszczkowi-pozegnalny-prezent"/>
      </related>
      <related>
        <a href="https://www.polskieradio.pl/5/4147/Artykul/2405186,El-Euro-2020-Lukasz-Piszczek-pozegna-sie-z-kibicami-Po-internecie-krazy-nieprawdziwa-historia"/>
      </related>
      <related>
        <a href="https://www.polskieradio.pl/5/4147/Artykul/2405357,El-Euro-2020-Polska-Slowenia-Kontuzjowani-zawodnicy-opuscili-zgrupowanie"/>
      </related>
    </article>
  </body>
</html>