<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/73-ukrajinciv-zapalyat-cogo-riku-svichku-pamyati-sociologi-640943.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T13:21:10+00:00"/>
    <meta property="og:title" content="73% українців запалять цього ріку свічку пам'яті, - соціологи"/>
    <meta property="og:description" content="Порівняно із минулим роком кількість тих, хто має намір запалити свічку, дещо зросла"/>
  </head>
  <body>
    <article>
      <h1>73% українців запалять цього ріку свічку пам'яті, - соціологи</h1>
      <address>
        <time datetime="2019-11-19T13:21:10+00:00">19 Nov 2019, 13:21</time>
      </address>
      <h4>Порівняно із минулим роком кількість тих, хто має намір запалити свічку, дещо зросла</h4>
      <p> В Україні 82% громадян вважають, що Голодомор 1932-33 рр. був геноцидом Українського народу. Про це свідчать результати опитування, проведеного Соціологічною групою «Рейтинг».</p>
      <p>Тих, хто не підтримує цю тезу, – 11%, вагаються – 7%. У порівнянні із минулим роком дещо зросла кількість тих, хто однозначно погоджується із цим твердженням.</p>
      <figure>
        <img src="https://glavcom.ua/img/forall/users/106/10697/screenshot_2_08.jpg"/>
      </figure>
      <p>У регіональному розрізі спостерігаються наступні відмінності: твердження про те, що Голодомор є геноцидом, поділяють 95% жителів Заходу, 87% – Центру, 72% – Півдня та 61% – Сходу.</p>
      <p>Мешканці сіл дещо більше схильні підтримувати цю тезу, аніж містяни.</p>
      <p>У віковому та освітньому розрізі не спостерігається відчутних різниць щодо ставлення до цього питання.</p>
      <p>Водночас у ідеологічному розрізі помітно менше схильні підтримувати це твердження ті, хто шкодує про розпад СРСР. Попри це, навіть у цій групі спостерігається відносна більшість тих, хто погоджується із визнанням Голодомору геноцидом Українського народу.</p>
      <p>73% опитаних зазначили, що цього року планують запалювати свічку у День пам'яті жертв Голодомору в пам’ять про загиблих від голоду. 20% сказали, що не будуть цього робити. Порівняно із минулим роком кількість тих, хто має намір запалити свічку, дещо зросла.</p>
      <figure>
        <img src="https://glavcom.ua/img/forall/users/106/10697/screenshot_1_23.jpg"/>
      </figure>
      <p>Ініціатива запалити свічку пам'яті знаходить дещо більшу підтримку на Заході та у Центрі (87% та 74% відповідно). Водночас на Півдні (68%) та Сході (54%) теж значна частина опитаних зазначили, що візьмуть участь у цій акції.</p>
      <p>Ініціатива запалити свічку пам'яті частіше знаходить відклик серед старших опитаних, аніж серед молодших. Також дещо частіше зауважували про намір взяти участь у цій акції ті, хто не шкодує про розпад СРСР. Відповідно такий намір має абсолютна більшість з тих, хто визнає Голодомор 1932-33 рр. геноцидом. Попри це, навіть третина з тих, хто не підтримує цю тезу, також зазначили про свої плани запалити свічку пам'яті. </p>
      <p>Дослідження проведене з 29 жовтня по 4 листопада 2019 року. </p>
      <p>Аудиторія: населення України від 18 років і старші. Вибірка репрезентативна за віком, статтю, регіонами і типом поселення. Вибіркова сукупність 3000 респондентів. Особисте формалізоване інтерв’ю (face-to-face). Помилка репрезентативності дослідження: не більше 1,8%.</p>
      <related>
        <a href="https://glavcom.ua/kyiv/news/kiyan-zaproshuyut-na-blagodiyno-prosvitnicku-akciyu-svichka-pamyati-640201.html"/>
        <a href="https://glavcom.ua/news/u-nacionalnomu-muzeji-literaturi-proyde-akciya-svichka-pamyati-podrobici-vid-organizatoriv-640134.html"/>
        <a href="https://glavcom.ua/world/observe/shche-odna-kanadska-provinciya-viznala-golodomor-genocidom-ukrajinciv-636273.html"/>
      </related>
    </article>
  </body>
</html>