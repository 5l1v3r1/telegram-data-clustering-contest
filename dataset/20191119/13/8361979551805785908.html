<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pogoda-v-ukrajini-ochikuyetsya-poholodannya-50054410.html"/>
    <meta property="og:site_name" content="НВ"/>
    <meta property="article:published_time" content="2019-11-19T13:21:00+00:00"/>
    <meta property="og:title" content="Йде значне похолодання. Синоптики розповіли про погоду на найближчі дні"/>
    <meta property="og:description" content="У найближчу добу погода в Україні істотно не зміниться, але вже з 21 листопада очікується похолодання."/>
  </head>
  <body>
    <article>
      <h1>Йде значне похолодання. Синоптики розповіли про погоду на найближчі дні</h1>
      <h2>У найближчу добу погода в Україні істотно не зміниться, але вже з 21 листопада очікується похолодання.</h2>
      <address>
        <time datetime="2019-11-19T13:21:00+00:00">19 Nov 2019, 13:21</time>
      </address>
      <p>Як повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр, 20 листопада по всій території України без опадів, лише у Вінницькій та Черкаській областях вночі можливі невеликі дощі. Вночі та вранці в більшості областей туман, вітер східний та південно-східний, 7−12 м/с.</p>
      <p>Температура повітря вночі від 0 до 5°, на сході - до -3°. Вдень повітря прогріється до 2−7°. У західних областях, а також Одеській області і Криму температура вдень підніметься до 7−12°.</p>
      <p>У Києві в ніч на середу невеликий дощ, туман, вдень без опадів. Вітер південно-східний, 7−12 м/с. Температура вночі 3−5°, вдень 5−7°.</p>
      <p>21 листопада з північного сходу Європи почнеться переміщення холодного повітря арктичного походження, і температура повітря почне знижуватися.</p>
      <p>У західних, Вінницькій та Одеській областях невеликий дощ, на решті території без опадів. Вітер східний та південно-східний, 7−12 м/с, на заході, півдні і південному сході країни місцями пориви 15−22 м/с.</p>
      <p>У східних, Чернігівській, Сумській, Полтавській, Дніпропетровській і Запорізькій областях вночі температура опуститься до — 3−9°, вдень — до 0−3° морозу. У Житомирській, Київській, Вінницькій, Черкаській, Кіровоградській, Миколаївській та Херсонській областях вночі і вдень від -3° до 2° тепла. На заході, в Одеській області та Криму вночі 2−7°, вдень 5−10°.</p>
      <p>У Києві в четвер без опадів. Вітер південно-східний, 7−12 м/с. Температура вночі та вдень від 1° морозу до ° тепла.</p>
    </article>
  </body>
</html>