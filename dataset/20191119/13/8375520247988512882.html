<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/batki-biycya-z-odeshchini-yakiy-zaginuv-na-donbasi-vidsudili-u-rosiji-34-mln-grn-640953.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T13:29:50+00:00"/>
    <meta property="og:title" content="Батьки бійця з Одещини, який загинув на Донбасі, відсудили у Росії 3,4 млн грн"/>
    <meta property="og:description" content="Батьки військового з Балти, який загинув у Донецькій області, відсудили у Російської Федерації 3,4 мільйона гривень моральної компенсації"/>
  </head>
  <body>
    <article>
      <h1>Батьки бійця з Одещини, який загинув на Донбасі, відсудили у Росії 3,4 млн грн</h1>
      <address>
        <time datetime="2019-11-19T13:29:50+00:00">19 Nov 2019, 13:29</time>
      </address>
      <h4>Батьки військового з Балти, який загинув у Донецькій області, відсудили у Російської Федерації 3,4 мільйона гривень моральної компенсації</h4>
      <p>Йдеться про 19-річного Віталія Порфирьєва. У 2015 році він служив водієм автомобільного взводу і в лютому отримав розпорядження доставити військове майно в Дебальцеве.</p>
      <p>Він виїхав туди 16-го числа, а 19-го потрапив під мінометний обстріл неподалік від селища Миронівський. В результаті Віталій отримав травми, несумісні з життям. 23 лютого його поховали в Балті.<br/><br/>Батьки загиблого хлопця звернулися до суду з вимогою компенсації моральної шкоди. Відповідачем у справі виступила РФ. Про це «<a href="https://pushkinska.net/">Пушкінська</a>» дізналася з судового реєстру.</p>
      <p>«Внаслідок втрати сина, а також з огляду на особливий цинізм, з яким Російська Федерація порушує основоположні права і свободи людини в Україні, (батьки) відчувають безперервні, невситимі страждання і душевний біль, втратили душевний спокій, постійно відчувають незахищеність і розчарування», - йдеться в рішенні суду.</p>
      <p>В якості компенсації позивачі зажадали 3,4 мільйона гривень - 120 тисяч євро. 15 листопада 2019 року Балтський райсуд задовольнив їх вимоги і постановив стягнути цю суму з РФ.</p>
      <p>Примітно, що в селищі Миронівський Балтського району хочуть назвати вулицю на честь Порфирьєва.</p>
    </article>
  </body>
</html>