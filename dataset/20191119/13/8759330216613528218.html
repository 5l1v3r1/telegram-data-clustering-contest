<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904347/officieel-krc-genk-stelt-wolf-voor-als-nieuwe-hoofdtrainer.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="OFFICIEEL: KRC Genk stelt Wolf voor als opvolger van Mazzu"/>
    <meta property="og:description" content="Het nieuws zat er al een tijdje aan te komen, maar"/>
  </head>
  <body>
    <article>
      <h1>OFFICIEEL: KRC Genk stelt Wolf voor als opvolger van Mazzu</h1>
      <address>
        <time datetime="2019-11-19T13:00:00+00:00">19 Nov 2019, 13:00</time>
      </address>
      <p>
        <b>Het nieuws zat er al een tijdje aan te komen, maar <a href="https://www.voetbalprimeur.be/clubs/krc-genk?utm_source=doorlink&amp;utm_medium=doorlink&amp;utm_campaign=doorlink">KRC Genk</a> heeft de Duitser Hannes Wolf officieel voorgesteld als de nieuwe coach van de Limburgers. Hij wordt de opvolger van de ontslagen Felice Mazzu.</b>
      </p>
      <p>‘KRC Genk is trots om de Duitser Hannes Wolf (38) aan te kondigen als nieuwe trainer. De laatste administratieve kronkel is vanmiddag weggewerkt’, klinkt het op de officiële <a href="https://www.krcgenk.be/nl/nieuws/3761/hannes-wolf-nieuwe-trainer-krc-genk">webstek</a> van KRC Genk. Vandaad arriveerde de oefenmeester op de club en tekende hij een contract. Om 17u zal hij officieel worden voorgesteld in de Luminus Arena.</p>
      <p>De 38-jarige trainer wordt de opvolger van Mazzu. Sinds mei van dit jaar zat Wolf zonder club. De Duitser werd toen ontslagen bij Hamburger SV. In het verleden was Wolf ook actief bij Stuttgart en Borussia Dortmund. Bij Stuttgart werd hij verkozen tot trainer van het jaar in 2017. Bij Dortmund was de coach actief bij de U17, U19 en het tweede elftal.</p>
    </article>
  </body>
</html>