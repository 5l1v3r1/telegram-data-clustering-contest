<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-vidmovivsya-golitisya-do-povernennya-korabliv-novini-ukrajini-50054408.html"/>
    <meta property="og:site_name" content="НВ"/>
    <meta property="article:published_time" content="2019-11-19T13:19:00+00:00"/>
    <meta property="og:title" content="Зеленський відмовився голитися до повернення кораблів"/>
    <meta property="og:description" content="Президент України Володимир Зеленський пояснив, що прийшов неголеним на спільну прес-конференцію з прем'єр-міністром Чехії Андреєм Бабішем, через забобони."/>
  </head>
  <body>
    <article>
      <h1>Зеленський відмовився голитися до повернення кораблів</h1>
      <h2>Президент України Володимир Зеленський пояснив, що прийшов неголеним на спільну прес-конференцію з прем'єр-міністром Чехії Андреєм Бабішем, через забобони.</h2>
      <address>
        <time datetime="2019-11-19T13:19:00+00:00">19 Nov 2019, 13:19</time>
      </address>
      <p>За його словами, він збриє бороду тільки після того, як повернуті Росією кораблі Нікополь, Бердянськ і Яни Капу пришвартуються в українському порту.</p>
      <p>«Я хочу вибачитися, що неголений. Це не просто так. У нас є таке українське слово… — „забобони“. Чисто українське слово, дуже класне слово, я дуже люблю. Такий є „забобон“. Знаєте: зараз я чекаю кораблі - кораблі повернуться, тоді поголюся», — цитує <a href="https://interfax.com.ua/">Інтерфакс-Україна</a> заяву Зеленського.</p>
      <p>Влітку під час робочих поїздок по Україні <a href="https://nv.ua/ukr/ukraine/politics/zelenskiy-pro-zhovti-brasleti-z-klubiv-novini-ukrajini-50032227.html">Володимир Зеленський носив жовті браслети</a>, на яких були нанесені прізвища українських моряків.</p>
      <p>Він обіцяв їх носити доти, поки військовополонені моряки не повернуться в Україну.</p>
      <p>18 листопада захоплені Росією <a href="https://nv.ua/ukr/ukraine/politics/rosiya-povernula-zahopleni-v-kerchenskiy-protoci-korabli-novini-ukrajini-50054153.html">українські кораблі Нікополь, Бердянськ і Яни Капу були повернуті.</a></p>
      <p>Кораблі <a href="https://nv.ua/ukr/ukraine/events/koli-povernutsya-ukrajinski-korabli-termini-50054359.html">прибудуть в українські порти 20−21 листопада.</a></p>
      <p>Кораблі були захоплені в районі Керченської протоки 25 листопада 2018 року під час їхнього переходу з Одеси до Маріуполя. На борту кораблів було 22 військові моряки та двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія має звільнити українських моряків і передати Україні захоплені українські судна.</p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>