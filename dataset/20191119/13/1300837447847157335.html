<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/19/marco-carta-assolto-per-insufficienza-di-prove_52cd2a35-fc60-4473-80f0-c380a3816a2e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T13:13:21+00:00"/>
    <meta property="og:title" content="Marco Carta assolto per insufficienza di prove. E' la motivazione della sentenza"/>
    <meta property="og:description" content="E' &quot;insufficiente e contraddittoria&quot; la prova che Marco Carta abbia concorso nel furto di 6 magliette, lo scorso 31 maggio alla Rinascente, di Milano. (ANSA)"/>
  </head>
  <body>
    <article>
      <h1>Marco Carta assolto per insufficienza di prove. E' la motivazione della sentenza</h1>
      <h2>Il cantante era stato accusato del furto di sei t-shirt alla Rinascente di Milano</h2>
      <address><time datetime="2019-11-19T13:13:21+00:00">19 Nov 2019, 13:13</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/7/4ac443e05b080c7651a0586a46e0a413.jpg"/>
          <figcaption>Una recente immagine di Marco Carta<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/10/31/cc88b531e5f25722cd87b8354b198940.jpg"/>
          <figcaption>Una recente immagine di Marco Carta<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p><b>E' "insufficiente e contraddittoria" la prova che Marco Carta abbia concorso nel furto di 6 magliette, lo scorso 31 maggio alla Rinascente, di Milano</b>. Lo scrive il giudice Stefano Caramellino, <b>nelle motivazioni della senten</b><b>za</b> con cui <b>lo scorso 31 ottobre nel processo abbreviato ha assolto</b> "per non avere commesso il fatto" il cantante dall'accusa di avere rubato 6 magliette, lo scorso maggio alla Rinascente di Milano. Secondo il giudice "l'ipotesi ricostruttiva alternativa" della difesa invece "è confortata da 'elementi di conferma'".  "Il movente dichiarato da Fabiana Muscas (l'amica che accompagnò il cantante a fare shopping nel grande magazzino milanese), consistente nel volere fare un regalo di compleanno a sorpresa a Marco Carta, corrisponde a una eventualità non certo remota né congetturale, bensì oggettivamente riscontrata nel caso concreto poiché coerente con l'effettiva data di compleanno di Marco Carta, dieci giorni prima del fatto". Si legge nelle motivazioni della sentenza.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>