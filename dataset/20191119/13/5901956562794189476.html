<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/kovacic-sodnico-ozmerjal-s-prasico-250515"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T13:05:00+00:00"/>
    <meta property="og:title" content="Kovačič sodnico ozmerjal s prasico"/>
    <meta property="og:description" content="Še vedno odmeva žalitev poslanca SDS Žana Mahniča, ki je ustavno sodišče označil za mafijo, saj izjave ne namerava umakniti niti se zanjo opravičiti. Posledica te oznake pa je ovadba tožilca ..."/>
  </head>
  <body>
    <article>
      <h1>Kovačič sodnico ozmerjal s prasico</h1>
      <h2>Dežurni protestnik Vili Kovačič je med afero, ki jo je zakuhal Žan Mahnič, ko je ustavno sodišče označil za mafijo, razkril, da je on sodnici rekel prasica.</h2>
      <address><time datetime="2019-11-19T13:05:00+00:00">19 Nov 2019, 13:05</time> by <a rel="author">T. K.</a></address>
      <p>Še vedno odmeva žalitev poslanca SDS <a href="https://www.slovenskenovice.si/tag/zan-mahnic"><b>Žana Mahniča</b></a>, ki je ustavno sodišče označil za mafijo, saj izjave ne namerava umakniti niti se zanjo opravičiti. Posledica te oznake pa je ovadba tožilca <b>Zvonka Fišerja</b> zaradi suma razžalitve. Spomnimo, da je poslanca razjezil sklep ustavnega sodišča, ki je v sredo preprečil, da bi preiskovalna komisija v zadevi Kangler zaslišala tožilca <b>Draga Šketo</b>. Njegovo objavo na twitterju si oglejte spodaj.</p>
      <figure>
        <iframe data-src="https://twitter.com/ZanMahnic/status/1194581234325823491?s=20" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Seveda se krešejo mnenja strokovnjakov in laične javnosti, ali si poslanec lahko dovoli tako razžalitev ustavnega sodišča in s tem celotnega slovenskega sodstva ali ne. Znani pravnik <b>Matevž Krivic</b> je zaradi razžalitve zahteval najostrejšo reakcijo najvišjih predstavnikov države.<br/><br/>Nekateri pa imajo o tem seveda diametralno nasprotno mnenje. V debato se je vključil tudi dežurni protestnik <b>Vili Kovačič</b>. Ta je med drugim razkril, kako je on žalitev usmeril proti sodnici med sojenjem <b>Milku Noviču</b>,<b> </b>ki je bil <a href="https://www.slovenskenovice.si/kronika/doma/clanek/milko-novic-v-drugo-nedolzen-171936">osumljen umora direktorja kemijskega inštituta <b>Janka</b> <b>Jamnika</b></a>.</p>
      <h3>Kovačič sodnico Špelo Koleta med sojenjem ozmerjal s prasico</h3>
      <p>Vili Kovačič, najbolj znan po protestih proti izgradnji drugega tira, je med branjem sodbe sodnico <b>Špelo Koleto</b> ozmerjal s prasico. Za to žalitev je dobil kazen 1.250 evrov, a se je na sodbo pritožil, dokončni razplet pa še ni znan, nam je sporočil Kovačič. Po načinu pisanje gre sklepati, da je na hudo žalitev sodnice zelo ponosen. Razložil je tudi, da je prav to besedo uporabil, ker v slovenščini ni boljšega izraza za po njegovem »tako hudodelstvo sodnice«.<br/><br/>Po mnenju Kovačiča torej ni žalil sodnice, prav tako kot Mahnič z besedo mafija ni žalil ustavnega sodišča. »Beseda mafija je dovoljena, ustoličiti moramo še besedo prasica. Potem izgine razlika med pravom in dejstvi,« je zapisal. <br/><br/><b>Preberite še: </b><br/><a href="https://www.slovenskenovice.si/kronika/doma/clanek/sodnik-je-vrgel-tozilko-iz-dvorane-172377">Sodnik je vrgel tožilko iz dvorane</a><br/><a href="https://www.slovenskenovice.si/novice/slovenija/clanek/kaj-se-je-dogajalo-sokantno-razkritje-sodnika-v-primeru-novic-172609">Kaj se je dogajalo? Šokantno razkritje sodnika v primeru Novič</a><br/><a href="https://www.slovenskenovice.si/kronika/doma/clanek/kazensko-ovadili-sodnika-171531">Kazensko ovadili sodnika</a></p>
    </article>
  </body>
</html>