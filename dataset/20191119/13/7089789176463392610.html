<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/cesare-battisti-la-cassazione-respinge-il-ricorso-no-alla-cancellazione-dellergastolo/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-19T13:44:08+00:00"/>
    <meta property="og:title" content="Cesare Battisti, la Cassazione respinge il ricorso: “No alla cancellazione dell’ergastolo”"/>
    <meta property="og:description" content="No alla cancellazione dell'ergastolo per Cesare Battisti. Lo ha deciso la Cassazione che ha dichiarato oggi inammissibile il ricorso proposto dall'ex..."/>
  </head>
  <body>
    <article>
      <h1>Cesare Battisti, la Cassazione respinge il ricorso: “No alla cancellazione dell’ergastolo”</h1>
      <address><time datetime="2019-11-19T13:44:08+00:00">19 Nov 2019, 13:44</time> by <a rel="author" href="https://internapoli.it/author/alberto-raucci/" target="_blank">Alberto Raucci</a></address>
      <p>No alla cancellazione dell’ergastolo per <b>Cesare Battisti</b>. Lo ha deciso la Cassazione che ha dichiarato oggi inammissibile il ricorso proposto dall’ex terrorista contro l’ordinanza con cui, il 17 maggio scorso, la Corte di assise di appello di Milano aveva negato la commutazione della pena dell’ergastolo in quella di trent’anni di reclusione.</p>
      <p>Confermato l’ergastolo per l’ex Pac Cesare Battisti. La prima sezione penale della Corte di Cassazione, infatti, dopo l’udienza in camera di consiglio, ha dichiarato inammissibile il ricorso proposto dalla Difesa del terrorista contro l’ordinanza con cui, il 17 maggio 2019, la Corte di assise di appello di Milano aveva negato la commutazione della pena dell’ergastolo in quella di trent’anni di reclusione. «Le questioni sollevate con il ricorso – si legge in una nota della Suprema Corte – concernevano la persistente efficacia dell’accordo di commutazione della pena stipulato tra le Autorità italiane e brasiliane, in vista dell’estradizione dal Brasile, poi non avvenuta, nonché la legittimità della procedura culminata nell’espulsione del condannato dalla Bolivia. La Corte di Cassazione ha ritenuto corretta la decisione del Corte di assise di appello».</p>
      <related>
        <h4>ARTICOLI CORRELATI</h4>
        <a href="https://internapoli.it/cesare-battisti-l%ca%bcavvocato-ricorre-in-cassazione-bisogna-annullare-la-conferma-dell%ca%bcergastolo-e-illegittimo/"/>
        <a href="https://internapoli.it/cesare-battisti-ergastolo-confermato-ma-potra-chiedere-permessi-premio-fra-tre-anni/"/>
        <a href="https://internapoli.it/cesare-battisti-ammette-gli-omicidi-per-cui-e-stato-condannato-chiedo-scusa-ai-familiari-delle-vittime/"/>
        <a href="https://internapoli.it/lelenco-dei-terroristi-latitanti-sul-tavolo-di-salvini-14-sono-in-francia/"/>
        <a href="https://internapoli.it/cesare-battisti-luigi-moccia/"/>
        <a href="https://internapoli.it/si-nascondeva-in-bolivia-catturato-cesare-battisti/"/>
        <a href="https://internapoli.it/battisti-gli-agenti-provano-a-prelevarlo-ma-e-latitante/"/>
      </related>
    </article>
  </body>
</html>