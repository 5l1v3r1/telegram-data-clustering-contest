<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/19/kylie-jenner-eladta-a-sminkbirodalmat/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T13:11:00+00:00"/>
    <meta property="og:title" content="Kylie Jenner eladta a sminkbirodalmát "/>
    <meta property="og:description" content="Jó sok pénzt kapott érte!"/>
  </head>
  <body>
    <article>
      <h1>Kylie Jenner eladta a sminkbirodalmát </h1>
      <h2>Jó sok pénzt kapott érte!</h2>
      <address><time datetime="2019-11-19T13:11:00+00:00">19 Nov 2019, 13:11</time> by <a rel="author">Gasko Bianka</a></address>
      <p>Pont a napokban érkezett meg <a href="https://cosmopolitan.hu/te_te_te/2019/11/18/megerkezett-kylie-jenner-karacsonyi-sminkkollekcioja/">Kylie Jenner karácsonyi sminkkolekciója</a>, amit a fanok már nagyon vártak. Viszont arra is lehetett számítani, hogy hamarosan <b>változást jelentenek be a beauty cég életében</b>, ugyanis június óta erről pletykálnak. Most pedig már hivatalos, hogy <b>a sztár eladja a Kylie Cosmetics részvényeinek többségét</b>. A nagyjából 1,2 milliárd értékű vállalat <b>51%-át átpasszolta a Coty nevű cégcsoportnak</b>, ahova többek között az OPI, a CoverGirl, a Bourjois, a Rimmel és a Sally Hansen is tartozik. Kylie pénztárcája így<b> 600 millió dollárral, vagyis nagyjából 17 milliárd forinttal lett vastagabb</b>.</p>
      <figure>
        <embed-post data-src="https://www.instagram.com/p/B48rzayHO9J" data-service="Instagram"/>
      </figure>
      <p>Kylie <b>hivatalos közleményt</b> is kiadott a változásról: <i>„Izgatott vagyok, hogy a Coty-val együtt folytathatjuk a munkát, amivel a Kylie Cosmetics és a Kylie Skin is még több rajongót tud majd elérni világszerte. Továbbra is megmarad minden kollekcióban a kreativitás és a találékonyság, amit a vásárlók elvárnak… Ez a szövetség megengedi, hogy én és a csapatom is minden termék megalkotására és a fejlesztésére egyesével fókuszáljunk, míg a márka nemzetközi beaty hatalommá válik.”</i></p>
      <p>A Coty vezérigazgatója, <b>Pierre Laubies is örül a közös munkának</b>:<i> „örömmel fogadjuk Kylie-t a szervezetünkben és a családunkban. Kylie kreatív elképzeléseit és páratlan hozzáértését a Coty tapasztalatával kombinálva izgalmas új változásoknak nézünk elébe…”</i> Kylie sminkbirodalma már így is a <a href="https://cosmopolitan.hu/sztarhirek/2019/03/06/kylie-jenner-meg-mark-zuckerberget-is-megelozte/">Forbes listájának élére repítette őt</a>: <b>a legfiatabb önerőből lett milliárdos</b> címet vihette haza idén, most pedig <b>újabb sikereket ér majd el vele</b>.</p>
    </article>
  </body>
</html>