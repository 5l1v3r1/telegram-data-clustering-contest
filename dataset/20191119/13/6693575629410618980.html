<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1263831/zweden-staakt-verkrachtingsonderzoek-assange.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T13:39:23+00:00"/>
    <meta property="og:title" content="Zweden staakt verkrachtingsonderzoek Assange"/>
    <meta property="og:description" content="STOCKHOLM (ANP/RTR) - De Zweedse openbaar aanklager heeft het vooronderzoek naar mogelijke verkrachting door klokkenluider Julian Assange gestaakt. De oprichter van WikiLeaks werd door twee vrouwen in Zweden beschuldigd van seksueel wangedrag, aanranding en verkrachting op twee momenten in 2010."/>
  </head>
  <body>
    <article>
      <h1>Zweden staakt verkrachtingsonderzoek Assange</h1>
      <address><time datetime="2019-11-19T13:39:23+00:00">19 Nov 2019, 13:39</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>De Zweedse openbaar aanklager heeft het vooronderzoek naar mogelijke verkrachting door klokkenluider Julian Assange gestaakt. De oprichter van WikiLeaks werd door twee vrouwen in Zweden beschuldigd van seksueel wangedrag, aanranding en verkrachting op twee momenten in 2010. Volgens de Zweedse aanklager is er niet genoeg bewijs. Ook aanvullend verhoor van Assange zal daar weinig verandering in brengen. De Australiër Assange (48) zit momenteel vast in Groot-Brittannië in afwachting van zijn zaak tegen uitlevering aan de VS. Amerika beschuldigt Assange en WikiLeaks ervan geheimen van het Amerikaanse ministerie van Defensie te hebben gestolen en verspreid. Assange had zich eerder zeven jaar schuil gehouden in de Ecuadoraanse ambassade in Londen om te voorkomen dat hij naar Zweden zou worden gestuurd.</p>
    </article>
  </body>
</html>