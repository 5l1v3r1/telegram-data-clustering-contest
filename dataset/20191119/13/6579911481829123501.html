<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-teamball-23500617-oficial-trei-jucatoare-corona-brasov-primit-notificare-agentia-nationala-anti-doping.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T13:29:00+00:00"/>
    <meta property="og:title" content="OFICIAL: Trei jucătoare de la Corona Brașov au primit notificare de la Agenția Națională Anti-Doping"/>
    <meta property="og:description" content="Agenţia Naţională Anti-Doping (ANAD) a precizat, marţi, într-un comunicat, că a notificat trei sportive de la clubul de handbal Corona Braşov ca fiind suspectate de utilizarea unei metode"/>
  </head>
  <body>
    <article>
      <h6 class="kicker">Handbal feminin</h6>
      <h1>OFICIAL: Trei jucătoare de la Corona Brașov au primit notificare de la Agenția Națională Anti-Doping</h1>
      <address><time datetime="2019-11-19T13:29:00+00:00">19 Nov 2019, 13:29</time> by <a rel="author">Diana Ene</a></address>
      <p><b>Agenţia Naţională Anti-Doping (ANAD) a precizat, marţi, într-un comunicat, că a notificat trei sportive de la clubul de handbal Corona Braşov ca fiind suspectate de utilizarea unei metode interzise.<br/></b><br/>"Sportivele au fost informate în scris cu privire la drepturile de care beneficiază în gestionarea cazurilor.<br/><br/>În ceea ce priveşte informarea publică, procedura de gestionare a cazurilor este reglementată de prevederi stricte din Codul Mondial Anti-Doping şi Legea nr. 227/2006 privind prevenirea şi combaterea dopajului în sport, republicată. <br/><br/>În conformitate cu prevederile în vigoare, la momentul rămânerii definitive a unor decizii în aceste cazuri, ANAD va comunica de îndată soluţiile finale, iar aceste informaţii vor include detalii cu privire la: disciplina sportivă, numele persoanelor implicate, metoda interzisă precum şi consecinţele impuse", <b>se arată în comunicatul ANAD.<br/></b><b><br/></b>Potrivit gsp.ro, mai multe handbaliste de la Corona Braşov, inclusiv trei jucătoare din lotul naţional, Cristina Laslo (23 de ani), Bianca Bazaliu (23 de ani) şi Daria Bucur (20 de ani), ar fi apelat la un tratament cu laser intravenos, procedură interzisă de Agenţia Mondială Antidoping (WADA). WADA interzice orice formă de manipulare a sângelui.<br/><br/>Campionatul Mondial de handbal feminin va avea loc între 30 noiembrie şi 15 decembrie, în Japonia. Jucătoarele române vor pleca miercuri, 20 noiembrie, în Japonia.<br/><b><br/></b><b>Lotul României pentru CM din Japonia:</b><br/><br/>1 Raluca Bacaoanu (SCM Rm Vâlcea)<br/>2 Bianca Bazaliu (CSM Corona Braşov)<br/>3 Eliza Buceschi (CSM Corona Braşov)<br/>4 Daria Bucur (CSM Corona Braşov)<br/>5 Diana Ciuca (SCM Rm Vâlcea)<br/>6 Denisa Dedu (CSM Bucureşti)<br/>7 Iulia Dumanska (SCM Rm Vâlcea)<br/>8 Cristina Florica (SCM Rm Vâlcea)<br/>9 Ana Maria Iuganu (SCM Gloria Buzău)<br/>10 Cristina Laslo (CSM Corona Braşov)<br/>11 Cristina Neagu (CSM Bucureşti)<br/>12 Lorena Ostase (CSM Slatina)<br/>13 Gabriela Perianu (CSM Bucureşti)<br/>14 Crina Pintea (CSM Bucureşti)<br/>15 Laura Pristavita (CS Gloria Bistriţa)<br/>16 Aneta Udriştioiu (HC Dunărea Brăila)<br/>17 Sonia Seraficeanu (HC Minaur Baia Mare)<br/>18 Mădălina Zamfirescu (SCM Rm Vâlcea).<br/><br/>Naţionala României face parte din Grupa C la turneul final, alături de Ungaria, Muntenegru, Spania, Senegal şi Kazahstan, urmând să debuteze cu o partidă în faţa Spaniei, la 30 noiembrie. Pentru a avansa în Main Round, România trebuie să se claseze în Top 3 în Grupa C.<br/><br/><br/> </p>
    </article>
  </body>
</html>