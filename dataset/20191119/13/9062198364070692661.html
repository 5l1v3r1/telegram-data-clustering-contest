<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380078/abdullah-avcidan-surpriz-karar"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T13:09:00+00:00"/>
    <meta property="og:title" content="Abdullah Avcı'dan sürpriz karar!"/>
    <meta property="og:description" content="Süper Lig'in 12'nci haftasında Beşiktaş deplasmanda İttifak Holding Konyaspor'a konuk olacak."/>
  </head>
  <body>
    <article>
      <h1>Abdullah Avcı'dan sürpriz karar!</h1>
      <h2>Süper Lig'in 12'nci haftasında Beşiktaş deplasmanda İttifak Holding Konyaspor'a konuk olacak.</h2>
      <address>
        <time datetime="2019-11-19T13:09:00+00:00">19 Nov 2019, 13:09</time>
      </address>
      <p>Sakatlıklar ve formsuzluklar yüzünden hayli zor zaman geçiren Beşiktaş Süper Lig'in 12'nci haftasında deplasmanda İttifak Holding Konyaspor'a konuk oluyor.</p>
      <p> 11 maçta 11 farklı kadro ile sahaya çıkan teknik direktör Abdullah Avcı, Konyaspor maçında 12'nci farklı kadroyu sahaya sürecek. Ancak bu kadronun sonraki haftalar için Beşiktaş'ın ezberlenecek 11'i olma ihtimali oldukça yüksek.</p>
      <p>Savunmada Vida-Ruiz, orta sahada Atiba-Elneny ve hücum hattında Burak-Diaby ile takım iskeletini oluşturan Avcı, bu 6 oyuncudan kolay kolay vazgeçmeyi düşünmüyor. Geriye kalan 4 oyuncuyu da büyük oranda belirleyen tecrübeli teknik adam, sağ bekte Gökhan Gönül'ü, sol açıkta Ljajic'i sürekli olarak 11'e yazarken, sol bek ve sağ kanat için ise 4 isim arasında tercih yapacak.</p>
      <p>Son haftalarda yüksek form grafiği yakalayan Rebocho, sol bekte Caner ile kıyasıya bir mücadele içinde ve Konyaspor deplasmanında Avcı'nın yine kendisine şans vermesi bekleniyor. Sağ kanatta ise sezon başından bu yana Lens, Boyd, Diaby ve N'Koudou'yu değerlendiren Avcı; Boyd ve Lens'istediği verimi alamadığı için N'Koudou'yu 11'in değişmez oyuncusu yapacak.</p>
      <p>Konya deplasmanında hücum hattını N'Koudou, Diaby ve Ljajic'ten oluşturacak olan Avcı, Beşiktaş'ı kalan haftalarda ezberlenecek bir 11 ile sahaya çıkarma amacında. Deneyimli teknik adamın bu 11'i ise Karius - Gökhan Gönül, Vida, Ruiz, Rebocho, Atiba, Elneny, N'Koudou, Diaby, Ljajic ve Burak Yımaz şeklinde.</p>
    </article>
  </body>
</html>