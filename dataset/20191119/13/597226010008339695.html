<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082029-vchitelka-z-kremenchuka-stala-odnyeyu-z-naykraschih-u-krayin-za-rezultatami-vseukrayinskogo-diktantu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-19T13:03:00+00:00"/>
    <meta property="og:title" content="Вчителька з Кременчука стала однією з найкращих за результатами Всеукраїнського диктанту"/>
    <meta property="og:description" content=" Оксана Шевченко працює викладачем української мови та літератури у Кременчуцькому ліцеї №30 «Олімп» Вчителька з Кременчука Оксана Шевченко потрапила у число кращих мовознавців країни за результатами"/>
  </head>
  <body>
    <article>
      <h1>Вчителька з Кременчука стала однією з найкращих за результатами Всеукраїнського диктанту</h1>
      <address><time datetime="2019-11-19T13:03:00+00:00">19 Nov 2019, 13:03</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574155013_oksana-shevchenko.jpg"/>
      </figure>
      <p>
        <b>Оксана Шевченко працює вчителем </b>
        <b>української мови та літератури у Кременчуцькому ліцеї №30 «Олімп»</b>
      </p>
      <p>Вчителька з Кременчука Оксана Шевченко потрапила у число кращих мовознавців країни за результатами написання <a href="https://www.telegraf.in.ua/kremenchug/10081578-perevr-sebe-kremenchuzhan-zaproshut-napisati-vseukrayinskiy-radodiktant-naconalnoyi-yednost.html">Всеукраїнського диктанту національної єдності</a>. Результати радіодиктанту опублікувало UA: Українське радіо.</p>
      <p>
        <b>Цього року переможців поділили в трьох номінаціях:</b>
      </p>
      <ul>
        <li>перше місце — диктант написано повністю без помилок;</li>
        <li>друге місце — написали слово «цифри» без лапок у заголовку;</li>
        <li>третє місце — одна помилка.</li>
      </ul>
      <p>Кременчужанка Оксана Шевченко розділила друге місце ще з 32 переможцями. А от серед тих, хто написав диктант без жодної помилки та відправив текст на перевірку, усього дві людини.</p>
      <p>Як дізнався «Кременчуцький ТелеграфЪ», Оксана Шевченко працює вчителькою української мови та літератури у Кременчуцькому ліцеї №30 «Олімп» імені Н. М. Шевченко. Пані Оксана розповіла нам, що пише радіодиктант кожного року, проте цьогоріч вперше вирішила відправити його на перевірку. І не дарма, адже опинилася серед переможців.</p>
      <p>Нагадаємо, що минулого року дві учениці ліцею «Політ» написали Всеукраїнський радіодиктант <a href="https://www.telegraf.in.ua/kremenchug/10074909-dv-lceyistki-z-kremenchuka-napisali-radodiktant-bez-zhodnoyi-pomilki.html">без єдиної помилки</a>. Тож Кременчук може пишатися своїми мовознавцями!</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: ФБ Оксани Шевченко</p>
    </article>
  </body>
</html>