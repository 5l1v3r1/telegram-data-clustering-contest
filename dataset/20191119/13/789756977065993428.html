<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/jestes-fanem-gwiezdnych-wojen-samsung-przygotowal-specjalna-wersje-smartfona-z-tej-okazji/"/>
    <meta property="og:site_name" content="DailyWeb"/>
    <meta property="article:published_time" content="2019-11-19T13:47:00+00:00"/>
    <meta property="og:title" content="Jesteś fanem Gwiezdnych Wojen? Samsung przygotował specjalną wersję smartfona z tej okazji"/>
    <meta property="og:description" content="Wypuszczono Galaxy Note 10+ w wersji dla fanów Kylo Rena. Samsung przygotował telefon w związku z premierą Gwiezdnych Wojen."/>
  </head>
  <body>
    <article>
      <h1>Jesteś fanem Gwiezdnych Wojen? Samsung przygotował specjalną wersję smartfona z tej okazji</h1>
      <address><time datetime="2019-11-19T13:47:00+00:00">19 Nov 2019, 13:47</time> by <a rel="author">Przemysław Bicki</a></address>
      <h4>Dziewiąta już część sagi Gwiezdnych Wojen, czyli Skywalker: Odrodzenie zbliża się wielkimi krokami. Premiera odbędzie się 18 grudnia, bilet już leży w szufladzie. Samsung postanowił jednak przygotować fanów do tego filmu w sposób nietypowy. Wypuszczono Galaxy Note 10+ w wersji dla fanów Kylo Rena.</h4>
      <p>Wiem, że zaraz pojawią się głosy, że Disney robi tak, że Gwiezdne Wojny są już wszędzie, a ich logo pojawia się także na przysłowiowym papierze toaletowym. Dla mnie nie ma to jednak najmniejszego znaczenia, oceniam produkcję, a nie całą otoczkę.</p>
      <p>Jeśli są tu jacyś fani Kylo Rena, to model ten będzie idealny dla Was. A jeśli aż tak kochacie Gwiezdne Wojny, że jesteście w stanie wymienić dla nich swój smartfon, to nie mam pytań. Specjalna edycja Samsunga Galaxy Note 10+ za chwilę trafi do sprzedaży.</p>
      <figure>
        <img src="https://dailyweb.pl/wp-content/uploads/2019/11/samsung_Sw2.jpeg"/>
      </figure>
      <p>Urządzenie jest w czarno-czerwonej kolorystyce, pasującej do „stylistyki” Kylo Rena. Oczywiście w zestawie znajduje się także dedykowana obudowa, Galaxy Buds i metalowa odznaka kolekcjonerska. Sam smartfon posiada specjalne oprawy graficzne i dostosowane dźwięki. Dzięki temu każdy będzie wiedział, po jakiej stronie mocy jesteś.</p>
      <figure>
        <img src="https://dailyweb.pl/wp-content/uploads/2019/11/samsung_Sw.jpeg"/>
      </figure>
      <p>Oczywiście sporym minusem może być cena. Wersja Note 10+ Star Wars trafi do 15 krajów, m.in. Stany Zjednoczone, Wielka Brytania, Francja, Niemcy, Hiszpania. Na razie nie wiem, czy i kiedy telefon trafi do Polski. Będzie on dostępny w cenie 1300 dolarów (cena w USA). Można go kupić w sklepach Samsunga, a także na Amazonie. Sprzedaż rozpoczyna się 13 grudnia.</p>
      <p>źródło: <a href="https://www.engadget.com/">engadget.com</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/star-wars-the-rise-of-skywalker-nowe-informacje-o-filmie-zamykajacym-sage/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-note-10-wycieka-na-prawdziwych-zdjeciach/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-note-10-plus-vs-iphone-xs-max-porownanie-specyfikacji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-tab-s5-nadchodzi/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/to-chce-na-gwiazdke-imperialny-niszczyciel-z-gwiezdnych-wojen-od-lego/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/duet-showrunnerow-z-gry-o-tron-rezygnuje-z-gwiezdnych-wojen-na-rzecz-netflixa/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/z-filmow-marvela-do-gwiezdnych-wojen-kevin-feige-stworzy-nowe-filmy-w-swiecie-star-wars/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/jestes-fanem-stranger-things-ten-zestaw-lego-jest-dla-ciebie/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-note-10-i-wszystko-co-juz-o-nim-wiemy/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/jestes-fanem-final-fantasy-cala-muzyka-dostepna-w-spotify-i-apple-music/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>