<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/politiek/1263734/monarchie-in-gevaar-omdat-de-queen-een-goede-adviseur-mist.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T13:12:23+00:00"/>
    <meta property="og:title" content="‘Monarchie in gevaar omdat de Queen een goede adviseur mist’"/>
    <meta property="og:description" content="Het Engelse koningshuis is de laatste twee jaar flink in het nieuws, maar vermoedelijk niet op de wijze waarop de Royals dat zelf zouden..."/>
  </head>
  <body>
    <article>
      <h1>‘Monarchie in gevaar omdat de Queen een goede adviseur mist’</h1>
      <address><time datetime="2019-11-19T13:12:23+00:00">19 Nov 2019, 13:12</time> by <a rel="author" href="https://www.welingelichtekringen.nl/author/gerard-driehuis" target="_blank">Gerard Driehuis</a></address>
      <p>Het Engelse koningshuis is de laatste twee jaar flink in het nieuws, maar vermoedelijk niet op de wijze waarop de Royals dat zelf zouden willen. Er was in 2017 de klucht rond de stokoude prins Philip die zonder rijbewijs een aanrijding maakte en er dagen over deed om zich te verontschuldigen. Er was de kennelijke verwijdering tussen prins William en prins Harry. Er was de aanhoudende publiciteitstrekkende activiteit van Harry en Meghan, die eindigde in oorlog met de media. En dan is er het zwarte schaap, Hertog Edward. Hij wordt al tientallen jaren in verband gebracht met foute vrienden, teveel vrienden en gedoe met geld. Maar nu is er de overtreffende trap daarvan: zijn jarenlange vriendschap met een veroordeelde steenrijke pedofiel. En vooral de stompzinnige wijze waarop hij in de vlek ging wrijven door een oliedom TV-interview.</p>
      <figure>
        <img src="https://img-s-msn-com.akamaized.net/tenant/amp/entityid/BBWXxeS.img?h=619&amp;w=888&amp;m=6&amp;q=60&amp;o=f&amp;l=f&amp;x=193&amp;y=204"/>
      </figure>
      <p>Volgens royalty-kenner en schrijver A.N. Wilson is veel terug te voeren op het ontslag in 2017 van de voornaamste raadgever van de koningin, haar voormalige privésecretaris Sir Christopher Geidt. Hij werd de laan uitgestuurd door Charles, die hem te bemoeizuchtig vond. Maar volgens Wilson heeft hij de koningin voor veel domme acties behoed. Hij volgde  Tommy Lascelles op, voor kijkers van de Crown geen onbekende, die de koningin de eerste decennia hielp.</p>
      <p>De fouten van de laatste jaren zijn volgens Wilson te wijten aan de afwezigheid van een gezaghebbende en verstandige adviseur. Die zou het kamikaze-interview van Andrew nooit goed hebben gevonden. En zou er voor zorgen dat Harry en Meghan veel minder hoog van de toren blazen. Er zijn teveel royals in beeld en daardoor is er teveel kans op gedoe, denkt hij. En als dat zo doorgaat komt de monarchie in gevaar. Want zo populair is die in Engeland nou ook weer niet.</p>
    </article>
  </body>
</html>