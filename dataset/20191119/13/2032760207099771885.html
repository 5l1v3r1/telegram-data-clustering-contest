<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90002"/>
    <meta property="og:site_name" content="Denník politika"/>
    <meta property="article:published_time" content="2019-11-19T13:35:23+00:00"/>
    <meta property="og:title" content="Kandidátku SNS povedie Danko, do strany vstupuje ministerka Lubyová"/>
    <meta property="og:description" content="19.11.2019 (Webnoviny.sk) – Kandidačnú listinu Slovenskej národnej strany (SNS) do parlamentných volieb 2020 povedie jej predseda Andrej Danko. Oznámil to na utorňajšej tlačovej besede."/>
  </head>
  <body>
    <article>
      <h1>Kandidátku SNS povedie Danko, do strany vstupuje ministerka Lubyová</h1>
      <address><time datetime="2019-11-19T13:35:23+00:00">19 Nov 2019, 13:35</time> by <a rel="author">Webnoviny</a></address>
      <p>19.11.2019 (Webnoviny.sk) – Kandidačnú listinu Slovenskej národnej strany (SNS) do parlamentných volieb 2020 povedie jej predseda Andrej Danko. Oznámil to na utorňajšej tlačovej besede.</p>
      <p>Ako dodal, prvá pätnástka by mala byť takmer identická s tým, ako sa poslanci SNS prekrúžkovali do parlamentu. Za nimi budú nasledovať ministri, štátni predstavitelia a primátori či starostovia. Do strany vstupuje ministerka školstva Martina Lubyová.</p>
      <h3>Na kandidátke len členovia strany</h3>
      <p>Lubyová vstupom do strany nasleduje ďalších dvoch ministrov za SNS Petra Gajdoša a Gabrielu Matečnú. Pôvodne vstúpili do vlády ako nestraníci.</p>
      <p><i>„Na kandidátke budú len členovia strany. Nečakajte žiadne prekvapenia,“</i> povedal novinárom šéf národniarov. Dodal, že mu v prvom rade o stabilitu poslaneckého klubu.</p>
      <h3>S národniarmi rokuje Hlas ľudu</h3>
      <p>Nezaradený poslanec NR SR a predseda strany Hlas ľudu Peter Marček v utorok povedal, že mimoparlamentná strana Hlas ľudu rokuje s SNS. <i>„Každý má dvere otvorené,“</i> reagoval Danko.</p>
      <p>Politické strany, hnutia a koalície musia podať návrh kandidačnej listiny do parlamentných volieb najneskôr do 1. decembra. Voľby budú 29. februára 2020.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/kandidatku-sns-povedie-danko-do-strany-vstupuje-ministerka-lubyova/"><u>Kandidátku SNS povedie Danko, do strany vstupuje ministerka Lubyová</u></a> © SITA Všetky práva vyhradené.</p>
    </article>
  </body>
</html>