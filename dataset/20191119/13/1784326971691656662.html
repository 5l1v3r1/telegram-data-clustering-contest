<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/kislany-karacsony-kivansaglista-twitter/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T13:11:00+00:00"/>
    <meta property="og:title" content="Mindenki ennek a 10 éves kislánynak a karácsonyi kívánságlistájáról beszél"/>
    <meta property="og:description" content="Nem fogod tudni eldönteni, hogy nevess, vagy kiakadj..."/>
  </head>
  <body>
    <article>
      <h1>Mindenki ennek a 10 éves kislánynak a karácsonyi kívánságlistájáról beszél</h1>
      <h2>Nem fogod tudni eldönteni, hogy nevess, vagy kiakadj…</h2>
      <address><time datetime="2019-11-19T13:11:00+00:00">19 Nov 2019, 13:11</time> by <a rel="author">Rakita Vivi</a></address>
      <p><a href="https://cosmopolitan.hu/szepseg/2019/11/03/2019-legmesesebb-beauty-adventi-naptarjai/"><b>Közeledik a karácsony</b></a>, hamarosan érkezik a Mikulás, ez pedig a gyerekeknél egyet jelent: ideje kívánságlistát írni! Míg a magyar gyerkőcök a Télapónak és a Jézuskának is leadhatják az ajándékrendelést, addig az USA-ban egyetlen varázslényre, ezzel együtt pedig egy napra hárul az ajándékozás.</p>
      <p>Egy<b> amerikai kislány</b> pedig, 10 éves korára pontosan tisztában van azzal, hogy az évnek ebben az időszakában kell megszerezni az összes menő cuccot, mert ugye a Mikulás majd ügyesen bedobja a kéményen. Úgyhogy <b>össze is írta, mi mindenre lenne szüksége.</b> Igen ám, csakhogy ez az Északi-sark postaládája helyett először az apukája kezében landolt, aki egyszerűen <b>nem hitt a szemének a listát olvasva.</b> Úgyhogy mit tehet ilyenkor egy apa addig, amíg felszedi a leesett állát a földről? Hát <b>kiposztolja a lista képét a Twitterre!</b></p>
      <p><i>„A 10 éves kislányomnak nyilvánvalóan elment az esze a karácsonyi kívánságlistája írásakor”</i> – tweetelte.</p>
      <figure>
        <iframe data-src="https://twitter.com/a_johnson412/status/1194689352992903169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>És hát ha elkezded kicsit tanulmányozni a tételeket, akkor elég hamar rájöhetsz, hogy a kiscsajnak tényleg <b>megszaladt picit a fantáziája.</b> Olyan dolgok szerepelnek a listán, mint egy <b>igazi nyuszi</b> (ezt mondjuk igazán tartogathatta volna Húsvétig), <b>air pod, Chanel táska</b>, egy <b>vadiúj Macbook Air</b> és mellé az új <a href="https://cosmopolitan.hu/szepseg/2019/09/11/a-netezok-szerint-kiabrandito-lett-az-uj-iphone/"><b>iPhone 11</b></a>.</p>
      <p>Plusz külön felhívnánk a figyelmed a <b>4000 dollár készpénzre</b>, ami laza 1 millió 210 ezer forinttal egyenlő. Ha pedig mindez nem lenne elég, a kislány szeretne még egy <b>Go Prót,</b> <b>parfümöt</b> és különböző <b>ékszereket</b> is. Azért <b>egy-két korához illő kívánsága</b> is volt: felírta néhány babát, játékautót, ragasztót, ételfestéket és új ágyneműt is.</p>
      <p>A netezők legtöbbje persze <b>eléggé kiakadt</b>, sokan viszont nem vették komolyan a listát, és inkább <b>nevettek rajta egy jót.</b> Te mit gondolsz? <b>Szerinted vicces</b> a kislány extra részletes felsorolása, vagy<b> inkább felháborodsz</b> a dolgon?</p>
    </article>
  </body>
</html>