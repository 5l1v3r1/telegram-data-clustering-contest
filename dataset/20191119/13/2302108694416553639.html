<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/pnl-prezinta-lista-finala-a-jurnalistilor-care-ii-vor-pune-intrebari-lui-klaus-iohannis-la-dezbaterea-de-la-ora-19-00.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T13:55:36+00:00"/>
    <meta property="og:title" content="PNL prezintă lista finală a jurnaliștilor care îi vor pune întrebări lui Klaus Iohannis la dezbaterea de la ora 19.00"/>
    <meta property="og:description" content="Președintele Klaus Iohannis participă marți seară, începând cu ora 19.00, la o dezbatere cu jurnaliști și politiologi organizată de Partidul Național"/>
  </head>
  <body>
    <article>
      <h1> PNL prezintă lista finală a jurnaliștilor care îi vor pune întrebări lui Klaus Iohannis la dezbaterea de la ora 19.00 </h1>
      <address><time datetime="2019-11-19T13:55:36+00:00">19 Nov 2019, 13:55</time> by <a rel="author">Redacția</a></address>
      <p>Președintele Klaus Iohannis participă marți seară, începând cu ora 19.00, la o dezbatere cu jurnaliști și politiologi organizată de Partidul Național Liberal, care va avea loc în Aula Bibliotecii Centrale Univeristare Carol I. Fiecare jurnalist ar urma să-i adreseze președintelui între două și patru întrebări. PNL a comunicat, marți, lista finală a jurnaliștilor prezenți la dezbaterea cu șeful statului.</p>
      <p>„Partidul Național Liberal organizează astăzi, 19 noiembrie a.c., începând cu orele 19.00, dezbaterea Președintelui României, Klaus Iohannis, cu analiști, politologi și jurnaliști. La evenimentul care se va desfășura în Aula Bibliotecii Centrale Universitare “Carol I”, vor participa:<b> Ramona Avramescu, Clarice Dinu, Moise Guran, Ion M. Ioniţă, Cristian Leonte, Silviu Mănăstire, Cristian Pîrvulescu, Cristina Şincai și Radu Tudor.</b> Dezbaterea reprezintă o premieră pentru România, în contextul alegerilor prezidențiale, participanții care vor lua parte la dialog având posibilitatea să abordeze orice teme și orice subiecte pe care le consideră de interes pentru opinia publică”, se arată într-un comunicat de presă al Partidului Național Liberal.</p>
      <p>Dezbaterea de marți a președintelui Klaus Iohannis va fi organizată după model american, iar audiența estimată va fi de peste șapte milioane de cetățeni, a declarat la RFI eurodeputatul Rareș Bogdan, prim-vicepreședinte PNL. Rareș Bogdan a precizat că  vor fi „probabil între două și patru întrebări” de persoană.</p>
    </article>
  </body>
</html>