<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/za-rik-na-lvivshhyni-zhertvamy-otruyennya-chadnym-gazom-stalo-dev-yatero-osib/"/>
    <meta property="og:site_name" content="VARTA1"/>
    <meta property="article:published_time" content="2019-11-19T13:36:35+00:00"/>
    <meta property="og:title" content="За рік на Львівщині жертвами отруєння чадним газом стало дев’ятеро осіб"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>За рік на Львівщині жертвами отруєння чадним газом стало дев’ятеро осіб</h1>
      <address>
        <time datetime="2019-11-19T13:36:35+00:00">19 Nov 2019, 13:36</time>
      </address>
      <p>Post Views: 37</p>
      <p>Найбільше випадків отруєння чадним газом сталося у Львові, де зафіксовано 49 випадків. У Пустомитівському районі — 6 випадків, у Яворівському — 5 та у Самборі — 4.</p>
      <p>Про це йшлося сьогодні під час апаратної наради у Львівської ОДА. За словами директора департаменту з питань цивільного захисту Ігоря Туза, кількість випадків за останній рік зменшилась.</p>
      <p>«Станом на 19 листопада в області обліковано 90 випадків отруєння чадним газом, в яких постраждала 201 людина. Загинули 9 осіб, з яких 1 дитина. Якщо порівнювати із попереднім роком, то у 2018 році було на 39 випадків більше (129 випадків), а загиблих людей на 6 більше», — наголосив Ігор Туз.</p>
      <p>Найчастіше випадки отруєння фіксують у старій частині Львова.</p>
      <p>«За нашими даними 98 % всіх багатоповерхівок мають акти на чистку димканалів, тож ця робота справді якісно проводиться. Однак, в старій частині міста, зважаючи на різні суб’єктивні чинники, випадків отруєння чадним газом найбільше», — акцентував голова правління ПАТ «Львівгаз» Юрій Войсович.</p>
      <p>Аби мінімізувати кількість фактів отруєння, голова Львівської ОДА Маркіян Мальський доручив керівникам міст та районів до кінця грудня провести позачергову перевірку справності димових вентиляційних каналів, а також посилити роз’яснювальну роботу серед населення.</p>
      <p>«Нам усім варто працювати над тим, щоб була вища поінформованість населення про газоаналізатори та сигналізатори чадного газу. Ця недорога апаратура справді рятує життя», — зазначив очільник області.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>