<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204636-opodatkuvannya-fopiv-u-sferi-it-zminyuvatisya-najblizhchim-chasom-ne-bude-rudik"/>
    <meta property="og:site_name" content="Mind UA"/>
    <meta property="article:published_time" content="2019-11-19T13:10:00+00:00"/>
    <meta property="og:title" content="Оподаткування ФОПів у сфері ІТ змінюватися найближчим часом не буде – Рудик"/>
    <meta property="og:description" content="Згідно з прогнозами, кількість айтішників в Україні за 5 років досягне 650 000, це стане можливим, якщо у галузі будуть сприятливі умови розвитку, а не більш високі податки"/>
  </head>
  <body>
    <article>
      <h1>Оподаткування ФОПів у сфері ІТ змінюватися найближчим часом не буде – Рудик</h1>
      <h2>Згідно з прогнозами, кількість айтішників в Україні за 5 років досягне 650 000, це стане можливим, якщо у галузі будуть сприятливі умови розвитку, а не більш високі податки</h2>
      <address>
        <time datetime="2019-11-19T13:10:00+00:00">19 Nov 2019, 13:10</time>
      </address>
      <p>Оподаткування в ІТ-галузі найближчим часом змінюватися не буде, про це розповіла депутатка від партії «Голос» Кіра Рудик на презентації Харківського IT-кластеру. </p>
      <p>За її словами, перегляд податків для ФОП з січня 2020 року, як було заявлено раніше, не передбачається.</p>
      <p>«Багато моментів з приводу податків грунтувалися на заявах попередньої влади. Зараз завдання полягає в тому, щоб допомогти IT галузі розвиватися і зробити так, щоб податкові надходження забезпечувалися за рахунок кількості айтішників, а не розміру податків», – відмітила Рудик.</p>
      <p>Згідно з прогнозами, кількість айтішників в Україні за 5 років досягне 650 000, на її думку, це стане можливим, якщо у галузі будуть сприятливі умови розвитку, а не більш високі податки.</p>
      <p>Нагадаємо: уряд планує створити <a href="https://mind.ua/news/20201590-uryad-planue-stvoriti-fond-rozvitku-lyudskogo-kapitalu">фонд розвитку людського капіталу</a>, яким керуватимуть не чиновники, а гроші направляти на три напрямки: стипендії талановитим студентам, фінансування вчених, підтримку лабораторій ІТ-кампусів.</p>
      <p>За <a href="https://mind.ua/news/20201709-opodatkuvannya-fopiv-u-sferi-it-za-5-rokiv-mozhe-zrosti-majzhe-vdvichi-do-188-misyachnogo-dohodu">прогнозами</a> юриста Романа Качановського оподаткування ФОПів у сфері ІТ за 5 років має зрости майже вдвічі з 8,7% до 18,8% місячного доходу (без урахуванням зростанням розміру мінімальної зарплати та вартості ІТ-послуг). </p>
      <p>За результатами<a href="https://dou.ua/lenta/articles/what-devs-think-about-government-initiatives/"> </a>дослідження порталу DOU, <a href="https://mind.ua/news/20203101-80-it-specialistiv-vistupili-proti-stvorennya-p-yatoyi-grupi-fop-doslidzhennya-dou">80% ІТ-спеціалістів проти введення п’ятої групи ФОП</a>.</p>
      <p>За даними Асоціації IT Ukraine за 2018 рік, в Україні налічується 127 000 програмістів. З них близько 90% оформлені як ФОПи (фізичні особи – підприємці). ФОПи виконують роботу на підставі договорів підряду з українською юридичною особою – власне IT-компанією. Зазвичай ця юрособа має форму товариства з обмеженою відповідальністю (ТОВ). Іноді юросіб декілька. Детальніше про те, Скільки ФОПів у IT та навіщо компаніям «офшорки» читайте за <a href="https://mind.ua/publications/20194066-u-povnomu-fopi-yak-naspravdi-pracyuyut-ukrayinski-it-kompaniyi">посиланням</a>.</p>
      <related>
        <h4>Також читайте</h4>
        <a href="https://mind.ua/news/20204098-sproshchencyam-pershoyi-grupi-fop-ne-potribno-vikoristovuvati-rro-podatkova"/>
        <a href="https://mind.ua/news/20203789-turisti-v-turechchini-budut-splachuvati-novij-podatok"/>
        <a href="https://mind.ua/publications/20203688-udar-po-kisheni-yaku-podatkovu-reformu-zaplanuvala-vlada"/>
      </related>
    </article>
  </body>
</html>