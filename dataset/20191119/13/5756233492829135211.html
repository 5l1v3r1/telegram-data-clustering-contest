<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622321/%D8%B4%D8%B1%D9%82-%D8%AA%D9%87%D8%B1%D8%A7%D9%86-%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D9%84%D8%BA%D8%B2%D9%86%D8%AF%DA%AF%DB%8C-%D8%AF%D8%B1-%D8%A7%D8%B1%D8%AA%D9%81%D8%A7%D8%B9%D8%A7%D8%AA-%D9%87%D8%B1%D8%A7%D8%B2-%D9%88-%D9%81%DB%8C%D8%B1%D9%88%D8%B2%DA%A9%D9%88%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T13:09:00+00:00"/>
    <meta property="og:title" content="شرق تهران؛ بارش برف و لغزندگی در ارتفاعات هراز و فیروزکوه"/>
    <meta property="og:description" content="فرمانده پلیس‌راه ویژه شرق استان تهران گفت: هم‌اکنون در محور‌های هراز و فیروزکوه شاهد بارش برف هستیم و سطح محور‌ها لغزنده و خطر تصادف افزایش پیداکرده است."/>
  </head>
  <body>
    <article>
      <h1>شرق تهران؛ بارش برف و لغزندگی در ارتفاعات هراز و فیروزکوه</h1>
      <address>
        <time datetime="2019-11-19T13:09:00+00:00">19 Nov 2019, 13:09</time>
      </address>
      <p>
        <i>فرمانده پلیس‌راه ویژه شرق استان تهران گفت: هم‌اکنون در محور‌های هراز و فیروزکوه شاهد بارش برف هستیم و سطح محور‌ها لغزنده و خطر تصادف افزایش پیداکرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سیاوش محبی فرمانده پلیس‌راه ویژه شرق استان تهران دقایقی پیش در خصوص اوضاع ترافیکی محور‌های هراز، فیروزکوه، امام رضا (ع) و بزرگ حرم به حرم، اظهار کرد: هم‌اکنون تردد وسایل نقلیه از شمال به جنوب و جنوب به شمال محور هراز روان و در ارتفاعات این محور به دلیل بارش برف سطح جاده لغزنده و تردد با کندی همراه است.</p>
      <p>وی گفت: عبور و مرور انواع وسایل نقلیه از محور فیروزکوه روان و بدون مشکل گزارش‌شده است، اما در مناطقی مانند گردنه گدوک بارش شدید برف را شاهد هستیم و سطح این جاده لغزنده شده و هم‌وطنان باید در این مناطق بااحتیاط بیشتری تردد کنند.</p>
      <p>محبی بابیان اینکه حادثه خاصی در محور‌های مواصلاتی شرق استان رخ نداده، بیان کرد: تردد وسایل انواع نقلیه از شمال به جنوب و جنوب به شمال محور امام رضا (ع) و بزرگراه حرم به حرم روان و بدون مشکل گزارش‌شده، اما هم‌وطنان احتیاط در رانندگی را در این شرایط آب و هوایی مدنظر قرار بدهند.</p>
      <p>فرمانده پلیس‌راه ویژه شرق استان تهران ضمن تأکید بر به همراه داشتن تجهیزات زمستانه، بیان کرد: بارش برف در مناطق مختلف محور‌های هراز و فیروزکوه تا روز‌های آینده ادامه دارد، بنابراین هم‌وطنان از آغاز سفر‌های غیرضروری به سمت شمال کشور پرهیزکرده و قبل از ورود به محور‌ها از سالم بودن سیستم گرمایشی و فنی خودروی خود اطمینان حاصل کنند.</p>
      <p>وی در پایان خاطرنشان کرد کرد: رانندگان با تجهیزات کامل زمستانه به‌خصوص زنجیر چرخ وارد مسیر‌ها شوند و در هنگام رانندگی فاصله طولی مناسبی با خودرو‌های جلویی داشته باشند تا بدون حادثه به مقصد‌های خود برسند.</p>
    </article>
  </body>
</html>