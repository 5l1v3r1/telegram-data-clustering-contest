<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90006"/>
    <meta property="og:site_name" content="Denník politika"/>
    <meta property="article:published_time" content="2019-11-19T13:36:06+00:00"/>
    <meta property="og:title" content="Islamista mal plánovať teroristický útok v Berlíne, údajne zháňal materiály na výrobu bomby"/>
    <meta property="og:description" content="19.11.2019 (Webnoviny.sk) – Nemecká polícia zadržala muža a prehľadala jeho byt v súvislosti s podozrením z plánovania teroristického útoku. Štátny prokurátor uviedol, že nemenovaného zatkli v utorok v Berlíne. Bližšie informácie o jeho identite neposkytol, no opísal ho ako „radikálneho islamistu„, ktorý plánoval útok v Nemecku s cieľom „zabiť a zraniť čo najviac ľudí“."/>
  </head>
  <body>
    <article>
      <h1>Islamista mal plánovať teroristický útok v Berlíne, údajne zháňal materiály na výrobu bomby</h1>
      <address><time datetime="2019-11-19T13:36:06+00:00">19 Nov 2019, 13:36</time> by <a rel="author">Webnoviny</a></address>
      <p>19.11.2019 (Webnoviny.sk) – Nemecká polícia zadržala muža a prehľadala jeho byt v súvislosti s podozrením z plánovania teroristického útoku. Štátny prokurátor uviedol, že nemenovaného zatkli v utorok v Berlíne. Bližšie informácie o jeho identite neposkytol, no opísal ho ako „<i>radikálneho islamistu</i>„, ktorý plánoval útok v Nemecku s cieľom „<i>zabiť a zraniť čo najviac ľudí“</i>.</p>
      <p>Berlínska prokuratúra pre nemeckú tlačovú agentúru dpa potvrdila, že podozrivý je 37-ročný občan Sýrie, ktorý získal na internete návod na zhotovenie bomby a v online diskusiách spomínal, že by chcel spáchať útok.</p>
      <p>Podozrivý si údajne od januára začal zháňať rôzne materiály a chemikálie, vrátane acetónu a peroxidu vodíka, ktoré potreboval na výrobu bomby. Zatiaľ však nie je známe, kedy a kde chcel útok spáchať.</p>
      <p>Viac k témam: <a href="https://www.webnoviny.sk/tag/nemecka-policia/"><u>nemecká polícia</u></a>, <a href="https://www.webnoviny.sk/tag/teroristicky-utok/"><u>teroristický útok</u></a><br/>Zdroj: Webnoviny.sk – <a href="https://www.webnoviny.sk/islamista-mal-planovat-teroristicky-utok-v-berline-udajne-zhanal-materialy-na-vyrobu-bomby/"><u>Islamista mal plánovať teroristický útok v Berlíne, údajne zháňal materiály na výrobu bomby</u></a> © SITA Všetky práva vyhradené.</p>
    </article>
  </body>
</html>