<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/lukasz-fabianski-zawital-na-lazienkowska/75809"/>
    <meta property="og:site_name" content="Legia.Net"/>
    <meta property="article:published_time" content="2019-11-19T13:04:00+00:00"/>
    <meta property="og:title" content="Łukasz Fabiański zawitał na Łazienkowską"/>
    <meta property="og:description" content="Łukasz Fabiański odwiedził Łazienkowską 3. Bramkarz reprezentacji Polski pojawił się na obiektach swojego klubu we wtorek."/>
  </head>
  <body>
    <article>
      <h1>Łukasz Fabiański zawitał na Łazienkowską</h1>
      <address><time datetime="2019-11-19T13:04:00+00:00">19 Nov 2019, 13:04</time> by <a rel="author">Maciej Ziółkowski</a></address>
      <p>
        <b>Łukasz Fabiański odwiedził Łazienkowską 3. Bramkarz reprezentacji Polski pojawił się na obiektach swojego klubu we wtorek.</b>
      </p>
      <p>W trakcie wtorkowego treningu stołecznego klubu, przy boisku bocznym pojawił się gość,<a href="https://legia.net/historia/zawodnicy/lukasz-fabianski/480">Łukasz Fabiański</a>. 34-latek trafił na Łazienkowską w 2005 roku. Po pewnym czasie spędzonym w Legii, sięgnął z nią po mistrzostwo kraju, a następnie uczestniczył w mistrzostwach świata. W lipcu 2007 roku bramkarz podpisał kontrakt z Arsenalem Londyn, w którym występował przez siedem sezonów i był klubowym kolegą innego byłego gracza „Wojskowych”, <b>Wojciecha Szczęsnego</b>. Później przeszedł do Swansea City, a od ponad dwunastu miesięcy regularnie broni barw West Ham United.</p>
      <p>„Fabian” dyskutował obok murawy m.in. z <a href="https://legia.net/historia/zawodnicy/tomasz-kielbowicz/448">Tomaszem Kiełbowiczem</a>, <b>Wiktorem Bołbą</b> czy <b>Maciejem Dobrowolskim</b>. Na jego widok, radości nie kryli zwłaszcza golkiper <a href="https://legia.net/historia/zawodnicy/radoslaw-cierzniak/623">Radosław Cierzniak</a>, trenerzy <b>Krzysztof Dowhań </b>i <b>Łukasz Bortnik</b> czy szkoleniowiec <a href="https://legia.net/historia/trenerzy/aleksandar-vukovic/43">Aleksandar Vuković</a>.</p>
      <figure>
        <iframe data-src="https://twitter.com/maciej_ziolo/status/1196748962893586435?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fabiański pojawił się w Warszawie przy okazji meczu reprezentacji Polski ze Słowenią, podczas którego pożegnany zostanie <b>Łukasz Piszczek. </b>Obaj gracze od dawna się przyjaźnią, a golkiper West Hamu pauzuje obecnie z powodu kontuzji. </p>
      <h3>QUIZ Co wiesz o bramkarzach w historii Legii</h3>
      <figure>
        <img src="https://legia.net/uploads/news/370x240/1544612668_06legia-wislak33.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 18/ Trudność: 4/5</h3>
      <p>
        <a href="https://legia.net/quiz/co-wiesz-o-bramkarzach-w-historii-legii/15">Rozpocznij quiz</a>
      </p>
    </article>
  </body>
</html>