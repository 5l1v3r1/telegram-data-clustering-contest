<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/trajna-hramba-odprte-kode-v-arkticnem-sefu.html?RSS24a3e790ebac2db049e90ed8c7bd049e"/>
    <meta property="og:site_name" content="Računalniške novice"/>
    <meta property="article:published_time" content="2019-11-19T13:43:00+00:00"/>
    <meta property="og:title" content="Trajna hramba odprte kode v arktičnem sefu!"/>
    <meta property="og:description" content="Na področju računalniških tehnologij in informatike je razvoj izjemno hiter. Vsak dan nastajajo nove naprave, novi standardi, nove storitve, ki pohitrijo delovanje računalnikov."/>
  </head>
  <body>
    <article>
      <h1>Trajna hramba odprte kode v arktičnem sefu!</h1>
      <address>
        <time datetime="2019-11-19T13:43:00+00:00">19 Nov 2019, 13:43</time>
      </address>
      <p>Na področju računalniških tehnologij in informatike je razvoj izjemno hiter. Vsak dan nastajajo nove naprave, novi standardi, nove storitve, ki pohitrijo delovanje računalniškega sistema. To seveda drži tudi za programe, ki so pripravljeni v odprti kodi in so objavljeni na spletnem portalu GitHub.</p>
      <p>Ker pa se odprta koda neprestano spreminja in zastarela programska oprema počasi izginja, so se pri podjetju GitHub odločili, da sprožijo projekt Archive Program. Tu gre za namenski projekt, katerega ključen namen je poskrbeti za dostop do kode prihodnim generacijam. To dejansko pomeni, da bo odprta koda shranjena na različnih lokacijah širom sveta, vključno v skrbno varovanem trezorju imenovanem Arctic World Archive, ki se nahaja 250 globoko v gori na Antartiki.</p>
      <p>Da bi zagotovili trajnost odprte kode, bo ta hranjena na posebnih pomnilniških medijih, ki bodo prekriti s posebnim prahom iz železovega oksida. Na ta način naj bi se podatki shranjeni na tovrstnih medijih lahko ohranili za vsaj eno tisočletje. Podatkovni mediji so sicer berljivi s posebnimi bralniki, v skrajnem primeru pa jih bodo lahko programerji »prebrali« čelo s pomočjo povečevalnega stekla.</p>
      <p>Pri tem velja še omeniti, da bodo v skrbno varovan trezor odprte kode Arctic World Archive najprej shranili izvorno kodo za operacijska sistema Linux in Android, nato bodo sledili še ostali priljubljeni programi odprtokodne skupnosti. Celoten projekt naj bi bil zaključen najkasneje do začetka naslednjega leta, o poteku projekta pa bodo pri podjetju GitHub javnost obveščali sproti.</p>
      <figure>
        <iframe src="https://www.youtube.com/embed/fzI9FNjXQ0o" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://github.com/">GitHub</a></footer>
    </article>
  </body>
</html>