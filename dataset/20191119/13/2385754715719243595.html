<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598113/idrythike-to-diktyo-enantia-sti-via-kata-ton-gynaikon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T13:41:00+00:00"/>
    <meta property="og:title" content="Ιδρύθηκε το Δίκτυο ενάντια στη βία κατά των γυναικών"/>
    <meta property="og:description" content="Ιδρύθηκε πρόσφατα το Δίκτυο  ενάντια στη βία κατά των γυναικών με στόχο, όπως αναφέρεται σε δελτίο Τύπου που στάλθηκε στα ΜΜΕ, τη δημιουργία κουλτούρας, την..."/>
  </head>
  <body>
    <article>
      <h1>Ιδρύθηκε το Δίκτυο ενάντια στη βία κατά των γυναικών</h1>
      <address><time datetime="2019-11-19T13:41:00+00:00">19 Nov 2019, 13:41</time> by <a rel="author">SigmaLive</a></address>
      <p>Ιδρύθηκε πρόσφατα το Δίκτυο  ενάντια στη βία κατά των γυναικών με στόχο, όπως αναφέρεται σε δελτίο Τύπου που στάλθηκε στα ΜΜΕ, τη δημιουργία κουλτούρας, την ενδυνάμωση των γυναικών να αντιμετωπίζουν το φαινόμενο της βίας και τη δημιουργία θεσμικής προστασίας.</p>
      <p>Το Δίκτυο δημιουργήθηκε κυρίως από γυναίκες, αποτελείται από επαγγελματίες όλων των χώρων ώστε να καλύψει κάθε δυνατό τομέα που θα συμβάλει στην αντιμετώπιση. Επιπρόσθετα έχει οριζόντια πολιτική συμμετοχή και στο δίκτυο έχουν εμπλακεί γυναίκες βουλευτές και στελέχη όλων των κομμάτων.</p>
      <p>Το Δίκτυο ανακοίνωσε ότι έχει ζητήσει συναντήσεις με αρμόδιους φορείς και θα ανακοινώσει τις δράσεις του σε διάσκεψη Τύπου στις 25 του μήνα. Την προηγούμενη μέρα δηλαδή στις 24 Νοεμβρίου έχει οργανωθεί κινητοποίηση έξω από το Αρχηγείο Αστυνομίας. Εξάλλου στις 20/11 οργανώνεται συζήτηση- ανοιχτός διάλογος.</p>
      <p>Σύμφωνα με το δελτίο Τύπου, μέσα σε δύο εικοσιτετράωρα από την μέρα ανακοίνωσης του δικτύου, έχει καταφέρει να εγγράψει πέραν των τριών χιλιάδων μελών.</p>
    </article>
  </body>
</html>