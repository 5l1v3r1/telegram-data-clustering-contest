<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/zaniolo-parla-bonucci-nicolo-ha-capito-cosa-fare-per-diventare-grande/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-19T13:07:59+00:00"/>
    <meta property="og:title" content="Zaniolo, parla Bonucci: “Nicolò ha capito cosa fare per diventare grande”"/>
    <meta property="og:description" content="Sul momento dell'Italia aggiunge:"/>
  </head>
  <body>
    <article>
      <h1>Zaniolo, parla Bonucci: “Nicolò ha capito cosa fare per diventare grande”</h1>
      <h2>Sul momento dell’Italia aggiunge: “Abbiamo talento e qualità, presto ci rispetteranno anche le grandi squadre”</h2>
      <address><time datetime="2019-11-19T13:07:59+00:00">19 Nov 2019, 13:07</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Leonardo <b>Bonucci</b>, centrale della <b>Juventus </b>e della <b>Nazionale</b>, ha parlato in mixed zone del momento della squadra del ct Mancini e sui giovani, con particolare attenzione per Nicolò<b> Zaniolo</b>. Come riporta <i>Tuttomercatoweb</i>, il numero 22 della <b>Roma</b> ieri è stato uno dei migliori in campo, autore di una doppietta nel 9 a 1 finale dell’Italia sull’Armenia. Queste le parole di Bonucci: “<i>Venivamo dalla pagina più brutta del calcio italiano e quando tocchi il fondo puoi solo migliorare. In questo chi ha scelto Mancini ha fatto la scelta migliore possibile, ha messo in campo tanto talento e tanta qualità, ci ha fatto ritrovare l’autostima. Quando incontri grandi squadre con ottime individualità devi mettere in campo tutto, ma anche loro ci rispetteranno. </i><i><b>Chi è migliorato di più? </b>Dico Barella<b>, ma anche Zaniolo, che ha capito cosa fare per diventare grande</b></i><b>“</b>.</p>
    </article>
  </body>
</html>