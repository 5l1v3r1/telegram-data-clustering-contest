<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622325/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%81%D9%82%D8%B7-%D8%A8%D9%87-%DB%8C%DA%A9-%D8%AE%D9%88%D8%AF%D8%B1%D9%88-%D8%AA%D8%B9%D9%84%D9%82-%D9%85%DB%8C%E2%80%8C%DA%AF%DB%8C%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T13:27:00+00:00"/>
    <meta property="og:title" content="سهمیه بنزین فقط به یک خودرو تعلق می‌گیرد؟"/>
    <meta property="og:description" content="بر اساس گفته مدیرعامل شرکت ملی پخش فرآورده‌های نفتی، در آینده نزدیک، سهمیه بنزین کسانی که چند ماشین دارند حذف می شود و تنها یک خودرو تحت مالکیت هر فرد، سهمیه بنزین خواهد داشت."/>
  </head>
  <body>
    <article>
      <h1>سهمیه بنزین فقط به یک خودرو تعلق می‌گیرد؟</h1>
      <address>
        <time datetime="2019-11-19T13:27:00+00:00">19 Nov 2019, 13:27</time>
      </address>
      <p>
        <i>بر اساس گفته مدیرعامل شرکت ملی پخش فرآورده‌های نفتی، در آینده نزدیک، سهمیه بنزین کسانی که چند ماشین دارند حذف می شود و تنها یک خودرو تحت مالکیت هر فرد، سهمیه بنزین خواهد داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یکی از علل افزایش نرخ بنزین، کاهش یارانه پنهانی بود که به افرادی که ثروتمندتر بوده و با چند اتومبیل، بیشتر از بنزین ارزان قیمت استفاده می کردند، بیشتر تعلق می‌گرفت. به عبارتی، مصرف بیشتر، به معنای استفاده بیشتر از یارانه پنهان دولتی در بنزین بود.</p>
      <p>حال که با تصمیم دولت، بنزین سهمیه بندی شده و به منظور کاهش فاصله نرخ فروش آن با قیمت واقعی بنزین (نرخ فوب خلیج فارس) افزایش قیمت داشته است، این موضوع که به افراد ثروتمند با چند خودرو، به ازای هر خودرو یک سهمیه ماهانه ۶۰ لیتری بنزین ۱۵۰۰ تومانی تخصیص داده شده، با توجه به هدف دستیابی بیشتر به عدالت اجتماعی، سوال برانگیز است.</p>
      <p>امیر وکیل‌زاده، مدیرعامل شرکت ملی پخش فرآورده‌های نفتی ایران امروز اعلام کرد: "در حال حاضر به تمام خودروهایی که به نام یک فرد باشد، سهمیه بنزین تعلق می‌گیرد که این موضوع در حال بررسی است تا در نهایت تنها به یک خودروی هر فرد، سهمیه بنزین اختصاص پیدا کند. "</p>
      <p>بر این اساس، در آینده نزدیک، سهمیه بنزین کسانی که چند ماشین دارند حذف می شود و تنها یک خودرو تحت مالکیت هر فرد، سهمیه بنزین خواهد داشت.</p>
    </article>
  </body>
</html>