<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/antrenorul-luis-enrique-va-conduce-nationala-spaniei-la-turneul-final-al-campionatului-european-din-2020_3059591.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T13:43:36+00:00"/>
    <meta property="og:title" content="Antrenorul Luis Enrique va conduce naţionala Spaniei la turneul final al Campionatului European din 2020"/>
    <meta property="og:description" content="Antrenorul Luis Enrique va conduce naţionala Spaniei la turneul final al Campionatului European din 2020. Anunţul a fost făcut de preşedintele forului de profil Luis Rubiales în cadrul unei conferinţe de presă, susţinută la Madrid."/>
  </head>
  <body>
    <article>
      <h1>Antrenorul Luis Enrique va conduce naţionala Spaniei la turneul final al Campionatului European din 2020</h1>
      <address><time datetime="2019-11-19T13:43:36+00:00">19 Nov 2019, 13:43</time> by <a rel="author">PUBLIKA.MD</a></address>
      <p><b>Antrenorul Luis Enrique va conduce naţionala Spaniei la turneul final al Campionatului European din 2020. Anunţul a fost făcut de preşedintele forului de profil Luis Rubiales în cadrul unei conferinţe de presă, susţinută la Madrid.</b> <br/><br/>"Vreau să fac un anunț important din numele Federației Spaniole de Fotbal. Luis Enrique revine la postul său de lucru.<br/>Încă atunci vă spuneam că Luis Enrique are poarta deschisă pentru a reveni oricând va dori. Şi a avut-o mereu. Acum el este gata de a reveni şi noi îl primim cu brațele deschise"<br/><br/>Antrenorul în vârstă de 49 de ani l-a înlocuit pe Robert Moreno, cel care a rămas să-i conducă pe iberici în luna iunie după ce Enrique a anunţat că renunţă din cauza unor probleme personale. Sub conducerea acestuia, Spania a jucat opt meciuri, câştigând şase şi remizând două.</p>
      <p>"Furia Roja" a terminat pe primul loc Grupa F a preliminariilor Euro-2020 şi va fi cap de serie la tragerea la sorţi a grupelor turneului final.<br/><br/>Cu Robert Moreno la timonă, Spania a învins fără drept de apel, cu scorul de 5-0, selecţionata României, în ultimul meci din preliminariile EURO 2020. După meci Moreno nu a venit la conferinţa de presă, luându-şi rămas bun de la jucători cu lacrimi în ochi.<br/><br/>"După cum vă spuneam şi atunci, Robert Moreno intră în funcție temporar, până când Luis Enrique se va simți în condiții propice pentru a-şi relua activitatea în acest post",  a spus preşedintele Federaţiei Spaniole de Fotbal, Luis Ribales. <br/><br/>Enrique şi Moreno au colaborat împreună de mult timp, la cluburile AS Roma, Celta Vigo sau FC Barcelona.</p>
    </article>
  </body>
</html>