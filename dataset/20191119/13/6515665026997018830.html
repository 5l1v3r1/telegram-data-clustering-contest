<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3360753/drama-u-novom-sadu-muskarac-dvaput-pokusao-da-se-baci-pod-autobus-povredjena-putnica"/>
    <meta property="og:site_name" content="kurir.rs"/>
    <meta property="article:published_time" content="2019-11-19T13:59:00+00:00"/>
    <meta property="og:title" content="DRAMA U NOVOM SADU: Muškarac dvaput pokušao da se baci pod autobus, povređena putnica"/>
    <meta property="og:description" content="Muškarac star 37 godina, pokušao je u Novom Sadu prepodnevnim satima da se baci pod autobus.On je na uglu Bulevara oslobođenja i Ulice Novosadskog sajma nešto pre 10 sati iskočio pred gradski autobus koji saobraća na liniji broj 14. Videvši šta se dešava ispred ..."/>
  </head>
  <body>
    <article>
      <h6 class="kicker">prevezen na Kliniku za psihijatriju</h6>
      <h1>DRAMA U NOVOM SADU: Muškarac dvaput pokušao da se baci pod autobus, povređena putnica</h1>
      <address>
        <time datetime="2019-11-19T13:59:00+00:00">19 Nov 2019, 13:59</time>
      </address>
      <p>Muškarac star 37 godina, pokušao je u Novom Sadu prepodnevnim satima da se baci pod autobus.</p>
      <p>On je na uglu Bulevara oslobođenja i Ulice Novosadskog sajma nešto pre 10 sati iskočio pred gradski autobus koji saobraća na liniji broj 14. Videvši šta se dešava ispred njega, vozač je ipak uspeo da zakoči, a tom prilikom je povređena jedna putnica. Nepoznati muškarac, za koga se veruje da je imao suicidne namere, posle toga je odatle pobegao.</p>
      <p>Prema rečima dr Ivane Ramović, portparolke Službe hitne pomoći, njihova medicinska ekipa je intervenisala na pomenutoj adresi, a pozvao ih je vozač autobusa.</p>
      <p>- Žena starosti 76 godina, koja je bila putnica u autobusu je lakše povređena i prevezena je u Urgentni centar na dalju dijagnostiku - kazala je dr Ramović. Isti muškarac je, kako se saznaje, nešto kasnije uočen na uglu Bulevara kralja Petra Prvog i Bulevara oslobođenja, ali zasada nema informacija da li je ponovo pokušao da skoči pod autobus. I tu je ponovo intervenisala Služba hitne pomoći, koja je po rečima dr Ramović, pregledala muškarca, koji nije imao nikakvih povreda, a zatim je kolima Hitne pomoći prevezen na Kliniku za psihijatriju.</p>
      <p>
        <b>(Kurir.rs/Novosti/ FOTO: Profimedia/Ilustracija)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3360731/evo-zbog-cega-se-bratislav-zakljucao-u-stan-i-pretio-samoubistvom-otkriveno-sta-se-desilo-pre-drame-na-vozdovcu"/>
        <a href="https://www.kurir.rs/crna-hronika/3360703/pritvor-policajcu-nakon-drame-na-vozdovcu-zakljucao-se-u-stan-i-pretio-da-ce-se-ubiti-uhapsen-zbog-nasilja-u-porodici"/>
        <a href="https://www.kurir.rs/crna-hronika/3360687/lazni-policajci-oteli-su-novaka-a-on-se-posle-godinu-dana-ubio-jezivi-detalji-prve-otmice-zemunskog-klana"/>
        <a href="https://www.kurir.rs/crna-hronika/3360685/horor-u-beogradskoj-sumi-pronadjeno-telo-muskarca-njegova-smrt-i-dalje-misterija"/>
      </related>
    </article>
  </body>
</html>