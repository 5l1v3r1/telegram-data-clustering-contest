<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/dontott-a-birosag-az-orszag-egyik-legkegyetlenebb-gyilkosanak-a-sorsarol/186942"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T13:41:00+00:00"/>
    <meta property="og:title" content="Döntött a bíróság az ország egyik legkegyetlenebb gyilkosának a sorsáról"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Döntött a bíróság az ország egyik legkegyetlenebb gyilkosának a sorsáról</mark>
      </h1>
      <address><time datetime="2019-11-19T13:41:00+00:00">19 Nov 2019, 13:41</time> by <a rel="author">Bors</a></address>
      <p>Döntött a bíróság az ország egyik legkegyetlenebb gyilkosának, K. Andrásnak a sorsáról – tudta meg a <a href="https://www.blikk.hu/aktualis/krimi/bortonben-marad-muki-penzes-henrietta-kegyetlen-gyilkosa/1ryq1dj">Blikk</a>.</p>
      <figure>
        <img src="http://media.borsonline.hu/cikk/20/192547/big-lead/650x360/2028997_91550.jpg"/>
      </figure>
      <p>A férfi 2006-ban, mindössze 16 évesen, bestiális kegyetlenséggel végzett P. Henriettával. A muki becenevű gyilkos egy Makó melletti dűlőben megerőszakolta, fához kötözte, majd felgyújtotta 18 éves áldozatát. A szerencsétlen nőnek végül sikerült elmenekülnie a helyszínről és segítséget kérnie a közelben dolgozó hagymaszedőktől, akik azonnal mentőt hívtak hozzá.</p>
      <p>Hiába követtek el az orvosok mindent azért, hogy megmentsék a súlyosan sérült fiatal életét, P. Henrietta három héttel a brutális támadás után meghalt.</p>
      <figure>
        <img src="http://media.borsonline.hu/cikk/20/192547/gallery-picture/645w/2029006_103238.jpg"/>
        <figcaption>K. András azaz Muki a brutális gyilkosság elkövetésekor mindössze 16 éves volt</figcaption>
      </figure>
      <p>K. Andrást 15 év börtönbüntetést kapott egy rendbeli aljas indokból, különös kegyetlenséggel elkövetett emberölés, egy rendbeli erőszakos közösülés, valamint egy rendbeli kifosztás bűntette miatt. Büntetésének azonban most lejárt a kétharmada, így a bíróság felülvizsgálhatja az ítéletet, és akár feltételesen szabadlábra is helyezheti a gyilkost.</p>
      <p>A bíróság azonban úgy látta, hogy az immáron 29 éves férfit egyelőre jobb a rácsok mögött tartani.</p>
      <p>K. András tényleges börtönbüntetése 2021-ben járna le.</p>
    </article>
  </body>
</html>