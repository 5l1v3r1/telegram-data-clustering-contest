<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/talibanite-razmeniha-zalozhnici-za-svoi-voenachalnici.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T13:14:00+00:00"/>
    <meta property="og:title" content="Талибаните размениха заложници за свои военачалници"/>
    <meta property="og:description" content="Преди три години американец и австралиец бяха отвлечени след въоръжена засада"/>
  </head>
  <body>
    <article>
      <h1>Талибаните размениха заложници за свои военачалници</h1>
      <h2>Преди три години американец и австралиец бяха отвлечени след въоръжена засада</h2>
      <address><time datetime="2019-11-19T13:14:00+00:00">19 Nov 2019, 13:14</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Талибаните в Афганистан размениха двама западни заложници за трима висшестоящи военни.</p>
      <p>Американецът Кевин Кинг и австралиецът Тимъти Уийкс бяха освободени три години, след като бяха отвлечени близо до Американски университет в Кабул, пише Би Би Си</p>
      <p>И двамата работели там като преподаватели.</p>
      <p>Като част от размяната, тримата военни пристигнаха в Катар от Афганистан. Властите в Кабул обясниха, че сделката е с цел да се подновят разговори с талибаните.</p>
      <p>Миналата седмица президентът на Афганистан Ашраф Гани заяви, че решението е „тежко, но важно и е хуманитарен жест”.</p>
      <p>Двамата професори бяха отвлечени след въоръжена засада през август 2016 г. През януари 2017 г. беше пуснато видео на тях, призовавайки новоизбраният президент на САЩ Доналд Тръмп да осигури сделка за тяхното освобождаване.</p>
      <p>Според информация на полицията е имало 48-часово споразумение за спиране на огъня, докато размяната се извършва. Двамата мъже са отлетели с американски хеликоптер.</p>
      <p>Тяхното състояние все още не е ясно.</p>
      <p>Анас Хакани, водеща фигура в паравоенна групировка и неговият брат, лидер на бойците и заместник лидер на талибаните, са сред тримата освободени.</p>
    </article>
  </body>
</html>