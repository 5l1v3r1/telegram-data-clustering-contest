<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/19/assange-nem-folytatjak-a-nyomozast-a-nemi-eroszak-ugyeben"/>
    <meta property="og:site_name" content="euronews"/>
    <meta property="article:published_time" content="2019-11-19T13:34:22+00:00"/>
    <meta property="og:title" content="Nem folytatják a nyomozást a nemi erőszak ügyében Assange ellen"/>
    <meta property="og:description" content="&quot;Szeretnék tájékoztatni mindenkit, hogy megszüntetjük az előzetes nyomozást&quot; - mondta Eva-Marie Persson főügyész újságírók előtt."/>
  </head>
  <body>
    <article>
      <h1>Nem folytatják a nyomozást a nemi erőszak ügyében Assange ellen</h1>
      <address><time datetime="2019-11-19T13:34:22+00:00">19 Nov 2019, 13:34</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/96/16/773x435_cmsv2_cf1dc162-3abe-5cac-a711-0a4821c48642-4309616.jpg"/>
      </figure>
      <p>Nem folytatják a nyomozást a nemi erőszak ügyében a Wikileaks alapítója, Julian Assange ellen, közölte a svéd ügyészség.</p>
      <p>"Szeretnék tájékoztatni mindenkit, hogy megszüntetjük az előzetes nyomozást" - mondta Eva-Marie Persson főügyész újságírók előtt.</p>
      <p>A Wikileaks alapítóját április 11-én vették őrizetbe a brit hatóságok, miután Ecuador megvonta tőle a menedéket, majd 50 hét letöltendő szabadságvesztésre ítélték amiatt, hogy az az ország londoni nagykövetségén eltöltött hét év alatt nem jelent meg a bíróságon. Jelenleg Angliában tartják fogva, de az USA kérte kiadatását: az Egyesült Államok azzal vádolja, hogy összeesküvést szőtt a Pentagon számítógépes hálózatának feltörésére 2010-ben. A 48 éves Wikileaks-alapító ötnapos kiadatási meghallgatását 2020 februárjában tartják.</p>
    </article>
  </body>
</html>