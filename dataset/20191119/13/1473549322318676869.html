<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/poznan,43/swiebodzin-policjanci-pomogli-seniorce-wrocic-do-domu,986561.html"/>
    <meta property="og:site_name" content="TVN24"/>
    <meta property="article:published_time" content="2019-11-19T13:21:09+00:00"/>
    <meta property="og:title" content="Była zmarznięta, nie wiedziała, gdzie mieszka. Policjanci pomogli seniorce"/>
    <meta property="og:description" content="Już mieli kończyć służbę, kiedy dostrzegli starszą, zdezorientowaną kobietę. Seniorka sama stała na chodniku. Była zziębnięta. Nie potrafiła wyjaśnić, co tam robi ani gdzie mieszka. Policjanci ze Ś..."/>
  </head>
  <body>
    <article>
      <h1>Była zmarznięta, nie wiedziała, gdzie mieszka. Policjanci pomogli seniorce</h1>
      <address><time datetime="2019-11-19T13:21:09+00:00">19 Nov 2019, 13:21</time> by <a rel="author">aa/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/3551956a-5f29-4610-ad3d-01caa35a0939-480p.mp4" autoplay="" loop=""/>
          <figcaption>Do zdarzenia doszło w Świebodzinie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/dc40b7120e77741d191c0d2b82cea7be/eecd45cc-7d48-453a-a35e-66c279e24055-480p.mp4"/>
          <figcaption>Policjanci pomogli Japończykowi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/3fab5890d8113d0b5a4178201dc842ad/7aa535a2-78d2-48c4-849a-66b8e9fa9c5e-480p.mp4"/>
          <figcaption>Policjanci pomogli psu wrócić do właściciela</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/d3d013af-0a16-4d8d-a1a0-1f2dc341bcab-480p.mp4"/>
          <figcaption>Policjanci pomogli rannemu bielikowi</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/f6b7ffb3-1b6a-4e64-889b-4e1010a252a8-480p.mp4"/>
          <figcaption>Policjanci pomogli mężczyźnie, który zgubił się na cmentarzu</figcaption>
        </figure>
        <figcaption>Kobietę znaleźli policjanci ze Świebodzina<cite>Foto: KPP Świebodzin | Video: Google Earth</cite></figcaption>
      </slideshow>
      <h3>Już mieli kończyć służbę, kiedy dostrzegli starszą, zdezorientowaną kobietę. Seniorka sama stała na chodniku. Była zziębnięta. Nie potrafiła wyjaśnić, co tam robi ani gdzie mieszka. Policjanci ze Świebodzina pomogli jej wrócić do domu.</h3>
      <related>
        <a href="https://www.tvn24.pl/poznan,43/prokuratura-potracil-kobiete-i-zostawil-nieprzytomna-na-ulicy-areszt-dla-kierowcy,983337.html"/>
      </related>
      <p>Policjanci, którzy w nocy z soboty na niedzielę kończyli służbę w Świebodzinie (woj. lubuskie), pomogli starszej kobiecie, na którą natrafili na jednej z ulic. Seniorka nie prosiła ich o pomoc, ale było widać, że jest zmarznięta i zagubiona.</p>
      <p>- Seniorka stała na chodniku przy płocie. Była wyraźnie zdezorientowana. Nie potrafiła powiedzieć, co tam robi ani gdzie mieszka. Jeden z funkcjonariuszy w trakcie rozmowy rozpoznał kobietę z innej interwencji (z innego dnia), kiedy również przekazano ją kobiecie, która przychodzi opiekować się seniorką - tłumaczy mł. asp. Marcin Ruciński, rzecznik policji w Świebodzinie.</p>
      <p>Funkcjonariusze odprowadzili seniorkę do domu. Skontaktowali się też z opiekunką, aby przekazać seniorkę pod jej opiekę.</p>
      <h3>Nie bądźmy obojętni</h3>
      <p>Trwa okres jesienno – zimowy, pomimo iż przymrozki pojawiają się sporadycznie to niskie temperatury i wilgoć mogą spowodować wyziębienie.</p>
      <p>- Zwracajmy uwagę, szczególnie w nocy, na osoby leżące lub siedzące na ławkach, w parkach. Możemy sami z nimi porozmawiać lub poinformować o tym fakcie służby. Policjanci i inne służby kontrolują pustostany lub miejsca, gdzie mogą przebywać osoby bezdomne. Informujemy także o miejscach, gdzie mogą się udać, przenocować i uzyskać ciepły posiłek - apeluje Ruciński.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/c5adc32a-57a2-449e-a0ca-ac45cf3faa46.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Nie bądźmy obojętni<cite>Źródło: KPP Świebodzin</cite></figcaption>
      </figure>
      <p>
        <b>
          <b>
            <i>Jeśli chcielibyście nas zainteresować tematem związanym z Waszym regionem - czekamy na Wasze sygnały/materiały. Piszcie na <a href="mailto:Kontakt24@tvn.pl">Kontakt24@tvn.pl</a>.</i>
          </b>
        </b>
      </p>
      <related>
        <h4>Dowiedz się więcej...</h4>
        <a href="https://www.tvn24.pl/poznan,43/to-nie-byl-pirat-drogowy-a-zrozpaczony-ojciec-policjanci-pomogli-uratowac-jego-dziecko,818373.html"/>
        <a href="https://www.tvn24.pl/poznan,43/noworodek-sie-dusil-policjanci-pomogli-lekarz-chwali-postawe-funkcjonariuszy,724693.html"/>
      </related>
    </article>
  </body>
</html>