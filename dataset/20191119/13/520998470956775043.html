<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/do-miscevih-byudzhetiv-bukovini-nadiyshlo-ponad-298-mln-grn-plati-za-zemlyu-380530"/>
    <meta property="og:site_name" content="Погляд"/>
    <meta property="article:published_time" content="2019-11-19T13:33:00+00:00"/>
    <meta property="og:title" content="До місцевих бюджетів Буковини надійшло понад 298 млн грн плати за землю"/>
    <meta property="og:description" content="За десять місяців 2019 року надходження плати за землю від платників Буковини склали 298,1 мільйонів гривень"/>
  </head>
  <body>
    <article>
      <h1>До місцевих бюджетів Буковини надійшло понад 298 млн грн плати за землю</h1>
      <h2>Плата за землю посідає третє місце за обсягами надходжень до бюджету</h2>
      <address>
        <time datetime="2019-11-19T13:33:00+00:00">19 Nov 2019, 13:33</time>
      </address>
      <p>За десять місяців 2019 року надходження плати за землю від платників Буковини склали 298,1 мільйонів гривень – інформують у Головному управлінні ДПС у Чернівецькій області. З цієї суми внесок юридичних осіб - 206,7 мільйонів гривень. Решта земельного податку -  91,3 мільйони гривень сплатили фізичні особи. </p>
      <p>Наразі в Чернівецькій області обліковується 2560 платників-юридичних та понад 212,5 тисяч фізичних осіб платників земельного податку.</p>
      <p>У податковій службі відзначають, у 2019 році продовжується позитивна динаміка зростання доходів місцевих громад з плати за землю - у порівнянні з надходженнями податку у січні-жовтні минулого року, цього року сума збільшилась на 49,3 млн грн.</p>
      <p>Варто зазначити, що наразі плата за землю посідає третє місце за обсягами надходжень до місцевого бюджету, поступаючись податку на доходи фізичних осіб та єдиному податку. За січень-жовтень 2019 року на неї припадає понад  11,6 % у загальній сумі надходжень до місцевої казни.</p>
      <p>Надходження земельного податку в розрізі районів виглядає наступним чином:  Вижницький  – 12,8 млн. грн.,  Герцаївський – 3,2 тис. грн., Глибоцький  - 12,5 млн. грн., Заставнівський – 12,1 млн. грн., Кельменецький – 16,4 млн. грн., Кіцманський – 16,3 млн. грн., Новоселицький – 22,6 млн. грн., Путильський – 5,3 млн. грн., Сокирянський – 11,6 млн. грн., Сторожинецький – 20,5  млн. грн., Хотинський – 12,7 млн. грн., м. Чернівці – 147,4 млн. грн. та  м. Новодністровськ – 4,8 млн. грн.</p>
      <p>Зростання надходжень, насамперед, є свідченням сумлінності платників податків – власників землі та землекористувачів міста, а також злагодженості зусиль органів місцевого самоврядування та податкової служби на місцях. Про це йдеться на офіційному сайті Чернівецької ОДА.</p>
      <related>
        <h4>Схожі записи</h4>
        <a href="https://pogliad.ua/news/money/bukovinci-splatili-do-byudzhetu-ponad-4-milyardiv-griven-podatkiv-379848"/>
        <a href="https://pogliad.ua/news/money/ponad-75-milyon-grn-akciznogo-podatku-splatili-do-zvedenogo-byudzhetu-bukovinski-platniki-377294"/>
        <a href="https://pogliad.ua/news/money/platniki-bukovini-splatili-ponad-45-mln-grn-akciznogo-podatku-373753"/>
        <a href="https://pogliad.ua/news/money/torik-na-pidtrimku-ukrayinskoyi-armiyi-bukovinski-platniki-spryamuvali-ponad-189-mln-grn-365808"/>
      </related>
    </article>
  </body>
</html>