<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-reczna/855191/transferowy-hit-pge-vive-kielce-pozyskalo-islandzki-talent-haukura-thrastarsona"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-19T13:56:55+00:00"/>
    <meta property="og:title" content="Transferowy hit! PGE VIVE Kielce pozyskało islandzki talent Haukura Thrastarsona"/>
    <meta property="og:description" content="Niespodzianka dla kibiców PGE VIVE Kielce! Mistrzowie Polski zakontraktowali jednego z najbardziej utalentowanych playmakerów, Haukura Thrastarsona."/>
  </head>
  <body>
    <article>
      <h1>Transferowy hit! PGE VIVE Kielce pozyskało islandzki talent Haukura Thrastarsona</h1>
      <address><time datetime="2019-11-19T13:56:55+00:00">19 Nov 2019, 13:56</time> by <a rel="author" href="https://sportowefakty.wp.pl/autor/bartek-choinkowski" target="_blank">Bartek Choinkowski</a></address>
      <h4>Niespodzianka dla kibiców PGE VIVE Kielce! Mistrzowie Polski zakontraktowali jednego z najbardziej utalentowanych playmakerów, Haukura Thrastarsona.</h4>
      <related>
        <a href="https://sportowefakty.wp.pl/pilka-reczna/855132/thw-kiel-traci-lidera-domagoj-duvnjak-kontuzjowany"/>
      </related>
      <p>Jeszcze we wrześniu prezes mistrzów Polski uspokajał kibiców. Przy okazji pobytu  w Kielcach  mówił: - Musimy być pewni, że Haukur na 100 proc. chce do nas trafić (więcej o wizycie młodego Islandczyka w Polsce przeczytasz <b><a href="https://sportowefakty.wp.pl/pilka-reczna/841214/bertus-servaas-uspokaja-daleka-droga-do-transferu-thrastarsona">TUTAJ</a></b>). Jak się okazało, klub jest już o tym przekonany, bowiem we wtorek  ogłosiło islandzkiego rozgrywającego jako swojego przyszłego zawodnika!</p>
      <p>Thrastarson to jeden z najbardziej utalentowanych zawodników młodego pokolenia. O Islandczyka, poza kielczanami, walczyły również inne europejskie kluby. Nic dziwnego, bowiem 18-latek jest w swoim kraju porównywany do samego <a href="https://sportowefakty.wp.pl/pilka-reczna/aron-palmarsson">Arona Palmarssona</a>. Zrozumiała jest zatem radość prezesa PGE VIVE.</p>
      <p>- Jestem bardzo szczęśliwy, że Haukur zdecydował się związać kolejne lata kariery z naszym klubem - skomentował transfer Bertus Servaas w oficjalnym komunikacie. - To ogromny talent, który idealnie wpasuje się w filozofię drużyny i będzie dla nas cennym zawodnikiem na środku rozegrania.</p>
      <p>Thrastarson obecnie występuje w rodzimej lidze, w drużynie <a href="https://sportowefakty.wp.pl/pilka-reczna/selfoss">Selfoss</a>. Przy wzroście 190 cm waży 90 kilo. Jak na swój wiek jest już całkiem doświadczonym zawodnikiem, w wieku 16 lat (!) zadebiutował w reprezentacji Islandii. Brał także udział w mistrzostwach świata w 2019 roku.</p>
      <p>Młody playmaker dołączy do podopiecznych Talanta Dujszebajewa latem 2020 roku. Z kielczanami związał się trzyletnią umową. W nowym zespole będzie tworzył duet na środku rozegrania razem z <a href="https://sportowefakty.wp.pl/pilka-reczna/igor-karacic">Igorem Karaciciem</a>.</p>
      <p>
        <b>Czytaj także: <a href="https://sportowefakty.wp.pl/pilka-reczna/855044/grzegorz-b-przed-sadem-wiceprezes-zprp-ukarany-za-jazde-po-alkoholu">wiceprezes ZPRP z wyrokiem za jazdę po alkoholu!</a></b>
      </p>
      <p>WP SportoweFakty</p>
    </article>
  </body>
</html>