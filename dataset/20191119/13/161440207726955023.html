<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/gallura/2019/11/19/olbia-black-out-programmato-all-ospedale-giovanni-paolo-ii-136-954461.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T13:08:26+00:00"/>
    <meta property="og:title" content="Olbia, black out programmato all'ospedale Giovanni Paolo II"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">manutenzione</h6>
      <h1>Olbia, black out programmato all'ospedale Giovanni Paolo II</h1>
      <h2>Nessun problema, spiega l'ats, per eventuali emergenze</h2>
      <address><time datetime="2019-11-19T13:08:26+00:00">19 Nov 2019, 13:08</time> by <a rel="author" href="https://www.unionesarda.it/autore/caterina_de_roberto/201" target="_blank">Caterina De Roberto</a></address>
      <p>Black out annunciato all'ospedale Giovanni Paolo II di Olbia giovedì. Sarà interrotta l'erogazione di energia elettrica, in tutta la struttura, dalle 6.30 alle 7.30, per consentire l'esecuzione di manutenzioni improrogabili sugli impianti e per il mantenimento delle condizioni di sicurezza.</p>
      <p>"L'intervento in programma, indifferibile ed improcrastinabile - si legge in una nota dell'Ats - è stato programmato in questa fascia oraria al fine di limitare i disagi e non interferire con l'attività sanitaria ospedaliera, in particolare sulle sedute operatorie programmate e sul calendario delle visite ambulatoriali. A causa del black out programmato non è però escluso che, nel corso della giornata, l'attività dell'ospedale possa subire dei rallentamenti".</p>
      <p>Non ci saranno problemi per l'assistenza ai degenti o eventuali emergenze ma l'Ats invita i cittadini a recarsi al Pronto soccorso solo in caso di effettiva urgenza.</p>
    </article>
  </body>
</html>