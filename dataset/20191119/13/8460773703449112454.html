<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/iit-madras-hunger-strike-called-off/835448"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-19T13:38:09+00:00"/>
    <meta property="og:title" content="വിദ്യാര്‍ഥികളുടെ രണ്ട് ആവശ്യങ്ങള്‍ അംഗീകരിച്ചു; മദ്രാസ് ഐഐടിയിലെ നിരാഹാര സമരം അവസാനിപ്പിച്ചു"/>
    <meta property="og:description" content="ഫാ​​ത്തി​​മയുടെ മ​​ര​​ണ​​ത്തി​​ലേ​​ക്കു ന​​യി​​ച്ച സാ​​ഹ​​ച​​ര്യ​​ങ്ങ​​ളെ​​ക്കു​​റി​​ച്ച്​ ..."/>
  </head>
  <body>
    <article>
      <h1>വിദ്യാര്‍ഥികളുടെ രണ്ട് ആവശ്യങ്ങള്‍ അംഗീകരിച്ചു; മദ്രാസ് ഐഐടിയിലെ നിരാഹാര സമരം അവസാനിപ്പിച്ചു</h1>
      <address><time datetime="2019-11-19T13:38:09+00:00">19 Nov 2019, 13:38</time> by <a rel="author">വെബ് ഡെസ്‌ക്‌</a></address>
      <p>ചെന്നൈ &gt; മദ്രാസ്​ ഐഐടിയിലെ മലയാളി വിദ്യാർഥിനി ഫാത്തിമ ലത്തീഫിന്റെ മ​​ര​​ണ​​ത്തി​​ലേ​​ക്കു ന​​യി​​ച്ച സാ​​ഹ​​ച​​ര്യ​​ങ്ങ​​ളെ​​ക്കു​​റി​​ച്ച്​ അ​​ന്വേ​​ഷി​​ക്കു​​ന്ന​​തി​​ന്​​ ആ​​ഭ്യ​​ന്ത​​ര അ​​ന്വേ​​ഷ​​ണ സ​​മി​​തി രൂ​​പ​​വ​​ത്​​​ക​​രി​​ക്ക​​ണ​​മെ​​ന്ന് ആവശ്യ​​പ്പെ​​ട്ടുളള മ​​ദ്രാ​​സ്​ ​ഐഐടി വി​ദ്യാ​ർ​ഥി​ക​ളുടെ അ​​നി​​ശ്ചി​​ത​​കാ​​ല നി​​രാ​​ഹാ​​ര​​സ​​മ​​രം അവസാനിപ്പിച്ചു.</p>
      <p>വിദ്യാര്‍ഥികള്‍ ഉന്നയിച്ച മൂന്ന്‌ ആവശ്യങ്ങളില്‍ രണ്ടെണ്ണം അംഗീകരിക്കപ്പെട്ടതോടെയാണ് സമരം നിര്‍ത്തിയത്. ഐഐടി ഡയറക്ടര്‍ ഡല്‍ഹിയില്‍ നിന്ന് തിരിച്ചെത്തിയാലുടന്‍ ഫാത്തിമയുടെ മരണത്തെ കുറിച്ച് ആഭ്യന്തര അന്വേഷണം നടത്തണമെന്ന ആവശ്യത്തില്‍ തീരുമാനമെടുക്കാമെന്ന് ഡീന്‍ വിദ്യാര്‍ഥി പ്രതിനിധികള്‍ക്ക് ഉറപ്പ് നല്‍കി.</p>
      <p>വിദ്യാര്‍ഥികളുടെ മറ്റ് ആവശ്യങ്ങള്‍ ഐഐടി അധികൃതര്‍ പൂര്‍ണമായി അംഗീകരിച്ചു. എല്ലാ വകുപ്പുകളിലും പരാതി പരിഹാര സെല്‍ രൂപവത്കരിക്കും. മാനസിക സമ്മര്‍ദം ലഘൂകരിക്കാന്‍ വിദഗ്ധരുടെ സേവനം ലഭ്യമാക്കും.</p>
      <p>വിദ്യാര്‍ഥികള്‍ ഉന്നയിച്ച ഈ രണ്ട് ആവശ്യങ്ങളും അംഗീകരിക്കപ്പെട്ടു. ഫാത്തിമ ലത്തീഫിന്റെ ദുരൂഹമരണത്തെക്കുറിച്ച് വിശദമായി ചര്‍ച്ചചെയ്യാമെന്ന ഉറപ്പും ഡീന്‍ നല്‍കിയതോടെയാണ് സമരം പിന്‍വലിക്കുന്നതെന്ന് വിദ്യാര്‍ഥികള്‍ അറിയിച്ചു.</p>
      <p>ഐഐടി മദ്രാസിൽ ഇനി മരണങ്ങൾ ഉണ്ടാകില്ലെന്ന പ്രതീക്ഷയോടെയാണ് നിരാഹാര സമരം അവസാനിപ്പിക്കുന്നതെന്നും പിന്തുണച്ചതിന് വിദ്യാർഥി സമൂഹത്തിനും മാധ്യമങ്ങൾക്കും നന്ദി പറയുന്നതായും വിദ്യാർഥികൾ അറിയിച്ചു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/iit-madras-fathimas-father/835445"/>
        <a href="https://www.deshabhimani.com/news/national/there-sholud-not-be-an-internal-enquery-says-iit-madras/835257"/>
        <a href="https://www.deshabhimani.com/news/kerala/iit-madras-fathima-suicide/834641"/>
        <a href="https://www.deshabhimani.com/news/national/rajanikanth-kamal-hassan-politics/835637"/>
        <a href="https://www.deshabhimani.com/news/national/sea-level-rise-in-india/835602"/>
        <a href="https://www.deshabhimani.com/news/national/jnu-students-protest/835601"/>
        <a href="https://www.deshabhimani.com/news/national/injection-pregnancy/835476"/>
        <a href="https://www.deshabhimani.com/news/national/mobile-companies-charge-increase/835472"/>
        <a href="https://www.deshabhimani.com/news/national/rajyasabha-marshal-uniform/835467"/>
        <a href="https://www.deshabhimani.com/news/national/parliament-jnu/835466"/>
      </related>
    </article>
  </body>
</html>