<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/Xg3v0B/bokhandlerkjeden-notabene-er-konkurs"/>
    <meta property="og:site_name" content="Aftenbladet"/>
    <meta property="article:published_time" content="2019-11-19T13:03:59+00:00"/>
    <meta property="og:title" content="Bokhandlerkjeden Notabene er konkurs"/>
    <meta property="og:description" content="Bokhandlerkjeden Notabene har lenge slitt med å betale kreditorene sine. Nå er kjeden konkurs, melder Dagens Næringsliv."/>
  </head>
  <body>
    <article>
      <h1>Bokhandlerkjeden Notabene er konkurs</h1>
      <h2>Bokhandlerkjeden Notabene har lenge slitt med å betale kreditorene sine. Nå er kjeden konkurs, melder Dagens Næringsliv.</h2>
      <address><time datetime="2019-11-19T13:03:59+00:00">19 Nov 2019, 13:03</time> by <a rel="author">NTB</a></address>
      <slideshow>
        <figure>
          <img src="https://sa.mnocdn.no/images/be11eb2d-6a07-49f8-8cc4-f5d71c321329?fit=crop&amp;h=270&amp;q=80&amp;w=480"/>
          <figcaption>Bokhandlerkjeden Notabene har lenge slitt med å betale kreditorene sine. Nå er kjeden konkurs. Foto: Vidar Ruud / NTB scanpix <br/>Galleri</figcaption>
        </figure>
        <figure>
          <img src="https://sa.mnocdn.no/images/2b736723-413a-4f35-aeb4-87c2b3873337?fit=crop&amp;q=80&amp;w=480"/>
          <figcaption>Bokhandlerkjeden Notabene har lenge slitt med å betale kreditorene sine. Nå er kjeden konkurs. Foto: Vidar Ruud / NTB scanpix <br/>Galleri</figcaption>
        </figure>
      </slideshow>
      <p>Notabene tapte 28,5 millioner kroner før skatt i 2018 etter å ha omsatt for 183 millioner kroner. Året før gikk bokhandlerkjeden så vidt i pluss, <a href="https://www.dn.no/boker/notabene-er-konkurs/2-1-709372">skriver DN</a>.</p>
      <p>Tidligere i år skrev avisen at Notabene hadde 28 inkassokrav på til sammen 1,7 millioner kroner.</p>
      <p>Avisa har fått tilgang til kjennelsen fra byfogden i Oslo. I den står det at bokhandlerkjeden nå har en samlet gjeld på 94 millioner kroner. Kjeden er også oppført med 61 betalingsanmerkninger.</p>
      <p>De totale verdiene i kjeden er ifølge kjennelsen 56 millioner kroner.</p>
      <p>Ifølge årsberetningen fra 2017 hadde Notabene totalt 59 butikker i kjøpesentre og sentralt i større byområder.</p>
      <p>Antallet butikker i kjeden er blitt redusert år for år, og kjeden har nå 47 utsalgssteder, ifølge <a href="https://e24.no/naeringsliv/i/kJxAVA/bokhandelkjeden-notabene-slaar-seg-konkurs">E24</a>.</p>
      <p>Ifølge Oslo byfogdembete slo bokhandlerkjeden seg selv konkurs tirsdag formiddag. Også datterselskapet Boklageret slår seg konkurs.</p>
      <p>Ifølge siste oversikt fra offentlige registre har Notabene 235 ansatte og Boklageret 68 ansatte, men trolig har det tallet gått noe ned i løpet av 2019.</p>
    </article>
  </body>
</html>