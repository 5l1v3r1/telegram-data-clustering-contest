<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821264-u-svecii-zupinili-rozsliduvanna-spravi-assanza-pro-zgvaltuvanna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T13:54:00+00:00"/>
    <meta property="og:title" content="У Швеції зупинили розслідування справи Ассанжа про зґвалтування"/>
    <meta property="og:description" content="Прокуратура Швеції вирішила закрити справу про зґвалтування проти засновника Wikileaks Джуліана Ассанжа."/>
  </head>
  <body>
    <article>
      <h1>У Швеції зупинили розслідування справи Ассанжа про зґвалтування</h1>
      <h2>Прокуратура Швеції вирішила закрити справу про зґвалтування проти засновника Wikileaks Джуліана Ассанжа.</h2>
      <address>
        <time datetime="2019-11-19T13:54:00+00:00">19 Nov 2019, 13:54</time>
      </address>
      <p>Про це повідомляє <a href="https://www.thelocal.se/20191119/swedish-prosecutor-holds-press-conference-in-julian-assange-case">The Local</a>.</p>
      <p>“Шведські прокурори вирішили закрити розслідування про ґвалтування проти Джуілана Ассанжа. Таким чином припиняться розслідування, яке було розпочате у 2010 році”, - йдеться у повідомленні.</p>
      <p>Зазначається, що розслідування стосується подій серпня 2010 року після того як австралієць Ассанж на конференції у Стокгольмі познайомився зі шведською жінкою.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2741233-assanza-ne-ekstraduut-u-krainu-zi-smertnou-karou-mzs-britanii.html">Ассанжа не екстрадують у країну зі смертною карою - МЗС Британії</a>
      </blockquote>
      <p>Як відомо, засновник Wikileaks Джуліан <a href="https://www.ukrinform.ua/tag-assanz">Ассанж</a> був заарештований цьогоріч 11 квітня після семи років, проведених в посольстві Еквадору в Лондоні. Зараз він відбуває термін в 50 тижнів у британській в'язниці за порушення умов звільнення під заставу. Сполучені Штати домагаються видачі Британією Ассанжа за обвинуваченням у незаконній публікації секретних матеріалів, зокрема, імен засекречених джерел, а також у змові з екс-аналітиком армії рядовим Челсі Меннінг в доступі до секретної інформації.</p>
      <p>У Швеції у 2010 році Ассанжа також обвинуватили в сексуальних домаганнях і згвалтуванні. Він все заперечує.</p>
    </article>
  </body>
</html>