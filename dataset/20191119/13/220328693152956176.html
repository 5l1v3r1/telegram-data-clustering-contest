<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/a1-zapochva-da-predlaga-smartfona-lenovo-a6-note-407114.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T13:59:32+00:00"/>
    <meta property="og:title" content="А1 започва да предлага смартфона Lenovo A6 Note"/>
    <meta property="og:description" content="Моделът идва с общо три камери, елегантен дизайн, мощна батерия и голям дисплей"/>
  </head>
  <body>
    <article>
      <h1>А1 започва да предлага смартфона Lenovo A6 Note</h1>
      <address><time datetime="2019-11-19T13:59:32+00:00">19 Nov 2019, 13:59</time> by <a rel="author">Редактори</a></address>
      <ul>
        <li>
          <b>Моделът идва с общо три камери, елегантен дизайн, мощна батерия и голям дисплей</b>
        </li>
      </ul>
      <p>Новият смартфон <a href="https://www.a1.bg/ustroystva/smartfoni/lenovo/a6-note-%D1%85%D0%B5%D0%BD%D0%B4%D1%81%D1%84%D1%80%D0%B8-ttec-rio.4236">Lenovo A6 Note</a> вече е наличен в търговската мрежа на <a href="https://www.a1.bg/bg">А1</a>. Моделът може да бъде закупен в магазините на телекома или онлайн на a1.bg за 1,99 лева на месец или за 29,99 лева в брой с план <a href="https://www.a1.bg/a1-one-unlimited">A1 One Unlimited 5XL</a>.</p>
      <p>Lenovo A6 Note притежава изчистен и елегантен дизайн, следвайки тенденциите на пазара. Дисплеят е с големина от 6.09 инча, със съотношение на страните от 19.5:9. Екранът е IPS LCD с HD+ резолюция, като спрямо екрана той заема 88% от корпуса на устройството. В горната част на дисплея се намира минималистичен отвор с капковидно изрязване, като в него е разположена 5 MP селфи камера. Тя разполага с функции, поддържани от изкуствен интелект, сред които е режимът AI Beauty.</p>
      <p>Двойната камера, разположена на задния панел, включва 13 MP (f/2.0) основен сензор, който заснема изображения с добри детайли, контраст и светлина. Втората камера представлява 2 MP (f/2.4) сензор за дълбочина, като с нейна помощ се добавя „боке” ефект към изображенията. Задната камера разполага с AI функции, поддръжка на HDR технология, режими за снимане на панорамни и портретни изображения, автофокус и режим за заснемане на видео във FHD резолюция с до 30 кадъра в секунда.</p>
      <p>Lenovo A6 Note включва още осемядрен процесор Mediatek MT6762 Helio P22, изграден по 12-нанометрова архитектура и 3 GB оперативна памет. Функциите с изкуствен интелект, които чипсетът предоставя, оптимизират процесите и спомагат за енергийната ефективност на смартфона. Хардуерът се допълва от памет за съхранение от 32 GB, както и PowerVR GE8320 графичен процесор, осигуряващ по-гладко гледане на видео и играене на игри. Паметта за съхранение може да се увеличи с microSD карта до 256 GB. Тя може да се постави в един от трите слота, с които моделът разполага.</p>
      <p>A6 Note е оборудван с голяма батерия с капацитет от 4 000 mAh, с функция за бързо зареждане с до 10 W. Според производителя тя осигурява достатъчен заряд за двудневна работа само с едно зареждане. Смартфонът притежава функция за лицево разпознаване и сензор за пръстови отпечатъци, който е разположен на задния панел на модела. Lenovo A6 Note работи с операционна система Android 9 Pie, която предоставя редица функции за персонализация и удобство в полза на потребителите.</p>
    </article>
  </body>
</html>