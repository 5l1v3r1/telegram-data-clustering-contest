<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/19/beyonce-kislanya-7-evesen-nyert-zenei-dijat/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T13:11:00+00:00"/>
    <meta property="og:title" content="Beyoncé kislánya 7 évesen nyert zenei díjat"/>
    <meta property="og:description" content="Azta! Hatalmas gratula Blue Ivynak!"/>
  </head>
  <body>
    <article>
      <h1>Beyoncé kislánya 7 évesen nyert zenei díjat</h1>
      <h2>Azta! Hatalmas gratula Blue Ivynak!</h2>
      <address><time datetime="2019-11-19T13:11:00+00:00">19 Nov 2019, 13:11</time> by <a rel="author">Rakita Vivi</a></address>
      <p>Beyoncé legnagyobb kislánya,<a href="https://cosmopolitan.hu/szepseg/2018/02/20/nem-hiszed-el-milyen-draga-taskaval-jarkal-beyonce-kislanya/"> <b>Blue Ivy</b></a> még mindig csak 7 éves, de egyre biztosabb, hogy<b> örökölte anyukája tehetségét</b>, hiszen már <b>meg is nyerte az első zenei díját.</b> A Soul Train Award <b>dalszerzés kategóriájában</b> győzedelmeskedett.</p>
      <p>A nyertes szám a <b>Brown Skin Girl</b>, ami Beyoncé<a href="https://cosmopolitan.hu/body_love/2019/06/03/beyonce-oroszlanos-ruhajat-neked-is-latnod-kell/"> Az oroszlánkirály</a> új verziójához írt albumán is megjelent. Blue Ivy pedig nemcsak a dal megírásában, hanem <b>az előadásában is segédkezett</b>, hiszen a szám elején és a végén is vokálozik, és ezt a sort énekli: <i>„brown skin girl, skin just like pearls, best thing in the world, I’d never change it for anybody else.” </i><b>Hallgasd meg</b> te is:</p>
      <figure>
        <iframe src="https://www.youtube.com/embed/RXrhqhW2kiU" width="640" height="360" data-service="Youtube" scrolling="no"/>
      </figure>
      <p>Blue Ivy egyébként bármennyire is tehetséges, azért <b>nem tök egyedül</b> szerezte a Brown Skin Girlt. Beyoncén és rajta kívül még jó páran közreműködtek a szám megszületésénél, így <b>többek között<a href="https://cosmopolitan.hu/sztarhirek/2017/07/12/beyonce-megtiltana-jay-z-nek-a-koncertezest/"> Jay-Z</a> is.</b> Szóval mondhatjuk, hogy egy igazi <b>családi vállalkozás</b> volt.</p>
      <p>A dal Bey szerint arról szól, hogy megmutassák a kislányoknak (első sorban a színes bőrűeknek), hogy <b>ők is lehetnek magabiztosak és gyönyörűek.</b> <i>„Nagyon fontos tudnom, hogy a lányomnak ugyanolyan lehetőségei vannak, mint bárki másnak, ugyanolyan szépnek érezheti magát, és eldöntheti, hogy kiszedi-e a fonatait, vagy sem, kifésüli-e az afrofrizuráját, vagy sem, és ragyoghat a saját, barna bőrében. <b>Az ilyen üzenet közvetítésért zenélek</b>”</i> – nyilatkozta.</p>
      <p>Blue Ivynak amúgy elég <b>mozgalmas éve volt</b>. Szerepelt az <a href="https://cosmopolitan.hu/sztarhirek/2019/07/18/beyonce-uj-klipje-minden-visz/">édesanyjával a Spirit videoklipjében</a>, a <a href="https://cosmopolitan.hu/sztarhirek/2019/09/18/beyonce-eddig-nem-latott-felvetelt-posztolt-az-ikreirol/"><i>Beyoncé Presents: Making the Gift</i> </a>című dokumentumfilmben a fanok láthatták, hogyan veszi fel a stúdióban a Brown Skin Girl rá vonatkozó részeit, sőt az énekesnő másik, <i>Homecoming</i> című doksijában is felbukkant.</p>
    </article>
  </body>
</html>