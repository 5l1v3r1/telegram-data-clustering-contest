<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-svoyiy-pidozri-dbr-zvinuvachuye-poroshenka-u-zaklikah-do-povalennya-samogo-sebe-golovan/"/>
    <meta property="og:site_name" content="Прямий"/>
    <meta property="article:published_time" content="2019-11-19T13:48:00+00:00"/>
    <meta property="og:title" content="У своїй підозрі ДБР звинувачує Порошенка у закликах до повалення самого себе – Головань"/>
    <meta property="og:description" content="Проект підозри Державного бюро розслідувань п’ятому президенту України про його можливий вплив на проведення конкурсу з добору кандидатів для призначення"/>
  </head>
  <body>
    <article>
      <h1>У своїй підозрі ДБР звинувачує Порошенка у закликах до повалення самого себе – Головань</h1>
      <address>
        <time datetime="2019-11-19T13:48:00+00:00">19 Nov 2019, 13:48</time>
      </address>
      <p>
        <b>Проект підозри Державного бюро розслідувань п’ятому президенту України про його можливий вплив на проведення конкурсу з добору кандидатів для призначення Вищої ради правосуддя у березні-травні 2019 року є абсолютною маячнею, оскільки передбачає звинувачення Петра Порошенка у закликах до повалення державної влади.</b>
      </p>
      <p>Про це повідомив адвокат Петра Порошенка <b>Ігор Головань</b> на пресконференції, яку транслював телеканал <b>"Прямий"</b>.</p>
      <p>"Мова йде про те, що у суспільстві обговорюють підозру, якої ніхто не бачив. По-перши, ми бачимо, що мова йде про проект підозри, а по-друге, про інформацію про наявність проекту підозри, оскільки самого проекту ніхто не оприлюднював. Навіть у цих кількох реченнях очевидна абсурдність всіх звинувачень, про які веде мову Державне бюро розслідувань", - зазначив Головань.</p>
      <p>За його словами, у частині 3 статті 109 Кримінального кодексу (Дії, спрямовані на насильну зміну чи повалення конституційного ладу або на захоплення державної влади) мова йде про заклики до повалення конституційної влади.</p>
      <p>"Тобто мова йде про те, що ДБР вважає, що п’ятий президент публічно закликав до повалення самого себе або розповсюджував якісь матеріали з публічними закликами до повалення самого себе, що є абсолютною маячнею і абсурдом. І яка логіка цих дій ДБР? Єдине в мене є припущення, що в когось же збереглися залишки совісті і він намагатиметься саботувати дії керівництва ДБР і пана Портнова що ними керує", - додав адвокат.</p>
      <p>Нагадаємо, вчора <a href="https://prm.ua/kuryam-na-smih-petro-poroshenko-prokomentuvav-pidozru-dbr/">підозру ДБР прокоментував і сам Петро Порошенко</a>, який назвав її юридично безглуздою.</p>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <p>Раніше політолог <a href="https://prm.ua/dbr-stalo-dodatkovo-strukturoyu-do-informatsiynoyi-pr-kampaniyi-portnova-yahno/">Олеся Яхно зазначала, що ДБР стало певною додатково структурою до інформаційної PR-кампанії, яку веде Андрій Портнов</a>.</p>
      <p>До того депутат України VIII скликання ТетянаЧорновол повідомила, що <a href="https://prm.ua/dbr-ne-vikonuye-rishennya-sudu-shhodo-reyestratsiyi-zayav-pro-kriminalni-zlochini-portnova-chornovol/">ДБР не виконує рішень суду, згідно з якими заяву про кримінальні злочини колишнього голови Адміністрації президента часів Януковича Андрія Портнова слід внести до єдиного реєстру судових розслідувань.</a></p>
      <p>Нагадаємо, раніше Чорновол заявляла, що <a href="https://prm.ua/dbr-chornovol-portnov/">ДБР відмовляється порушувати будь-які кримінальні справи проти Портнова</a> і тим самим порушує закон.</p>
      <p>Раніше Чорновол подала заяву у ДБР щодо <a href="https://prm.ua/chornovol-podala-zayavu-u-dbr-shhodo-finansuvannya-lyudmi-portnova-viborchoyi-kampaniyi-zelenskogo/">фінансування людьми Портнова виборчої кампанії президента Володимира Зеленського</a>.</p>
      <related>
        <h4>Схожі новини</h4>
        <a href="https://prm.ua/tse-gidko-aslund-prokomentuvav-pidozru-dbr-poroshenku/"/>
        <a href="https://prm.ua/proekt-pidozri-dbr-ye-politichnim-peresliduvannyam-poroshenka-na-dogodu-rosiyi-friz/"/>
        <a href="https://prm.ua/proyekt-povidomlennya-pro-pidozru-poroshenku-ye-sproboyu-revanshu-parubiy/"/>
      </related>
    </article>
  </body>
</html>