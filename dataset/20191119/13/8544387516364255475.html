<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/5-apps-pou-tha-apogeiosoun-tin-foitiki-sou-zoi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T13:07:05+00:00"/>
    <meta property="og:title" content="5 apps που θα απογειώσουν την φοιτητική σου ζωή!"/>
    <meta property="og:description" content="H φοιτητική ζωή είναι μια ξέγνοιαστη περίοδο η οποία περιλαμβάνει σχολή, νέες φιλίες, ταξίδια, εξόδους και πολλές όμορφες στιγμές. Αυτή την ωραία περίοδο της ζωής σου που ονομάζεται φοιτητική ζωή, μπορεί να την κάνει ακόμη πιο όμορφη η τεχνολογία. Για αυτό τον λόγο επιλέξαμε 5 apps τα οποία θα σε βοηθήσουν πολύ κατά την διάρκεια της φοιτητικής σου ζωής και ίσως και αργότερα! Ας τα δούμε…"/>
  </head>
  <body>
    <article>
      <h1>5 apps που θα απογειώσουν την φοιτητική σου ζωή!</h1>
      <h2>Αpps που θα σου διευκολύνουν τη ζωή!</h2>
      <address><time datetime="2019-11-19T13:07:05+00:00">19 Nov 2019, 13:07</time> by <a rel="author">Marianthi Dovri</a></address>
      <p>H φοιτητική ζωή είναι μια ξέγνοιαστη περίοδο η οποία περιλαμβάνει σχολή, νέες φιλίες, ταξίδια, εξόδους και πολλές όμορφες στιγμές. Αυτή την ωραία περίοδο της ζωής σου που ονομάζεται φοιτητική ζωή, μπορεί να την κάνει ακόμη πιο όμορφη η τεχνολογία. Για αυτό τον λόγο επιλέξαμε 5 apps τα οποία θα σε βοηθήσουν πολύ κατά την διάρκεια της φοιτητικής σου ζωής και ίσως και αργότερα! Ας τα δούμε…</p>
      <h4>1. Splitwise</h4>
      <p>Αυτό το app είναι ιδανικό για φοιτητές που περνούν πολλή ώρα μαζί ή συγκατοικούν, διότι ουσιαστικά χωρίζει τα χρήματα και «θυμάται» ποιος χρωστάει σε ποιον και πόσα χρήματα. Παράλληλα μπορείς να «ξεχρεώσεις» κάποιον φίλο ή φίλη σου πληρώνοντας μέσω του app, αν απλώς συνδέσεις την εφαρμογή με μία PayPal. Το app μπορείς να το κατεβάσεις δωρεάν σε Android και iPhone.</p>
      <h4>2.Alarmy</h4>
      <p>Αν έχεις πρόβλημα με το πρωινό ξύπνημα, τότε το Alarmy είναι εδώ για να σου λύσει τα χέρια και να σε σηκώσει από το κρεβάτι! Και πώς θα σε σηκώσει από το κρεβάτι; Με τον εξής τρόπο: αφότου σε ξυπνήσει με κάποια αρκετά δυνατά ringtones, θα σε βάλει να κάνεις κάποια πράγματα όπως το να λύσεις κάποιες μαθηματικές πράξεις, να βγάλεις φωτογραφίες ή να κουνήσεις το κινητό σου ΠΟΛΛΕΣ φορές προκειμένου να σταματήσει ο ήχος. Στην αρχή ίσως σου φανεί ενοχλητικό, αλλά στο τέλος της ημέρας είναι πολύ βοηθητικό!</p>
      <figure>
        <iframe src="https://giphy.com/embed/OwhrqQmSu36GQ" width="480" height="269" data-service="Giphy" scrolling="no"/>
      </figure>
      <p>
        <a href="https://giphy.com/gifs/no-funny-sleep-OwhrqQmSu36GQ">via GIPHY</a>
      </p>
      <h4>3.Audible</h4>
      <p>Αν δεν έχεις τι να κάνεις όσο περιμένεις το λεωφορείο/τον φίλο σου/στην ουρά του supermarket, τότε μπορείς να κατεβάσεις ένα audiobook και να το ακούσεις. Μάλιστα, μπορεί να βρεις και κάποιο βιβλίο σχετικό με την σχολή σου και έτσι να διαβάζεις όσο κάνεις κάποια δουλειά για το σπίτι για παράδειγμα.</p>
      <h4>4. My Fitness Pal</h4>
      <p>Επειδή το junk food, τα ποτά και τα ξενύχτια (ενίοτε και λόγω διαβάσματος) κλείσαν τα καλύτερα τα σπίτια, είναι πολύ σημαντικό να γυμνάζεσαι και να ελέγχεις τις διατροφικές σου συνήθειες. Αυτό το app μπορείς να το κατεβάσεις σε Android κινητά και iPhone και να ελέγχεις πράγματα για την διατροφή σου, όπως η διατροφική αξία των προϊόντων που καταναλώνεις, αλλά και να βρίσκεις τρόπους εκγύμνασης. Παράλληλα μπορείς να μετράς πόσα βήματα κάνεις ημερησίως, να θέτεις στόχους και να βλέπεις σε γραφήματα αν τους πετυχαίνεις.</p>
      <figure>
        <iframe src="https://giphy.com/embed/1fj7LPAGBMiCfxqtQy" width="384" height="480" data-service="Giphy" scrolling="no"/>
      </figure>
      <p>
        <a href="https://giphy.com/gifs/cute-aww-eyebleach-1fj7LPAGBMiCfxqtQy">via GIPHY</a>
      </p>
      <h4>5. DuoLingo</h4>
      <p>Αν θέλεις να μάθεις τα βασικά από μία ξένη γλώσσα δωρεάν ή ήδη έχεις ξεκινήσει μία νέα γλώσσα και θέλεις να κάνεις λίγη παραπάνω εξάσκηση, τότε κατέβασε αυτό το app και ξεκίνα!</p>
      <h3>Δείτε επίσης: <a href="https://neolaia.gr/2019/10/18/ola-auta-pou-dikaiousai-an-eheis-foititiko-paso/">Όλα αυτά που δικαιούσαι αν έχεις φοιτητικό πάσο!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/10-diasimoi-pou-egkateleipsa-tin-fimi-gia-1-apli-kathimerinotita/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/19/30-idees-gia-diy-thiki-gia-to-smartphone-sou/"/>
        <a href="https://neolaia.gr/neo/diy-menw-spiti"/>
        <a href="https://neolaia.gr/2019/11/19/5-epidomata-pou-dikaiousai-pera-apo-to-taktiko-epidoma/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/thesaloniki-filakisi-10-minon-me-anastoli-sto-foititit/"/>
      </related>
    </article>
  </body>
</html>