<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_socialnij-hlib-u-kiyevi-stane-dostupnishim/938900"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T13:45:00+00:00"/>
    <meta property="og:title" content="Соціальний хліб у Києві стане доступнішим"/>
    <meta property="og:description" content="У столиці відкриють близько 200 точок, де продаватимуть соціальний хліб. Встановлять знижку до 70 відсотків. Щоб допомогти малобезезпечиним киянам міська влада відкриє 200 точок продажу хліба за зниженими цінами. У них також можна буде придбати кондитерські вироби, цукор, чай, каву, какао, ..."/>
  </head>
  <body>
    <article>
      <h1>Соціальний хліб у Києві стане доступнішим</h1>
      <address><time datetime="2019-11-19T13:45:00+00:00">19 Nov 2019, 13:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938900_w_300.jpg?v=0"/>
        <figcaption>У Києві відкриють 200 точок продажу соціального хліба. Фото: today.ua</figcaption>
      </figure>
      <p>У столиці відкриють близько 200 точок, де продаватимуть соціальний хліб. Встановлять знижку до 70 відсотків.</p>
      <p>Щоб допомогти малобезезпечиним киянам міська влада відкриє 200 точок продажу хліба за зниженими цінами. У них також можна буде придбати кондитерські вироби, цукор, чай, каву, какао, борошно, крупи, макаронні вироби, сухі продукти дитячого харчування і харчові концентрати, кавові напої, мед, варення, повидло, джем, безалкогольні напої та гарячі напої - чай та кава. Про це повідомив перший з<a href="https://kyivcity.gov.ua/news/u_stolitsi_pratsyuvatimut_200_tochok_prodazhu_sotsialnogo_khliba__mikola_povoroznik/">аступник голови КМДА Микола Поворозник.</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_de-v-ukrayini-prodayut-najdeshevshe-salo/938860"/>
      </related>
      <p>До соціальних видів хліба за спеціальною системою знижок належить батон нарізний "Київський", житньо-пшеничний подовий "Український" та хліб пшеничний I ґатунку.</p>
      <p>"Йдеться про надання пільговим та непільговим категоріям киян – власникам муніципальної картки "Картка киянина" спеціальних знижок. Розмір знижок для пільгових категорій встановлено від 70% до 25%. Для непільгових категорій власників муніципальної картки киянина на соціальні види хліба діятиме знижка 20%", – зазначив Микола Поворозник.</p>
      <blockquote>Уперше за останні 4 роки у період з липні по жовтень середня <a href="https://gazeta.ua/articles/economics/_ovochi-borschovogo-naboru-podeshevshali-vpershe-za-4-roki/938705">вартість овочів борщового набору знизилася.</a> Найпомітніше подешевшала морква - майже вдвічі.</blockquote>
    </article>
  </body>
</html>