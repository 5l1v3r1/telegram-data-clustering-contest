<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/246975/appa-400-000-contracte-de-asigurari-de-sanatate-in-vigoare-in-romania-la-finalul-lunii-iunie-2019.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T13:48:01+00:00"/>
    <meta property="og:title" content="APPA: Doar 400.000 contracte de asigurari de sanatate erau in vigoare in Romania la finalul lunii iunie 2019"/>
    <meta property="og:description" content="In Romania, incidenta afectiunilor si a bolilor grave continua sa fie semnificativa. De exemplu, conform statisticilor, aproape 15.000 de cazuri noi de cancer au fost identificate doar in primele 3 luni din acest an, precum si aproximativ 17.000 de cazuri noi de diabet zaharat, 6.500 de cazuri de infectii interioare, dar si 3.000 de cazuri noi de tuberculoza, potrivit Asociatiei pentru Promovarea Asigurarilor (APPA)."/>
  </head>
  <body>
    <article>
      <h1>APPA: Doar 400.000 contracte de asigurari de sanatate erau in vigoare in Romania la finalul lunii iunie 2019</h1>
      <address><time datetime="2019-11-19T13:48:01+00:00">19 Nov 2019, 13:48</time> by <a rel="author">Marius Alexandru Stanciu</a></address>
      <p>
        <b>In Romania, incidenta afectiunilor si a bolilor grave continua sa fie semnificativa. De exemplu, conform statisticilor, aproape 15.000 de cazuri noi de cancer au fost identificate doar in primele 3 luni din acest an, precum si aproximativ 17.000 de cazuri noi de diabet zaharat, 6.500 de cazuri de infectii interioare, dar si 3.000 de cazuri noi de tuberculoza, potrivit Asociatiei pentru Promovarea Asigurarilor (APPA).</b>
      </p>
      <p>Aceasta <b>incidenta crescuta a problemelor medicale in randul populatiei</b>, alaturi de <b>problemele grave din sistemul de sanatate public</b>, dar si <b>interesul in crestere pentru asigurarile private de sanatate</b> sunt doar cateva dintre motivele care au determinat APPA sa lanseze, pe 18 noiembrie, <b>Totul despre asigurarile de sanatate</b> - <b>o campanie nationala de informare </b>dedicata asigurarilor de sanatate.</p>
      <p>Aproape 15.000 de cazuri noi de cancer, 6.500 de infectii interioare si 17.000 de cazuri noi de diabet zaharat, in primele 3 luni ale anului.</p>
      <p>In perioada ianuarie - martie 2019, s-au inregistrat 14.989 de cazuri noi de cancer (incidenta fiind de 312,5 la 100.000 de locuitori), comparativ cu 15.832 cazuri noi de cancer in aceeasi perioada a anului 2018 (cand s-a raportat o incidenta de 328,1 la 100.000 de locuitori), arata datele publicate de Centrul National de Statistica si Informatica in Sanatatea Publica - Institutul National de Sanatate Publica, Ministerul Sanatatii.</p>
      <p>Numarul bolnavilor de cancer ramasi in evidenta in perioada ianuarie-martie 2019 a fost de 496.244 fata de 477.206 in aceeasi perioada a anului 2018. De asemenea, in perioada ianuarie-martie 2019, au fost inregistrate 6.484 de cazuri noi de infectii interioare, dar si 2.987 de bolnavi de tuberculoza (comparativ cu 3.067 de bolnavi de tuberculoza in aceeasi perioada a anului 2018).</p>
      <p>
        <a href="https://www.wall-street.ro/articol/Social/246586/cozman-arps-nu-avem-o-strategie-nationala-de-preventie-a-sinuciderii.html">Citeste si:<br/>Cozman, ARPS: Nu avem o strategie nationala de preventie a sinuciderii</a>
      </p>
      <figure>
        <img src="https://img.wall-street.ro/image_thumbs/thumbs/4ec/4ec3a1f7f8a06b9005a3cf871a5ee4c9-400x250-00-65.jpg?v=1573306197"/>
      </figure>
      <p>Desi in scadere, si cazurile de diabet zaharat continua sa fie raportate intr-un numar important. In perioada ianuarie - martie 2019 (fara Bucuresti, care nu a raportat date), s-au inregistrat 16.923 cazuri noi de diabet zaharat (incidenta fiind de 352,9 la 100.000 locuitori) comparativ cu 19.691 cazuri noi de diabet zaharat (408,1 la 100.000 locuitori) in aceeasi perioada a anului 2018.</p>
      <p>Numarul bolnavilor ramasi in evidenta in perioada ianuarie-martie 2019 a fost de 975.463 fata de 1.051.481 in aceeasi perioada din 2018.</p>
      <h3>Doar 400.000 contracte de asigurare de sanatate sunt in vigoare</h3>
      <p>Politele de asigurari de sanatate se situeaza pe un trend ascendent in Romania, dupa cum indica si datele financiare publicate de ASF. Astfel, asigurarile de sanatate au cumulat, la finalul primului semestru din 2019, prime brute subscrise in valoare de aproximativ 205 milioane de lei, <b>in crestere cu aproximativ 24% fata de aceeasi perioada a anului trecut.</b></p>
      <p>Numarul contractelor in vigoare la finalul lunii iunie 2019 la nivelul intregii piete a asigurarilor de sanatate se situa la 401.149, in crestere cu aproximativ 18% fata de numarul contractelor in vigoare la finalul lunii iunie 2018.</p>
      <p>
        <a href="https://www.wall-street.ro/articol/Politic/246534/premierul-a-numit-in-functie-trei-secretari-de-stat-la-justitie-sanatate-si-fonduri-europene.html">Citeste si:<br/>Premierul a numit in functie trei secretari de stat</a>
      </p>
      <figure>
        <img src="https://img.wall-street.ro/image_thumbs/thumbs/0f0/0f0675be5448d008b522ff34fbf35487-400x250-00-65.jpg?v=1573202164"/>
      </figure>
      <p>De altfel, <b>unul dintre cele mai intalnite beneficii de protectie financiara acordat de angajatorii romani este reprezentat de asigurarile private de sanatate</b>, arata datele Mercer Marsh Benefits. Programele de beneficii medicale asigura angajatilor protectia financiara pentru costurile cu serviciile medicale, preluand din presiunea financiara.</p>
      <p>Tocmai de aceea, asigurarea de sanatate este unul dintre cele mai dorite beneficii de catre angajati. Conform unui studiu desfasurat in 2018, <b>5 din 10 angajati declara ca s-ar simti motivati la locul de munca daca ar primi ca beneficiu un astfel de produs.</b></p>
      <p>In acest context, APPA lanseaza Totul despre asigurarile de sanatate, o campanie de informare dedicata asigurarilor de sanatate. Proiectul se va desfasura in doua etape: 18-30 noiembrie 2019, respectiv 15-31 ianuarie 2020.</p>
      <p>
        <a href="https://www.wall-street.ro/articol/Politic/246178/ministrul-propus-al-sanatatii-prima-criza-care-trebuie-rezolvata-este-cea-a-rezidentilor.html">Citeste si:<br/>Ministrul propus al sanatatii: Prima criza este cea a rezidentilor</a>
      </p>
      <figure>
        <img src="https://img.wall-street.ro/image_thumbs/thumbs/745/745e09c6082b4cb8bfea6168200cc83b-400x250-00-65.jpg?v=1572338668"/>
      </figure>
      <footer>Sursa foto: carballo / Shutterstock</footer>
    </article>
  </body>
</html>