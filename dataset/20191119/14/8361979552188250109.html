<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskogo-zaprosili-na-zustrich-vishegradskoji-chetvirki-novini-ukrajini-50054422.html"/>
    <meta property="og:site_name" content="НВ"/>
    <meta property="article:published_time" content="2019-11-19T14:03:00+00:00"/>
    <meta property="og:title" content="Прем'єр Чехії запросив Зеленського на зустріч Вишеградської четвірки"/>
    <meta property="og:description" content="Прем'єр-міністр Чехії Андрей Бабіш запросив президента України Володимира Зеленського відвідати зустріч Вишеградської четвірки у Празі."/>
  </head>
  <body>
    <article>
      <h1>Прем'єр Чехії запросив Зеленського на зустріч Вишеградської четвірки</h1>
      <h2>Прем'єр-міністр Чехії Андрей Бабіш запросив президента України Володимира Зеленського відвідати зустріч Вишеградської четвірки у Празі.</h2>
      <address>
        <time datetime="2019-11-19T14:03:00+00:00">19 Nov 2019, 14:03</time>
      </address>
      <p>Про це повідомили у прес-службі глави Української держави.</p>
      <p>«Ми говорили з паном президентом, що Вишеградська четвірка має свою вагу, свій голос у межах Євросоюзу. Ми активні. І ми будемо дуже вдячні, якщо пан президент відвідає нас у Празі, коли ми головуватимемо», — сказав Бабіш на спільній прес-конференції під час візиту до Києва.</p>
      <p>Читайте також:<br/><a href="https://nv.ua/ukr/ukraine/politics/zelenskiy-ta-babish-zustrich-video-novini-ukrajini-50054312.html">&amp;nbspЗеленський зустрівся в Києві з прем'єром Чехії Бабішем — відео</a></p>
      <p>За словами Зеленського, Україна та Чехія домовилися посилити взаємодію в межах роботи Вишеградської групи.</p>
      <p>«Впевнений, що досвід інтеграції цих держав до ЄС буде для нас дуже корисним», — заявив Зеленський.</p>
      <p>До Вишеградської групи входять Польща, Чехія, Угорщина та Словаччина. Країни Вишеградської групи стоять в опозиції до деяких аспектів нинішньої політики ЄС, зокрема стосовно прийняття нелегальних мігрантів та біженців.</p>
    </article>
  </body>
</html>