<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/iwakeimidis-pros-peda-eyxomai-anebasete-a-113553.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-19T14:02:00+00:00"/>
    <meta property="og:title" content="Γ. Ιωακειμίδης προς νέο ΔΣ ΠΕΔΑ: «Εύχομαι να ανεβάσετε ακόμη πιο ψηλά τον πήχη…»"/>
    <meta property="og:description" content="Σε μια λιτή και σύντομης διάρκειας εκδήλωση, ο απερχόμενος Πρόεδρος της Περιφερειακής Ένωσης Δήμων Αττικής, Γιώργος Ιωακειμίδης, Δήμαρχος Νίκαιας - Αγ. Ι. Ρέντη, καλωσόρισε στην Π.Ε.Δ.Α. τους εκλεγέντες, κατά τη χθεσινή συνεδρίαση του Δ.Σ., Γιώργο Μαρκόπουλο, Δήμαρχο Γαλατσίου, Πρόεδρο και Αναστάσιο Μαυρίδη, Δήμαρχο Λυκόβρυσης-Πεύκης, Γενικό Γραμματέα, τους συνεχάρη για την ανάληψη των καθηκόντων τους, τους διαβεβαίωσε για την αμέριστη συμπαράσταση του στο έργο τους κι ακολούθως, αφού αποχαιρέτισε το προσωπικό της Ένωσης αποχώρησε.                                                                "/>
  </head>
  <body>
    <article>
      <h1>Γ. Ιωακειμίδης προς νέο ΔΣ ΠΕΔΑ: «Εύχομαι να ανεβάσετε ακόμη πιο ψηλά τον πήχη…»</h1>
      <address>
        <time datetime="2019-11-19T14:02:00+00:00">19 Nov 2019, 14:02</time>
      </address>
      <p>Σε μια λιτή και σύντομης διάρκειας εκδήλωση, ο απερχόμενος Πρόεδρος της Περιφερειακής Ένωσης Δήμων Αττικής, Γιώργος Ιωακειμίδης, Δήμαρχος Νίκαιας - Αγ. Ι. Ρέντη, καλωσόρισε στην Π.Ε.Δ.Α. τους εκλεγέντες, κατά τη χθεσινή συνεδρίαση του Δ.Σ., Γιώργο Μαρκόπουλο, Δήμαρχο Γαλατσίου, Πρόεδρο και Αναστάσιο Μαυρίδη, Δήμαρχο Λυκόβρυσης-Πεύκης, Γενικό Γραμματέα, τους συνεχάρη για την ανάληψη των καθηκόντων τους, τους διαβεβαίωσε για την αμέριστη συμπαράσταση του στο έργο τους κι ακολούθως, αφού αποχαιρέτισε το προσωπικό της Ένωσης αποχώρησε.                                                                </p>
      <p>Η δήλωση του απερχόμενου Προέδρου της Π.Ε.Δ.Α, Γιώργου Ιωακειμίδη:</p>
      <p>«Με τη χθεσινή εκλογή του νέου Προέδρου της ΠΕΔΑ κ. Γ. Μαρκόπουλου έκλεισε ο κύκλος της δικής μου Προεδρίας μετά από δύο χρόνια στην ΠΕΔΑ.</p>
      <p>Νομίζω ότι δουλεύοντας σκληρά εγώ και οι συνεργάτες μου καταφέραμε να αναβαθμίσουμε την Ένωση, να την αναδείξουμε για πρώτη φορά στη συνείδηση των Αυτοδιοικητικών της Αττικής – και όχι μόνο – ως θεσμό που πολλά μπορεί να προσφέρει στην Αυτοδιοίκηση.</p>
      <p>Θα θέλαμε να είχαμε κριθεί μόνο από το έργο μας και την αυτοδιοικητική μας άποψη. Δεν τα καταφέραμε αλλά συνεχίζουμε πιστεύοντας στις αξίες μας.</p>
      <p>Εύχομαι ο νέος Πρόεδρος και τα μέλη του Διοικητικού Συμβουλίου να ανεβάσουν ακόμα πιο ψηλά τον πήχη και να ανταποκριθούν στις προκλήσεις των απορριμμάτων, της κλιματικής αλλαγής και όλων των μεγάλων προβλημάτων που έχουμε μπροστά μας.</p>
      <p>Εγώ θα είμαι δίπλα τους να βοηθήσω με όλες μου τις δυνάμεις γιατί δεν είναι μία προσωπική μας υπόθεση αλλά αφορά τη ζωή και την καθημερινότητα όλων των δημοτών μας.</p>
      <p>Καλή Επιτυχία!»</p>
    </article>
  </body>
</html>