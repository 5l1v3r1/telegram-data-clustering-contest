<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/19/igaz-tortenetet-dolgoz-fel-ladj-ly-elso-jatekfilmje-a-nyomorultak"/>
    <meta property="og:site_name" content="euronews"/>
    <meta property="article:published_time" content="2019-11-19T14:00:39+00:00"/>
    <meta property="og:title" content="Igaz történetet dolgoz fel Ladj Ly első játékfilmje, A nyomorultak"/>
    <meta property="og:description" content="A nyomorultak számos verziója után most mozikba kerül Ladj Ly első játékfilmje, ami a XXI. század elejére aktualizálja az alapművet."/>
  </head>
  <body>
    <article>
      <h1>Igaz történetet dolgoz fel Ladj Ly első játékfilmje, A nyomorultak</h1>
      <address><time datetime="2019-11-19T14:00:39+00:00">19 Nov 2019, 14:00</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/76/36/1280x720_cmsv2_081116c1-9749-5fa7-8ea6-e92b43fd7dfc-4307636.jpg"/>
      </figure>
      <p>A nyomorultak számos verziója után most mozikba kerül Ladj Ly első játékfilmje, ami a XXI. század elejére aktualizálja az alapművet, Victor Hugo 1862-ben megjelent regényét.</p>
      <p>A 39 éves francia filmrendező igaz történetet dolgoz fel. Az időpont 2008. A helyszín Párizs egyik keleti elővárosa, Montfermeil. A téma egy rendőri túlkapás, ami egy fekete bőrű kiskamaszt ért.</p>
      <p>A Croisette-en elsöprő sikert aratott a film tavasszal, és a z sűri díját is elnyerte. Az Euronews a Cannes-i Filmfesztiválon készített interjút a rendezővel.</p>
      <p>Ladj Ly szerint azért fontos a film, amit készített, mert megmutatja, mi zajlik Franciaországban jelenleg is a sárgamellényesek demonstrációin. A külvárosokban az utóbbi húsz év így telt, általános a rendőri erőszak, állítja a rendező. Ladj Ly reméli, hogy a francia elnök, Emmanuel Macron is megnézi a filmet, és szembesül a valósággal.</p>
      <p>Ladj Ly nem véletlenül választotta helyszínül Montfermeilt, maga is ebben a párizsi külvárosban született, hosszú időn át megtapasztalta a szegénységet.</p>
      <p>Ahogy a történet is megtörtént eseményeken alapul, az egész film hangulata a mai valóságot tükrözi.</p>
      <p>Ladj Ly a külvárosiak kollektív életérzését akarta megmutatni. A Kourtrajmé épületegyüttest 1996-ban hozták létre, a legtöbben már több mint 20 éve itt laknak, meséli a rendező, aki büszke arra, hogy maláj származású, és sikerült megvalósítani álmát, hogy filmrendező legyen.</p>
      <p>A nyomorultak nem csak Cannes-ban aratott sikert, a december 7-én kiosztandó Európai Filmdíjra is jelölték.</p>
    </article>
  </body>
</html>