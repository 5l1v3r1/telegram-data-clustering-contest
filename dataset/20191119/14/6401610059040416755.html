<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/intermediair-publiceert-stuntelend-onderzoek-en-stelt-dat-de-werkvloer-niet-genderneutraal-genoeg-is/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T14:00:12+00:00"/>
    <meta property="og:title" content="Intermediair publiceert ‘mannen en vrouwen’-onderzoek en vindt werkvloer niet genderneutraal genoeg"/>
    <meta property="og:description" content="Intermediair publiceerde vandaag de onderzoeksresultaten over de arbeidsmarkt waarin een statistische analyse is gedaan van de resultaten van duizenden deelnemers en de resultaten zijn opgesplitst in de door Intermediair gewenste categorieën. Zoals de categorieën mannen en vrouwen. Volgens het onderzoek is “de huidige situatie op de arbeidsmarkt verre van genderneutraal. Ondanks het propaganderen […] van gelijke behandeling van man en vrouw.” Ja, ja, want als er verschillen worden gevonden dan is de reden daarvoor het gebrek aan ‘gelijke behandeling van man en vrouw’, zo suggereert Intermediair. Volgens het onderzoek verdienen mannen in alle sectoren méér dan vrouwen, maar wat de precieze redenen zijn voor de waargenomen ‘loonkloof tussen de sekses’ weet echter niemand. Het is namelijk slechts een attitude-onderzoek, gecombineerd met wat gegevens over werk en inkomen. Daardoor is het beantwoorden van een causale vraag zoals ‘waarom is er een verschil gevonden?’ eigenlijk niet mogelijk, toch suggereert Intermedair…"/>
  </head>
  <body>
    <article>
      <h1>Intermediair publiceert ‘mannen en vrouwen’-onderzoek en vindt werkvloer niet genderneutraal genoeg</h1>
      <address><time datetime="2019-11-19T14:00:12+00:00">19 Nov 2019, 14:00</time> by <a rel="author">Teunis Dokter</a></address>
      <p>
        <b>Intermediair publiceerde vandaag de onderzoeksresultaten over de arbeidsmarkt waarin een statistische analyse is gedaan van de resultaten van duizenden deelnemers en de resultaten zijn opgesplitst in de door </b>
        <a href="https://www.intermediair.nl/personal-finance/salaris/salariskloof-blijft-groeien">
          <b>Intermediair</b>
        </a>
        <b> gewenste categorieën. Zoals de categorieën mannen en vrouwen. Volgens het onderzoek is “de huidige situatie op de arbeidsmarkt verre van genderneutraal. Ondanks het propaganderen […] van gelijke behandeling van man en vrouw.”</b>
      </p>
      <p>Ja, ja, want als er verschillen worden gevonden dan is de reden daarvoor het gebrek aan ‘gelijke behandeling van man en vrouw’, zo suggereert Intermediair.</p>
      <p>Volgens het onderzoek verdienen mannen in alle sectoren méér dan vrouwen, maar wat de precieze redenen zijn voor de waargenomen ‘loonkloof tussen de sekses’ weet echter niemand. Het is namelijk slechts een attitude-onderzoek, gecombineerd met wat gegevens over werk en inkomen. Daardoor is het beantwoorden van een causale vraag zoals ‘waarom is er een verschil gevonden?’ eigenlijk niet mogelijk, toch suggereert Intermedair het antwoord te weten.</p>
      <p>Intermediair stelt namelijk dat de loonkloof ontstaat omdat ‘mensen niet gelijk worden behandeld’. Zo schrijft de organisatie het volgende:</p>
      <blockquote>“De huidige situatie op de arbeidsmarkt blijkt verre van genderneutraal. Ondanks het propaganderen door de overheid en in toenemende mate ook het bedrijfsleven van gelijke behandeling van man en vrouw. Maar dat is slechts een deel van het verhaal. De sekseverschillen zitten diep ingebakken in onze cultuur, zo blijkt uit het attitude-onderzoek in dit NSO.”</blockquote>
      <p>Ook stelt Intermediair dat zowel mannen en vrouwen elkaar andere eigenschappen toedichten. Dit betekent  dus dat zowel mannen en vrouwen erkennen dat er verschillen zijn tussen de sekses, maar waarom die verschillen zo worden waargenomen weet niemand. Behalve dan dat mannen en vrouwen er anders uitzien en dus wellicht ook echt anders zijn. Maar, Intermediair vult het antwoord alvast voor u in (terwijl dat dus wetenschappelijk gezien niet mogelijk is).  De reden is ‘de cultuur':</p>
      <blockquote>“Zowel mannen als vrouwen zijn van mening dat vrouwen beter dan mannen oog hebben voor details, ruimte laten aan anderen, open zijn over de eigen gevoelens, rekening houden met anderen, eigen fouten toegegeven en teamwerk stimuleren. Mannen zijn bijvoorbeeld beter in het aanhouden van de grote lijnen, het nemen van risico’s, het nemen van harde beslissingen, het opkomen voor eigenbelang, het tonen van dominant gedrag.”</blockquote>
      <p>Jammer genoeg blijft het onderzoek verder in gebreke bij het bespreken van het precieze probleem van de gevonden verschillen en zijn de methode en de resultaten niet in te zien via de website van Intermediair. Zogezegd publiceren vrijwel alle mainstream media op dit moment dus de resultaten van een onderzoek waarvan de betrouwbaarheid en validiteit eigenlijk niet kan worden vastgesteld. Tenzij die media dan wél het volledige onderzoeksrapport en de data in handen hebben, maar dat betwijfel ik.</p>
    </article>
  </body>
</html>