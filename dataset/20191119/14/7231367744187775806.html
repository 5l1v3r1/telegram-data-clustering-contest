<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/terna-accordato-finanziamento-da-bei-per-e490-mln/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T14:27:46+00:00"/>
    <meta property="og:title" content="Terna: accordato finanziamento da BEI per €490 mln"/>
    <meta property="og:description" content="L’accordo prevede l’erogazione di due tranche a tasso fisso, con durata pari a circa 22 anni cadauna: la prima è prevista a giugno 2020 per €147 mln allo 0,717%; la seconda è prevista a giugno 2020 per €343 mln allo 0,78%."/>
  </head>
  <body>
    <article>
      <h1>Terna: accordato finanziamento da BEI per €490 mln</h1>
      <h2>L’accordo prevede l’erogazione di due tranche a tasso fisso, con durata pari a circa 22 anni cadauna: la prima è prevista a giugno 2020 per €147 mln allo 0,717%; la seconda è prevista a giugno 2020 per €343 mln allo 0,78%.</h2>
      <address><time datetime="2019-11-19T14:27:46+00:00">19 Nov 2019, 14:27</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Terna e la Banca Europea per gli Investimenti (BEI) hanno siglato un accordo per un finanziamento da 490 milioni di euro a sostegno di investimenti per migliorare l’affidabilità e la qualità della rete elettrica.</p>
      <p>Per la prima volta nella storia dei rapporti fra Terna e la Banca, il finanziamento è dedicato agli “investimenti di rinnovo”: la sostituzione di asset e singoli componenti, adottando le più moderne soluzioni in termini di miglior ecocompatibilità con l’ambiente ospitante.</p>
      <p>In tal modo i finanziamenti complessivi in essere tra Terna e la BEI salgono a 2,15 miliardi.</p>
      <p>L’accordo prevede l’erogazione di due tranche a tasso fisso, ognuna con durata pari a circa 22 anni. La prima è prevista a giugno 2020 per un ammontare di 147 milioni di euro a tasso fisso pari a 0,717%; la seconda è prevista a marzo 2021 per un ammontare di 343 milioni di euro, con tasso fisso pari a 0,78%.</p>
      <p>Il prestito è caratterizzato da durata più lunga e da costi più competitivi rispetto a quelli di mercato, e rientra nella politica di ottimizzazione della struttura finanziaria di Terna e nei principali filoni di finanziamento della BEI nel campo energetico e ambientale.</p>
    </article>
  </body>
</html>