<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/sports/serxio-koke-o-proin-paiktis-tou-ari-synelifthi-gia-diakinisi-narkotikon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T14:20:37+00:00"/>
    <meta property="og:title" content="Σέρχιο Κόκε : Ο πρώην παίκτης του Άρη συνελήφθη για διακίνηση ναρκωτικών"/>
    <meta property="og:description" content="Μετά από επιχείρηση της ισπανικής αστυνομίας, ο πρώην παίκτης του Άρη, Σέρχιο Κόκε συνελήφθη για συμμετοχή σε κύκλωμα ναρκωτικών"/>
  </head>
  <body>
    <article>
      <h6 class="kicker">Θεωρείται ότι είχε ηγετικό ρόλο</h6>
      <h1>Σέρχιο Κόκε : Ο πρώην παίκτης του Άρη συνελήφθη για διακίνηση ναρκωτικών</h1>
      <h2>Μετά από επιχείρηση της ισπανικής αστυνομίας, ο πρώην παίκτης του Άρη, Σέρχιο Κόκε συνελήφθη για συμμετοχή σε κύκλωμα ναρκωτικών</h2>
      <address><time datetime="2019-11-19T14:20:37+00:00">19 Nov 2019, 14:20</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η ισπανική Αστυνομία προχώρησε σήμερα (19/11) στη σύλληψη 20 ατόμων για συμμετοχή στη διακίνηση ναρκωτικών ουσιών μεταξύ αυτών και ο πρώην ποδοσφαιριστής του Άρη, Σέρχιο Κόκε.</p>
      <p>Ο πρώην επιθετικός των κίτρινων θεωρείται μέλος εγκληματικής οργάνωσης και διακίνησης ναρκωτικών και συνελήφθη από τις αρχές. Σύμφωνα με τα ισπανικά ΜΜΕ και πιο συγκεκριμένα με το elconfidencial.com, ο Κόκε συνελήφθη, με τις αρχές να θεωρούν ότι είχε και ηγετικό ρόλο στο κύκλωμα.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Αξίζει να σημειωθεί ότι η επιχείρηση της ισπανικής αστυνομίας σε Σεβίλλη, Μάλαγα και Γρανάδα ήταν μεγάλη, με περισσότερους από 150 αστυνομικούς να συμμετέχουν, ενώ προχώρησε στην κατάσχεση ενός τόνου χασίς αλλά και όπλων.</p>
      <p>«Ο παλιός ποδοσφαιριστής συνελήφθη σε μια επιχείρηση της Αστυνομίας όπου βρέθηκε ένας τόνος χασίς και όπλα. Στην επιχείρηση της Αστυνομίας συμμετέχουν 150 αστυνομικοί», αναφέρει χαρακτηριστικά το δημοσίευμα, ενώ αναφέρεται ότι οι έρευνες των αρχών συνεχίζονται, καθώς θεωρούν ότι υπάρχουν κι άλλοι που εμπλέκονται στο κύκλωμα διακίνησης ναρκωτικών.</p>
      <p>Πέρα από τον Κόκε φέρεται να εμπλέκεται και ένα από τα αδέρφια του Ισπανού πρώην επιθετικού του Άρη.</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>