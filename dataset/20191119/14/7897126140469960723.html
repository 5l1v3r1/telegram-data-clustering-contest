<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995466-zhez-az-anda-mektep-rten-p-640-adam.html"/>
    <meta property="og:site_name" content="zakon.kz"/>
    <meta property="article:published_time" content="2019-11-19T14:29:00+00:00"/>
    <meta property="og:title" content="Жезқазғанда мектеп өртеніп, 640 адам эвакуацияланды"/>
    <meta property="og:description" content="Құрбан болған және зардап шеккен адамдар жоқ."/>
  </head>
  <body>
    <article>
      <h1>Жезқазғанда мектеп өртеніп, 640 адам эвакуацияланды</h1>
      <h2>Құрбан болған және зардап шеккен адамдар жоқ.</h2>
      <address>
        <time datetime="2019-11-19T14:29:00+00:00">19 Nov 2019, 14:29</time>
      </address>
      <p><b>Жезқазғанда мектептің электр сымынан от шығып, ғимараттан 640 адам эвакуацияланды</b>, деп хабарлайды <a href="https://kaz.zakon.kz/">Zakon.kz</a> ҚР ІІМ Төтенше жағдайлар комитетіне сілтеме жасап.</p>
      <blockquote>- 19 қарашада сағат 11: 39 шамасында өртке қарсы қызмет бөліміне Жезқазған қаласының №3 орта мектебінде өрт болғаны туралы хабарлама келіп түсті. Өрт сөндірушілер оқиға орнына келген кезде еңбек кабинеті отқа оранған: жонғыш станоктар, жиһаздар, ағаш еден мен терезе жақтауларын от шалған. Өрт 12: 03 уақытында ауыздықталып, ол 12: 10-да толықтай сөндірілді. Өрт аумағы 60 шаршы метрді құрады. Өрт сөндіру қызметі келгенге дейін 640 адам эвакуацияланды, оның 540-ы оқушылар, - делінген хабарламада.</blockquote>
      <p>Құрбан болған және зардап шеккен адамдар жоқ.</p>
      <blockquote>- Алдын-ала болжам бойынша, от электр сымның тұйықталуынан шыққан. Өрт сөндіруге Қарағанды ​​облысы ТЖД-ның 4 өрт сөндіру техникасы және 15 адамы жұмылдырылды. Полиция қызметкерлері мектеп аумағын қоршауға алды, - деп хабарлады комитеттегілер.</blockquote>
    </article>
  </body>
</html>