<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/totnym-nabelqza-zamestnik-na-pochetino-1407720.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T14:27:00+00:00"/>
    <meta property="og:title" content="Тотнъм набеляза заместник на Почетино"/>
    <meta property="og:description" content="Шефовете на Тотнъм вече гледат към бъдещето на треньорския пост при „шпорите“ Като основен кандидат да замени Маурисио Почетино в Северен Лондон за момента изглежда наставникът на РБ Лайпциг Юлиан Нагелсман"/>
  </head>
  <body>
    <article>
      <h1>Тотнъм набеляза заместник на Почетино</h1>
      <address><time datetime="2019-11-19T14:27:00+00:00">19 Nov 2019, 14:27</time> by <a rel="author">Sportlive.bg</a></address>
      <p>Шефовете на Тотнъм вече гледат към бъдещето на треньорския пост при „шпорите“. Като основен кандидат да замени <a href="https://www.sportlive.bg/tags/47745">Маурисио Почетино</a> в Северен Лондон за момента изглежда наставникът на РБ Лайпциг Юлиан Нагелсман.</p>
      <p>Аржентинският треньор е под сериозно напрежение след серията от слаби резултати, в които Тотнъм спечелиха едва 3 от първите си 12 мача в първенството. „Шпорите“ са вече на 11 точки зад намиращия се на 4-то място Манчестър Сити, а същевременно загубиха в Шампионската лига с катастрофалното 2:7 от Байерн Мюнхен и бяха елиминирани от Карабао Къп от Колчестър. От своя страна, <a href="https://www.sportlive.bg/tags/57605">Нагелсман</a> показва все по-сериозно израстване като наставник и резултатите говорят за това. 32-годишният специалист класира Хофенхайм в Шампионската лига, като завърши в топ 4 в два поредни сезона. През настоящата кампания Нагелсман застана начело на РБ Лайпциг, като тимът се наслаждава на отличен старт на сезона в Бундеслигата и в момента се намира на второто място в класирането.</p>
      <p>Ако искат да подпишат с Нагелсман обаче, <a href="https://www.sportlive.bg/tags/6855">Тотнъм</a> ще трябва да се преборят с много сериозна конкуренция. От Байерн Мюнхен харесват много наставника, като има вариант да потърсят точно него за постоянен мениджър след края на сезона. Манчестър Юнайтед също е един от тимовете, които следят ситуацията с Нагелсман.<i><a href="https://www.sportlive.bg/worldfootball/england/Pochetino-na-razgovor-s-Levi-igrachite-na-Totnym-iskat-nov-menidzhyr-1407702.html"> А ето какво се случи на срещата между Почетино и президента на Тотнъм Даниел Леви.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Real-dava-lyubimec-na-Zidan-i-golqma-suma-na-Totnym-za-Hari-Kejn-1407478.html"/>
        <a href="https://www.sportlive.bg/worldfootball/england/Inter-ima-favorit-za-zamestnik-na-Shkriniar-1407142.html"/>
        <a href="https://www.sportlive.bg/worldfootball/germany/Bajern-(Myunhen)-veche-ima-nov-favorit-za-trenxor-no-sled-kraq-na-sezona-1405548.html"/>
        <a href="https://www.sportlive.bg/worldfootball/england/Totnym-si-haresa-half-na-Roma-1405397.html"/>
        <a href="https://www.sportlive.bg/bgfootball/bgfootballother/Berbatov-shte-mozhe-da-byde-trenxor-do-20-dni-shte-se-uchi-ot-Pochetino-no-shte-pochaka-za-Yunajted-1406117.html"/>
      </related>
    </article>
  </body>
</html>