<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/home-secretary-dg-jailed-on-inmates-inhuman-situation-262635"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-19T14:24:19+00:00"/>
    <meta property="og:title" content="कैदियों की अमानवीय स्थित पर गृह सचिव, डीजी जेल तलब"/>
    <meta property="og:description" content="प्रदेश की जेलों में कैदियों की अमानवीय स्थिति पर कड़ा संज्ञान लिए हुए हाइकोर्ट ने गृह सचिव व डीजी जेल को 20 नवबर को तलब किया है। मुख्य न्यायाधीश एल नारायण स्वामी व न्यायाधीश ज्योत्सना रिवाल दुआ की खंडपीठ ने इन अधिकारियों को यह स्पष्ट करने के आदेश दिए कि इन्होंने 19 मार्च को अनुपालना सबन्धी आदेशों की स्टेटस रिपोर्ट दायर क्यों नहीं की। प्रदेश उच्च न्यायालय ने पुलिस महानिदेशक जेल को प्रत्येक जिला के सत्र न्यायाधीशों व जिला आयुक्तों के साथ मिलकर संबंधित जेलों का निरीक्षण करने व सजा काट रहे कैदियों की रहन सहन संबंधी स्थिति हाईकोर्टके समक्ष रिपोर्ट के माध्यम से दाखिल करने के आदेश दिए थे। यह निरीक्षण 6 सप्ताह के भीतर करने को कहा गया था। कोर्ट ने जेल वाइज विस्तृत रिपोर्ट जेलों की आंतरिक स्थिति को दुरुस्त करने बाबत उठाये जाने वाले सुझावों सहित दाखिल करने के आदेश जारी किए थे। न्यायालय पुलिस महानिदेशक जेल को प्रदेश की सभी जेलों का दौरा करने व विस्तृत रिपोर्ट जेल वाइज दाखिल करने के आदेश जारी किए थे। इसके अलावा हाई कोर्ट ने जेल में सजा काट रहे कैदियों के उपचार व उन्हें अच्छा भोजन मुहैया करवाने बावत उठाए गए कदमों की जानकारी…"/>
  </head>
  <body>
    <article>
      <h1>कैदियों की अमानवीय स्थित पर गृह सचिव, डीजी जेल तलब</h1>
      <address><time datetime="2019-11-19T14:24:19+00:00">19 Nov 2019, 14:24</time> by <a rel="author">jaswal</a></address>
      <p>प्रदेश की जेलों में कैदियों की अमानवीय स्थिति पर कड़ा संज्ञान लिए हुए हाइकोर्ट ने गृह सचिव व डीजी जेल को 20 नवबर को तलब किया है। मुख्य न्यायाधीश एल नारायण स्वामी व न्यायाधीश ज्योत्सना रिवाल दुआ की खंडपीठ ने इन अधिकारियों को यह स्पष्ट करने के आदेश दिए कि इन्होंने 19 मार्च को अनुपालना सबन्धी आदेशों की स्टेटस रिपोर्ट दायर क्यों नहीं की। प्रदेश उच्च न्यायालय ने पुलिस महानिदेशक जेल को प्रत्येक जिला के सत्र न्यायाधीशों व जिला आयुक्तों के साथ मिलकर संबंधित जेलों का निरीक्षण करने व सजा काट रहे कैदियों की रहन सहन संबंधी स्थिति हाईकोर्टके समक्ष रिपोर्ट के माध्यम से दाखिल करने के आदेश दिए थे। यह निरीक्षण 6 सप्ताह के भीतर करने को कहा गया था। कोर्ट ने जेल वाइज विस्तृत रिपोर्ट जेलों की आंतरिक स्थिति को दुरुस्त करने बाबत उठाये जाने वाले सुझावों सहित दाखिल करने के आदेश जारी किए थे। न्यायालय पुलिस महानिदेशक जेल को प्रदेश की सभी जेलों का दौरा करने व विस्तृत रिपोर्ट जेल वाइज दाखिल करने के आदेश जारी किए थे। इसके अलावा हाई कोर्ट ने जेल में सजा काट रहे कैदियों के उपचार व उन्हें अच्छा भोजन मुहैया करवाने बावत उठाए गए कदमों की जानकारी देने वाली एक्शन टेकन रिपोर्ट भी न्यायालय के समक्ष दाखिल करने को कहा था। न्यायालय ने यह आदेश जनहित में दायर याचिका की सुनवाई के पश्चात पारित किए। मामले पर सुनवाई 20 नवम्बर को होगी। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Home secretary, DG jailed on inmates' inhuman situation</p>
    </article>
  </body>
</html>