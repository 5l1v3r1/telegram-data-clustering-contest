<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426035/oktw-trofes-ploysies-se-selhnio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T14:45:02+00:00"/>
    <meta property="og:title" content="Οκτώ τροφές πλούσιες σε σελήνιο"/>
    <meta property="og:description" content="Το σώμα μας χρειάζεται πολλά μεταλλικά στοιχεία για να παραμείνει υγιές και το σελήνιο είναι ένα από αυτά."/>
  </head>
  <body>
    <article>
      <h1>Οκτώ τροφές πλούσιες σε σελήνιο</h1>
      <address>
        <time datetime="2019-11-19T14:45:02+00:00">19 Nov 2019, 14:45</time>
      </address>
      <p>
        <b>Το σώμα μας χρειάζεται πολλά μεταλλικά στοιχεία για να παραμείνει υγιές και το σελήνιο είναι ένα από αυτά.<br/>Χρειαζόμαστε ίχνη αυτής της βασικής ουσίας επειδή παίζει ρόλο στην ανάπτυξη των τριχών. Αλλά η υπερβολική ή και η πολύ μικρή ποσότητα κατανάλωσης τροφών που περιέχουν σελήνιο μπορεί να προκαλέσει προβλήματα υγείας.</b>
      </p>
      <p><b>Τι είναι το σελήνιο;</b><br/>Το σελήνιο είναι ένα μέταλλο που βοηθά στην ενίσχυση του ανοσοποιητικού συστήματος. Διατηρεί το σώμα νεανικό και το μυαλό αιχμηρό. Στον ιατρικό τομέα, είναι γνωστό ως σημαντικό θρεπτικό συστατικό στην καταπολέμηση του καρκίνου.</p>
      <p>Η υπερβολική κατανάλωση σεληνίου όμως, μπορεί να προάγει τον διαβήτη. Αυτό οφείλεται στο γεγονός ότι το σελήνιο έχει συσχετισμό με αυξημένο σάκχαρο στο αίμα. Πριν από τη λήψη ενός συμπληρώματος σεληνίου ή την κατανάλωση περισσότερων τροφών πλούσιων σε σελήνιο για την απώλεια μαλλιών, φροντίστε να ρωτήσετε πρώτα το γιατρό σας.</p>
      <p><b>Οφέλη που παίρνουμε από το σελήνιο</b><br/>Ακολουθώντας μια διατροφή επαρκή σε σελήνιο, μπορείτε να αποκομίσετε όλα τα οφέλη του. Ενισχύει την αντοχή σας στην ασθένεια, βελτιώνοντας την ποιότητα της ροής του αίματος. Είναι ένα εξαιρετικό μέταλλο που μειώνει τη φλεγμονή και τις βλάβες από τις ελεύθερες ρίζες.</p>
      <p><b>Μπορεί να βοηθήσει στην επιβράδυνση των σημείων γήρανσης</b><br/>Το σελήνιο μπορεί να είναι γνωστό για την καταπολέμηση του καρκίνου και την υπεράσπισή σας από τις καρδιακές παθήσεις, αλλά μπορεί επίσης να σας διατηρήσει νέους επιβραδύνοντας τα σημάδια της γήρανσης. Επίσης, βοηθάει στην αποφυγή του άγχους.</p>
      <p>Ακόμη και οι ηλικιωμένοι που λαμβάνουν σελήνιο μπορούν να επωφεληθούν από τις αντιγηραντικές ιδιότητές του. Αυξάνει επίσης τη γνωστική λειτουργία και τη μνήμη.</p>
      <p><b>Διατηρεί τον θυρεοειδή σας υγιή</b><br/>Γνωρίζατε ότι υπάρχει σχέση μεταξύ του μεταβολισμού του θυρεοειδούς και της έλλειψης σεληνίου;</p>
      <p>Αυτό συμβαίνει επειδή το σελήνιο λειτουργεί ως καταλύτης κατά τη διάρκεια της παραγωγής ενεργών θυρεοειδικών ορμονών.</p>
      <p>Το σελήνιο διατηρεί τον θυρεοειδή ομαλό, ο οποίος με τη σειρά του ρυθμίζει πολλές από τις λειτουργίες του σώματος. Στην πραγματικότητα, η τριχόπτωση είναι ένα από τα συμπτώματα του υπερθυρεοειδισμού και του υποθυρεοειδισμού. Μπορεί να παρατηρήσετε άλλα σωματικά συμπτώματα που σχετίζονται με έναν ανθυγιεινό θυρεοειδή, όπως προβλήματα ύπνου, αιφνίδια απώλεια ή αύξηση βάρους, λήθαργο και απώλεια όρεξης.</p>
      <p>Μπορείτε να αποφύγετε όλα αυτά απλά καταναλώνοντας τροφές πλούσιες σε σελήνιο.</p>
      <p><b>Βοηθά στην ενίσχυση του ανοσοποιητικού σας συστήματος</b><br/>Αυτό το ορυκτό βοηθά στην καταστροφή κυττάρων όγκου, ενώ παράλληλα παράγει αντισώματα.</p>
      <p>Η απλή παρουσία σεληνίου σας κάνει γενικότερα υγιέστερους. Αν έχετε αρκετό από αυτό το ορυκτό, τα κύτταρά σας θα είναι λιγότερο πιθανό να καταστραφούν και θα είναι επίσης ικανά να αναπαραχθούν γρήγορα.</p>
      <p>Αντίθετα, όσοι έχουν έλλειψη σεληνίου έχουν περισσότερες πιθανότητες να υποφέρουν από ιογενείς λοιμώξεις.</p>
      <p>Το σώμα τους μπορεί να προκαλέσει μη φυσιολογική ανοσοαπόκριση. Ακόμα και ακίνδυνοι ιοί μπορούν να αποτελέσουν απειλή.</p>
      <p><b>Οκτώ είδη τροφίμων που είναι πλούσια σε σελήνιο</b><br/>Ενώ η απώλεια μαλλιών είναι ένας από τους δείκτες της ανεπάρκειας σεληνίου, μπορεί ακόμα να είναι δύσκολο να πούμε αν πραγματικά λείπει αυτό το ορυκτό από τον οργανισμό σας. Αλλά ο καλύτερος τρόπος για να βεβαιωθείτε ότι όλα είναι ισορροπημένα είναι να προσέξετε τι τρώτε και να διατηρήσετε έναν υγιεινό τρόπο ζωής.</p>
      <p><b>1. Βραζιλιάνικα φιστίκια</b><br/>Οι ξηροί καρποί της Βραζιλίας συσχετίζονται συχνότερα με το σελήνιο, απλά λόγω του υψηλού περιεχομένου του.</p>
      <p>1 ουγκιά φυστίκια Βραζιλίας (που είναι σε ποσότητα περίπου 6 έως 8) περιέχει 544 mcg σεληνίου.</p>
      <p>Αυτό είναι πάνω από 100% DV.</p>
      <p>Μπορείτε επίσης να δοκιμάσετε και άλλους ξηρούς καρπούς, που είναι πλούσιοι σε σελήνιο, όπως κάσιους, μικτούς ξηρούς καρπούς και καρύδια.</p>
      <p><b>2. Πουλερικά</b><br/>Το κοτόπουλο και η γαλοπούλα είναι και τα δύο πολύ νόστιμα. Αλλά το σημαντικότερο από όλα, είναι πολύ θρεπτικά. Βεβαιωθείτε ότι τα μαγειρεύετε σωστά και θα πάρετε αρκετό σελήνιο. Το στήθος κοτόπουλου ψητό, για παράδειγμα, μπορεί να παρέχει 39% της συνιστώμενης ημερίσιας δόσης σεληνιου (Σ.Η.Δ.).</p>
      <p>Ο μηρός του κοτόπουλου μπορεί να εξυπηρετήσει μέχρι και το 36% των ημερήσιων αναγκών του σεληνίου.</p>
      <p><b>3. Ψάρια: Τόνος</b><br/>Τα ψάρια γενικά είναι μια καλή πηγή σεληνίου. Όμως, ο τόνος έχει τη μεγαλύτερη περιεκτικότητα σε σελήνιο, με 155% DV ανά 100g τόνου. Άλλες επιλογές περιλαμβάνουν το σκουμπρί με 63% και τον ξιφία με 83% της Σ.Η.Δ.</p>
      <p><b>4.Θαλασσινά: Στρείδια</b><br/>Η κατανάλωση θαλασσινών αποτελεί μία πολύ καλή επιλογή για ανθρώπους που θέλουν να πάρουν περισσότερο σελήνιο στο σύστημά τους.</p>
      <p>Τα στρείδια μπορούν να σας δώσουν έως και 220% της Σ.Η.Δ. Μπορείτε επίσης να δοκιμάσετε να φάτε αστακούς με 89% της Σ.Η.Δ., γαρίδες με 60% της Σ.Η.Δ. και καλαμάρι με 63% της Σ.Η.Δ.</p>
      <p><b>5. Ψωμί ολικής αλέσεως</b><br/>Το ψωμί ολικής αλέσεως περιέχει περίπου το 58% των ημερήσιων αναγκών του σεληνίου.</p>
      <p><b>6. Χοιρινό</b><br/>Το κοτόπουλο και η γαλοπούλα είναι καλές πηγές πρωτεϊνών και το ίδιο ισχύει και για το χοιρινό. Αλλά ξέρατε ότι είναι επίσης πλούσιο σε σελήνιο; Μπορεί να παρέχει 74% της Σ.Η.Δ. ανά 100g.</p>
      <p><b>7. Βόειο κρέας και Αρνί</b><br/>Και μιλώντας για πρωτεΐνες, το βόειο κρέας και το αρνί είναι επίσης καλές πηγές σεληνίου. Περιέχουν περίπου 64% Σ.Η.Δ. σεληνίου σε 100g.</p>
      <p><b>8. Αυγά</b><br/>Τα αυγά μπορεί να μην είναι πλούσια σε σελήνιο όπως τα άλλα τρόφιμα, αλλά η κατανάλωση ενός αυγού περιέχει περίπου 21% της Σ.Η.Δ. σελήνιο.</p>
      <p>Εξοπλίστε τον οργανισμό σας με τροφές πλούσιες σε σελήνιο, ένα πολύ σημαντικό θρεπτικό συστατικό για τον οργανισμό μας!</p>
      <p>Πηγή: iator.gr</p>
    </article>
  </body>
</html>