<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health/_rodina-poltavki-tetyani-lugovoyi-prosit-dopomogi-na-himioterapiyu/938910"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T14:13:00+00:00"/>
    <meta property="og:title" content="Родина полтавки Тетяни Лугової просить допомоги на хіміотерапію"/>
    <meta property="og:description" content="У полтавки Тетяни Лугової знайшли саркому четвертої стадії. На хіміотерапію треба близько 150 тис. грн. Симптоми хвороби почалися кілька місяців тому. У Тетяни сильно боліла голова. Про це Gazeta.ua розповіли родичі жінки. &quot;Дійшло до того, що вдень мама пила по 5 пігулок від ..."/>
  </head>
  <body>
    <article>
      <h1>Родина полтавки Тетяни Лугової просить допомоги на хіміотерапію</h1>
      <address><time datetime="2019-11-19T14:13:00+00:00">19 Nov 2019, 14:13</time> by <a rel="author">Анна ЛАКИЗА</a></address>
      <figure>
        <img src="https://static2.gazeta.ua/img2/cache/preview/938/938910_w_300.jpg?v=0"/>
        <figcaption>Полтавка Тетяна Лугова має саркому четвертої стадії. На хіміотерапію треба 150 тис. грн. Фото: надане Дмитром Луговим</figcaption>
      </figure>
      <p>У полтавки<b> Тетяни Лугової</b> знайшли саркому четвертої стадії. На хіміотерапію треба близько 150 тис. грн.</p>
      <p>Симптоми хвороби почалися кілька місяців тому. У Тетяни сильно боліла голова. Про це <a href="https://gazeta.ua/">Gazeta.ua</a> розповіли родичі жінки.</p>
      <p>"Дійшло до того, що вдень мама пила по 5 пігулок від головного болю. Я наполіг зробити детальніше обстеження. МРТ (магнітно-резонансна томографія. - <a href="https://gazeta.ua/">Gazeta.ua</a>) показало позамозкову пухлину. Полтавські лікарі порадили зробити МРТ з контрастом. Після цього пояснили, що пухлина доброякісна. У мого товариша була схожа проблема. Він порадив звернутися в київський Інститут нейрохірургії. Там підтвердили діагноз. 5 листопада мамі зробили операцію з видалення пухлини, пройшла без ускладнень. Вирізану пухлину віддали на гістологію. Через тиждень аналіз показав, що вона злоякісна, що це саркома четвертої стадії. Може давати рецидиви. Тому необхідна хіміотерапія", - розповів <b>Дмитро Луговий</b>, син Тетяни Володимирівни.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_obijmaye-oberezhno-rozumiye-scho-nastyusha-hvora-batki-blagayut-dopomogti-zibrati-groshi-na-operaciyu/938425"/>
      </related>
      <p>Родина вже витратила більше 50 тис. грн на операцію з видалення пухлини і післяопераційний період. Хіміотерапію робитимуть протягом наступних кількох місяців в Інституті нейрохірургії. На лікування треба щонайменше 150 тис. грн. Далі - променева терапія.</p>
      <p>
        <b>Реквізити для допомоги:</b>
      </p>
      <p>
        <b>Карта Приватбанку: 5168 7573 9029 2201 (Луговий Дмитро Григорович, син)</b>
      </p>
      <blockquote><a href="https://gazeta.ua/articles/regions/_onkohvorij-poltavci-potribna-dopomoga/937222">Мешканці Полтави Юлії Волощук необхідна допомога у зборі коштів на лікування.</a> Жінка хворіє на Лімфому Ходжкіна, про яку дізналася у 2018 році.</blockquote>
    </article>
  </body>
</html>