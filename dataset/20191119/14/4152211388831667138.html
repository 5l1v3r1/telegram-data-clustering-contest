<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/591545/%E0%A6%AA%E0%A6%BE%E0%A6%81%E0%A6%9A-%E0%A6%AE%E0%A6%BE%E0%A6%B8-%E0%A6%A7%E0%A6%B0%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%B8%E0%A7%8E-%E0%A6%AC%E0%A6%BE%E0%A6%AC%E0%A6%BE-%E0%A6%86%E0%A6%9F%E0%A6%95"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-19T14:33:00+00:00"/>
    <meta property="og:title" content="পাঁচ মাস ধরে ধর্ষণের অভিযোগ, সৎবাবা আটক"/>
    <meta property="og:description" content="ধামরাইয়ে পাঁচ মাস ধরে ১৪ বছর বয়সের কিশোরীকে ধর্ষণের অভিযোগে সৎ বাবা শামিমকে (৪৫) আটক করেছে পুলিশ। মঙ্গলবার (১৯ নভেম্বর) দুপুরে তাকে আদালতে পাঠানো হয়েছে। সে পৌর এলাকার পাঠানতলা মহল্লার তায়েব আলীর ছেলে। মামলা সূত্র জানায়, কিশোরীর মায়ের সঙ্গে দুই বছর আগে শামীমের বিচ্ছেদ হয়। এরপরও শামীম..."/>
  </head>
  <body>
    <article>
      <h1>পাঁচ মাস ধরে ধর্ষণের অভিযোগ, সৎবাবা আটক</h1>
      <address><time datetime="2019-11-19T14:33:00+00:00">19 Nov 2019, 14:33</time> by <a rel="author">সাভার প্রতিনিধি</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2015/12/28/bfad2af095cd97a9b153ddf1c4223f49-.jpg"/>
      </figure>
      <p>ধামরাইয়ে পাঁচ মাস ধরে ১৪ বছর বয়সের কিশোরীকে ধর্ষণের অভিযোগে সৎ বাবা শামিমকে (৪৫) আটক করেছে পুলিশ। মঙ্গলবার (১৯ নভেম্বর) দুপুরে তাকে আদালতে পাঠানো হয়েছে। সে পৌর এলাকার পাঠানতলা মহল্লার তায়েব আলীর ছেলে।</p>
      <p>মামলা সূত্র জানায়, কিশোরীর মায়ের সঙ্গে দুই বছর আগে শামীমের বিচ্ছেদ হয়। এরপরও শামীম প্রায়ই ওই বাড়িতে যাতায়াত করতো। ওই কিশোরীর মা ধামরাই এলাকায় একটি খাবার হোটেলে চাকরি করতেন। সেই সুযোগে কিশোরীকে বাসায় একা পেয়ে শামীম পাঁচ মাস ধরে ধর্ষণ করে আসছিল।</p>
      <p>ভুক্তভোগী কিশোরী তার মায়ের কাছে ঘটনা সম্পর্কে জানানোর পর মঙ্গলবার সকালে থানায় একটি মামলা দায়ের করেন তার মা। পরে পুলিশ শামীমকে আটক করে।</p>
      <p>ধামরাই থানার ভারপ্রাপ্ত র্কমকর্তা (ওসি) দীপক চন্দ্র সাহা বলেন, ‘কিশোরীকে উদ্ধার করে স্বাস্থ্য পরীক্ষার জন্য ঢাকা মেডিক্যাল কলেজ হাসপাতালের ওয়ান স্টপ ক্রাইসিস সেন্টারে পাঠানো হয়েছে।’</p>
      <p> </p>
      <p> </p>
      <footer>/এএইচ/</footer>
    </article>
  </body>
</html>