<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653883/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T14:35:00+00:00"/>
    <meta property="og:title" content="Росіянам заборонять купувати сільгоспземлю — уповноважений Зеленського"/>
    <meta property="og:description" content="У законі про скасування мораторію на ринок землі до другого читання пропишуть заборону росіянам або компаніям, серед власників або засновників якої є громадяни РФ, купувати сільгоспземлі після відкриття ринку."/>
  </head>
  <body>
    <article>
      <h1>Росіянам заборонять купувати сільгоспземлю — уповноважений Зеленського</h1>
      <address>
        <time datetime="2019-11-19T14:35:00+00:00">19 Nov 2019, 14:35</time>
      </address>
      <p>У законі про скасування мораторію на ринок землі до другого читання пропишуть заборону росіянам або компаніям, серед власників або засновників якої є громадяни РФ, купувати сільгоспземлі після відкриття ринку.</p>
      <p>Про це в інтерв'ю <a href="https://interfax.com.ua/">"Інтерфакс-Україна"</a> заявив уповноважений президента Зеленського із земельних питань Роман Лещенко.</p>
      <p>"До цього моменту - ніяких іноземців. Росіяни взагалі не обговорюються. Це країна-агресор, вони ні за яких обставин не будуть купувати землю. Якщо за якимись механізмами десь з'являться росіяни, ми здійснюватимемо спецконфіскацію на користь держави", - підкреслив він.</p>
      <p>
        <b>Нагадаємо:</b>
      </p>
      <p>Раніше Лещенко заявив, що компроміс із питання граничної концентрації сільгоспземлі в одних руках після зняття мораторію на її продаж <a href="https://www.epravda.com.ua/news/2019/11/18/653851/">знайдуть</a> після дискусій з усіма учасниками процесу.</p>
      <p>
        <i>13 листопада, Верховна Рада проголосувала  в першому читанні за законопроєкт <a href="http://w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10"><b>2178-10</b></a>, який<a href="https://www.epravda.com.ua/news/2019/11/13/653662/"> скасовує заборону на продаж </a><a href="https://www.epravda.com.ua/news/2019/11/13/653662/">земель</a> сільськогосподарського призначення.</i>
      </p>
      <p>
        <i>Згідно з законом концентрація землі у власності визначена на рівні 35% ОТГ, 8% області та 0,5% країни.</i>
      </p>
      <p><b>Знати більше</b>: <a href="https://www.epravda.com.ua/publications/2019/11/16/653788/">"Спартанці", "медвечуківці", "соросята", "єжовщина" і не тільки: депутатські "перли" про земельну реформу</a></p>
      <p>
        <a href="https://www.epravda.com.ua/publications/2019/11/13/653650/">Рада голосує за ринок землі: чи вдалось Зеленському вмовити "своїх"</a>
      </p>
    </article>
  </body>
</html>