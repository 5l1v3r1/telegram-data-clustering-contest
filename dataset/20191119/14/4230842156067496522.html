<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-subsydiyi-po-novomu-hto-otrymaye-ta-na-shho-gotovi-ukrayintsi-zarady-vyplat/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T14:13:13+00:00"/>
    <meta property="og:title" content="Субсидії по-новому: хто отримає та на що готові українці заради виплат"/>
    <meta property="og:description" content="Хто має право на субсидії, кому вона більше не світить, і як українці дурять державу."/>
  </head>
  <body>
    <article>
      <h1>Субсидії по-новому: хто отримає та на що готові українці заради виплат</h1>
      <address>
        <time datetime="2019-11-19T14:13:13+00:00">19 Nov 2019, 14:13</time>
      </address>
      <p>Хто має право на субсидії, кому вона більше не світить, і як українці дурять державу.</p>
      <p>Українці масово отримують субсидії вже четвертий рік. Їх запровадили після різкого подорожчання газу.</p>
      <p>З наступного року треба буде, як кажуть, заслужити державну допомогу. Змінюються правила нарахування субсидій.</p>
      <blockquote>Тобто, на комуналку ви маєте витрачати п’яту частину ваших доходів. Якщо на піввідсотка менше – субсидії не буде.</blockquote>
      <p>Прем’єр Гончарук намагається заспокоїти 4 млн тих, хто отримує субсидії.</p>
      <p>Розібратися у складній системі розрахунків може далеко не кожен. Але є українці, яким це під силу. Тамара Герасимівна – економіст з сорокарічним стажем. Вона каже: <b>на місцях виплати розраховують не завжди правильно</b>. А відтак, їй доводиться платити за комуналку щоразу більше.</p>
      <p>До відділів соцзабезпечення завжди кілометрові черги.</p>
      <p>
        <b>Читайте: <a href="https://fakty.com.ua/ua/ukraine/20191111-yak-otrymaty-subsydiyu-vse-shho-potribno-znaty/">Як отримати субсидію: все, що потрібно знати</a></b>
      </p>
      <p>Але серед них багато і тих, кому не потрібна державна допомога. Вони тільки прикидаються бідними. У хід йде все: приховування майна та доходів, реєстрація подружжя за різними адресами, фіктивні розлучення.</p>
      <p>Другу квартиру нерідко здавали, отримуючи і субсидію, і орендну плату.</p>
      <p><b>Претендувати на субсидії не можуть люди</b>, у яких квартири понад 120 квадратів чи будинки, більші за 200. А також власники автівок менше п’ятирічного віку. Ті, хто за рік купив щось дорожче за 50 тис. грн. І безробітні, які не стоїть на обліку в центрі зайнятості.</p>
      <p>Органи соцзахисту нині мають доступ до багатьох електронних реєстрів і баз даних. Тож обдурити їх стає дедалі складніше.</p>
      <figure>
        <iframe src="https://www.youtube.com/embed/Gxnkkzmwrr8" width="560" height="315" data-service="Youtube" scrolling="no"/>
      </figure>
      <p>Але трапляються і складні ситуації. Дорослі діти масово з’їжджають на орендовані квартири, не змінюючи місця реєстрації. Через це батьки не можуть отримати субсидію.</p>
      <blockquote>Держава дедалі більше намагається економити на субсидіях для своїх громадян.</blockquote>
      <p>Цього року уряд зменшив так звані соціальні нормативи. Тобто кількість квадратних метрів і кубів газу, які людям допомагають оплачувати. Колишній віце-прем’єр Павло Розенко, який чотири роки тому запроваджував систему субсидій, вважає це рішення помилковим.</p>
      <p>Але, якщо подивитися на європейський досвід, Україна – ще дуже щедра в порівнянні з сусідами. Субсидії є в багатьох державах, але умови їх надання значно жорсткіші.</p>
      <p>В Естонії комуналка може з’їдати майже половину доходів. В Чехії також плата чималенька.</p>
      <p>Факти ICTV раніше писали про те,</p>
    </article>
  </body>
</html>