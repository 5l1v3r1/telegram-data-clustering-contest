<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/karty_graficzne/amd_radeon_pro_w5700_nowa_karta_graficzna_dla_profesjonalistow"/>
    <meta property="og:site_name" content="PurePC"/>
    <meta property="article:published_time" content="2019-11-19T14:00:01+00:00"/>
    <meta property="og:title" content="AMD Radeon Pro W5700 - nowa karta graficzna dla profesjonalistów"/>
    <meta property="og:description" content="AMD oficjalnie zapowiedziało pierwszą profesjonalną kartę graficzną wykorzystującą 7 nm litografię i architekturę RDNA - mowa o Radeon Pro W5700. Więcej na PurePC.pl."/>
  </head>
  <body>
    <article>
      <h1>AMD Radeon Pro W5700 - nowa karta graficzna dla profesjonalistów</h1>
      <address><time datetime="2019-11-19T14:00:01+00:00">19 Nov 2019, 14:00</time> by <a rel="author">Damian Marusiak</a></address>
      <figure>
        <img src="https://www.purepc.pl/files/Image/m165/27519.jpg"/>
      </figure>
      <p>AMD w tym roku przerzuciło się na 7 nm proces technologiczny - najpierw w przypadku Radeona VII, później dokładając do tego nową architekturę RDNA w postaci pierwszych dedykowanych kart graficznych Radeon RX 5700 oraz Radeon RX 5700XT. Później zapowiedziano mniejsze układy bazujące na rdzeniach Navi 14. Dotychczas jednak nie doczekaliśmy się zapowiedzi żadnej profesjonalnej karty, która bazowałaby na usprawnionej w wielu stopniach architekturze RDNA. Dzisiaj amerykańska firma oficjalnie zapowiada nowy układ graficzny Radeon Pro W5700, który będzie należał do rodziny Navi oraz wykorzysta wspomnianą architekturę. Układ przygotowano z myślą o pracy z programach zajmujących się m.in. modelowaniem trójwymiarowym czy renderowaniem. Będzie także konkurencją dla układu NVIDIA Quadro RTX 4000, choć bez wsparcia dla Ray Tracingu.</p>
      <h3>💬 AMD zapowiedziało wprowadzenie na rynek nowej profesjonalnej karty - Radeon Pro W5700. Układ wykorzystuje 7 nm proces technologiczny oraz architekturę RDNA.</h3>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_0_b.jpg"/>
      </figure>
      <p>Dość nieoczekiwanie firma AMD wprowadza na rynek pierwszy profesjonalny układ Radeon Pro, wykorzystujący zarówno 7 nm proces technologiczny jak również architekturę RDNA. Ściślej mówiąc mowa o Radeonie Pro W5700. Wykorzystuje on rdzeń graficzny Navi 10, choć zoptymalizowany pod kątem zastosowań typowo powiązanych ze stacjami roboczymi - projektowaniem, renderowaniem czy modelowaniem trójwymiarowym. Pod względem ilości dostępnych bloków, Radeon Pro W5700 prezentuje się identycznie jak Radeon RX 5700 - posiada 36 aktywnych bloków Compute Units, co przekłada się na 2304 procesory strumieniowe oraz 64 jednostki ROP plus dodatkowo 144 jednostki teksturujące.</p>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_1_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_2_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_3_b.jpg"/>
      </figure>
      <p>AMD Radeon Pro W5700 wyposażono w 8 GB pamięci VRAM GDDR6 na magistrali 256-bitowej, co przekłada się na przepustowość rzędu 448 GB/s. Efektowne taktowanie pamięci GDDR6 osiąga z kolei 14 000 MHz. Taktowanie bazowe rdzenia wynosi 1183 MHz z możliwością podniesienia do maksymalnie 1930 MHz. Producent przyznaje, że taka wartość jest najwyższą, możliwą do osiągnięcia, ale w przeważającej części taktowanie w trybie Boost będzie balansować w przedziale 1630-1880 MHz. Współczynnik TDP układu wynosi 205W, z kolei do zasilania konieczne będzie podpięcie wtyczek 6 pin + 8 pin.</p>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_4_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_5_b.jpg"/>
      </figure>
      <table bordered="">
        <tr>
          <td>Specyfikacja</td>
          <td>Radeon Pro W5700</td>
          <td>Radeon Pro WX8200</td>
          <td>Radeon Pro WX7100</td>
          <td>Quadro RTX 4000</td>
        </tr>
        <tr>
          <td>Architektura</td>
          <td>RDNA (Navi)</td>
          <td>GCN 5.0 (Vega)</td>
          <td>GCN 4.0 (Polaris)</td>
          <td>Turing</td>
        </tr>
        <tr>
          <td>Litografia</td>
          <td>7 nm</td>
          <td>14 nm</td>
          <td>14 nm</td>
          <td>12 nm</td>
        </tr>
        <tr>
          <td>Powierzchnia chipu</td>
          <td>251 mm²</td>
          <td>486 mm²</td>
          <td>232 mm²</td>
          <td>445 mm²</td>
        </tr>
        <tr>
          <td>Ilość tranzystorów</td>
          <td>10,3 mld</td>
          <td>12,5 mld</td>
          <td>5,7 mld</td>
          <td>10,8 mld</td>
        </tr>
        <tr>
          <td>Procesory strumieniowe</td>
          <td>2304</td>
          <td>3584</td>
          <td>2304</td>
          <td>2304</td>
        </tr>
        <tr>
          <td>ROP</td>
          <td>64</td>
          <td>64</td>
          <td>32</td>
          <td>64</td>
        </tr>
        <tr>
          <td>Taktowanie bazowe</td>
          <td>1183 MHz</td>
          <td>1100 MHz</td>
          <td>900 MHz</td>
          <td>1215 MHz</td>
        </tr>
        <tr>
          <td>Taktowanie Turbo</td>
          <td>Do 1930 MHz</td>
          <td>Do 1500 MHz</td>
          <td>Do 1243 MHz</td>
          <td>1540 MHz</td>
        </tr>
        <tr>
          <td>Pamięć VRAM</td>
          <td>8192 MB GDDR6</td>
          <td>8192 MB HBM2</td>
          <td>8192 MB GDDR5</td>
          <td>8192 MB GDDR6</td>
        </tr>
        <tr>
          <td>Szyna pamięci</td>
          <td>256-bit</td>
          <td>2048-bit</td>
          <td>256-bit</td>
          <td>256-bit</td>
        </tr>
        <tr>
          <td>Przepustowość</td>
          <td>448 GB/s</td>
          <td>512 GB/s</td>
          <td>224 GB/s</td>
          <td>416 GB/s</td>
        </tr>
        <tr>
          <td>Taktowanie pamięci</td>
          <td>14 000 MHz</td>
          <td>1600 MHz</td>
          <td>7000 MHz</td>
          <td>13 000 MHz</td>
        </tr>
        <tr>
          <td>TDP</td>
          <td>205W</td>
          <td>230W</td>
          <td>130W</td>
          <td>160W</td>
        </tr>
        <tr>
          <td>Cena w dniu premiery</td>
          <td>799 USD</td>
          <td>999 USD</td>
          <td>799 USD</td>
          <td>899 USD</td>
        </tr>
      </table>
      <p>Karta AMD Radeon Pro W5700 posiada także bogate zaplecze portów - na śledziu znajdziemy nie tylko port USB typu C (dostarczający do 15W energii), ale także aż pięć złączy mini DisplayPort 1.4 ze wsparciem dla techniki Display Stream Compression (DSC), które umożliwiają wsparcie dla ekranów 8K60. Karta będzie posiadała również dedykowany software udostępniany za pomocą sterowników. Mowa m.in. o Radeon ReLive for VR - nowy Radeon Pro W5700 wspiera m.in. gogle rzeczywistości wirtualnej HTC Vivie Focus Plus HMD (specjalna wersja gogli przygotowana z myślą o biznesowym sektorze). Kolejną funkcjonalnością będzie wsparcie dla techniki AMD Radeon Pro Image Boost, gdzie obraz renderowany jest najpierw do rozdzielczości 4K maksymalnie, a później skalowany w dół do rozdzielczości natywnej monitora. Ostrość obrazu poprawiana jest z użyciem SSAA (Super Sampling Anti-Aliasing)</p>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_6_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_7_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_8_b.jpg"/>
      </figure>
      <p>AMD Radeon Pro W5700 reklamowany jest jako bezpośrednia konkurencja dla układu NVIDIA Quadro RTX 4000, choć oczywiście propozycja AMD nie wspiera techniki Ray Tracingu, która to znowu wykorzystywana jest w przypadku najnowszych kart Quadro. Z kolei w testach zajmujących się modelowaniem trójwymiarowym, renderowaniem czy tworzeniem animacji, Radeon Pro W5700 ma osiągać odrobinę lepsze rezultaty od wspomnianego Quadro RTX 4000, przy nieco niższym poborze energii. Debiut karty został zaplanowany na dzisiaj, z kolei sugerowana cena sklepowa powinna wynosić 799 USD, czyli tyle ile w dniu premiery kosztował znacznie słabszy model Radeon Pro WX7100, bazujący na architekturze Polaris.</p>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_9_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_10_b.jpg"/>
      </figure>
      <p>Razem z nową kartą dla zastosowań profesjonalnych, AMD zapowiada również pakiet sterowników o nazwie Radeon Pro Software For Enterprise. Sterowniki z optymalizacjami pod konkretne zastosowania w programach oraz dodające nowe funkcjonalności będą wydawane w kwartalnych odstępstwach przez cały 2020 rok. Wraz z premierą GPU wypuszczona zostanie pierwsza paczka (Radeon Pro Software For Enterprise 19.Q4), kolejne będą miały premierę w lutym, maju, sierpniu oraz listopadzie 2020 roku.</p>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_11_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_12_b.jpg"/>
      </figure>
      <figure>
        <img src="https://www.purepc.pl/image/news/2019/11/19_amd_radeon_pro_w5700_nowa_karta_graficzna_dla_profesjonalistow_13_b.jpg"/>
      </figure>
      <footer>Źródło: AMD</footer>
      <related>
        <h4>Powiązane publikacje</h4>
        <a href="https://www.purepc.pl/karty_graficzne/plotka_nvidia_geforce_rtx_2080_ti_super_jednak_powstaje"/>
        <a href="https://www.purepc.pl/karty_graficzne/nvidia_szykuje_mobilne_uklady_graficzne_w_wersji_super"/>
        <a href="https://www.purepc.pl/karty_graficzne/msi_radeon_rx_580_armor_stary_polaris_nadchodzi_w_nowej_wersji"/>
        <a href="https://www.purepc.pl/karty_graficzne/crytek_neon_noir_demo_z_obsluga_ray_tracingu_do_pobrania"/>
        <a href="https://www.purepc.pl/karty_graficzne/zdaniem_power_logic_wzrasta_zapotrzebowanie_na_karty_graficzne"/>
      </related>
    </article>
  </body>
</html>