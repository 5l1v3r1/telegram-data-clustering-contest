<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/innovazione/honor_9x_pop_up_camera-6580122/news/2019-11-19/"/>
    <meta property="og:site_name" content="Agi"/>
    <meta property="article:published_time" content="2019-11-19T14:45:00+00:00"/>
    <meta property="og:title" content="La prima pop-up camera in uno smartphone Honor"/>
    <meta property="og:description" content="La casa cinese presenta il 9X con display da 6,59 pollici senza notch"/>
  </head>
  <body>
    <article>
      <h1>La prima pop-up camera in uno smartphone Honor</h1>
      <h2>La casa cinese presenta il 9X con display da 6,59 pollici senza notch</h2>
      <address><time datetime="2019-11-19T14:45:00+00:00">19 Nov 2019, 14:45</time> by <a rel="author">AGI - Agenzia Giornalistica Italia</a></address>
      <p>Honor si lancia nel mondo delle <b>pop-up camera</b> e, come già fatto da OnePlus, Oppo, Samsung e molti altri, presenta lo <b>smartphone</b> con un display da 6,59 pollici che copre il 91% del corpo senza soluzione di continuità, ossia senza il notch per alloggiare fotocamera e sensori. </p>
      <p>Per far lavorare il <b>display</b> al massimo del suo potenziale, è stato implementato il Dynamic Range Enhancer, una tecnologia di miglioramento video normalmente limitata agli smartphone premium che ottimizza il contrasto in aree troppo chiare o troppo scure, ripristinando automaticamente i dettagli di tutti i contenuti<b> video</b>. Il display monta anche un esclusivo filtro a luce blu che riduce al minimo la dannosa radiazione di luce blu emessa per prevenire l'affaticamento degli occhi o addirittura danni alla vista.</p>
      <p>Honor 9X monta una<b> Triple Camera</b> da 48MP​ alimentata dall'intelligenza artificiale AI, con modalità AIS Super Night Mode per scattare anche in ambienti scarsamente illuminati e Super Wide Angle Camera con un'apertura fino a 120 gradi.</p>
      <p>Il nuovo nato della serie X sarà disponibile per il mercato italiano a partire dal 22 novembre al prezzo di lancio di<b> 249 euro</b>.</p>
      <p>Disponibile nelle colorazioni Sapphire Blue e Midnight Black, monta  il jack per cuffie da 3,5 mm, una selfie camera (pop-up) da 16MP​, una batteria da 4,000 mAh​ e 128GB di memoria interna che può essere espansa a 640GB con una scheda microSD da 512GB</p>
      <p>Honor ha anche rinnovato la gamma di articoli <b>indossabili </b>con l'obiettivo dichiaro di creare un ecosistema che vada dallo smatphone alla smartband fino alla <b>smart-tv</b>. In occasione di IFA 2019 la casa cinese spin-off di Huawei ha presentato la sua strategia legata all'Internet delle cose per collegare lo smartphone a otto categorie di dispositivi in-house e prodotti dei suoi partner.</p>
    </article>
  </body>
</html>