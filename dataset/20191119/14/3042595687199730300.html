<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/rekordinntekt-for-manchester-city/71837946"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T14:54:38+00:00"/>
    <meta property="og:title" content="Rekordinntekt for Manchester City"/>
    <meta property="og:description" content="Manchester City har seksdoblet omsetningen siden 2008 og noterte nok en rekord i sesongen 2018/19."/>
  </head>
  <body>
    <article>
      <h1>Rekordinntekt for Manchester City</h1>
      <h2>Manchester City har seksdoblet omsetningen siden 2008 og noterte nok en rekord i sesongen 2018/19.</h2>
      <address><time datetime="2019-11-19T14:54:38+00:00">19 Nov 2019, 14:54</time> by <a rel="author">NTB I</a></address>
      <p>Manchester City la tirsdag fram regnskapet for sesongen 2018/19. Det viser en omsetning på 5,9 milliarder kroner og et overskudd på i overkant av 110 millioner kroner.</p>
      <p>Inntektene har økt jevnt og trutt siden sjeik Mansour fra De forente arabiske emirater overtok Manchester-klubben i 2008. Forrige sesong var dessuten den femte på rad med overskudd.</p>
      <p>– Dette resultatet representerer ikke bare en sesong, men et tiår med hardt arbeid, sier styreformann Khaldoon Al Mubarak.</p>
      <p>– Organisasjonen er nå så robust at vi kan planlegge flere år fram i tid.</p>
      <p>City vant sin andre Premier League-tittel på rad forrige sesong, ett poeng foran Liverpool. City vant også de tre andre titlene for menn – FA-cupen, ligacupen og Community Shield, samt to titler for damelaget.</p>
    </article>
  </body>
</html>