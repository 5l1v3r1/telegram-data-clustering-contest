<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_v-uryadi-rozpovili-skilki-koshtuvatime-gaz-dlya-naselennya-2020-roku/938902"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T14:01:00+00:00"/>
    <meta property="og:title" content="В уряді розповіли, скільки коштуватиме газ для населення 2020 року"/>
    <meta property="og:description" content="В першому кварталі 2020 року ціна на природний газ для населення буде нижча, ніж була у першому кварталі 2019-го.Про це заявив міністр енергетики та охорони навколишнього середовища Олексій Оржель в ефірі програми &quot;Свобода слова&quot; на ..."/>
  </head>
  <body>
    <article>
      <h1>В уряді розповіли, скільки коштуватиме газ для населення 2020 року</h1>
      <address><time datetime="2019-11-19T14:01:00+00:00">19 Nov 2019, 14:01</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938902_w_300.jpg?v=0"/>
        <figcaption>У зв'язку з сезонністю ціна на газ підвищується</figcaption>
      </figure>
      <p>В першому кварталі 2020 року ціна на природний газ для населення буде нижча, ніж була у першому кварталі 2019-го.</p>
      <p>Про це заявив міністр енергетики та охорони навколишнього середовища <b>Олексій Оржель</b> <a href="https://www.youtube.com/watch?reload=9&amp;v=uaqlbh3tKIQ">в ефірі</a> програми "Свобода слова" на ICTV.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_opalennya-ta-garyacha-voda-podorozhchayut-ekspert-nazvav-prichini/938683"/>
      </related>
      <p>"Ми декілька місяців знижували ціни на газ, перед тим, як підвищити їх минулого місяця. Зменшення цін на газ, починаючи з липня, становило понад 30%", — зазначив Оржель.</p>
      <p>"Газ є товаром сезонним, тому у зв'язку з сезонністю ціна на газ підвищується. Ми давали можливість людям придбати дешевший газ влітку. "Нафтогаз" пропонує одну з чотирьох найменших індикативних цін, щоб запропонувати ринку", — додав міністр.</p>
      <blockquote>Уряд зняв обмеження на <a href="https://gazeta.ua/articles/economics/_uryad-skasuvav-obmezhennya-tarifiv-na-opalennya-i-garyachu-vodu/938502">встановлення граничної ціни</a> на опалення і гаряче водопостачання. Зокрема скасував постанову від 26 червня 2019-го. За нею теплоенергія для населення не могла коштувати дорожче 1,4 тис. грн/Гкал за наявності приладів обліку. Без них - 35,21 грн за кв. м. За гаряче водопостачання люди не платили більше 83,66 грн за куб. з підключеними рушникосушарками та 75,74 грн за куб. без них.</blockquote>
    </article>
  </body>
</html>