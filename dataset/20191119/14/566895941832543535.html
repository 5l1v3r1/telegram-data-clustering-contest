<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578152/bez-nagladu-doroslih-ternopilski-patrulni-viavili-ditej-8-i-12-rokiv-na-vulici-bo-batko-vdoma-panij-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T14:01:00+00:00"/>
    <meta property="og:title" content="Без нагляду дорослих: тернопільські патрульні виявили дітей 8 і 12 років на вулиці, бо батько вдома п'яний (ФОТО)"/>
    <meta property="og:description" content="Тернопільські патрульні виявили дітей 8 і 12 років на вулиці, бо батько вдома п'яний"/>
  </head>
  <body>
    <article>
      <h1>Без нагляду дорослих: тернопільські патрульні виявили дітей 8 і 12 років на вулиці, бо батько вдома п'яний (ФОТО)</h1>
      <address><time datetime="2019-11-19T14:01:00+00:00">19 Nov 2019, 14:01</time> by <a rel="author">Тетяна Питак</a></address>
      <p>
        <i>Вчора, 18 листопада, близько 23 години, на лінію 102 надійшло повідомлення про те, що у дворі будинку на проспекті Злуки, знаходяться двоє малолітніх дітей без нагляду дорослих.</i>
      </p>
      <p><a href="https://www.facebook.com/ternopilpolice/photos/a.202813066754404/969037756798594/?type=3&amp;theater">Патрульні</a> уже через декілька хвилин прибули на місце події, де виявили хлопчика 12 років та 8-річну дівчинку, які сиділи самі на вулиці. Діти розповіли, що їх мами нема вдома, а на зв'язок вона не виходить понад добу. Батько, маючи ознаки алкогольного сп'яніння, знаходився за місцем проживання, та діти боялися залишатися з ним і навідріз відмовилися повертатися додому.</p>
      <p>Інспектори відвезли діток у Центр соціально-психологічної реабілітації дітей, аби вони були у безпеці. Усю отриману інформацію, патрульні передали відповідним службам, аби надалі не допустити подібних ситуацій у цій сім'ї.</p>
      <p>Шановні громадяни! Якщо ви стали свідком неналежного виконання обов'язків по догляду за дитиною або ж побачили діток без нагляду дорослих — не гайте часу, а телефонуйте на лінію 102❗️Байдужість може стати причиною трагедії</p>
      <figure>
        <img src="https://s.0352.ua/section/newsInText/upload/images/news/intext/000/051/459/3e6e68a7ebe1c768064cbf2849b9597eb5b42bc7_5dd3f39d897f1.jpeg"/>
      </figure>
    </article>
  </body>
</html>