<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/turkiyenin-dogu-sinirlarinda-20-bin-mayin-imha-edildi"/>
    <meta property="og:site_name" content="euronews"/>
    <meta property="article:published_time" content="2019-11-19T14:30:19+00:00"/>
    <meta property="og:title" content="Türkiye’nin doğu sınırlarında 20 bin mayın imha edildi"/>
    <meta property="og:description" content="Türkiye'de Avrupa Birliği (AB) fonlarıyla desteklenen mayın temizleme projesi kapsamında İran sınırında yaklaşık 20 bin mayın imha edildi."/>
  </head>
  <body>
    <article>
      <h1>Türkiye’nin doğu sınırlarında 20 bin mayın imha edildi</h1>
      <address><time datetime="2019-11-19T14:30:19+00:00">19 Nov 2019, 14:30</time> by <a rel="author">euronews </a></address>
      <p>Türkiye'de Avrupa Birliği (AB) fonlarıyla desteklenen mayın temizleme projesi kapsamında İran sınırında yaklaşık 20 bin mayın imha edildi. Avrupa Birliği'nin 10 milyon euro katkı sağladığı çalışmalar kapsamında "Ağrı ilinde sınır bölgesinin fiziki olarak mayından arındırıldığı, arınan bölgelerin sosyoekonomik faaliyet ve insani sınır yönetimi için uygun hale getirildiği" ifade edildi.</p>
      <p>AB Türkiye Delegasyonu Başkanı Büyükelçi Christian Berger, Avrupa Birliği'nin bu konuda daha önce 18.5 milyon euroluk ek bir yardımda bulunduğunu söyledi. Bu çerçevede Türkiye'nin AB desteği ile Mayın Yasağı Antlaşması kapsamındaki taahhütlerini yerine getirmesi hedefleniyor.</p>
      <p>UNDP (Birleşmiş Milletler Kalkınma Programı) tarafından hayata geçirilen proje, Türkiye’nin Anti-personel Mayın Yasağı Antlaşması (Ottawa Sözleşmesi) kapsamındaki yükümlülüklerini yerine getirebilmesini amaçlıyor.</p>
      <ul>
        <li>
          <a href="https://tr.euronews.com/2019/11/04/ab-den-turkiyeye-iki-yilda-1-2-milyar-euro-fon-kesintisi">AB'den Türkiye'ye iki yılda 1.2 milyar euro fon kesintisi</a>
        </li>
        <li>
          <a href="https://tr.euronews.com/2019/11/14/avrupa-komisyonunun-genisleme-aday-turkiye-ye-mali-yardimlar-devam-etmeli">Avrupa Komisyonu'nun genişleme adayı: Türkiye'ye mali yardımlar devam etmeli</a>
        </li>
      </ul>
    </article>
  </body>
</html>