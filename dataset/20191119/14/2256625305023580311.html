<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158842_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T14:11:00+00:00"/>
    <meta property="og:title" content="Юношите загубиха битката за върха след обрат в Турция"/>
    <meta property="og:description" content="Нашите продължават към елитния кръг на квалификациите за Евро 2020"/>
  </head>
  <body>
    <article>
      <h1>Юношите загубиха битката за върха след обрат в Турция</h1>
      <address><time datetime="2019-11-19T14:11:00+00:00">19 Nov 2019, 14:11</time> by <a rel="author">Велизар Антов</a></address>
      <p>Юношеският национален отбор до 19 отстъпи с 1:2 пред домакина Турция в последния си мач от предварителна Група 1 в квалификациите за Евро 2020. <br/><br/>Нашите момчета обаче се бяха класирали за елитния кръг още преди срещата, тъй като стартира с две поредни победи.<br/><br/>Срещата започна отлично за българския тим и нашите момчета поведоха още във втората минута. Автор на попадението бе Филип Кръстев.<br/><br/>В 10-ата минута домакините изравниха. Атакан Гюндюз вкара дузпа за 1:1. Наказателният удар бе отсъден на нарушение на Александър Ганчев срещу Таха Тунч. В 28-ата минута Турция направи пълен обрат след гол на Вейсел Юнал.<br/><br/>Така Турция завършва на първо място в класирането, докато България е на втора позиция, като и двата тима ще играят в следващата фаза.<br/><br/>Жебият за следващата фаза на квалификациите ще се тегли на 3 декември. Седемте квалификационни групи ще са съставени от по 4 отбора, а само победителите ще се класират за финалите в Северна Ирландия. Мачовете от елитния кръг ще се играят през пролетта на 2020 година.<br/><br/><i><b>Съставът на България</b></i>: 1. Виктор Николов, 3. Александър Макрис (46 – 5. Йоан Бауренски), 2. Александър Ганчев, 4. Християн Петров, 20. Ивайло Иванов, 17. Христо Радков (46 – 21. Денислав Ангелов), 6. Емануел Мирчев (88 – 19. Филип Колев), 18. Мартин Минчев (90 – 7. Димитър Стоянов), 14. Филип Кръстев, 8. Александър Тодоров, 10. Владимир Николов (78 – 11. Димитър Тонев).<br/><i><br/>Селекционер</i>: Ангел Стойков.<br/><br/><b><u>Турция - България 1:2 </u></b><br/><i>1:0 Кръстев 2<br/>1:1 Атакан Гюндюз 10, дузпа<br/>1:2 Юнал 28</i></p>
    </article>
  </body>
</html>