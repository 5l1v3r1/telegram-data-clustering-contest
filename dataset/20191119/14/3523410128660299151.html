<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640735/%DA%AF%D8%A7%D8%B2%DA%AF%D8%B1%D9%81%D8%AA%DA%AF%DB%8C-%DB%B1%DB%B5%D8%AA%D9%86-%D8%AF%D8%B1-%D9%BE%D8%A7%D8%B3%D8%AF%D8%A7%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T14:31:00+00:00"/>
    <meta property="og:title" content="گازگرفتگی ۱۵تن در پاسداران"/>
    <meta property="og:description" content="سخنگوی سازمان آتش‌نشانی و خدمات ایمنی شهرداری تهران از نجات ۱۵ تن از ساکنان یک ساختمان مسکونی واقع در خیابان پاسداران از گازگرفتگی خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640735/%DA%AF%D8%A7%D8%B2%DA%AF%D8%B1%D9%81%D8%AA%DA%AF%DB%8C-%DB%B1%DB%B5%D8%AA%D9%86-%D8%AF%D8%B1-%D9%BE%D8%A7%D8%B3%D8%AF%D8%A7%D8%B1%D8%A7%D9%86">گازگرفتگی ۱۵تن در پاسداران</a>
      </h1>
      <h2>سخنگوی سازمان آتش‌نشانی و خدمات ایمنی شهرداری تهران از نجات ۱۵ تن از ساکنان یک ساختمان مسکونی واقع در خیابان پاسداران از گازگرفتگی خبر داد.</h2>
      <address><time datetime="2019-11-19T14:31:00+00:00">19 Nov 2019, 14:31</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سید جلال ملکی دراین‌باره گفت: حوالی ساعت ۱۰:۱۵ صبح امروز وقوع حادثه گازگرفتگی و مسمومیت با گازمنوکسیدکربن به سامانه ۱۲۵ اطلاع داده شد که درپی آن ستاد فرماندهی، آتش‌نشانان را به محل حادثه واقع در خیابان پاسداران، خیابان ناطق‌نوری اعزام کرد.</p>
      <p>وی با اشاره به حضور عوامل آتش‌نشانی در محل تصریح کرد: پس از حضور آتش‌نشانان در محل مشاهده شد که گازگرفتگی در یک ساختمان چهار طبقه هشت واحدی رخ داده و شماری از ساکنان ساختمان احساس شدید گازگرفتگی و مسمومیت کرده‌اند. در همین راستا نیز منشاء نفوذ گاز مورد بررسی قرار گرفته و مشخص شد افتادن دودکش اصلی مورتورخانه ساختمان سبب نشت گاز سمی منوکسیدکربن در فضای ساختمان و مسمومیت شماری از ساکنان شده است.<br/>سخنگوی سازمان آتش‌نشانی و خدمات ایمنی شهرداری تهران ادامه داد:‌ آتش‌نشانان همزمان با ایمن‌سازی محل، ۱۵ نفر از ساکنان این ساختمان را نیز خارج کرده و به فضای باز منتقل کردند.</p>
      <p>ملکی ادامه داد:‌ آتش‌نشانان پس از ایمن‌سازی محل به مأموریت خود خاتمه دادند.</p>
    </article>
  </body>
</html>