<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/thessaloniki-deka-mines-fylakisi-gia-ton-foititi-poy-ekspermatise-pano-se-20chroni/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T14:12:29+00:00"/>
    <meta property="og:title" content="Θεσσαλονίκη: Δέκα μήνες φυλάκιση για τον φοιτητή που εκσπερμάτισε πάνω σε 20χρονη"/>
    <meta property="og:description" content="Καταδικάστηκε ο φοιτητής που εκσπερμάτισε στην πλάτη 20χρονης φοιτήτριας, στη βιβλιοθήκη του Αριστοτελείου Πανεπιστημίου Θεσσαλονίκης."/>
  </head>
  <body>
    <article>
      <h1>Θεσσαλονίκη: Δέκα μήνες φυλάκιση για τον φοιτητή που εκσπερμάτισε πάνω σε 20χρονη</h1>
      <address>
        <time datetime="2019-11-19T14:12:29+00:00">19 Nov 2019, 14:12</time>
      </address>
      <p>Καταδικάστηκε ο <b>φοιτητής</b> που <a href="https://neaselida.gr/tag/ekspermatisi/">εκσπερμάτισε</a> στην πλάτη <b>20χρονης <a href="https://neaselida.gr/tag/fititria/">φοιτήτριας</a></b>, στη βιβλιοθήκη του <a href="https://neaselida.gr/tag/apth/">Αριστοτελείου Πανεπιστημίου <b>Θεσσαλονίκης</b></a>.</p>
      <p>Το <b>Μονομελές Πλημμελειοδικείο Θεσσαλονίκης</b> δεν αναγνώρισε κανένα ελαφρυντικό στον φοιτητή και του επέβαλε ποινή φυλάκισης 10 μηνών με 3ετή αναστολή.</p>
      <p>Παρά το γεγονός πως η πλευρά του <b>κατηγορουμένου</b> ζήτησε αναβολή, αυτή απορρίφθηκε κι έτσι η υπόθεση εκδικάστηκε σήμερα.</p>
      <p>Ο 20χρονος απουσίαζε από το δικαστήριο και εκπροσωπήθηκε από τον συνήγορό του.<br/>«Ένιωσα κάτι να με ακουμπάει την πλάτη. Τρόμαξα και γύρισα και τον είδα να με κοιτάει στα μάτια. <b>Ήταν ντυμένος. Είδα την μπλούζα μου βρεγμένη.</b> Έτρεξα να τον πιάσω μαζί άλλους. Μαζί με άλλα παιδιά τον πιάσαμε σε αμφιθέατρο του Πανεπιστημίου. Τον ρώτησα αν έχει καταλάβει ότι έχει κάνει κάτι άρρωστο και μου είπε όχι», είπε η <b>20χρονη φοιτήτρια</b>.</p>
      <p>Σύμφωνα με την ίδια, ο <b>20χρονος</b> δήλωσε πως «ό,τι και να πει η κοπέλα έχει δίκιο, εκσπερμάτισα πάνω της».</p>
      <p>Από την πλευρά της, η <b>μητέρα του φοιτητή</b> ζήτησε συγγνώμη από τους γονείς της κοπέλας για την πράξη του γιου της. «Ήταν μια ανοησία μου. Μια απερισκεψία της στιγμής», φέρεται να είπε στη μητέρα του ο νεαρός. Εκείνη, τόνισε, «είναι ήσυχο παιδί, πιεσμένο από τη σχολή του. Δεν είχε καμιά σεξουαλική σχέση».</p>
      <p>Πηγή: thestival.gr</p>
      <related>
        <a href="https://neaselida.gr/ellada/energi-i-tilefoniki-grammi-enimerosis-1142-gia-tin-ypostirixi-se-kapnistes-kai-mi/"/>
      </related>
    </article>
  </body>
</html>