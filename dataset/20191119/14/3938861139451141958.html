<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zelenskij-zagovoriv-pro-vibori-v-ordlo/938905"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T14:17:00+00:00"/>
    <meta property="og:title" content="Зеленський заговорив про вибори в ОРДЛО"/>
    <meta property="og:description" content="Президент Володимир Зеленський вважає, що на зустрічі у нормандському форматі слід почати обговорення можливостей проведення місцевих виборів в окремих районах Донецької і Луганської областей. Про це глава держави заявив на брифінгу у вівторок після зустрічі з прем'єр-міністром Чехії ..."/>
  </head>
  <body>
    <article>
      <h1>Зеленський заговорив про вибори в ОРДЛО</h1>
      <address><time datetime="2019-11-19T14:17:00+00:00">19 Nov 2019, 14:17</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938905_w_300.jpg?v=0"/>
        <figcaption>Шостий рік триває російська агресія на Донбасі.</figcaption>
      </figure>
      <p>Президент <b>Володимир Зеленський</b> вважає, що на зустрічі у нормандському форматі слід почати обговорення можливостей проведення місцевих виборів в окремих районах Донецької і Луганської областей.</p>
      <p>Про це глава держави заявив на брифінгу у вівторок після зустрічі з прем'єр-міністром Чехії <b>Андрієм Бабішем</b>, пише <a href="https://ua.interfax.com.ua/">"Інтерфакс-Україна"</a></p>
      <p>"Є серйозні питання, пов'язані з безпекою, гуманітарні питання.</p>
      <p>Є питання, пов'язані з місцевими виборами. Тобто ми повинні говорити про можливості проведення місцевих виборів після того, як там не буде ніяких військових незаконних формувань. Почати цю розмову ми повинні", - сказав Зеленський.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-hoche-govoriti-z-putinim-pro-konkretni-termini-zakinchennya-rosijskoyi-agresiyi/938901"/>
      </related>
      <blockquote>Навесні 2014-го Росія окупувала Крим.<br/>Шостий рік триває російська агресія на Донбасі.<br/>У війні загинули 4060 українських військових і добровольців. Поранення отримали майже 10 тис. людей. Зниклими безвісти вважають 410 осіб.<br/>12 800 мирних жителів загинули. Поранення отримали 24 тис. осіб. 2 млн людей змушені були виїхати з регіону.</blockquote>
    </article>
  </body>
</html>