<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380250/rusyadan-cavusogluna-suriye-tepkisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T14:57:00+00:00"/>
    <meta property="og:title" content="Rusya'dan Çavuşoğlu'na Suriye tepkisi"/>
    <meta property="og:description" content="Dışişleri Bakanı Mevlüt Çavuşoğlu'nun 'Rusya'nın Suriye'de sözlerini tutmadığı' ve Türkiye'nin yeni bir harekat yapabileceği yönündeki sözlerine tepki geldi...&quot;Şaşkınız&quot;"/>
  </head>
  <body>
    <article>
      <h1>Rusya'dan Çavuşoğlu'na Suriye tepkisi</h1>
      <h2>Dışişleri Bakanı Mevlüt Çavuşoğlu'nun 'Rusya'nın Suriye'de sözlerini tutmadığı' ve Türkiye'nin yeni bir harekat yapabileceği yönündeki sözlerine tepki geldi..."Şaşkınız"</h2>
      <address>
        <time datetime="2019-11-19T14:57:00+00:00">19 Nov 2019, 14:57</time>
      </address>
      <p>Rusya Savunma Bakanlığı Sözcüsü İgor Konaşenkov, Dışişleri Bakanı Mevlüt Çavuşoğlu’nun Rusya’nın Suriye’deki sözlerini tutmadığı açıklamalarını şaşkınlıkla karşıladıklarını ifade etti. Stupnik'in verdiği abere göre Konaşenkov, <b>“Türkiye Dışişleri Bakanı Mevlüt Çavuşoğlu’nun Rusya’nın sözlerini tutdığı ve Suriye’nin kuzeyinde yeni bir askeri operasyona başlayabilecekleri tehdidini şaşkınlıkla karşıladık. Askeri eylemlerin başlaması yönünde çağrı içeren bu açıklamalar yalnızca Suriye’nin kuzeyindeki durumun gerginleşmesine yol açar. Rusya ve Türkiye liderlerinin imzaladığı ortak mutabakatta öngörülen istikrara değil” i</b>fadelerini kullandı.</p>
      <p>
        <b>‘Kürtlerin çıkarılmasına yönelik tüm sorumluluklarımızı yerine getirdik’</b>
      </p>
      <p>Rusya’nın Türkiye sınırından Kürt grupların çıkarılmasına ilişkin tüm sorumluluklarını yerine getirdiğini vurgulayan Konaşenkov, “Rusya’nın Türkiye ile olan 22 Ekim tarihli Soçi mutabakatının hükümlerini tam anlamıyla yerine getirdiğini ve getirmeye devam ettiğini hatırlatmak isteriz” dedi.</p>
      <p>Konaşenkov, <b>"Çatışan tarafların birbirlerinden uzaklaştırılması konusu süresinden önce tamamlandı. Türk Silahlı Kuvvetleri ile Suriye sınırında ortak devriye görevi yürütülüyor”</b> ifadelerine de yer verdi.</p>
      <p>Konaşenkov’a göre, Suriye’nin sınır bölgelerinde durumun normalleştirilmesi için ek Rus askeri polis güçleri gönderiliyor, sivillere yardım için saha hastaneleri kuruluyor. Rusya’nın Suriye’deki tarafları uzlaşma merkezi tarafından Fırat’ın doğusunda sivillere insani yardım gönderiliyor, çatışmalar sırasında zarar gören altyapıların tamiri için adımlar atılıyor. Rusya’nın attığı adımlar neticesinde söz konusu bölgedeki durum önemli ölçüde gelişti.</p>
    </article>
  </body>
</html>