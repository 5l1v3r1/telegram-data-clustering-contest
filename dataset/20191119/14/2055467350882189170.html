<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/%d7%a8%d7%a9%d7%aa-idigital-%d7%aa%d7%97%d7%9c-%d7%9c%d7%a9%d7%95%d7%95%d7%a7-%d7%97%d7%91%d7%99%d7%9c%d7%95%d7%aa-%d7%a1%d7%9c%d7%95%d7%9c%d7%a8-%d7%9e%d7%95%d7%96%d7%9c%d7%95%d7%aa-%d7%a9%d7%9c/"/>
    <meta property="og:site_name" content="Girafa"/>
    <meta property="article:published_time" content="2019-11-19T14:23:35+00:00"/>
    <meta property="og:title" content="רשת iDigital תחל לשווק חבילות סלולר מוזלות של פלאפון"/>
    <meta property="og:description" content="רשת iDigital תחל לשווק חבילות סלולר מוזלות של פלאפון"/>
  </head>
  <body>
    <article>
      <h1>רשת iDigital תחל לשווק חבילות סלולר מוזלות של פלאפון</h1>
      <address><time datetime="2019-11-19T14:23:35+00:00">19 Nov 2019, 14:23</time> by <a rel="author">מערכת האתר</a></address>
      <p>חברת iDigital מתחילה למכור חבילות סלולר של פלאפון בכל אחד מסניפיה. החברה בשיתוף פעולה עם פלאפון תציע בתחילה שתי חבילות תחת המותג ג׳יני. חבילה ראשונה במחיר חודשי של <b>29.90 שקלים</b> שתכלול שיחות, מסרונים וגלישה בנפח של 50 גיגה. חבילה שניה במחיר של <b>39.90 שקלים</b> שתכלול שיחות, מסרונים, גלישה בנפח של 200 גיגה ו- 500 דקות חיוג לחו״ל ל- 3 שנים.</p>
      <figure>
        <img src="https://g-rafa.co.il/wp-content/uploads/2019/11/logoginim-1.png"/>
      </figure>
      <p>מחירי החבילות יהיו קבועים למשך שלוש שנים. כל מי שירכוש את אחת מחבילות הסלולר יהיה זכאי לקבל שרות eSIM במתנה למשך חצי שנה. לאחר מכן עלות השרות תעמוד על <b>9.90 שקלים</b> לחודש.</p>
      <p>שרות eSIM מיועד לשעוני אפל החדשים ולכן מן הראוי שאיידיגיטל תמכור את השרות הזה. על ידי הפעלת שרות eSIM אתם יכולים להיות מחוברים לרשת הסלולרית בשעון ללא הצורך להיות עם השעון קרוב לאייפון.</p>
      <figure>
        <img src="https://g-rafa.co.il/wp-content/uploads/2019/11/Apple-watch_esim-mobilitypass.png"/>
      </figure>
      <p>איילת צרפתי-רוזן, מנכ”לית רשת iDigital, אמרה “<i>אנו שמחים להציע לראשונה ללקוחותינו את האפשרות לרכוש ביחד עם האייפון או ה- Apple Watch החדש שלהם גם חבילות סלולר משתלמות מבית פלאפון. שירות זה יחסוך זמן ללקוחות שלנו שכעת יוכלו להכנס לכל אחד מ-18 הסניפים שלנו המפוזרים ברחבי הארץ ולהתחדש תוך כמה דקות בלבד ב- iPhone או שעון Apple Watch חדש שכבר מחוברים לחבילת סלולר כולל עם שירות ה-eSim של פלאפון וזאת כשהם נהנים מחצי שנה ראשונה של שימוש ללא תשלום</i>“.</p>
      <p>רשת iDigital הינה רשת (APR (Apple Premium Reseller היחידה בישראל ופועלת תחת חברת האם iCon Group היבואנית הרשמית של מוצרי אפל בישראל.</p>
      <p>
        <a href="https://g-rafa.co.il/sharp-roll-tv/">קרא עוד:  לא רק LG: חברת SHARP חשפה טלוויזיה עם מסך מתקפל</a>
      </p>
    </article>
  </body>
</html>