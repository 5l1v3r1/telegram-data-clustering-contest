<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936292-kylie-jenner-har-salt-kylie-cosmetics-tjanar-miljarder"/>
    <meta property="og:site_name" content="Nyheter24"/>
    <meta property="article:published_time" content="2019-11-19T14:20:01+00:00"/>
    <meta property="og:title" content="Kylie Jenner har sålt Kylie Cosmetics – tjänar miljarder"/>
    <meta property="og:description" content="Instagramdrottningen och sminkentreprenören Kylie Jenner har gjort en riktigt bra affär. Hon har nämligen sålt en stor del av sitt livsverk Kylie Cosmetics – och hon tjänade rejält med pengar på affären."/>
  </head>
  <body>
    <article>
      <h1>Kylie Jenner har sålt Kylie Cosmetics – tjänar miljarder</h1>
      <address><time datetime="2019-11-19T14:20:01+00:00">19 Nov 2019, 14:20</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Instagramdrottningen och sminkentreprenören Kylie Jenner har gjort en riktigt bra affär. Hon har nämligen sålt en stor del av sitt livsverk Kylie Cosmetics – och hon tjänade rejält med pengar på affären.</b>
      </p>
      <p>Sedan <b>Kylie Jenner</b>, 22, lanserade sitt sminkmärke <a href="https://nyheter24.se/kylie-cosmetics/">Kylie Cosmetics</a> år 2015 så har hon stått som ensam ägare av bolaget. Men nu har Kylie gjort en superaffär och sålt 51 procent av sminkmärket till Coty.</p>
      <p>Coty äger märken som OPI, Rimmel, GHD och Max Factor – och nu även en stor del av Kylie Cosmetics.<br/> <br/>Trots att Kylie har sålt så kommer hon och hennes team fortfarande vara ansvariga för produktutvecklingen och den kreativa biten, skriver People.</p>
      <figure>
        <img src="https://cdn03.nyheter24.se/57a675de03d802dc05/2019/11/19/1593604/kylie_cosmetics.jpg"/>
        <figcaption>Kylie Jenner har blivit mångmiljardär på sitt sminkmärke. Bildkälla: Stella Pictures.</figcaption>
      </figure>
      <p>– Det är så spännande att bli partner med Coty och fortsätta att nå fler fans till Kylie Cosmetics och Kylie Skin världen över. Det här partnerskapet kommer göra att jag och mitt team kan fokusera på utvecklingen av varje produkt samtidigt som vi bygger ett märke som kommer att bli ett internationellt och mäktigt skönhetshus, säger Jenner i ett pressmeddelande.</p>
      <figure>
        <img src="https://cdn01.nyheter24.se/1f147a1803d802dc05/2019/11/19/1593606/kylie_kim.jpg"/>
        <figcaption>Kylie sminkar sin storasyster Kim Kardashian. Bildkälla: Stella Pictures.</figcaption>
      </figure>
      <p>Så hur mycket pengar fick Kylie för affären?</p>
      <p>Jo, Kylie fick hela 5,7 miljarder kronor! Det gör att hennes företag nu är värderat till lite mer än 11,5 miljarder kronor, skriver <a href="https://people.com/style/kylie-jenner-sells-majority-stake-kylie-cosmetics/">People</a>.</p>
      <p><a href="https://nyheter24.se/kylie-jenner">Kylie Jenner<br/></a>/<br/><a href="https://nyheter24.se/kylie-cosmetics">Kylie Cosmetics</a></p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>