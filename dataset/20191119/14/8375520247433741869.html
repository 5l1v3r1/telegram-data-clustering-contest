<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nabu-povidomilo-pro-pidozru-eksnardepu-dzenzerskomu-yakiy-zabuv-zadeklaruvati-47-mlrd-grn-640971.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T14:43:30+00:00"/>
    <meta property="og:title" content="НАБУ повідомило про підозру екснардепу Дзензерському, який «забув» задекларувати 4,7 млрд грн"/>
    <meta property="og:description" content="Народному депутату VIII скликання оголосили підозру в декларуванні недостовірної інформації за 2015-2018 роки"/>
  </head>
  <body>
    <article>
      <h1>НАБУ повідомило про підозру екснардепу Дзензерському, який «забув» задекларувати 4,7 млрд грн</h1>
      <address>
        <time datetime="2019-11-19T14:43:30+00:00">19 Nov 2019, 14:43</time>
      </address>
      <h4>Народному депутату VIII скликання оголосили підозру в декларуванні недостовірної інформації за 2015-2018 роки</h4>
      <p>Спеціалізоване антикорупційне бюро повідомило про підозру колишньому народному депутату VIIІ скликанняу декларуванні недостовірної інформації. Про це повідомляє пресслужба Спеціалізованої антикорупційної прокуратури у <a href="https://www.facebook.com/sap.gov.ua/photos/a.836519139784604/1985901684846338/?type=3&amp;theater">Facebook</a>.</p>
      <p>«За погодження прокурорів САП детективами НАБУ повідомлено про підозру Народному депутату України VIIІ скликання у декларуванні недостовірної інформації за 2015-2018 роки», - йдеться в повідомленні.</p>
      <p>Так, встановлено, що протягом 2015-2018 років колишній депутат, з метою приховування інформації про свій реальний майновий стан, не задекларував наявність у себе невиконаних фінансових зобов’язань перед банківськими установами України на суму понад 4,7 млрд грн.</p>
      <p>Також дії колишнього народного обранця кваліфіковані за ст. 366-1 КК України.</p>
      <p>«Зважаючи на те, що наразі вказана особа не перебуває за місцем свого проживання, вручення письмового повідомлення про підозру було здійснено у порядку, визначеному статтями 278, 111, 135 КПК України (надіслано засобами поштового та електронного зв’язку)», - зазначається в повідомленні.</p>
      <p>Зазначимо, що у повідомленні САП йдеться про Дениса Дзензерського - народного депутата України VII скликання від Всеукраїнського об'єднання «Батьківщина» і VIII скликання від «Народного фронту».</p>
      <related>
        <a href="https://glavcom.ua/news/nazk-viyavilo-v-deklaraciyah-nardepiv-i-chinovnikiv-rozbizhnosti-na-22-mln-grn-624280.html"/>
        <a href="https://glavcom.ua/news/sap-peredala-na-pogodzhennya-genprokuroru-podannya-na-dvoh-nardepiv-576566.html"/>
        <a href="https://glavcom.ua/news/zmi-zyasuvali-hto-z-deputativ-naychastishe-ignoruje-golosuvannya-shcho-vidpovidayut-peredviborchiy-programi-521513.html"/>
      </related>
    </article>
  </body>
</html>