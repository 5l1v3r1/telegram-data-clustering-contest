<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/nicchi-il-regolamento-var-e-chiaro-va-conosciuto-far-parlare-gli-arbitri-se-il-clima-diventa-sereno-e-tranquillo-323480"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T14:52:09+00:00"/>
    <meta property="og:title" content="Nicchi: &quot;Il regolamento Var è chiaro, va conosciuto. Far parlare gli arbitri? Se il clima diventa sereno e tranquillo&quot;"/>
    <meta property="og:description" content="A margine dell'incontro con dirigenti, capitani e allenatori a Roma, anche il numero uno degli arbitri italiani, Marcello Nicchi, ha detto la sua sulle discussione riguardo l'utilizzo del..."/>
  </head>
  <body>
    <article>
      <h1>Nicchi: "Il regolamento Var è chiaro, va conosciuto. Far parlare gli arbitri? Se il clima diventa sereno e tranquillo"</h1>
      <address><time datetime="2019-11-19T14:52:09+00:00">19 Nov 2019, 14:52</time> by <a rel="author">Stefano Bertocchi</a></address>
      <p>A margine dell'incontro con dirigenti, capitani e allenatori a Roma, anche il numero uno degli arbitri italiani, <b>Marcello Nicchi,</b> ha detto la sua sulle discussione riguardo l'utilizzo del <b>Var:</b> "Nella sala Var a Coverciano possiamo spiegare quello che accade nel weekend. Possiamo usare siti per comunicare casi critici accaduti. <b>Il regolamento è chiaro, va conosciuto, serve fare affidamento. Far parlare gli arbitri? Se il clima diventa sereno</b> e tranquillo, perché no? Quando avremo la tecnologia a disposizione in un ambiente come la Sala Var, si può anche pensare a parlare. L'incontro? Lavoriamo tutti perché questo calcio prosegua su questo trend, proviamo a sbagliare poco sbagliando meno possibile. Finché non vengono cambiati i regolamenti sono questi. Napoli-Atalanta? Quello che ha detto Rizzoli non devo ribadirlo. Abbiamo spiegato tutto, non ci siamo sottratti ed è interessante anche il contributo degli allenatori. Serve valutare il momento, i tempi, per le comunicazioni: le cose che accadono non sono previste, ci sono tematiche ed episodi che anche la commissione arbitrale deve rivedere e sviscerare per capire quel che è stato fatto bene o male. Ancelotti dice che il Var condiziona? Noi condividiamo tutto quel che è stato detto in riunione, chi ha esperienze e conoscenze da portare agli organi direttivi internazionali lo faccia, siamo qui per raccogliere idee e proposte".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>