<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-13-3/mos-craciun-circula-cu-trenul-in-bihor-din-5-decembrie-rezerva-ti-biletul-din-timp-foto-152897.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-19T14:24:00+00:00"/>
    <meta property="og:title" content="Moş Crăciun circulă cu trenul în Bihor, din 5 decembrie. Rezervă-ţi biletul din timp! (FOTO / VIDEO)"/>
    <meta property="og:description" content="Interregional Călători, unul din cei mai importanţi operatori feroviari privaţi, organizează „Trenul Moşului” în perioada 5-22 decembrie 2019, pe un traseu în judeţul Bihor. E o bună ocazie pentru cei mici de a-l întâlni pe Moş Crăciun nu într-o împrejurare banală, ci în cadrul unei călătorii inedite. Vezi ce ai de făcut pentru a nu o rata!"/>
  </head>
  <body>
    <article>
      <h1>Moş Crăciun circulă cu trenul în Bihor, din 5 decembrie. Rezervă-ţi biletul din timp! (FOTO / VIDEO)</h1>
      <address>
        <time datetime="2019-11-19T14:24:00+00:00">19 Nov 2019, 14:24</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_13.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_01.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_02.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_03.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_04.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_05.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_06.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_07.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_08.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_09.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_10.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_11.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_12.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_14.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_15.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_16.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_17.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_18.jpeg"/>
        </figure>
        <figure>
          <img src="https://www.ebihoreanul.ro/modules/news/files/trenul_lui_Mos_Craciun_19.jpeg"/>
        </figure>
      </slideshow>
      <p>Interregional Călători, unul din cei mai importanţi operatori feroviari privaţi, organizează „Trenul Moşului” în perioada 5-22 decembrie 2019, pe relaţia Oradea - Valea lui Mihai - Oradea. O bună ocazie pentru cei mici de a-l întâlni pe Moş Crăciun nu într-o împrejurare banală, ci în cadrul unei călătorii inedite.</p>
      <p>„Am iniţiat acest proiect anul trecut şi am constatat că este unul atractiv, îndeosebi pentru şcoli. Foarte mulţi copii îşi doresc să se întâlnească cu Moşul altfel decât acasă sau la şcoală. În plus, e o oportunitate bună de a-i obişnui pe cei mici să călătorească cu trenul, în condiţii civilizate şi sigure, de a socializa şi a-şi face noi prieteni”, a declarat Cristian Puşcău, director exploatare în cadrul Interregional Călători, iniţiatorul proiectului.</p>
      <figure>
        <img src="https://www.ebihoreanul.ro/user_files/trenul_lui_Mos_Craciun_03.jpeg"/>
      </figure>
      <p>Automotorul are o capacitate de 140 de locuri pe scaune şi spaţii largi în care copiii se pot desfăşura în voie, făcându-şi poze cu Moşul, mărturisindu-i dorinţele şi fredonând alături de el cântece specifice sărbătorilor de iarnă.</p>
      <p>„Trenul Moşului” va circula zilnic, având ca oră de plecare 14.49 din Gara Oradea, de la linia 5, urmând să se întoarcă la Oradea pe ora 17.57.</p>
      <p>Pentru copii şi elevi preţul călătoriei este de numai 9,20 lei dus-întors, ceea ce reprezintă jumătate din cât costă preţul întreg pentru un adult însoţitor. De ştiu, reducerea pentru elevi pe baza carnetului de elev vizat pe anul şcolar în curs!</p>
      <figure>
        <img src="https://www.ebihoreanul.ro/user_files/trenul_lui_Mos_Craciun_19.jpeg"/>
      </figure>
      <p>„Având în vedere reacţiile pozitive, anul acesta am decis să întindem pe un interval mai mare întâlnirea copiilor cu Moş Crăciun, între 5 şi 22 decembrie, dar suntem deschişi şi unor eventuale solicitări în afara acestui interval. Important e să facem copiii fericiţi”, a mai spus reprezentantul companiei.</p>
      <p>Înscrierile la „Trenul Moşului” care circulă prin Bihor se fac pe bază de rezervare. Programările - în grupuri organizate - se primesc telefonic la <b>0744.600.941 </b>(Cristian Puşcău). Orice detalii suplimentare pot fi obţinute de la acelaşi număr de telefon. Distracţie plăcută!</p>
      <figure>
        <video src="https://www.ebihoreanul.ro/modules/imagegallery/files/2019_11-19_Mos_Craciun_in_tren.mp4"/>
      </figure>
      <p> </p>
    </article>
  </body>
</html>