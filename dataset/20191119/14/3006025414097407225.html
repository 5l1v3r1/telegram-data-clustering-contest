<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/itak_19.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-19T14:58:00+00:00"/>
    <meta property="og:title" content="தேர்தலை நடத்த சீ.வீ.கே. கோரிக்கை?"/>
    <meta property="og:description" content="மாகாணசபை தேர்தல்களை விரைந்து நடத்த வடமாகாண அவை தலைவர் சீ.வீ.கே.சிவஞானம் இலங்கை ஜனாதிபதி கோத்தபாய ராஜபக்சவிடம் கோரியுள்ளார். அவர் க..."/>
  </head>
  <body>
    <article>
      <h1>தேர்தலை நடத்த சீ.வீ.கே. கோரிக்கை?</h1>
      <address><time datetime="2019-11-19T14:58:00+00:00">19 Nov 2019, 14:58</time> by <a rel="author">டாம்போ</a></address>
      <figure>
        <img src="https://1.bp.blogspot.com/-Bj6V0xICc9o/XdQC8WunDcI/AAAAAAAAMmY/NKH-TJYqhWcsxiDuXlZ_hMVCBobRL9IgwCNcBGAsYHQ/s1600/C.-V.-K.-Sivagnanam.jpg"/>
      </figure>
      <p>மாகாணசபை தேர்தல்களை விரைந்து நடத்த வடமாகாண அவை தலைவர் சீ.வீ.கே.சிவஞானம் இலங்கை ஜனாதிபதி கோத்தபாய ராஜபக்சவிடம் கோரியுள்ளார்.</p>
      <p>அவர் கோத்தபாய ராஜபக்சவிற்கு அனுப்பி வைத்துள்ள கடிதத்தில் கணிசமான எண்ணிக்கையிலான தமிழ் மக்கள் தங்களுக்கு வாக்களிக்காமை பற்றிய தங்களது ஏமாற்றத்தை தாங்கள் நேரடியாகவே வெளிப்படுத்தியமை வரவேற்கத்தக்கது. தமிழர்கள் ஆகிய நாம் இனவாதிகள் அல்ல என்பதை தங்களுக்கு வலியுறுத்த விரும்புகிறேன்.</p>
      <p>உண்மையாகவே ஒன்றிரண்டு தமிழ் வேட்பாளர்கள் போட்டியிட்ட போதும் அனைத்து ஜனாதிபதித் தேர்தல்களிலும் ஒரு சிங்கள பௌத்த தலைவருக்கே நாம் எப்பொழுதும் வாக்களித்திருக்கின்றோம்.</p>
      <p>ஒரு பொறுப்பு வாய்ந்த இந்த நாட்டின் குடிமகன் என்ற வகையில் முன்னைய எல்லா தேர்தல்களையும் பார்க்க இந்த தேர்தலில் தமிழர்களும், சிங்களவர்களும் துருவமயப்பட்டுள்ளமை பற்றி கவலையடைகிறேன்.</p>
      <p>எனது விசுவாசமான அபிப்பிராயத்தில் சிங்கள மற்றும் தமிழ் சமூகங்களையும் மிகத்துரிதமாக ஒன்றிணைக்கும் சவாலுக்குத் தாங்கள் முகம் கொடுக்கின்றீர்கள் எனக் கருதுகின்றேன்.</p>
      <p>இந்த தேசிய அவசியத் தேவையின் முயற்சியில் தாங்கள் வெற்றியடைவீர்கள் என நம்புகின்றேன்.</p>
      <p>மிக அவசியமான பல்வேறு விடயங்கள் உள்ள போதும் சுமார் எழுபதாயிரம் வரையிலான யுத்தத்தினால் பாதிக்கப்பட்ட பெண் தலைமைத்தவக் குடும்பங்கள் சுய ஆதரவில் வாழ்வதற்கான புனர்வாழ்வுத்திட்டமொன்றை உடன் வகுத்து அமுல் செய்யும்படி தங்களிடம் வேண்டிக் கொள்கின்றேன்.</p>
      <p>தாங்கள் கூறியபடியும் தேர்தலகள் ஆணைக்குழுவின் தலைவர் வேண்டிக் கொண்டபடியும் மாகாண சபைகள் தேர்தலை கூடிய விரைவில் நடாத்த நடவடிக்கை எடுப்பீர்கள் எனவும் நம்புகின்றேன என சீ.வீ.கே.சிவஞானம் தெரிவித்துள்ளார்.</p>
    </article>
  </body>
</html>