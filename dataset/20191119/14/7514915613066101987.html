<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/sportas/35247-rekorda-pagerines-d-sabonis-svariai-prisidejo-prie-pacers-pergales"/>
    <meta property="og:site_name" content="budas.lt"/>
    <meta property="article:published_time" content="2019-11-19T14:54:28+00:00"/>
    <meta property="og:title" content="Rekordą pagerinęs D. Sabonis svariai prisidėjo prie „Pacers“ pergalės"/>
    <meta property="og:description" content="Dar vieną dvigubą dublį užfiksavusio Domanto Sabonio „Indiana Pacers“ (8-6) komanda išvykoje net 115:86 (18:18, 41:17, 25:33, 31:18) sutriuškino „Brooklyn Nets“ (5-8)."/>
  </head>
  <body>
    <article>
      <h1>Rekordą pagerinęs D. Sabonis svariai prisidėjo prie „Pacers“ pergalės</h1>
      <address>
        <time datetime="2019-11-19T14:54:28+00:00">19 Nov 2019, 14:54</time>
      </address>
      <figure>
        <img src="http://budas.lt/images/lapkritis/svariai.jpg"/>
      </figure>
      <p>Dar vieną dvigubą dublį užfiksavusio Domanto Sabonio „Indiana Pacers“ (8-6) komanda išvykoje net 115:86 (18:18, 41:17, 25:33, 31:18) sutriuškino „Brooklyn Nets“ (5-8).</p>
      <p>Dar vieną dvigubą dublį užfiksavusio Domanto Sabonio „Indiana Pacers“ (8-6) komanda išvykoje net 115:86 (18:18, 41:17, 25:33, 31:18) sutriuškino „Brooklyn Nets“ (5-8).</p>
      <p>Per jas lietuvis pelnė 16 taškų (7/14 dvit., 0/2 trit., 2/2 baud.), atkovojo 18 kamuolių, atliko 3 rezultatyvius perdavimus, blokavo 2 metimus, dusyk suklydo ir keturis kartus prasižengė.</p>
      <p>18 kamuolių D.Sabonis per savo ketvirtą sezoną trunkančią karjerą dar nebuvo sugriebęs: jo rekordas siekė 17, o tiek lietuvis dusyk nusiėmė ir šiame sezone.</p>
      <p>D.Sabonis jau aštuntose rungtynėse rinko dvigubą dublį, o pagal atkovotų kamuolių vidurkį (13,8) visoje NBA jis užima itin aukštą trečiąją vietą, nusileisdamas tik Andre Drummondui iš „Detroit Pistons“ ir Gianniui Antetokounmpo iš „Milwaukee Bucks“.</p>
      <p>Tiek „Pacers“, tiek „Nets“ šios nakties rungtynėse žaidė be pagrindinių įžaidėjų – Malcolmo Brogdono ir Kyrie Irvingo, o tuo sėkmingiau pasinaudojo Indianapolio komanda.</p>
      <p>Ji galingą spurtą surengė dar antrajame kėlinyje, kurį laimėjo net 41:17 ir įpusėjus rungtynėms pirmavo 59:35.</p>
      <p>Antroje rungtynių pusėje „Nets“ intrigos neatkūrė, o skirtumas tarp komandų iki susitikimo pabaigos tik dar labiau ūgtelėjo.</p>
      <p>6-oje Rytų konferencijos vietoje liekančius „Pacers“ į priekį vedė brolių Holiday tandemas. Jie kartu surinko 44 taškus ir sėkmingai pavadavo ne tik M.Brogdoną, bet ir vis dar negalintį žaisti komandos lyderį Victorą Oladipo.</p>
      <p><b>„Nets“:</b> Spenceris Dinwiddie 28 (8 rez. perd.), Jarrettas Allenas (12 atk. kam.) ir Garrettas Temple po 10.</p>
      <p><b>„Pacers“:</b> Aaronas Holiday 24 (13 rez. perd.), Justinas Holiday 20, T.J.Warrenas 19, Domantas Sabonis 16 (18 atk. kam.), Nazas Mitrou-Longas 12.</p>
      <footer>Vilnius, lapkričio 19 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>