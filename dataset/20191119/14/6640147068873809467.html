<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/marvel-studios-nuovi-film-in-arrivo-nel-2022-e-2023/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T14:38:00+00:00"/>
    <meta property="og:title" content="Marvel Studios: nuovi film in arrivo nel 2022 e 2023 | Cultura Pop"/>
    <meta property="og:description" content="Marvel Studios ha aggiunto cinque nuove date destinate l'arrivo di alcune pellicole del MCU nel 2022 e nel 2023, delle quali però non si conoscono i titoli."/>
  </head>
  <body>
    <article>
      <h1>Marvel Studios: nuovi film in arrivo nel 2022 e 2023 | Cultura Pop</h1>
      <address>
        <time datetime="2019-11-19T14:38:00+00:00">19 Nov 2019, 14:38</time>
      </address>
      <p><b>Marvel Studios</b> ha iniziato a divulgare informazioni inerenti all’attesissima <b>Fase 4</b> dell’Universo Cinematografico Marvel a partire dall’estate scorsa, durante il Comic-Con di San Diego e nel corso del D23 Expo, ma nei giorni scorsi. ha aggiunto cinque nuove date destinate l’arrivo di alcune pellicole del <b>MCU</b> nel 2022 e nel 2023. Più nello specifico, uno di questi uscirà nel 2022 e gli altri quattro debutteranno l’anno successivo, nel 2023. A quanto pare, Marvel e Disney hanno deciso che il 7 ottobre 2022 e il 17 febbraio, il 5 maggio, il 28 luglio e il 3 novembre del 2023 i fan potranno assistere all’arrivo di nuovi film dedicati all’Universo Marvel.</p>
      <p>Sino ad ora erano stati resi noti i titoli dei film che avrebbero debuttato tra il 2020 e il 2021. Per quanto riguarda invece il 2022 era stato ufficializzato solo l’arrivo di <b>Black Panther 2,</b> precisamente il<b> 6 maggio. </b>Nel 2020 approderanno sul grande schermo, precisamente l’1 maggio e il 6 novembre, rispettivamente la <a href="https://www.tomshw.it/culturapop/vedova-nera-black-widow/"><b>Vedova Nera</b></a> e <a href="https://www.tomshw.it/culturapop/gli-eterni-arrivano-nel-marvel-cinematic-universe-ma-chi-sono/"><b>Gli Eterni</b></a>. Mentre l’uscita di <b><a href="https://www.tomshw.it/culturapop/shang-chi-marvel/">Shang-Chi</a> e la leggenda dei dieci anelli</b> è per il 12 febbraio 2021; <b><a href="https://www.tomshw.it/culturapop/dottor-strange/">Doctor Strange</a> nel Multiverso della pazzia</b> il 7 maggio 2021; <b>Spider-Man 3</b> il 16 luglio 2021 e, per concludere il 2021 uscirà <b>Thor: Love and Thunder, </b>esattamente il 5 novembre.</p>
      <figure>
        <img src="https://www.tomshw.it/images/images/2019/11/foto-generiche-63977.768x432.jpg"/>
      </figure>
      <p>Mentre, non è stato ancora reso noto quali saranno i film che debutteranno nelle <b>“nuove date” comprese tra il 2022 e il 2023</b>. Dunque, quali potrebbero essere i film a debuttare in questi giorni? Sono molti progetti a cui sta lavorando Marvel e che sono, od oggi, senza una data di uscita. Tra questi basta citare <a href="https://www.tomshw.it/culturapop/blade-chi-e-il-cacciatore-di-vampiri-di-casa-marvel/">Blade</a>, Guardiani della Galassia Vol. 3, Captain Marvel 2, Ant-Man 3. Ma anche pellicola dedicata ai Fantastici 4 e quella degli <a href="https://www.tomshw.it/culturapop/filmografia-x-men-tutti-film/">X-Men</a>. Dunque, quali potrebbero essere i 5 film da associare alle 5 nuove date decise da Marvel Studios? Se vi va, fatecelo sapere attraverso i vostri commenti.</p>
      <blockquote>Tutti gli appassionati dell’Universo Cinematografico Marvel, a <a href="https://toms.it/muJAp">questo link</a>, potranno trovare molti prodotti da non perdere! Date un’occhiata e non lasciateveli scappare!</blockquote>
    </article>
  </body>
</html>