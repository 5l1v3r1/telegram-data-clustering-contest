<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/suspilstvo-sturbovane-shho-zustrich-zelenskogo-z-putinim-mozhe-zavershitis-kapitulyatsiyeyu-ukrayini-gerasimov/"/>
    <meta property="og:site_name" content="Прямий"/>
    <meta property="article:published_time" content="2019-11-19T14:52:00+00:00"/>
    <meta property="og:title" content="Суспільство стурбоване, що зустріч Зеленського з Путіним може завершитись капітуляцією України - Герасимов"/>
    <meta property="og:description" content="Суспільство стурбоване, що зустріч президента України Володимира Зеленського з президентом РФ Володимиром Путіним може завершитись капітуляцією України."/>
  </head>
  <body>
    <article>
      <h1>Суспільство стурбоване, що зустріч Зеленського з Путіним може завершитись капітуляцією України - Герасимов</h1>
      <address>
        <time datetime="2019-11-19T14:52:00+00:00">19 Nov 2019, 14:52</time>
      </address>
      <p>
        <b>Суспільство стурбоване, що зустріч президента України Володимира Зеленського з президентом РФ Володимиром Путіним може завершитись капітуляцією України.</b>
      </p>
      <p>Про це<b> "Прямому"</b> розповів народний депутат від фракції "Європейська солідарність"<b> Артур Герасимов</b>.</p>
      <p>"На жаль, в Україні нова влада намагається зробити все, щоб не коментувати, не надавати уваги кричущим фактам порушення українського суверенітету і територіальної цілісності. Коли ми говоримо про "нормандський формат", то мета Путіна не змінилась. Йому не потрібен тільки Донбас, йому не потрібен тільки Крим, йому потрібна вся Україна. І оце є його кінцева мета. І саме тому він і піднімає ставки перед цією зустріччю. Які є українські вимоги, які є вимоги для того, щоб не відбулось капітуляції від української влади на разі ми не знаємо", - повідомив Герасимов.</p>
      <p>Він зазначив, що сьогодні є велика стурбованість відносно того, чи не завершиться зустріч президента Зеленського і Путіна фінальною капітуляцією України.</p>
      <p>Нагадаємо, що <a href="https://prm.ua/v-kremli-pidtverdili-uchast-putina-u-normandskiy-zustrichi/">речник російського президента Дмитро Пєсков заявив, що Володимир Путін прийме участь у зустрічі нормандського формату в Парижі 9 грудня.</a></p>
      <p>Також раніше президент РФ Володимир <a href="https://prm.ua/do-normandskogo-formatu-zustrichi-z-zelenskim-ne-bude-putin/">Путін повідомив, що до переговорів в Нормандському форматі не має наміру зустрічатися з українським президентом Володимиром Зеленським</a>.</p>
      <p>Також голова фракції ратії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <related>
        <h4>Схожі новини</h4>
        <a href="https://prm.ua/dbr-maye-buti-ukrayinskim-a-ne-keruvatis-fsb-rosiyi-gerasimov-pro-vidstavku-trubi/"/>
        <a href="https://prm.ua/portnova-ta-trubu-mayut-prityagnuti-do-vidpovidalnosti-advokat/"/>
        <a href="https://prm.ua/vlada-robit-shou-shhob-vidvolikti-vid-provaliv-gerasimov-pro-zvinuvachennya-na-adresu-poroshenka/"/>
      </related>
    </article>
  </body>
</html>