<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562282/kairos-se-katastasi-ektaktis-anagkis-perioches-tis-kerkyras"/>
    <meta property="og:site_name" content="NOOZ."/>
    <meta property="article:published_time" content="2019-11-19T14:14:00+00:00"/>
    <meta property="og:title" content="Καιρός: Σε κατάσταση έκτακτης ανάγκης περιοχές της Κέρκυρας"/>
    <meta property="og:description" content="Σε κατάσταση έκτακτης ανάγκης Πολιτικής Προστασίας κήρυξε, ο Γενικός Γραμματέας Πολιτικής Προστασίας, Νίκος Χαρδαλιάς, τις πρώην κοινότητες Πεντατίου, Χλομοτιανών, Αγίου Ματθαίου, Χλομού Περιβολίου, Αργυράδων, Κουσπάδων, Πετριτή, Αγίου Νικολάου, Λευκίμμης και Οθωνών, καθώς και τις δημοτικές Ενότητες Κερκυραίων, Φαιάκων, Παλαιοκαστριτών, Παρελίων και δημοτικές ενότητες του δήμου Βόρειας Κέρκυρας."/>
  </head>
  <body>
    <article>
      <h1>Καιρός: Σε κατάσταση έκτακτης ανάγκης περιοχές της Κέρκυρας</h1>
      <address>
        <time datetime="2019-11-19T14:14:00+00:00">19 Nov 2019, 14:14</time>
      </address>
      <p>
        <b>Σε κατάσταση έκτακτης ανάγκης Πολιτικής Προστασίας κήρυξε, ο Γενικός Γραμματέας Πολιτικής Προστασίας, Νίκος Χαρδαλιάς, τις πρώην κοινότητες Πεντατίου, Χλομοτιανών, Αγίου Ματθαίου, Χλομού Περιβολίου, Αργυράδων, Κουσπάδων, Πετριτή, Αγίου Νικολάου, Λευκίμμης και Οθωνών, καθώς και τις δημοτικές Ενότητες Κερκυραίων, Φαιάκων, Παλαιοκαστριτών, Παρελίων και δημοτικές ενότητες του δήμου Βόρειας Κέρκυρας.</b>
      </p>
      <p>Οι περιοχές αυτές κηρύχθηκαν σε κατάστασης εκτάκτου ανάγκης, για την αντιμετώπιση των συνεπειών από τα έντονα καιρικά φαινόμενα που έπληξαν το νησί, από τις 12 έως και τις 14 Νοεμβρίου, λόγω της επέλασης της «Βικτώριας».</p>
      <p>Να σημειωθεί ότι από τη σφοδρή κακοκαιρία, στις περισσότερες περιοχές σημειώθηκαν κατολισθήσεις, κάποιοι επαρχιακοί δρόμοι σχεδόν καταστράφηκαν, πλημμύρισαν σπίτια και μαγαζιά, ενώ σοβαρές ζημιές υπέστησαν τα δίκτυα ηλεκτροδότησης, ύδρευσης και τηλεφωνίας.</p>
    </article>
  </body>
</html>