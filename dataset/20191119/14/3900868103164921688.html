<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562283/kwstas-mitrogloy-diethnes-kraximo-ston-ellina-epithetiko"/>
    <meta property="og:site_name" content="NOOZ."/>
    <meta property="article:published_time" content="2019-11-19T14:16:00+00:00"/>
    <meta property="og:title" content="Κώστας Μήτρογλου: Διεθνές &quot;κράξιμο&quot; στον Έλληνα επιθετικό"/>
    <meta property="og:description" content="Ο 31χρονος Έλληνας φορ δεν διανύει την καλύτερη αγωνιστική περίοδο στην Ολλανδία για λογαριασμό της Αϊντχόφεν, με αποτέλεσμα να έχει αρχίσει ήδη η κακοπροαίρετη κριτική."/>
  </head>
  <body>
    <article>
      <h1>Κώστας Μήτρογλου: Διεθνές "κράξιμο" στον Έλληνα επιθετικό</h1>
      <address>
        <time datetime="2019-11-19T14:16:00+00:00">19 Nov 2019, 14:16</time>
      </address>
      <p>
        <b>Ο 31χρονος Έλληνας φορ δεν διανύει την καλύτερη αγωνιστική περίοδο στην Ολλανδία για λογαριασμό της Αϊντχόφεν, με αποτέλεσμα να έχει αρχίσει ήδη η κακοπροαίρετη κριτική.</b>
      </p>
      <p>Συγκεκριμένα, ο <b>Κώστας Μήτρογλου έχει σκοράρει μόλις μία φορά σε επτά ολιγόλεπτες συμμετοχές</b>. Έτσι, τα ολλανδικά και γαλλικά ΜΜΕ έχουν πάρει "φωτιά" για τον Κώστα Μήτρογλου, αναφέροντας:</p>
      <p>«Ως αποτυχία στη Μασσαλία, ο Μήτρογλου βρήκε “καταφύγιο” στην Γαλατασαράι, όμως, έπειτα από έξι μήνες οι Τούρκοι κατάλαβαν πως δεν γινόταν να συνεχιστεί η συνεργασία τους. Η Αϊντχόφεν τον απέκτησε με τη μορφή δανεισμού και ο Μήτρογλου βρίσκεται στην Ολλανδία έπειτα από τις Γερμανία, Ελλάδα, Αγγλία, Πορτογαλία, Γαλλία και Τουρκία. Μία νέα περιπέτεια για τον Έλληνα επιθετικό μετά από πολλές αποτυχίες.</p>
      <p>Σκόραρε δυο φορές στα πρώτα τρία επίσημα ματς, δέχθηκε αρκετά κολακευτικά σχόλια, όμως, δεν έχει σκοράρει από τον Σεπτέμβρη, που σημαίνει 8 συμμετοχές σε όλες τις διοργανώσεις."</p>
      <p>Μάλιστα, ο άλλοτε Ολλανδός διεθνής, <b>Ρενέ Φαν ντε Κέρκοφ,</b> ο οποίος μίλησε στο τέλος του Οκτώβρη χαρακτήρισε τον Έλληνα στράικερ <b>“περιορισμένων δυνατοτήτων»</b> αναφέρει η γαλλική ιστοσελίδα «footmercato.net».</p>
      <p><b>Eπιπροσθέτως, η ολλανδική ιστοσελίδα BD.nl το πήγε ένα βήμα παραπέρα, εντάσσοντας τον σε λίστα με τις χειρότερες μεταγραφές του τεχνικού διευθυντή της Αϊντχόφεν:</b> «Ο Μήτρογλου συμπεριλαμβάνεται μαζί με τους Αφελάι (Στόουκ), Μπρούμα (Λειψία), Μποσκαλί (Νις) και Μπάουμγκαρτλ (Στουτγκάρδη) στη λίστα με τις αποτυχημένες μεταγραφές. Αν δεν αντιστραφεί η κατάσταση, ο Μήτρογλου θα είναι η νέα αποτυχημένη επιλογή του τεχνικού διευθυντή της PSV, Τζον ντε Γιόνγκ...».</p>
    </article>
  </body>
</html>