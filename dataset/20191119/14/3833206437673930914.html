<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915087.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T14:39:00+00:00"/>
    <meta property="og:title" content="Волейболната федерация с официално изявление относно това дали оказва натиск на клубовете"/>
    <meta property="og:description" content="В открито писмо до медиите обявилият се за Инициативен комитет за промени в българския волейбол твър..."/>
  </head>
  <body>
    <article>
      <h1>Волейболната федерация с официално изявление относно това дали оказва натиск на клубовете</h1>
      <address>
        <time datetime="2019-11-19T14:39:00+00:00">19 Nov 2019, 14:39</time>
      </address>
      <p>В открито писмо до медиите обявилият се за Инициативен комитет за промени в българския волейбол твърди, че върху волейболни клубове се оказва натиск преди Общото събрание, насрочено за 20 декември 2019 година. Българската федерация по волейбол заявява категорично, че това са голословни твърдения, хвърлени в публичното пространство, без да са подплатени с нито едно доказателство и нито един конкретен пример.</p>
      <p>Те очевидно целят да нагнетяват напрежение във волейболната общественост, се казва още в официалното становище на БФВолейбол.</p>
      <p>Във връзка с това БФволейбол припомня, че в Република България съществуват съответните правоохранителни органи и приканва всеки клуб, върху който е оказван натиск, от каквото и да е естество, да сигнализира прокуратурата, като представи съответните доказателствени материали.</p>
    </article>
  </body>
</html>