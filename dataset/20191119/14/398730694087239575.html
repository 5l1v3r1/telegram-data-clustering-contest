<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/populara-tv-program-far-stryka-pa-foten-i-danmark/"/>
    <meta property="og:site_name" content="DN.SE"/>
    <meta property="article:published_time" content="2019-11-19T14:37:00+00:00"/>
    <meta property="og:title" content="Populära tv-program får stryka på foten i Danmark"/>
    <meta property="og:description" content="Efter nyår tvingas danskarna vänja sig vid ”ett markant mindre och mer digitalt utbud” i radio och tv."/>
  </head>
  <body>
    <article>
      <h1>Populära tv-program får stryka på foten i Danmark</h1>
      <address><time datetime="2019-11-19T14:37:00+00:00">19 Nov 2019, 14:37</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Efter nyår tvingas danskarna vänja sig vid ”ett markant mindre och mer digitalt utbud” i radio och tv, skriver Danmarks Radio i ett pressmeddelande. Orsaken är den 20-procentiga neddragningen av anslaget till dansk public service som den dåvarande borgerliga koalitionsregeringen drev igenom med stöd av Dansk Folkeparti 2018.</b>
      </p>
      <p>En rad besparingar på program är redan gjorda men de stora förändringarna kommer efter nyår, skriver <a href="https://politiken.dk/kultur/medier/art7498345/DR-lukker-Sporl%C3%B8s-samt-flere-andre-popul%C3%A6re-programmer-og-rykker-TV-avisen">Politiken</a>. Kanaler slås samman samtidigt som en rad populära program upphör, däribland ”Sporløs”, ”Vild med bøger, ”Filmselskabet”, ”Historiequizzen” och ”Kunstquizzen” med många fler. Även nyhetssändningar, sportprogram och fredagsunderhållning minskas.</p>
      <p>I pressmeddelandet inskärper Danmark Radio att ännu fler neddragningar är att vänta 2021 om beslutet står fast att Danmarks Radio från 2022 ska spara ytterligare 382 miljoner kronor årligen.</p>
    </article>
  </body>
</html>