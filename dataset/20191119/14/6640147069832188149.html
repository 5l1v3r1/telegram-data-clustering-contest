<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/shenmue-3-video-speciale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T14:42:00+00:00"/>
    <meta property="og:title" content="Shenmue 3: un video speciale celebra l'uscita del gioco | Game Division"/>
    <meta property="og:description" content="Deep Silver ha pubblicato sul proprio canale YouTube un video speciale per celebrare l'uscita dell'atteissimo Shenmue 3."/>
  </head>
  <body>
    <article>
      <h1>Shenmue 3: un video speciale celebra l'uscita del gioco | Game Division</h1>
      <address>
        <time datetime="2019-11-19T14:42:00+00:00">19 Nov 2019, 14:42</time>
      </address>
      <p>Dopo 18 anni ci siamo, finalmente <b>Shenmue 3 è realtà</b> e gli appassionati potranno continuare l’avventura di Ryo Hazuki. Il terzo capitolo della trilogia ideata da Yu Suzuki, riprende il filo laddove lo aveva lasciato Shenmue 2 ed è ora ufficialmente disponibile su PlayStation 4 e PC (via Epic Games Store). Per celebrare quest’occasione, il publisher Deep Silver ha pubblicato un video davvero molto speciale.</p>
      <p>Il video in questione punta sul ricalcare in circa 7 minuti<b> tutta la storia dietro allo sviluppo dell’intera saga</b>; dal primo capitolo uscito su Dreamcast, passando per il secondo capitolo giunto anche sulla prima Xbox ed infine raggiungendo il periodo attuale con tutto ciò che ha reso possibile la realizzazione di Shenmue 3.</p>
      <figure>
        <iframe src="https://www.youtube.com/embed/Fc_NDu05CxI" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/shenmue-3-58674.768x432.jpg"/>
        </figure>
        <figure>
          <img src="https://www.tomshw.it/images/images/2019/03/shenmue-3-23137.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/blair-witch-horror-playstation-4/">Blair Witch: l’horror uscirà a dicembre su PlayStation 4</a></p>
      <p>Il video non si ferma solo a festeggiare la saga di Shenmue, ma <b>ripercorre anche le radici del suo creatore Yu Suzuki</b>. Quello che Deep Silver ha reso disponibile sul proprio canale YouTube diventa quindi un piccolo documentario sulla storia del brand, del suo padre e di SEGA stessa. Il tutto si chiude con un ennesimo trailer di Shenmue 3 che mostra i personaggi in azione muoversi per gli scenari e le ambientazioni di gioco.</p>
      <p>Negli scorsi giorni lo stesso Suzuki aveva affermato che per lui l’esistenza di Shenmuer 3 è un vero e proprio miracolo; ringraziando inoltre anche tutti gli appassionati che si sono fatti sentire con il loro supporto in questi 18 anni di lunghissima attesa. <b>State già giocando a Shenmue 3?</b> Diteci cosa ve ne pare nella sezione dedicata ai commenti.</p>
      <blockquote>Finalmente il terzo attesissimo capitoli di Shenmue è uscito. Acquistate il gioco su Amazon a <a href="https://toms.it/33YCb">questo indirizzo</a>.</blockquote>
    </article>
  </body>
</html>