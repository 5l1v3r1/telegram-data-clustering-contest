<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/counter-strike-global-offensive--valve-wprowadzilo-skorki-dla-awatarow-w-debiutujacej-dzisiaj-operacji-shattered-web.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T14:08:00+00:00"/>
    <meta property="og:title" content="Counter-Strike: Global Offensive – Valve wprowadziło skórki dla awatarów w debiutującej dzisiaj Operacji Shattered Web"/>
    <meta property="og:description" content="Obok tego nowe misje, skórki dla broni, mapy sieciowe, naklejki i graffiti."/>
  </head>
  <body>
    <article>
      <h1>Counter-Strike: Global Offensive – Valve wprowadziło skórki dla awatarów w debiutującej dzisiaj Operacji Shattered Web</h1>
      <h2>Obok tego nowe misje, skórki dla broni, mapy sieciowe, naklejki i graffiti.</h2>
      <address><time datetime="2019-11-19T14:08:00+00:00">19 Nov 2019, 14:08</time> by <a rel="author">LM</a></address>
      <figure>
        <img src="https://img6.gram.pl/gaxw20191119140831383qxpi.jpg"/>
      </figure>
      <p>Valve postanowiło po dwuletniej przerwie powrócić do popremierowego wsparcia gry Counter-Strike: Global Offensive w ramach tzw. Operacji. Najnowsza z nich, zatytułowana Shattered Web trafiła właśnie na serwery platformy Steam, a wraz z nią kilka istotnych nowości. <b>Najważniejszą z nich są oczywiście specjalne skórki dla awatarów, które przygotowano w kilku różnorodnych wariantach dla każdej ze stron zmagań. Tym samym gracze, którzy sięgną po portfel, będą mogli wyróżnić się w grze czymś więcej niż tylko skórką do broni czy graffiti</b>. Co ważne, podobnie jak w przypadku poprzednich operacji, na graczy czeka szereg misji, a nagrodą za ukończenie ich wszystkich, będzie właśnie jeden z awatarów premium.<br/><br/>Przepustkę operacji <b>Shattered Web wyceniono na 15 dolarów, czyli niespełna 60 PLN. W tej cenie zainteresowani otrzymają również specjalny przydział skrzynek najnowszej operacji oraz wszystkie powiązane z misjami nagrody</b>. Przygotowane przez twórców zadania będą pojawiać się w każdym tygodniu, a samo wydarzenie w grze zakończy się w okolicach marca 2020 roku. Przy okazji na serwery trafiły nowe mapy, naklejki, graffiti i oczywiście skórki dla broni ukryte w skrzyniach. Co więcej, <b>po każdym rozegranym meczu, gracze, którzy wykazali się w jednej z pięciu głównych kategorii, zostaną zaprezentowani pozostałym uczestnikom sesji</b>. <a href="http://counter-strike.net/shatteredweb">Więcej informacji o operacji znajdziecie tutaj</a>.<br/><br/><b>Counter-Strike: Global Offensive</b> dostępne jest na PC <b>Steam </b>w modelu free-to-play.</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>