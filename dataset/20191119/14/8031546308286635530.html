<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109145-Dve-ot-zvezdite-na-svetovniya-futbol-pochti-stignaha-do-boy"/>
    <meta property="og:site_name" content="Канал 3"/>
    <meta property="article:published_time" content="2019-11-19T14:21:00+00:00"/>
    <meta property="og:title" content="Две от звездите на световния футбол почти стигнаха до бой"/>
    <meta property="og:description" content="Аржентина и Уругвай не се победиха"/>
  </head>
  <body>
    <article>
      <h1>Две от звездите на световния футбол почти стигнаха до бой</h1>
      <h2>Аржентина и Уругвай не се победиха</h2>
      <address>
        <time datetime="2019-11-19T14:21:00+00:00">19 Nov 2019, 14:21</time>
      </address>
      <p>
        <b>Аржентина и Уругвай направиха зрелищно равенство 2:2 в контрола играна в Израел. Приятелската среща беше белязана от скандал между две от големите звезди на световния футбол Лионел Меси и Едисон Кавани.</b>
      </p>
      <p> </p>
      <p>Камерите уловиха остри реплики между голмайстора на урусите и капитана на гаучосите.Според различни информации Кавани е отправил покана към Меси да се разберат като мъже, а отговорът е бил Когато пожелаеш. След края на приятелския мач Кавани не разкри какво точно е предизвикало скандал между двамата.</p>
      <p>Това е втори пореден конфликт,в който се забърква Меси , след разправията със селекционера на Бразилия Тите.  Капитанът на Аржентина спаси своя отбор от загубата в контролата на стадиона в Тел Авив.</p>
      <p>Едисон Кавани откри резултата в 34-ата минута с първия точен удар в една от двете врати. Серхио Агуеро изравни за Аржентина в 63-ата , след центриране на Меси.Съотборникът му в Барселона Луис Суарес отново даде преднина на урусите с перфектно изпълнение на фаул.Меси оформи крайното 2:2 от дузпа отсъдена за игра с ръка Касерес.  </p>
    </article>
  </body>
</html>