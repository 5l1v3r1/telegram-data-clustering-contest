<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/emporeymata/125592/ypohoroyn-oi-times-toy-petrelaioy-kathos-den-ta-briskoyn-ipa-kina"/>
    <meta property="og:site_name" content="Insider"/>
    <meta property="article:published_time" content="2019-11-19T14:53:00+00:00"/>
    <meta property="og:title" content="Υποχωρούν οι τιμές του πετρελαίου καθώς δεν «τα βρίσκουν» ΗΠΑ-Κίνα"/>
    <meta property="og:description" content="Η εμπορική διένεξη ΗΠΑ-Κίνας εξακολουθεί να ασκεί πιέσεις στην τιμή του πετρελαίου."/>
  </head>
  <body>
    <article>
      <h1>Υποχωρούν οι τιμές του πετρελαίου καθώς δεν «τα βρίσκουν» ΗΠΑ-Κίνα</h1>
      <h2>Η εμπορική διένεξη ΗΠΑ-Κίνας εξακολουθεί να ασκεί πιέσεις στην τιμή του πετρελαίου.</h2>
      <address>
        <time datetime="2019-11-19T14:53:00+00:00">19 Nov 2019, 14:53</time>
      </address>
      <p>Οι τιμές πετρελαίου στις ΗΠΑ υποχωρούν για δεύτερη συνεχόμενη ημέρα την Τρίτη, λόγω της περιορισμένης προόδου των εμπορικών συνομιλιών μεταξύ Κίνας και Ηνωμένων Πολιτειών όσον αφορά στην κατάργηση των δασμών, ενώ τα αυξανόμενα αποθέματα των ΗΠΑ εξακολουθούν να προκαλούν και αυτά με τη σειρά τους σύγχυση στην αγορά.</p>
      <p>Πηγή της κινεζικής κυβέρνησης μιλώντας στον τηλεοπτικό σταθμό <b>CNBC </b>τη Δευτέρα, σημείωσε ότι υπάρχει δυσαρέσκεια στο Πεκίνο σχετικά με τις προοπτικές μιας εμπορικής συμφωνίας ενώ οι Κινέζοι αξιωματούχοι εμφανίζονται προβληματισμένοι από το σχόλιο του προέδρου των ΗΠΑ, <b>Ντόναλντ Τραμπ</b>, ότι δεν υπήρξε συμφωνία για τη σταδιακή κατάργηση των δασμών.</p>
      <p>Η παρατεταμένη εμπορική διένεξη στην οποία εμπλέκονται οι δύο μεγαλύτερες οικονομίες του κόσμου έχει πλήξει τις προοπτικές της παγκόσμιας ανάπτυξης δημιουργώντας ταυτόχρονα αμφιβολίες για τη μελλοντική ζήτηση πετρελαίου.</p>
      <p>Την Τρίτη το μεσημέρι (2.41 ώρα Ελλάδος), το αργό διαπραγματεύεται στα 56,46 δολάρια καταγράφοντας πτώση κατά 1,03% και το μπρεντ στα 61,85 δολάρια καταγράφοντας πτώση κατά 0,94%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/emporeymata/125259/se-anodiki-trohia-petrelaio-kathos-enishyontai-oi-elpides-gia-ayxisi-tis"/>
        <a href="https://www.insider.gr/agores/emporeymata/125207/se-ptotiki-trohia-petrelaio-se-thola-nera-i-symfonia-ipa-kinas"/>
        <a href="https://www.insider.gr/agores/emporeymata/125070/ptosi-gia-petrelaio-kathos-o-tramp-anadiplonetai"/>
      </related>
    </article>
  </body>
</html>