<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zelenskyy_i_tymoshenko_obminyalys_lyubyaznostyamy_v_sotsmerezhah_331123.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T14:29:00+00:00"/>
    <meta property="og:title" content="Зеленський і Тимошенко обмінялись &quot;люб'язностями&quot; в соцмережах"/>
    <meta property="og:description" content="Юлія Тимошенко на своїй Facebook сторінці відповіла Володимиру Зеленському на його звинувачення."/>
  </head>
  <body>
    <article>
      <h1>Зеленський і Тимошенко обмінялись "люб'язностями" в соцмережах</h1>
      <h2>Юлія Тимошенко на своїй Facebook сторінці відповіла Володимиру Зеленському на його звинувачення.</h2>
      <address>
        <time datetime="2019-11-19T14:29:00+00:00">19 Nov 2019, 14:29</time>
      </address>
      <p>Нагадаємо, сьогодні вранці Президент України Володимир Зеленський на своїй Facebook сторінці звинуватив Юлію Тимошенко в лобіюванні призначень на "солодці місця".</p>
      <figure>
        <img src="https://galinfo.com.ua/media/gallery/intxt/z/e/ze.png"/>
      </figure>
      <p>"Є дуже давня українська традиція.</p>
      <p>Раз на 5 років Юлія Володимирівна Тимошенко йде в опозицію до чинного Президента, імітуючи турботу про народ.</p>
      <p>Вчора подивився "Свободу слова" на ICTV. Там Юлія Володимирівна розповідала, що пропонувала нам нових людей на різні посади. Людей, які "принесуть інвестиції".</p>
      <p>Хотів би, щоб усі ми були чесними до кінця.</p>
      <p>Так, Юлія Володимирівна справді пропонувала. Вона принесла список своїх людей для призначення на "солодкі" місця. А натомість обіцяла протягом року голосувати за всі закони разом зі "Слугою Народу" у Верховній Раді. Звісно, ми відмовили. Адже епоха договірняків скінчилася назавжди.</p>
      <p>Але подивіться, який гарний вигляд має зараз "опозиція". Така фігура! А знаєте, чому? Тому що зараз їй просто не дають "солоденького", - зокрема зазначив Зеленський.</p>
      <p>Натомість Юлія Тимошенко у відповідь запросила Зеленського на корпоратив з власним піаніно.</p>
      <figure>
        <img src="https://galinfo.com.ua/media/gallery/intxt/t/m/tm.png"/>
      </figure>
      <p>"Хотілось би говорити з Вами, Володимире Олександровичу, про долю країни, але Ви обрали інший тон. Шкода...</p>
      <p>Тоді нагадаю Вам, що є ще одна давня українська традиція. Раз на п’ять років деяким українським Президентам здається, що вони взяли джек-пот! А далі все за сценарієм... Ну ви в курсі...</p>
      <p>Словом, чекаємо Вас на корпоративах... Можна зі своїм піаніно:)", - відповіла Тимошенко.</p>
    </article>
  </body>
</html>