<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/inne,132/saeideh-aletaha-nie-zyje-iranka-miala-lat-26-lat,986603.html"/>
    <meta property="og:site_name" content="TVN24"/>
    <meta property="article:published_time" content="2019-11-19T14:44:00+00:00"/>
    <meta property="og:title" content="Kolejna tragedia w świecie sportów walki. Nie żyje 26-letnia Iranka"/>
    <meta property="og:description" content="Saeideh Aletaha zmarła w wyniku obrażeń odniesionych podczas walki na gali w Southampton. 26-letni zawodniczka kickboxingu amatorskiego nie odzyskała przytomności po przegranym pojedynku."/>
  </head>
  <body>
    <article>
      <h1>Kolejna tragedia w świecie sportów walki. Nie żyje 26-letnia Iranka</h1>
      <address>
        <time datetime="2019-11-19T14:44:00+00:00">19 Nov 2019, 14:44</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/12b33eea-3164-4948-86a1-cd237b735d61.jpg?type=1&amp;srcmode=0&amp;srcx=1/1&amp;srcy=1/4&amp;srcw=1/1&amp;srch=14/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/0def560a-e620-4a2c-8bfb-3ac03581a955-480p.mp4" autoplay="" loop=""/>
          <figcaption>Nie żyje bokser Patrick Day</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/a5c1811e-3662-42c6-8c0b-8e29dd202a76-480p.mp4"/>
          <figcaption>Patrick Day zmarł po walce</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/f285ba8d-9f4b-440b-9fa6-51cb2fb061dc-480p.mp4"/>
          <figcaption>Dwight Ritchie nie żyje. Pięściarz miał 27 lat</figcaption>
        </figure>
        <figcaption>To kolejna śmierć w sportach walki Foto: Facebook | Video: Eurosport</figcaption>
      </slideshow>
      <h3>Saeideh Aletaha zmarła w wyniku obrażeń odniesionych podczas walki na gali w Southampton. 26-letni zawodniczka kickboxingu amatorskiego nie odzyskała przytomności po przegranym pojedynku.</h3>
      <p>Saeideh Aletaha, nazywana Sai, mierzyła się w sobotę w formule K-1 na gali Fast&amp;Furious Fight 19 (FFS) w Central Hall w angielskim Southampton. Po przegranej walce Iranka została natychmiast przetransportowana do szpitala, jednak lekarze nie potrafili opanować sytuacji.</p>
      <p>Jak się okazało, doszło do bardzo rozległego uraz mózgu. 26-latka zmarła w niedzielę. Policja poinformowała o wszczęciu dochodzenia w tej sprawie.</p>
      <related>
        <a href="https://eurosport.tvn24.pl/boks,124/cofnal-sie-do-naroznika-i-stracil-przytomnosc-smiertelny-cios-podczas-treningu,984334.html"/>
      </related>
      <p>Oświadczenie organizatora</p>
      <p>Organizator gali FFS w opublikowanym na Facebooku oficjalnym oświadczeniu potwierdził zgon młodej zawodniczki, składając kondolencje.</p>
      <p>Zapewnił, że bezpieczeństwo jest sprawą priorytetową, a podczas każdej gali jest zabezpieczenie medyczne.</p>
      <h3>Współczucie klubów</h3>
      <p>Zawodnicy i przyjaciele oddali hołd tragicznie zmarłej Sai. "Saeideh Aletaha była uroczą osobą o pięknej duszy. O jej poświęceniu dla sportu najlepiej świadczy to, że ćwiczyła na 110 procent i każdego dnia pokonywała wiele kilometrów na treningu. Będziemy tęsknić" - przekazał klub Exile Gym, w którym na co dzień trenowała.</p>
      <p>"Brała udział w zawodach, przyjaźniła się ze wszystkimi, których spotkała na swojej drodze. Wszyscy kochali Sai i mamy nadzieję, że wiedziała, jak bardzo Sai zajmuje szczególne miejsce w naszych sercach. Mieliśmy szczęście, że ją znaliśmy" - takiej treści oświadczenie opublikował w mediach społecznościowych klub Stonehenge CrossFit, gdzie zmarła wcześniej trenowała przez ponad trzy lata.</p>
      <p>Autor: fira / Źródło: eurosport.pl, BBC Sport, The Mirror</p>
    </article>
  </body>
</html>