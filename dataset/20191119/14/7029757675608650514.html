<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/sasht-uvelichavat-s-nad-deset-pati-voenniya-si-kontingent-v-polsha.html"/>
    <meta property="og:site_name" content="News.bg"/>
    <meta property="article:published_time" content="2019-11-19T14:48:57+00:00"/>
    <meta property="og:title" content="САЩ увеличават с над десет пъти военния си контингент в Полша"/>
    <meta property="og:description" content="С това той ще стане над 45 000 души"/>
  </head>
  <body>
    <article>
      <h1>САЩ увеличават с над десет пъти военния си контингент в Полша</h1>
      <address>
        <time datetime="2019-11-19T14:48:57+00:00">19 Nov 2019, 14:48</time>
      </address>
      <p><b>САЩ са взели решение значително да увеличат военното си присъствие в Полша</b>. Това обяви полският премиер Матеуш Моравецки, цитиран от местните медии.</p>
      <p>"<b>САЩ, нашият най-силен съюзник</b>, благодарение на усилията на президента Анджей Дуда и министъра на националната отбрана, решиха да <b>увеличат с над десет пъти контингента на американските войски в Полша</b>", разкри той в реч пред Сейма (полския парламент).</p>
      <p>През лятото Варшава и Вашингтон подписаха съвместна декларация за военно сътрудничество. Според документа размерът на американския военен контингент трябваше да<b> нарасне с 1000 души от сегашните 4 500 души</b>.</p>
      <p>Страните също така съгласуваха мястото на разположението на военнослужещите и техниката на територията на страната, а град Познан беше избран за място на щаба.</p>
      <p>Във Варшава заявиха, че по този начин командването на американските войски на източния фланг на НАТО ще се премести в Полша.</p>
      <p>През септември председателят на управляващата партия "Право и справедливост" Ярослав Качински заяви, че изначално на територията на Полша не е било планирало постоянно присъствие на американците в рамките на алианса. По думите му обаче геополитическата ситуация през последните години е довела до "промяна в позицията на нашите западни съюзници, в частност на САЩ".</p>
    </article>
  </body>
</html>