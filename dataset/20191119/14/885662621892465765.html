<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/hrimatistirio/125589/distazei-gia-tis-900-monades-hrimatistirio"/>
    <meta property="og:site_name" content="Insider"/>
    <meta property="article:published_time" content="2019-11-19T14:25:00+00:00"/>
    <meta property="og:title" content="«Διστάζει» για τις 900 μονάδες το Χρηματιστήριο"/>
    <meta property="og:description" content="Το Χρηματιστήριο δίνει «μάχη» για τις 890 μονάδες, παρά το γεγονός πως η HSBC αναβάθμισε την εγχώρια αγορά σε overweight, προτρέποντας τους επενδυτές να αγοράσουν ελληνικές μετοχές."/>
  </head>
  <body>
    <article>
      <h1>«Διστάζει» για τις 900 μονάδες το Χρηματιστήριο</h1>
      <h2>Το Χρηματιστήριο δίνει «μάχη» για τις 890 μονάδες, παρά το γεγονός πως η HSBC αναβάθμισε την εγχώρια αγορά σε overweight, προτρέποντας τους επενδυτές να αγοράσουν ελληνικές μετοχές.</h2>
      <address>
        <time datetime="2019-11-19T14:25:00+00:00">19 Nov 2019, 14:25</time>
      </address>
      <p><b>Μάχη για το θετικό πρόσημο δίνει το Χρηματιστήριο Αθηνών</b>, το μεσημέρι της Τρίτης, με την αγορά να δείχνει πως <b>«διστάζει» να προσεγγίσει τις 900 μονάδες.</b></p>
      <p>Λίγο μετά τις 14.30, το Χρηματιστήριο δίνει «μάχη» για τις 890 μονάδες, παρά το γεγονός πως η <a href="https://www.insider.gr/eidiseis/oikonomia/125584/agoraste-ellinikes-metohes-protrepei-i-hsbc">HSBC αναβάθμισε την εγχώρια αγορά σε overweight,</a> προτρέποντας τους επενδυτές να αγοράσουν ελληνικές μετοχές.</p>
      <p>Η αγορά κινείται, αυτή την ώρα, σταθεροποιητικά, με τις τραπεζικές μετοχές να βρίσκονται στο επίκεντρο του ενδιαφέροντος. Στις 14:30, <b>ο Γενικός Δείκτης Τιμών κινείται σταθεροποιητικά στις 886,84 μονάδες σημειώνοντας οριακή πτώση 0,06%</b>, ενώ ενδοσυνεδριακά κατέγραψε υψηλότερη τιμή στις 894,82 μονάδες (+0,74%). Η αξία των συναλλαγών ανέρχεται στα 29,25 εκατ. ευρώ.</p>
      <p>Ο δείκτης υψηλής κεφαλαιοποίησης σημειώνει άνοδο σε ποσοστό 0,49%, ενώ ο δείκτης της μεσαίας κεφαλαιοποίησης ενισχύεται σε ποσοστό 0,17%.</p>
      <p>Από τις μετοχές της υψηλής κεφαλαιοποίησης τη μεγαλύτερη άνοδο καταγράφουν οι μετοχές της Πειραιώς (+2,51%), της Εθνικής (+2,23%), του ΑΔΜΗΕ (+1,38%) και της Alpha Bank (+1,04%). Αντιθέτως τη μεγαλύτερη πτώση καταγράφουν οι μετοχές της ΓΕΚ ΤΕΡΝΑ (-1,17%), της Τέρνα Ενεργειακή (-0,54%) και των ΕΛΠΕ (-0,46%).</p>
      <p>Από τους επιμέρους δείκτες, τη μεγαλύτερη άνοδο σημειώνουν οι δείκτες των Τραπεζών (+1,21%) και της Τεχνολογίας (+1,09%), ενώ τις μεγαλύτερες απώλειες καταγράφει ο δείκτης του Εμπορίου (-0,68%).</p>
      <p>Το μεγαλύτερο όγκο συναλλαγών παρουσιάζουν η Eurobank και η Alpha Bank με 2.431.432 και 1.121.074 μετοχές, αντιστοίχως, ενώ τη μεγαλύτερη αξία συναλλαγών σημειώνουν ο ΟΤΕ με 11,260 εκατ. ευρώ και η Εθνική με 2,804 εκατ. ευρώ.</p>
      <p>Ανοδικά κινούνται 49 μετοχές, 41 πτωτικά και 14 παραμένουν σταθερές. Τη μεγαλύτερη άνοδο καταγράφουν οι μετοχές: Παϊρης +30,00% και MLS Πληροφορική +17,39%, ενώ τη μεγαλύτερη πτώση σημειώνουν οι μετοχές: SATO -15,49% και Αττικές Εκδόσεις -10,00%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/hrimatistirio/125533/makria-apo-tis-900-monades-ekleise-hrimatistirio"/>
        <a href="https://www.insider.gr/agores/hrimatistirio/125508/hrimatistirio-plori-gia-tis-900-monades-me-kaysimo-tis-trapezes"/>
        <a href="https://www.insider.gr/agores/hrimatistirio/125381/hrimatistirio-profit-taking-tin-paraskeyi-kai-ebdomadiaia-anodos-238"/>
      </related>
    </article>
  </body>
</html>