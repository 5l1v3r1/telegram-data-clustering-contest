<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191119-kudy-poyihaty-na-more-v-grudni-5-krayin/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T14:46:27+00:00"/>
    <meta property="og:title" content="Куди поїхати на море в грудні – 5 країн"/>
    <meta property="og:description" content="Куди поїхати на море в грудні, щоб покращити собі настрій і влаштувати літо серед зими – читайте в матеріалі."/>
  </head>
  <body>
    <article>
      <h1>Куди поїхати на море в грудні – 5 країн</h1>
      <address>
        <time datetime="2019-11-19T14:46:27+00:00">19 Nov 2019, 14:46</time>
      </address>
      <p>Куди поїхати на море в грудні, щоб покращити собі настрій і влаштувати літо серед зими – читайте в матеріалі.</p>
      <p>Для багатьох грудень – це початок довгої затяжної зими. Але хоча б ненадовго забути про морози та холод допоможе коротка відпустка, яку можна провести на березі моря або океану.</p>
      <p>Крім того, в грудні пляжний відпочинок буде комфортним у багатьох популярних і екзотичних країнах. Де море в грудні тепліше – розповідають Факти ICTV.</p>
      <p>
        <i>Ціни турів вказані за грудень 2019 на сім днів для однієї людини.</i>
      </p>
      <h3>Таїланд</h3>
      <figure>
        <img src="https://fakty.com.ua/wp-content/uploads/2019/11/19/tayiland-.jpg?1574171316"/>
      </figure>
      <p>Це ідеальний напрямок для пляжного відпочинку в грудні 2019. Температура повітря тут у цей період становить +32°С, вода в морі +23°С.</p>
      <p>Крім пляжного відпочинку, вас приємно вразять білий пісок, коралові рифи, екзотичні рослини і тварини, велика кількість буддистських храмів, цікава фауна та доброзичливі люди.</p>
      <p><b>Вартість туру до Таїланду</b> в грудні разом з авіаперельотом і трансфером від аеропорту становить <b>від 30 тис. грн</b>.</p>
      <p>До речі, з квітня між Україною і Таїландом діє безвізовий режим. Тому турбуватися про оформлення зайвих документів не доведеться.</p>
      <h3>Шрі-Ланка</h3>
      <figure>
        <img src="https://fakty.com.ua/wp-content/uploads/2019/11/19/shri-lanka.jpg?1574171459"/>
      </figure>
      <p>На острові дуже комфортні погодні умови. Тому туроператори пропонують величезну кількість цікавих пропозицій в грудні.</p>
      <p>Якщо вам більше до вподоби активний відпочинок, то краще обирайте комбіновані тури. Тоді ви зможете охопити всі визначні пам’ятки Шрі-Ланки і завершити відпочинок релаксом на пляжі.</p>
      <p><b>Ціна туру</b> стартує <b>від 17 500 грн.</b> У нього зазвичай входить авіапереліт, трансфер і страхування.</p>
      <p>До речі, з серпня уряд Шрі-Ланки скасував оплату за візу для українців. Тепер отримання візи після прибуття в аеропорт на термін <b>до 30 днів</b> є безкоштовним.</p>
      <h3>Домініканська Республіка</h3>
      <figure>
        <img src="https://fakty.com.ua/wp-content/uploads/2019/11/19/dominikanska-respublika-.jpg?1574171605"/>
      </figure>
      <p>У столиці Домініканської Республіки Санто-Домінго в грудні температура становить + 31°С вдень, а вода в морі +28°С.  Дощі тут бувають рідко і майже не впливають на пляжний відпочинок.</p>
      <p>Для любителів активного пляжного відпочинку ця країна підійде ідеально. Тут можна зайнятися серфінгом, дайвінгом, каякінгом. Також варто поїхати на екскурсію в національний парк острова Саона та відвідати визначні місця столиці і провінції Ла-Вега.</p>
      <p><b>Вартість туру</b> стартує <b>від 45 тис. грн</b>. Він передбачає авіапереліт, страхування, трансфер та сніданки в готелі.<b> Віза</b> для в’їзду в Домініканську Республіку <b>не потрібна</b>.</p>
      <p><b>Читайте:</b> <a href="https://fakty.com.ua/ua/lifestyle/20191030-kudy-poyihaty-zamist-yegyptu-6-krayin/">Куди поїхати замість Єгипту – 6 країн</a></p>
      <h3>Гоа (Індія)</h3>
      <figure>
        <img src="https://fakty.com.ua/wp-content/uploads/2019/11/19/goa.jpg?1574171703"/>
      </figure>
      <p>У грудні на Гоа тепло і сухо. Середня температура вдень становить 31-33,5°С. Великі красиві пляжі, тепле море, пальми – все це зробить ваш відпочинок ідеальним.</p>
      <p>Але перед поїздкою потрібно визначитися, на яку частину штату ви хочете поїхати.</p>
      <p><b>Південний Гоа</b> більше підійде для туристів, які люблять відпочивати красиво і спокійно. Дорогі готелі, чисті і доглянуті пляжі, спокійна атмосфера, мало туристів і безліч місць для відокремленого відпочинку. Ціна – <b>від 32 тис. грн</b>.</p>
      <p><b>Північний Гоа</b> більш колоритне місце. Тут ви побачите змішані культури, зустрінете молодь з різних країн і відвідаєте безліч вечірок. Ціна – <b>від 31 тис. грн</b>.</p>
      <p><b>Вартість електронної візи</b> для українців в Індію становить <b>$25</b> (600 грн).</p>
      <h3>Куба</h3>
      <figure>
        <img src="https://fakty.com.ua/wp-content/uploads/2019/11/19/kuba-.jpg?1574171822"/>
      </figure>
      <p>Славнозвісний острів свободи особливо радує чудовою погодою без дощів і комфортною температурою повітря до +26-28°С і води 25°С.</p>
      <p>Крім звичайних пам’яток архітектури, в грудні тут відбувається багато фестивалів. Зокрема, Міжнародний фестиваль нового латиноамериканського кіно, джазовий фестиваль, а 31 грудня проходять карнавальні ходи.</p>
      <p><b>Вартість туру на Кубу</b> в грудні становить <b>від 35 тис. грн</b>. Він передбачає авіапереліт, страхування, трансфер і харчування.</p>
      <p>На <b>візу</b> доведеться витратити ще <b>$30</b> (700 грн).</p>
      <p>Якщо ви ще досі не визначилися, <a href="https://fakty.com.ua/ua/lifestyle/20191118-novyj-rik-2020-kudy-poyihaty-zustrichaty-v-yevropi/">де зустрічати Новий рік 2020</a>, то Факти ICTV зібрали кілька цікавих і бюджетних варіантів в Європі.</p>
    </article>
  </body>
</html>