<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578031/ternopolanin-stav-zertvou-sahrajskoi-shemi-daj-podzvoniti"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T14:28:00+00:00"/>
    <meta property="og:title" content="Тернополянин став жертвою шахрайської схеми «Дай подзвонити»"/>
    <meta property="og:description" content="Молодик сам не зрозумів, як став жертвою пройдисвіта"/>
  </head>
  <body>
    <article>
      <h1>Тернополянин став жертвою шахрайської схеми «Дай подзвонити»</h1>
      <address><time datetime="2019-11-19T14:28:00+00:00">19 Nov 2019, 14:28</time> by <a rel="author">Антоніна Албул</a></address>
      <p><i>Незважаючи на чималу кількість застережень, громадяни продовжують потерпати від рук аферистів, які заробляють на шахрайській схемі «Дай подзвонити». Люди довіряють невідомим, а потім втрачають своє майно. <br/></i>Черговий факт злочину задокументували працівники Бережанського відділу поліції щодо 27-річного жителя району. Молодик сам не зрозумів, як став жертвою пройдисвіта, коли перебував в районному центрі.<br/>Потерпілий розповів, що до нього підійшов незнайомець та попросив засіб зв’язку, аби здійснити телефонний дзвінок. Не встиг краянин передати майно в руки чоловіка, як той побіг й зник з поля зору заявника. За допомогою він звернувся до правоохоронців.<br/>У ході розшукових заходів оперативники встановили, що злочин вчинив місцевий мешканець 1977 року народження. <br/>Поліцейські перевіряють причетність підозрюваного до скоєння аналогічних злочинів на території району.<br/>Відомості про подію внесено в Єдиний реєстр досудових розслідувань відповідно до частини 1 статті 190 Кримінального кодексу України.</p>
    </article>
  </body>
</html>