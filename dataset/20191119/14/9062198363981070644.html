<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380238/ak-partide-bir-il-baskani-daha-istifa-ettigini-duyurdu"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T14:45:00+00:00"/>
    <meta property="og:title" content="Ak Parti'de bir il başkanı daha istifa ettiğini duyurdu"/>
    <meta property="og:description" content="Son dakika haberleri - Ak Parti Çanakkale İl Başkanı Gültekin Yıldız istifa etti. Yıldız, istifasını Genel Başkan Yardımcısı Erkan Kandemir görüşmesinden sonra bu kararı aldığını ifade etti."/>
  </head>
  <body>
    <article>
      <h1>Ak Parti'de bir il başkanı daha istifa ettiğini duyurdu</h1>
      <h2>Son dakika haberleri - Ak Parti Çanakkale İl Başkanı Gültekin Yıldız istifa etti. Yıldız, istifasını Genel Başkan Yardımcısı Erkan Kandemir görüşmesinden sonra bu kararı aldığını ifade etti.</h2>
      <address>
        <time datetime="2019-11-19T14:45:00+00:00">19 Nov 2019, 14:45</time>
      </address>
      <p>Son dakika haberleri - AKP'de istifa haberlerine bir yenisi daha eklendi. Ak Parti Çanakkale İl Başkanı Av. Gültekin Yıldız, görevinden istifa ettiğini açıkladı. Yaklaşık 8 yıl önce Ak Parti Çanakkale Merkez İl Yönetim Kurulu Üyesi olarak göreve başlayan, daha sonra ise Ak Parti Çanakkale Merkez İlçe Başkanlığı ve <b>Ak Parti</b> Çanakkale İl Başkanlığına getirilen <b>Av. Gültekin Yıldız</b>, bir mesaj yayımlayarak istifasını duyurdu.</p>
      <p>Dün akşam genel merkez teşkilatlarından sorumlu Genel Başkan Yardımcısı Erkan Kandemir ile 7. olağan kongre çerçevesinde yapılan görüşme sonrası bu kararı aldığını ifade eden Gültekin Yıldız, <b>"İnşallah siyaseten verilen bu karar hem şahsım, hem de partimiz için hayırlara vesile olacaktır."</b> ifadelerini kullandı.</p>
      <h3>"ADAMIN DEĞİL DAVANIN ADAMI OLDUK"</h3>
      <p>2 Nisan 2018 tarihinden bu yana il başkanlığı görevini üstlenen Yıldız,<b> "Bu göreve beni layık gören Genel Başkanımız ve Cumhurbaşkanımız Recep Tayyip Erdoğan'a şükranlarımı sunuyorum. Teşkilatı her şeyin üstünde gördük ve adamın adamı değil davanın adamı olduk. AK Parti'yi AK Parti yapan ilkeler çerçevesinde, kişilerin ve makamların geçici olduğunu bilerek millete hizmet rotamızdan zerre kadar sapmadık."</b> dedi.</p>
    </article>
  </body>
</html>