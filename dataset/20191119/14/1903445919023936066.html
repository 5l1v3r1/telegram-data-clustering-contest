<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53189/megvan-a-pc-s-detroit-become-human-megjelenesi-datuma"/>
    <meta property="og:site_name" content="PlayDome"/>
    <meta property="article:published_time" content="2019-11-19T14:20:00+00:00"/>
    <meta property="og:title" content="Megvan a PC-s Detroit: Become Human megjelenési dátuma"/>
    <meta property="og:description" content="Már csak pár hetet kell várni a Quantic Dream játékára."/>
  </head>
  <body>
    <article>
      <h1>Megvan a PC-s Detroit: Become Human megjelenési dátuma</h1>
      <h2>Már csak pár hetet kell várni a Quantic Dream játékára.</h2>
      <address><time datetime="2019-11-19T14:20:00+00:00">19 Nov 2019, 14:20</time> by <a rel="author">Dino</a></address>
      <p>PlayStation 4-en debütált tavaly tavasszal a Quantic Dream legutóbbi játéka - vagy pontosabb talán, ha azt írjuk, hogy interaktív mozija -, a <b>Detroit: Become Human</b>. A program szépen teljesített a Sony konzolján, váratlanul idén nyáron még a PS Plus előfizetők is megkapták, és még az év elején <a href="https://www.playdome.hu/hirek/51639/hosszu-ido-utan-ismet-erkezhetnek-mas-platformra-is-quantic-dream-jatekok">jelentették be</a>, hogy két másik játékkal (Heavy Rain és Beyond: Two Souls) egyetemben PC-re is kiadják a Detroitot. Dátumot azonban nem mondtak - egészen mostanáig.</p>
      <p>A fejlesztők pedig most árulták el, mikor is jön a PC-s verzió: december 12. lesz a nagy nap, amikor a számítógépes változatra várók végre megkezdhetik kalandozásukat az androidokkal. A Detroit: Become Human PC-s változata az <a href="https://store.epicgames.com/playdome/detroit-become-human">Epic Games Store</a>-ban rendelhető elő, 39,90 eurós áron. Jó hír lehet egyeseknek az is, hogy a játék PC-n is tartalmaz magyar feliratot. ■</p>
      <p>
        <i>A hírben szereplő linkekre kattintva a PlayDome-ot is támogathatod vásárlás során a Humble Bundle oldal partnerprogramján keresztül.<br/></i>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/5987/detroit">Detroit: Become Human</a>
      </p>
    </article>
  </body>
</html>