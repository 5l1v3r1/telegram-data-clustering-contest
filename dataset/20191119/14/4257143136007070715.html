<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/19/szembemegy-az-unioval-a-magyar-autopiac"/>
    <meta property="og:site_name" content="infostart"/>
    <meta property="article:published_time" content="2019-11-19T14:57:00+00:00"/>
    <meta property="og:title" content="Szembemegy az unióval a magyar autópiac"/>
    <meta property="og:description" content="Az év első tíz hónapjában 0,7 százalékkal csökkent az újautó-piac az Európai Unióban, de Magyarországon 10 százalék feletti a bővülés."/>
  </head>
  <body>
    <article>
      <h1>Szembemegy az unióval a magyar autópiac</h1>
      <address><time datetime="2019-11-19T14:57:00+00:00">19 Nov 2019, 14:57</time> by <a rel="author">Infostart</a></address>
      <h3>Az év első tíz hónapjában 0,7 százalékkal csökkent az újautó-piac az Európai Unióban, de Magyarországon 10 százalék feletti a bővülés.</h3>
      <p>Összesen 12,95 millió új autót adtak el az uniós országokban októberig, ez 0,7 százalékos csökkenést jelent éves szinten. Az október viszont sikeres volt: 9 százalékkal közel 1,2 millióra nőttek az eladások - derül ki az Európai Autógyártók Szövetsége (ACEA) adataiból, amelyeket a <a href="https://www.napi.hu/magyar_gazdasag/autopiac-magyarorszag-eladas-novekedes.695342.html">Napi.hu ismertet.</a></p>
      <p>Az unión belül a német autópiac a legnagyobb, több mint 3 millió új autót értékesítettek, ez 3,4 százalékos növekedést jelent. Ezt az Egyesült Királyság és Franciaország követi 2 milliós és 1,8 milliós eredménnyel, ami utóbbiak 3, illetve 0,3 százalékos csökkenést jelentenek tavalyhoz képest.</p>
      <p>A mértéket nézve Litvánia az első 43 százalékos bővüléssel (27 ezer új autó), a második Románia 19 százalékkal (113 ezer új autó), a harmadik pedig Magyarország, 10 százalékos plusszal (115 ezer új autó).</p>
      <p>
        <i>Nyitókép: MTI/Beliczay László</i>
      </p>
    </article>
  </body>
</html>