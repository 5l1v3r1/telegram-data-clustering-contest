<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598127/enopion-dikastiriou-o-43xronos-pou-odigouse-me-ta-podia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T14:36:00+00:00"/>
    <meta property="og:title" content="Ενώπιον Δικαστηρίου ο 43χρονος που οδηγούσε με τα πόδια"/>
    <meta property="og:description" content="Ενώπιον του Επαρχιακού Δικαστηρίου Λάρνακας στις 21 Νοεμβρίου αναμένεται να απαντήσει στις εναντίον του κατηγορίες, ο άνδρας ηλικίας 43 χρόνων από τη..."/>
  </head>
  <body>
    <article>
      <h1>Ενώπιον Δικαστηρίου ο 43χρονος που οδηγούσε με τα πόδια</h1>
      <address><time datetime="2019-11-19T14:36:00+00:00">19 Nov 2019, 14:36</time> by <a rel="author">SigmaLive</a></address>
      <p>Ενώπιον του Επαρχιακού Δικαστηρίου Λάρνακας στις 21 Νοεμβρίου αναμένεται να απαντήσει στις εναντίον του κατηγορίες, ο άνδρας ηλικίας 43 χρόνων από τη Λεμεσό, ο οποίος οδηγούσε το φορτηγό του με τα πόδια στον αυτοκινητόδρομο Λευκωσίας – Λεμεσού, κοντά στην Κοφίνου, μεταδίδοντας μάλιστα την πράξη του από τα Μέσα Κοινωνικής Δικτύωσης.</p>
      <p>Σύμφωνα με την Αστυνομία, εναντίον του 43χρονου καταχωρήθηκε υπόθεση που αφορά αδικήματα για αλόγιστη και επικίνδυνη οδήγηση, οδήγηση χωρίς ασφαλιστική κάλυψη και για οδήγηση με μη ελεύθερα χέρια, αφού τη συγκεκριμένη ώρα τα χρησιμοποιούσε για να καταγράψει και να μεταδώσει απ’ ευθείας την ενέργειά του στο διαδίκτυο.<br/><br/>Σήμερα ο 43χρονος παρουσιάστηκε ενώπιον του Επαρχιακού Δικαστηρίου Λάρνακας και ήταν προγραμματισμένο να απαντήσει κατά πόσον αποδέχεται ή όχι τις εναντίον του κατηγορίες ωστόσο, ο δικηγόρος του ζήτησε περισσότερο χρόνο.<br/><br/>Έτσι το Δικαστήριο όρισε την Πέμπτη, 21 Νοεμβρίου, ημερομηνία κατά την οποία ο 43χρονος θα απαντήσει στις εναντίον του κατηγορίες.</p>
      <p>ΚΥΠΕ</p>
    </article>
  </body>
</html>