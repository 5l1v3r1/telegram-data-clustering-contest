<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/zgoda-trampa-na-dopit-kazhe-pro-yogo-neseryoznist-politico-330178_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T14:13:00+00:00"/>
    <meta property="og:title" content="Згода Трампа на допит каже про його несерйозність – Politico"/>
    <meta property="og:description" content="Демократи скептично ставляться до слів президента щодо його допиту."/>
  </head>
  <body>
    <article>
      <h1>Згода Трампа на допит каже про його несерйозність – Politico</h1>
      <h2>Демократи скептично ставляться до слів президента щодо його допиту.</h2>
      <address>
        <time datetime="2019-11-19T14:13:00+00:00">19 Nov 2019, 14:13</time>
      </address>
      <p>Після того, як президента США Дональд <b><a href="https://dt.ua/WORLD/tramp-mozhe-dati-svidchennya-u-kongresi-u-spravi-pro-sviy-impichment-330067_.html">Трамп погодився дати свідчення у Конгресі у справі про свій імпічмент</a></b>, демократ, який займається імпічментом, поставив наміри глави Білого дому під сумнів. Якби президент був серйозний, сказав він, Трамп дозволив би своїм помічникам брати участь у слідстві та давати свідчення, пише журнал <a href="https://www.politico.com/newsletters/playbook/2019/11/19/what-republicans-and-democrats-are-planning-for-todays-impeachment-hearings-487704?nname=playbook&amp;nid=0000014f-1646-d88f-a1cf-5f46b7bd0000&amp;nrid=0000014e-f0ed-dd93-ad7f-f8edad790000&amp;nlid=630318">Politico</a>.</p>
      <p>"Ми просто не збираємося грати в цю гру", - сказав він.</p>
      <p><b><a href="https://dt.ua/WORLD/biliy-dim-zaboroniv-dekilkom-chinovnikam-davati-svidchennya-u-spravi-pro-impichment-trampa-wsj-328452_.html">Білий дім заборонив деяким чиновникам давати свідчення</a> </b>у справі про імпічмент Трампа на початку листопада.</p>
      <p>Процедура імпічменту почалася на тлі звинувачень на адресу Трампа про тиск на Володимира Зеленського з метою провести розслідування проти політичного опонента американського лідера. Сам він стверджує, що лише закликав Київ боротися з корупцією.</p>
      <p>24 вересня, <a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html"><b>спікер Палати Представників Ненсі Пелосі</b></a><b> </b>повідомила про початок процедури імпічменту.</p>
      <p>31 жовтня <a href="https://dt.ua/WORLD/u-ssha-zatverdili-proceduru-impichmentu-trampa-328028_.html"><b>Палата Представників проголосувала за процедуру імпічменту</b></a>, визначивши порядок публічних слухань, допиту свідків, права й обов'язки учасників процесу.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>