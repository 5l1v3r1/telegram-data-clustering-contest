<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/%D7%A8%D7%99%D7%9B%D7%95%D7%96_%D7%97%D7%93%D7%A9%D7%95%D7%AA_%D7%94%D7%99%D7%95%D7%9D/%D7%A8%D7%99%D7%9B%D7%95%D7%96_%D7%97%D7%93%D7%A9%D7%95%D7%AA_%D7%94%D7%99%D7%95%D7%9D__%D7%A9%D7%9C%D7%99%D7%A9%D7%99__%D7%9B_%D7%90_%D7%97%D7%A9%D7%95%D7%95%D7%9F_%D7%AA%D7%A9_%D7%A4__19_11_2019_"/>
    <meta property="og:site_name" content="הקול היהודי"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="ריכוז חדשות היום: שלישי, כ&quot;א חשוון תש&quot;פ (19/11/2019)"/>
    <meta property="og:description" content="טילים שוגרו מסוריה לעבר ישראל / ארצות הברית הודיע כי הישובים ביו&quot;ש לא מפרים את החוק הבינלאומי, מבחינתה / הסדר טיעון עם המ&quot;כ בנצח יהודה / שנה מאז הבטחת חאן אל אחמר ועוד..."/>
  </head>
  <body>
    <article>
      <h1>ריכוז חדשות היום: שלישי, כ"א חשוון תש"פ (19/11/2019)</h1>
      <h2>טילים שוגרו מסוריה לעבר ישראל / ארצות הברית הודיע כי הישובים ביו"ש לא מפרים את החוק הבינלאומי, מבחינתה / הסדר טיעון עם המ"כ בנצח יהודה / שנה מאז הבטחת חאן אל אחמר ועוד...</h2>
      <address><time datetime="2019-11-19T14:00:00+00:00">19 Nov 2019, 14:00</time> by <a rel="author">מערכת הקול-היהודי</a></address>
      <p>
        <b>
          <u>כותרות היום בקול היהודי בשעה 14:00</u>
        </b>
      </p>
      <ul>
        <li>רמת הגולן: ערבים שיגרו טילים מסוריה. אזעקות ברמת הגולן</li>
        <li>ארצות הברית: הישובים ביו"ש לא ייחשבו כהפרת החוק הבינלאומי</li>
        <li>פרשת תקיפת חיילי נצח יהודה: המ"כ הורשע וירצה עונש מאסר</li>
        <li>עברה שנה בדיוק מאז נתניהו הבטיח לפנות את 'חאן אל אחמר'</li>
        <li>האדמו"ר מסאטמר מבקר בישראל: רחובות ייחסמו היום בירושלים</li>
        <li>מח"ש: השוטר שירה למוות בסלומון טקה יועמד לדין</li>
        <li>אשדוד זכתה בפרס העיר הידידותית לסביבה של האו"ם</li>
        <li>האינתיפאדה המושתקת: נהגת הותקפה הבוקר סמוך לירושלים. נזק לרכבים אמש במוקדים שונים</li>
        <li>התחזית: ללא שינוי בטמפרטורות. ינשבו רוחות מזרחיות חזקות</li>
      </ul>
      <figure>
        <img src="https://hakolhayehudi.co.il/Uploads/2017/11/2jsKFeQlXkhnJ6.jpg"/>
        <figcaption>אשדוד. זכתה בתחרות איכות הסביבה של האו"ם (יהודה פרל)</figcaption>
      </figure>
      <p>
        <b>
          <u>חדשות היום בהרחבה:</u>
        </b>
      </p>
      <p>
        <b>
          <u>רמת הגולן: ערבים שיגרו טילים מסוריה. אזעקות ברמת הגולן</u>
        </b>
      </p>
      <p>סמוך לשעה 5:00 הבוקר, ירו ערבים מסוריה ארבעה רקטות או פצצות מרגמה לעבר יישובי ישראל. מדובר צה"ל נמסר כי ארבעה שיגורים יורטו בידי כיפת ברזל. אזעקות הופעלו ביישובי רמת הגולן. לאחר מספר שעות תושבי יישובי רמת הגולן והגליל העליון הונחו לחזור לשגרה.</p>
      <p>
        <b>
          <u>ארצות הברית: הישובים ביו"ש לא ייחשבו כהפרת החוק הבינלאומי</u>
        </b>
      </p>
      <p>שר החוץ של ארצות הברית מייק פומפאו אמר אתמול בשעות הערב, כי היישובים ביהודה ושומרון לא ייחשבו יותר כהפרה של החוק הבינלאומי.</p>
      <p>בעקבות הכרזת פומפאו, רבים הביעו שמחה רבה, בעיקר מצד הימין של המפה הפוליטית בישראל. כמו כן, אנשי שמאל וכן מדיניות שכנות כמו ירדן ומצרים, וכן האיחוד האירופי, גינו את החלטת ארצות הברית בנושא היישובים ביהודה ושומרון.</p>
      <p>
        <b>
          <u>פרשת תקיפת חיילי נצח יהודה: המ"כ הורשע וירצה עונש מאסר</u>
        </b>
      </p>
      <p>בית הדין הצבאי ביפו הרשיע את מ"כ יחידת כפיר בעבירות של תקיפה ואיומים כנגד בדואים בנגב. זאת לאחר שבמסגרת הסדר טיעון התביעה הצבאית מחקה סעיפים של שימוש בנשק ואיומים. בין היתר, הוסכם כי התביעה וההגנה יסכימו על עונש של שישים ימי מאסר וכן עבודות שירות למ"כ, לגביו נטען כי הוביל את חייליו ותקף את הבדואים.</p>
      <p>
        <b>
          <u>עברה שנה בדיוק מאז נתניהו הבטיח לפנות את 'חאן אל אחמר'</u>
        </b>
      </p>
      <p>אתר 'סרוגים' מזכיר כי היום חלפה שנה בדיוק, 365 ימים, מאז הבטיח ראש הממשלה בנימין נתניהו כי "חאן אל אחמר יפונה בקרוב מאוד". "בינתיים, עברו 2 מערכות בחירות והפינוי לא נראה באופן", כתבו בסרוגים.</p>
      <p>נזכיר כי חאן אל אחמר הוא מאחז בדואי בלתי חוקי, הסמוך לכביש 1 ולישוב מעלה אדומים. בעקבות עתירות שהוגשו לבג"ץ בידי תנועת רגבים, הורה בית המשפט לממשלה להרוס את המאחז. אלא שהממשלה עד כה לא ביצעה את ההחלטה.</p>
      <p>
        <b>
          <u>האדמו"ר מסאטמר מבקר בישראל: רחובות ייחסמו היום בירושלים</u>
        </b>
      </p>
      <p>הרב יקותיאל יהודה טייטלבוים, אדמו"ר מסאטמר, מבקר בימים אלו בישראל. בשעות אחר הצהרים והערב ייערך היום בירושלים אירוע גדול של חסידות סאטמר. בשל כך, המשטרה תסגור היום החל מהשעה 16:00 ועד לשעות הערב המאוחרות מספר רחובות לתנועת כלי רכב. ביניהם, רחוב ברנדס, מלכי ישראל, שרי ישראל, צומת שמגר, צומת יפו.</p>
      <p>
        <b>
          <u>מח"ש: השוטר שירה למוות בסלומון טקה יועמד לדין</u>
        </b>
      </p>
      <p>לאחר הלחץ הציבורי והתקשורתי, המחלקה לחקירות שוטרים (מח"ש) הודיעה היום כי השוטר שירה למוות בסלומון טקה בן ה-18 לפני מספר חודשים, יועמד לדין בגין גרימת מוות ברשלנות, וזאת בכפוף לשימוע שייערך לו.</p>
      <p>
        <b>
          <u>אשדוד זכתה בפרס העיר הידידותית לסביבה של האו"ם</u>
        </b>
      </p>
      <p>העיר אשדוד זכתה בפרס לעיר ידידותית לסביבה, זאת במסגרת תכניות האזורים הימיים של התכנית לאיכות הסביבה של האו"ם.</p>
      <p>
        <b>
          <u>האינתיפאדה המושתקת: נהגת הותקפה הבוקר סמוך לירושלים. נזק לרכבים אמש במוקדים שונים</u>
        </b>
      </p>
      <p>ערבים יידו הבוקר אבנים לעבר נהגת בכביש תקוע-הר חומה. אמש ערבים השליכו בקבוקי תבערה לעבר חסם השוטר בחברון. כמו כן, ערבים יידו אבנים לעבר אוטובוס סמוך לאל ערוב, נזק נגרם, וכן אבנים לעבר כלי רכב סמוך לצומת מעלה חבר. נזק נגרם לשמשת כלי רכב.</p>
      <p>
        <b>
          <u>התחזית: ללא שינוי בטמפרטורות. ינשבו רוחות מזרחיות חזקות</u>
        </b>
      </p>
      <p>מזג האוויר היום רגיל לעונה ולא צפוי שינוי של ממש בטמפרטורות. ברוב שעות היום יהיה בהיר ורוחות מזרחיות חזקות ינשבו, בעיקר בהרים. בלילה יוסיפו לנשב רוחות מזרחיות חזקות.</p>
    </article>
  </body>
</html>