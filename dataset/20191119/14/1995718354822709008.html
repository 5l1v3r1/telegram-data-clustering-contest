<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152550-volynianka-peche-pechyvo-dlia-bijciv-na-peredovu-i-zaklykaie-nebajduzhyh-doluchytys"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T14:45:00+00:00"/>
    <meta property="og:title" content="Волинянка пече печиво для бійців на передову і закликає небайдужих долучитись"/>
    <meta property="og:description" content="Волинянка Ірина Цигикал пече смаколики для бійців і закликає небайдужих долучитись до благодійної справи."/>
  </head>
  <body>
    <article>
      <h1>Волинянка пече печиво для бійців на передову і закликає небайдужих долучитись</h1>
      <address>
        <time datetime="2019-11-19T14:45:00+00:00">19 Nov 2019, 14:45</time>
      </address>
      <p>Волинянка Ірина Цигикал пече смаколики для бійців і закликає небайдужих долучитись до благодійної справи.<br/><br/>Про це жінка написала на своїй сторінці у <a href="https://www.facebook.com/permalink.php?story_fbid=827406401010471&amp;id=100012233558898">facebook</a>.<br/><br/>"Я мала велику потребу допомогти нашим захисникам ну хоч чимось та не знала чим стати у пригоді. Що я можу зробити для воїна, який зараз там на Сході держави боронить нашу землю від загарбника. Осяяння прийшло не одразу. Думаю, якщо мої смаколики так поціновують близькі, то неодмінно мають сподобатись і хлопцям. І от взявши на озброєння цю ідею та закріпившись підтримкою Ані Голвіної та її сестри перша партія пряників, чаю та кави була успішно доставлена у госпіталь міста Дніпро. А коли ми отримали зворотній зв’язок з подякою, щастю не було меж...", - йдеться у дописі.<br/><br/>Тож жінка звертається до всіх охочих і небайдужих приєднатись до благодійної справи. До слова, вона зазначає, що наразі потрібні такі продукти: горіхи, мак, родзинки, цукати, какао, сушка, мед, вареннячко, борошно, яйця, сметанка, смалець, масло, маргарин тощо.</p>
    </article>
  </body>
</html>