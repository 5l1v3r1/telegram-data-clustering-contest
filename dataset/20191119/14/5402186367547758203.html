<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/oneplus-3-far-sin-sista-uppdatering"/>
    <meta property="og:site_name" content="Mobil"/>
    <meta property="article:published_time" content="2019-11-19T14:46:00+00:00"/>
    <meta property="og:title" content="Oneplus 3 får sin sista uppdatering"/>
    <meta property="og:description" content="Tro det eller ej, men det är nu tre år sedan Oneplus 3 och 3T såg dagens ljus. Och nu är det dags för de populära telefonernas sista schemalagda uppdatering."/>
  </head>
  <body>
    <article>
      <h6 class="kicker">Telefonmodellen sjunger på sista versen</h6>
      <h1>Oneplus 3 får sin sista uppdatering</h1>
      <address><time datetime="2019-11-19T14:46:00+00:00">19 Nov 2019, 14:46</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Tro det eller ej, men det är nu tre år sedan Oneplus 3 och 3T såg dagens ljus. Och nu är det dags för de populära telefonernas sista schemalagda uppdatering.</b></p>
      <p>Oneplus 3 är äldre än det kanske känns. 2016 var väl nyligen, eller? Konkurrenterna på den tiden hette hur som helst saker som Galaxy S7, HTC 10 och LG G5, om det ger lite tydligare perspektiv. Att telefonerna känns mindre aktuella idag är således ingen jätteskräll, och nu aviserar Oneplus också att den sista uppdateringen av telefonerna någonsin är på väg att rullas ut.</p>
      <p>Det handlar om en säkerhetsuppdatering som även innehåller uppdateringar av Googles appar och åtgärder av en del buggar. Exakt vilka buggar det handlar om har Oneplus däremot inte avslöjat. I och med den sista uppdateringen så lär det gå att hålla liv i de här telefonmodellerna ett bra tag till, om man så önskar, inte minst med hjälp av de entusiaster som finns på nätet. Och Oneplus 3 har faktiskt hängt med bättre än många av sin tids konkurrenter. Det är till exempel en av få telefonmodeller från den eran som försetts med Android Pie. </p>
      <p>Annons</p>
      <footer>Källa <br/><a href="https://www.androidauthority.com/oneplus-3-3t-last-update-1056070/">Sista schemalagda uppdateringen för Oneplus 3</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/oneplus-3-uppdateras-till-android-90-pie"/>
        <a href="https://www.mobil.se/tester/produkttester/test-oneplus-3t"/>
      </related>
    </article>
  </body>
</html>