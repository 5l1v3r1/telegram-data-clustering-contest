<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/tis-kakomiras-erchonte-polisis-ton-genari-ston-ari"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T14:15:00+00:00"/>
    <meta property="og:title" content="Της κακομοίρας: Ερχονται πωλήσεις τον Γενάρη στον Αρη"/>
    <meta property="og:description" content="Ο Γρηγόρης Κόκκινος και ο Κωστής Ραπτόπουλος γράφουν για το ενδεχόμενο πωλήσεων από τον Αρη τον χειμώνα και γίνεται... «Της κακομοίρας»"/>
  </head>
  <body>
    <article>
      <h1>Της κακομοίρας: Ερχονται πωλήσεις τον Γενάρη στον Αρη</h1>
      <h2>Ο Γρηγόρης Κόκκινος και ο Κωστής Ραπτόπουλος γράφουν για το ενδεχόμενο πωλήσεων από τον Αρη τον χειμώνα και γίνεται... «Της κακομοίρας»</h2>
      <address><time datetime="2019-11-19T14:15:00+00:00">19 Nov 2019, 14:15</time> by <a rel="author">Της  Κακομοίρας</a></address>
      <p>Το ρεπορτάζ της ομάδας του Άρη βγάζει ενδιαφέρον ομάδων για τον Μπρούνο Γκάμα και για τον Ιντέγε. Ο Ιντέγε είχε δηλώσει πρόσφατα ότι δεν πρόκειται να φύγει από την ομάδα και θα τιμήσει το συμβόλαιο του μέχρι την ολοκλήρωσή του. Για τον Μπρούνο Γκάμα δεν βγήκε κάτι νεότερο, αλλά η όλη κατάσταση δείχνει ότι τα οικονομικά της ομάδας του Άρη, μάλλον δεν είναι στην καλύτερη δυνατή κατάσταση. Πώς τα βλέπεις τα πράγματα;</p>
      <p>
        <b>Πώς να τα βλέπω; Όχι τα οικονομικά είναι στενά στον Άρη, δεν υπάρχει σάλιο και μόνο με πωλήσεις ποδοσφαιριστών βγαίνει η χρονιά, αυτό καταλαβαίνω από το ρεπορτάζ. Αλλά από την άλλη άντε και τους πουλάει τον Γενάρη, τι θα γίνει; Άντε και δεν θα μπει στα πλέι οφ, θα γίνει κανένας σαματάς; Εδώ έπεσε στην Γ’ Εθνική και δεν άνοιξε ρουθούνι, θα γίνει τώρα αν δεν μπορέσει να βγει στην Ευρώπη;</b>
      </p>
      <p>Το θέμα είναι πότε θα γίνει φασαρία ή ότι η ομάδα εκεί που βγήκε πέρσι στην πέμπτη θέση της βαθμολογίας, φέτος μπορεί αντί για πιο πάνω να πάει πιο κάτω; Γιατί αν θυμάσαι φαλακροκόρακα, εσύ ρωτούσες πέρυσι τους οπαδούς του Άρη «ποιες είναι οι απαιτήσεις σας για τη νέα ποδοσφαιρική χρονιά». Και οι περισσότεροι οπαδοί της ομάδας, σου έλεγαν ότι θέλουν το κύπελλο και κάποια θέση πάνω από την πέμπτη.</p>
      <p>
        <b>Γρηγόρη τα πράγματα έχουν αλλάξει και είτε βγει ο Άρης στα πλέι οφ, είτε δεν βγει, δεν τρέχει τίποτα. Θα γράψουν τίποτα στα μέσα κοινωνικής δικτύωσης και δεν πρόκειται να γίνει το παραμικρό. Έχουν αποδεχθεί την μοίρα τους και ότι τόσο μπορεί ο Καρυπίδης τόσο κάνει. Τι να κάνουν δηλαδή; Πες μου έναν καλύτερο πρόεδρο που είχε ο Άρης τα τελευταία 30 χρόνια;</b>
      </p>
      <p>Το πρόβλημά σου είναι να κάνουμε συγκρίσεις για το ποιος διοίκησε την ομάδα και πώς ή για το συμβαίνει σήμερα που μιλάμε; Θέλεις να λέμε όμορφα λόγια που θέλουν να ακούν οι οπαδοί ή την αλήθεια βλέποντας αυτά που συμβαίνουν;</p>
      <p>
        <b>Την αλήθεια λέω όσο και να πονάει. Υπάρχει κάποιος καλύτερος από τον Καρυπίδη να αναλάβει τον Άρη; Μάλλον όχι, γιατί αν υπήρχε σίγουρα θα το μαθαίναμε. Οπότε να δεχθούν οι οπαδοί του τις πωλήσεις και την πραγματικότητα.</b>
      </p>
      <p>
        <b>ΚΟΚΚΙΝΟΣ</b>
      </p>
      <p>
        <b>Τσιτσιπάς</b>
      </p>
      <p>Εδώ και καιρό έχει δείξει την μεγάλη του αξία στο χώρο του τένις. Η πρώτη του παρουσία στο ATP του Λονδίνου, είχε να κάνει με τους κορυφαίους του αθλήματος και το κατέκτησε. Επειδή τίποτα δεν είναι τυχαίο σε αυτή τη ζωή, ο Στέφανος Τσιτσιπάς πηγαίνει ψηλά και έχει βάλει πλώρη για την κορυφή. Άξιος και πολύ σεμνός. Έτσι να μείνεις!</p>
      <p>
        <b>Εθνική</b>
      </p>
      <p>Στην αρχή ήμουν πολύ επιφυλακτικός με τον Ολλανδό προπονητή της Εθνική μας ομάδας. Λίγο το βιογραφικό του, λίγο ότι οι επιλογές τα τελευταία χρόνια είναι η μια χειρότερη από την άλλη. Φαίνεται ότι ο άνθρωπος και γνωρίζει να δουλεύει πολύ καλά και βρήκε ρόλους στους ποδοσφαιριστές που επιλέγει και το κυριότερο, αν τον «αφήσουν» θα κάνει δουλειά!</p>
      <p>
        <b>Πωλείται;</b>
      </p>
      <p><b>ΚΟΚ</b> Δηλαδή είσαι τόσο σίγουρος ότι τον Γενάρη θα τον πουλήσει ο Άρης;</p>
      <p><b>ΡΑΠ</b> Εγώ αν είχα πρόταση για τον Ιντέγε θα τον τύλιγα και σε κορδέλα δώρου</p>
      <p>
        <b>ΡΑΠΤΟΠΟΥΛΟΣ</b>
      </p>
      <p>
        <b>Ανόητοι</b>
      </p>
      <p>Πήγαν να παίξουν φιλικό στην Δράμα με την κανονική ενδεκάδα, σε ένα γήπεδο βούρκο που δεν είναι ούτε για αγώνες πάλης. Και ήρθε ο τραυματισμός, αλλά ευτυχώς για τον ΠΑΟΚ που ήρθε στον Ζαμπά και όχι σε κάποιον βασικό αυτή την περίοδο. Που πάτε ρε ανόητοι;</p>
      <p>
        <b>Λάμπρου</b>
      </p>
      <p>Τώρα τον θυμήθηκαν τον Λάμπρου, τώρα που τραυματίστηκε ο Ζαμπά; Τώρα είδαν ότι έχει ντρίπλα, είναι διεισδυτικός και έχει εξαιρετικά τελειώματα; Τώρα που τον έχουν ανάγκη; Να δείτε που και ο Λάμπρου θα τους βγει κατά λάθος, όπως έγινε με τον Μίσιτς και άλλους.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/to-tsirko-se-apognosi-apili-ke-ekviazi"/>
        <a href="http://www.metrosport.gr/article/den-chriazete-apantisi-stis-thrilikes-arloumpes"/>
        <a href="http://www.metrosport.gr/article/olotachos-pros-tin-kanonikotita-vadizi-ethniki-me-ton-fant-sip"/>
        <a href="http://www.metrosport.gr/article/ta-atermona-paramithia-tis-chalimas-ki-iraklis"/>
        <a href="http://www.metrosport.gr/article/file-afto-pou-ekane-tsitsipas-ine-megalitero-apo-to-euro-2004"/>
        <a href="http://www.metrosport.gr/article/gelia-theatriki-parastasi-apo-ton-olimpiakoapistefti-apofasi-avgenaki"/>
      </related>
    </article>
  </body>
</html>