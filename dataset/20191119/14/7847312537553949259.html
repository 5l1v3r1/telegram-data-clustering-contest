<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/473667-radna-przebrana-za-pszczole-dziekowala-jaskowiakowi"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T14:25:43+00:00"/>
    <meta property="og:title" content="Radna przebrana za pszczołę dziękowała Jaśkowiakowi za sfinansowanie ogrodu miododajnego w mieście. Koszt? Bagatela 3 mln!"/>
    <meta property="og:description" content="W miejscu amfiteatru zostanie wzniesiona betonowa, tarasowa konstrukcja, w której rosnąć będzie zieleń."/>
  </head>
  <body>
    <article>
      <h1>Radna przebrana za pszczołę dziękowała Jaśkowiakowi za sfinansowanie ogrodu miododajnego w mieście. Koszt? Bagatela 3 mln!</h1>
      <address><time datetime="2019-11-19T14:25:43+00:00">19 Nov 2019, 14:25</time> by <a rel="author" href="https://wpolityce.pl/autorzy/806-zacwierkane-na-twitterze" target="_blank">Zaćwierkane na Twitterze</a></address>
      <p>
        <b>Poznańska radna lewicy Halina Owsianna na sesji rady miasta podziękowała za pieniądze przeznaczone na stworzenie w poznańskim amfiteatrze ogrodu miododajnego. Przyszła przebrana za pszczołę i przekazała prezent prezydentowi</b>
      </p>
      <figure>
        <iframe data-src="https://twitter.com/MichalkiewiczAd/status/1196709358450679808" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W ramach projektu rewitalizacji amfiteatru ma tam zostać nasadzonych blisko 14 tysięcy roślin, wśród których znajdą się byliny, trawy, drzewa, krzewy oraz inne rośliny miododajne.</p>
      <blockquote>Pozyskanie miodu jest działaniem ubocznym, związanym wyłącznie z utrzymaniem właściwej kondycji rodziny pszczelej. Głównym zadaniem, łączącym się z utrzymywaniem pasieki, jest ukazanie mieszkańcom Poznania, że mieszkają w mieście promującym zdrowe warunki zamieszkania, zgodnego współistnienia w środowisku zurbanizowanym ludzi, roślin i zwierząt</blockquote>
      <p>— mówił w rozmowie z PAP Benjamin Chodorowski z Zarządu Zieleni Miejskiej.</p>
      <p>Na projekt miasto chce przeznaczyć 3 mln złotych czyli ponad dwukrotnie więcej niż na wymianę starych pieców węglowych, na co wyasygnowano 1,2 mln złotych.</p>
      <p>Pomysł do budżetu obywatelskiego zgłosiła radna lewicy Halina Owsianna, jednakże w PBO 2018 projekt odpadł. Radni mimo tego zdecydowali się go sfinansować.</p>
      <p>W miejscu amfiteatru zostanie wzniesiona betonowa, tarasowa konstrukcja, w której rosnąć będzie zieleń. Cytowana przez Radio Poznań radna Prawa i Sprawiedliwości Sara Szynkowska vel Sęk przyznaje, że kwota jest kontrowersyjna, ale uważa, że to dobrze wydane pieniądze.</p>
      <p>aw/Twitter/Radio Poznań</p>
    </article>
  </body>
</html>