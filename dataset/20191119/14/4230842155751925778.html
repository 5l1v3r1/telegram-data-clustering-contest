<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/zdorove/20191119-lvivski-likari-sformuyut-stat-dytyni-germafrodytu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T14:25:11+00:00"/>
    <meta property="og:title" content="Львівські лікарі сформують стать дитині-гермафродиту"/>
    <meta property="og:description" content="Хірурги-урологи зі Львова сформують стать однорічній дитині-гермафродиту."/>
  </head>
  <body>
    <article>
      <h1>Львівські лікарі сформують стать дитині-гермафродиту</h1>
      <address>
        <time datetime="2019-11-19T14:25:11+00:00">19 Nov 2019, 14:25</time>
      </address>
      <p>Хірурги-урологи зі Львова сформують стать однорічній дитині-гермафродиту.</p>
      <p>Операційна бригада хірургів-урологів Львівської обласної дитячої лікарні Охмадит прооперує дитя, яке з’явилося на світ і з чоловічими, і з жіночими статевими залозами.</p>
      <p>– Ні батьки, ні лікарі, до яких вони зверталися, не знали, хто у них росте: хлопчик чи дівчинка. Адже зовнішні геніталії мали ознаки двостатевості: і хлопчика, і дівчинки. Ми побачили, що у дитини є матка, справа маткова труба веде до яєчника, а зліва незрозуміла залоза. Її частинку ми скерували на дослідження у три різні лабораторії, і отримали результат – це яєчко. Отже, дитина – істинний гермафродит, вона має і жіночі, і чоловічі статеві залози, – розповів дитячий уролог Андрій Поцюрком.</p>
      <p>
        <b>Читайте: </b>
        <a href="https://fakty.com.ua/ua/lifestyle/zdorove/20191118-na-odeshhyni-uchniv-skosyv-virus-koksaki-ogolosheno-karantyn/">На Одещині учнів скосив вірус Коксакі – оголошено карантин</a>
      </p>
      <p>Спеціалісти встановили, що у дитини краще розвинені жіночі статеві органи.</p>
      <p>Цікаво, що і батьки сприймали дитину, як дівчинку, і навіть обрали для неї жіноче ім’я.</p>
      <p>Під час операції лапароскопічно видалять яєчко і зроблять пластику зовнішніх статевих органів.</p>
      <p>Раніше Факти ICTV писали, що у Австралії 23-річна <a href="https://fakty.com.ua/ua/svit/20191114-ne-bulo-ni-zhyvota-ni-toksykozu-v-avstraliyi-model-nespodivano-narodyla-u-vanni/">модель Ерін Ленгмейд народила дитину</a> у ванні, однак вона не знала про свою вагітність.</p>
    </article>
  </body>
</html>