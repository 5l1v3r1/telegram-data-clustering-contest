<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-vidkryttya-rynku-zemli-dast-ukrayini-0-5-1-5-do-vvp-sb/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T14:56:47+00:00"/>
    <meta property="og:title" content="Відкриття ринку землі дасть Україні 0,5-1,5% до ВВП – СБ"/>
    <meta property="og:description" content="Економіст Світового банку Фарук Кхан вирахував, на скільки зможе зрости економіка України після відкриття ринку землі."/>
  </head>
  <body>
    <article>
      <h1>Відкриття ринку землі дасть Україні 0,5-1,5% до ВВП – СБ</h1>
      <address>
        <time datetime="2019-11-19T14:56:47+00:00">19 Nov 2019, 14:56</time>
      </address>
      <p>Економіст Світового банку Фарук Кхан вирахував, на скільки зможе зрости економіка України після відкриття ринку землі.</p>
      <p>Українська економіка показала б зростання до 0,5-1,5% ВВП у найближчі п’ять років у разі відкриття ринку землі.</p>
      <p>Такий прогноз висловив провідний економіст Світового банку у справах Білорусі, Молдови та України Фарук Кхан.</p>
      <p>За його словами, рівень зростання ВВП залежав би від сценарію реформи і додаткових стратегій влади.</p>
      <blockquote>– Основним каналом впливу на процес зростання стало б розширення кількості виробників товарів із високою доданою вартістю і вихід їхніх ринків з меншою доданою вартістю в міру зростання цін на землю.</blockquote>
      <p><b>Читайте:</b> <a href="https://fakty.com.ua/ua/ukraine/20191118-obsyag-prodazhu-zemli-v-odni-ruky-pereglyanut-razumkov/">Обсяг продажу землі в одні руки переглянуть – Разумков</a></p>
      <p>Фарук Кхан також наголосив на важливості створення механізму захисту для прозорості ринку землі та недопущення його монополізації.</p>
      <p>Нагадаємо, 18 листопада Верховні Рада ухвалила за основу <a href="https://fakty.com.ua/ua/ukraine/20191113-rada-pidtrymala-za-osnovu-zakonoproekt-pro-rynok-zemli/">закон про ринок землі</a> у першому читанні.</p>
    </article>
  </body>
</html>