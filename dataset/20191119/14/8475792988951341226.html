<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/massi-fritz-assange-borde-forhoras-och-atalas"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T14:12:43+00:00"/>
    <meta property="og:title" content="Massi Fritz: Assange borde förhöras och åtalas"/>
    <meta property="og:description" content="Advokat Elisabeth Massi Fritz, som företräder den kvinna som anklagar Assange för övergrepp, skriver i ett sms till TT att hon saknar ord för att beskriva åklagarens besked att lägga ned förundersökningen."/>
  </head>
  <body>
    <article>
      <h1>Massi Fritz: Assange borde förhöras och åtalas</h1>
      <address><time datetime="2019-11-19T14:12:43+00:00">19 Nov 2019, 14:12</time> by <a rel="author">TT</a></address>
      <p>
        <b>Advokat Elisabeth Massi Fritz, som företräder den kvinna som anklagar Assange för övergrepp, skriver i ett sms till TT att hon saknar ord för att beskriva åklagarens besked att lägga ned förundersökningen.</b>
      </p>
      <p>”Min och målsägandens bedömning är att målsägandens uppgifter stöds av en tung skriftlig bevisning. Därutöver finns muntlig bevisning i form av läkare som undersökt målsäganden. Att majoriteten av den muntliga bevisningen som är nio år gammal har förändrats finns det logiska förklaringar till. Det är dock ingen avgörande bevisning”, skriver Massi Fritz.</p>
      <h3>Vill att Assange förhörs</h3>
      <p>Hon anser att det enda rimliga vore att genomföra förhör med Assange i London och därefter väcka åtal.</p>
      <p>”Nuvarande åklagare har dock gjort ett noggrant och gediget arbete och det ska hon ha beröm för”, skriver Massi Fritz vidare.</p>
      <p>Elisabeth Massi Fritz vill inte säga om hon och hennes klient kommer att begära en överprövning av åklagarens beslut.</p>
      <p>”Det kommer jag och min klient att diskutera vidare”, skriver hon i ett sms till TT.</p>
      <related>
        <h4>Relaterat</h4>
        <a href="https://www.svt.se/nyheter/inrikes/nya-besked-om-forundersokningen-mot-assange-i-dag"/>
        <a href="https://www.svt.se/nyheter/utrikes/det-har-handlar-fallet-julian-assange-om"/>
        <a href="https://www.svtplay.se/video/24166110/julian-assange-hjalte-eller-skurk"/>
        <a href="https://www.svt.se/nyheter/inrikes/turerna-kring-julian-assanges-valdtaktsutredning"/>
      </related>
    </article>
  </body>
</html>