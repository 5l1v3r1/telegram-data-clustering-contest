<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/714283-ispania-hlikiomenh-kathgorei-synomhlikoys-ths-gia-viasmo-se-ghrokomeio.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T14:51:00+00:00"/>
    <meta property="og:title" content="Ισπανία: Ηλικιωμένη κατηγορεί συνομήλικούς της για βιασμό σε γηροκομείο"/>
    <meta property="og:description" content="Δύο άνδρες στην Ισπανία, 75 και 81 ετών, ελέγχονται από τις αστυνομικές Αρχές ως πιθανοί δράστες σεξουαλικής κακοποίησης και εκμετάλλευσης μίας γυναίκας 71 ετών. Η σεξουαλική"/>
  </head>
  <body>
    <article>
      <h1>Ισπανία: Ηλικιωμένη κατηγορεί συνομήλικούς της για βιασμό σε γηροκομείο</h1>
      <address>
        <time datetime="2019-11-19T14:51:00+00:00">19 Nov 2019, 14:51</time>
      </address>
      <p>Δύο άνδρες στην Ισπανία, 75 και 81 ετών, ελέγχονται από τις αστυνομικές Αρχές ως πιθανοί δράστες σεξουαλικής κακοποίησης και εκμετάλλευσης μίας γυναίκας 71 ετών.</p>
      <p>Η σεξουαλική κακοποίηση έγινε σύμφωνα με την καταγγελία μέσα σε οίκο φροντίδας ηλικιωμένων στο Μπαρακάλδο της Βισκαϊκής στη βόρεια Ισπανία.</p>
      <p>Ηλικιωμένοι ύποπτοι για βιασμό στην Ισπανία</p>
      <p>Στις 13 Νοεμβρίου κατατέθηκε αγωγή κατά των δύο υπόπτων για σεξουαλική εκμετάλλευση, όμως η βασκική αστυνομία (Ερτθάινθα) μεταβίβασε τον φάκελο των ερευνών στη Δικαιοσύνη, όπως ανακοινώθηκε από το βασκικό γραφείο Ασφαλείας.</p>
      <p>Από την πλευρά της η δημαρχία του Μπαρακάλδο καταδίκασε «κατηγορηματικά» το συμβάν και δήλωσε πως θέτει στη διάθεση του θύματος «όλες τις δυνατότητες του δήμου, που τυχόν χρειασθεί».</p>
      <p>Σε διαμαρτυρία οι κάτοικοι στο προάστιο της Ισπανίας</p>
      <p>Επίσης το δημοτικό συμβούλιο με ομόφωνη απόφασή του καταδίκασε το γεγονός αυτό και συγκάλεσε συγκέντρωση διαμαρτυρίας στην πλατεία Ερίκο Πλάθα στις 18.00 (19.00 ώρα Ελλάδος).</p>
      <p>Με ανακοίνωσή της η δήμαρχος Αμάια ντελ Κάμπο δηλώνει πως το συμβάν «μας συγκλόνισε» και «μας άφησε άφωνους», προσθέτοντας πως θεωρεί «απίστευτο και μάλιστα σε βαθμό διαστροφής, το γεγονός πως όπως φαίνεται δεν γίνεται σεβαστή μία μεγάλη γυναίκα και με ειδικές ανάγκες».</p>
      <p>
        <a href="http://www.topontiki.gr/article/352911/ispania-ilikiomeni-katigorei-synomilikoys-tis-gia-viasmo-se-girokomeio">topontiki</a>
      </p>
    </article>
  </body>
</html>