<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/sahil-guvenlik-komutanligi-cesitli-kadrolar-icin-devlet-memuru-istihdam-edecek-basvuru-tarihleri-ve-sartlari-h543726.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T14:32:17+00:00"/>
    <meta property="og:title" content="Sahil Güvenlik Komutanlığı Çeşitli Kadrolar için Devlet Memuru İstihdam Edecek! Başvuru Tarihleri ve Şartları..."/>
    <meta property="og:description" content="Sahil Güvenlik Komutanlığı 12 farklı branşta açıktan atama yoluyla 14 devlet memuru alacak. Adaylar başvurularını www.turkiye.gov.tr/sahil-guvenlik-komutanligi-is-basvurusu adresinden e-devlet şifreleri aracılığıyla yapabilecek. Başvurular; 25 Kasım 2019 Pazartesi günü saat 14:00’de başlayıp, 05 Aralık 2019 Perşembe günü saat 11:00’de sona erecektir. Sahil Güvenlik Komutanlığının resmi internet sitesinde yapılacak duyurular adaylara tebliğ niteliğinde olacaktır."/>
  </head>
  <body>
    <article>
      <h1>Sahil Güvenlik Komutanlığı Çeşitli Kadrolar için Devlet Memuru İstihdam Edecek! Başvuru Tarihleri ve Şartları...</h1>
      <address><time datetime="2019-11-19T14:32:17+00:00">19 Nov 2019, 14:32</time> by <a rel="author">KamuAjans</a></address>
      <p>
        <b>Sahil Güvenlik Komutanlığı 12 farklı branşta açıktan atama yoluyla 14 devlet memuru alacak. Adaylar başvurularını www.turkiye.gov.tr/sahil-guvenlik-komutanligi-is-basvurusu adresinden e-devlet şifreleri aracılığıyla yapabilecek. Başvurular; 25 Kasım 2019 Pazartesi günü saat 14:00’de başlayıp, 05 Aralık 2019 Perşembe günü saat 11:00’de sona erecektir. Sahil Güvenlik Komutanlığının resmi internet sitesinde yapılacak duyurular adaylara tebliğ niteliğinde olacaktır.</b>
      </p>
      <p><a href="http://www.kamuajans.com/haberleri/sahil+g%C3%BCvenlik">Sahil Güvenlik</a> Komutanlığından duyurulan ilana göre, 12 farklı branşta açıktan atama yoluyla 14 <a href="http://www.kamuajans.com/haberleri/devlet+memuru">devlet memuru</a> temini sağlanacak.  Sahil Güvenlik memur <a href="http://www.kamuajans.com/haberleri/al%C4%B1m">alım</a>ı için <a href="http://www.kamuajans.com/haberleri/ba%C5%9Fvuru">başvuru</a>lar, 25 Kasım-5 Aralık tarihleri arasında E-Devlet kapısı vasıtasıyla yapılabilecek ve başvurularda 2018 yılı KPSSP03 puan türü esas alınacak. Başvuruları sonrasında uygun görülen adaylar arasından ilandaki <a href="http://www.kamuajans.com/haberleri/k%C4%B1lavuz">kılavuz</a>da belirlenmiş merkezi sınav notuna göre en yüksek puan alandan başlamak üzere alım yapılacak kontenjan miktarının 10 katı aday mülakat sınavına katılmaya hak kazanacak. Mülakat sınavına çağrılacak adaylar, 13 Aralık'tan sonra ilan edilecek.<br/><i><b><br/><br/>Sahil Güvenlik Komutanlığında <a href="http://www.kamuajans.com/haberleri/istihdam">istihdam</a> edilmek üzere “Jandarma Genel Komutanlığı ve Sahil Güvenlik Komutanlığında Đlk Defa Devlet Memurluğuna Atanacaklar için Yapılacak Sınavlar Hakkında Yönetmelik” hükümleri doğrultusunda 657 sayılı Devlet Memurları Kanunu’na tabi olarak aşağıda durumları açıklanan unvanlardan açıktan atama yoluyla devlet memuru alımı yapılacaktır.</b></i></p>
      <p>
        <i>BAŞVURACAK ADAYLARDA ARANAN <a href="http://www.kamuajans.com/haberleri/%C5%9Fartlar">ŞARTLAR</a> VE NĐTELĐKLER:</i>
      </p>
      <p>
        <i>a. 657 sayılı Devlet Memurları Kanunu’nun 48’inci maddesinde belirtilen genel şartlara sahip olmak.</i>
      </p>
      <p>
        <i>b. İlan edilen unvanlar için mezun olunan okul itibarıyla öğrenim şartını taşımak ve bu öğrenimle ilgili olarak KPSS'ye girmiş olmak.</i>
      </p>
      <p>
        <i>c. Alım yapılacak unvanların karşısındaki puan türlerinden, belirtilen asgari KPSS notunu almış olmak.</i>
      </p>
      <p>
        <i>ç. Yapılacak başvurularda; 2018 yılı KPSS sınavına ait KPSSP03 puan türü kullanılacaktır (Alım yapılacak tüm unvanlar B Grubu kadro statüsünde olduğundan yukarıda belirtilen puan türleri kullanılmaktadır.).</i>
      </p>
      <p>
        <i>d. Başvuru bitiş tarihi itibarıyla düzeltilmemiş nüfus kaydına göre 18 yaşını tamamlamış (05 Aralık 2001 ve daha önce doğanlar başvurabilir.) 01 Ocak 2019 tarihi itibariyle 36 yaşından gün almamış olmak (01 Ocak 1984 ve daha sonra doğanlar başvurabilir.).</i>
      </p>
      <p>
        <i>e. Herhangi bir kamu kurum ve kuruluşunda 657 sayılı Devlet Memurları Kanunu’na tabi görevlerde çalışmamış olmak ve sözleşmeli subay, sözleşmeli astsubay, uzman erbaş veya sözleşmeli er olarak sözleşmesi feshedilmiş veya halen çalışıyor olmamak.</i>
      </p>
      <p>
        <i>f. Askerlik durumu itibariyle; askerlikle ilgisi bulunmamak, askerlik çağına gelmemiş bulunmak, askerlik çağına gelmiş ise muvazzaf askerlik hizmetini yapmış yahut ertelenmiş veya yedek sınıfa geçirilmiş olmak.</i>
      </p>
      <p>
        <i>g. İlan edilen kadro unvanının hizasında belirtilen niteliklere sahip olmak.</i>
      </p>
      <p>
        <i>ğ. Türk Silahlı Kuvvetleri, Jandarma Genel Komutanlığı ve Sahil Güvenlik Komutanlığı Sağlık Yeteneği Yönetmeliği’ne göre “Sahil Güvenlik Komutanlığında Devlet Memuru Olur.” kararlı sağlık raporu almak. h. Güvenlik Soruşturması ve Arşiv Araştırması olumlu olmak.</i>
      </p>
      <p>
        <i>NOT-3: Başvuruda doldurulacak bilgilerin doğruluğundan ve sonrasında doğabilecek hukuki sorumluluklardan adaylar sorumludur. Başvuru şartlarını taşımadıkları anlaşılan veya evraklarının eksik/yanlış olduğu tespit edilen adayların başvuruları (ataması yapılmış olsa dâhi) hangi aşamada olursa olsun geçersiz sayılmaktadır.</i>
      </p>
      <p>
        <b>ALIM YAPILACAK UNVANLAR:</b>
      </p>
      <figure>
        <img src="https://www.kartalbakisi.com/images/upload/Screen_Shot_2019-11-17_at_14.35.24.png"/>
      </figure>
      <figure>
        <img src="https://www.kartalbakisi.com/images/upload/Screen_Shot_2019-11-17_at_14.35.32.png"/>
      </figure>
      <p>NOT-1: Bahse konu unvan için temin edilecek personel, vardiyalı olarak (24 saat kesintisiz görev ve en az 2 gün istirahat) görev yapacaktır.</p>
      <p>NOT-2: Başvurular sırasında yalnız bir unvan ve il tercih edilecek, birden fazla unvan ve il için tercihte bulunulmayacaktır.</p>
      <p><b>Sahil Güvenlik Komutanlığı 2019 Yılı Devlet Memuru Alımı Bilgilendirme Kılavuzu için</b> <b><a href="https://www.sg.gov.tr/kurumlar/sg.gov.tr/duyurular/DEME-KILAVUZ-2019.pdf">TIKLAYINIZ</a></b></p>
    </article>
  </body>
</html>