<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/luis-enrike-otnovo-zastava-nachelo-na-ispaniya-407118.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T14:30:03+00:00"/>
    <meta property="og:title" content="Луис Енрике отново застава начело на Испания"/>
    <meta property="og:description" content="Сменя на поста Роберто Морено"/>
  </head>
  <body>
    <article>
      <h1>Луис Енрике отново застава начело на Испания</h1>
      <address><time datetime="2019-11-19T14:30:03+00:00">19 Nov 2019, 14:30</time> by <a rel="author">Пламен Вълков</a></address>
      <p>Луис Енрике се завърна начело на Испания, заменяйки сегашния селекционер на националния отбор Алберто Морено, съобщиха от федерацията на пресконференция на тренировачната база "Лас Росас", предаде Франс прес.</p>
      <p>Бившият наставник на Барселона пое Испания след края на световното първенство в Русия миналото лято, но през юни пусна поста, тъй като 9-годишната му дъщеря Шана се бореше с рак на костите, а в края на август момиченцето почина. Начело на националния отбор застана заместникът на Енрике - Роберт Морено, който довърши започнатото в квалификацията и класира тима за финалите на Евро 2020, записвайки успех в четири от шестте последвали мача.</p>
      <p>Вчера Испания разби Румъния с 5:0 на стадион "Уанда Метрополитано" в Мадрид, а Морено напусна стадиона със сълзи на очите, след което нито той, нито възпитаниците му говориха пред медиите.</p>
      <p>Според информациите Морено е разочарован от решението на Федерацията да не уважи подписания договор между двете страни, чиято продължителност бе до края на Европейското първенство следващото лято. Това означава, че почти сигурно той няма да приеме да поеме предишната си роля на асистент на Енрике.</p>
    </article>
  </body>
</html>