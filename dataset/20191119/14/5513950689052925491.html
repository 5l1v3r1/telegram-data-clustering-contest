<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936100-lancelot-hedman-graaf-om-stokiga-efterfesten-forstorde-saker-for-245-000"/>
    <meta property="og:site_name" content="Nyheter24"/>
    <meta property="article:published_time" content="2019-11-19T14:46:26+00:00"/>
    <meta property="og:title" content="Lance Hedman om stökiga efterfesten – förstörde saker för 245 000"/>
    <meta property="og:description" content="I den nya säsongen av Lance vs Livet går Lancelot och mamma Magdalena runt i huset och går igenom allt som gick sönder på efterfesten. För Nyheter24 berättar han hur skulden betalats av."/>
  </head>
  <body>
    <article>
      <h1>Lance Hedman om stökiga efterfesten – förstörde saker för 245 000</h1>
      <address><time datetime="2019-11-19T14:46:26+00:00">19 Nov 2019, 14:46</time> by <a rel="author" href="https://nyheter24.se/profil/jenny.carlsson" target="_blank">Jenny Carlsson</a></address>
      <p>
        <b>I den nya säsongen av Lance vs Livet går Lancelot och mamma Magdalena runt i huset och går igenom allt som gick sönder på efterfesten. För Nyheter24 berättar han hur skulden betalats av.</b>
      </p>
      <p>Att <b><a href="https://nyheter24.se/lancelot-hedman-graaf/">Lancelot Hedman Graaf</a></b> var en av deltagarna i årets Let's Dance är det få som har missat. Han gjorde succé på dansgolvet men tog sig tyvärr inte hela vägen till final. </p>
      <p>Men han var dock ändå där på finalen och efter tv-sändningen var slut tyckte Lance att det var en god idé att bjuda hem allihopa på efterfest i sin mammas villa. </p>
      <h3>Allt filmades</h3>
      <p>Där festades det på som aldrig förr och Lance hade inga bekymmer tills han fick ett samtal av sin mamma. </p>
      <p>– Jag kom på att det är kameror i hela huset så allt filmades ju, säger Lance i programmet Lance vs Livet.</p>
      <p>Mamma <b>Magdalena Graaf </b>blev inte glad när hon såg 200 festande människor hemma i villan. Efter att festen var slut stod det även klart att en hel del saker gått sönder. </p>
      <figure>
        <img src="https://cdn02.nyheter24.se/5f4515e203d802dc05/2019/11/19/1593614/magdalena_lance.jpg"/>
        <figcaption>Magdalena är inte glad. Bildkälla: Viafree</figcaption>
      </figure>
      <p>Idag är det premiär för programmet Lance vs Livet och där får vi se när Lance och Magdalena går en tur genom villan för att räkna samman vad Lance är skyldig sin mamma. </p>
      <p>Det hela landar på 245 000 kronor. </p>
      <h3>"Har löst det"</h3>
      <p><b>Nyheter24</b> träffade Lance på programmets pressträff och frågade då hur han tänkt kring att betala tillbaka den stora summan. </p>
      <p>– Jag har löst det, jag har löst situationen, säger Lance till Nyheter24. </p>
      <p>
        <b>I klippet ovan ser du mer från intervjun och när Lance och Magdalena tittar på allt som gått sönder. </b>
      </p>
      <p>
        <i>Lance vs Livet sänds på tisdagar på Viafree och Viaplay.</i>
      </p>
      <p>
        <a href="https://nyheter24.se/lancelot-hedman-graaf">Lancelot Hedman Graaf</a>
      </p>
      <figure>
        <a href="https://nyheter24.se/profil/jenny.carlsson">
          <img src="https://cdn02.nyheter24.se/ed7aa58c024b004b00/profile/avatars/106538_1507900994.png"/>
        </a>
      </figure>
      <p><a href="https://nyheter24.se/profil/jenny.carlsson">Jenny Carlsson </a><br/>jenny.carlsson@nyheter24.se</p>
    </article>
  </body>
</html>