<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/huawei-p40-debuttare-del-previsto-683047/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T14:45:03+00:00"/>
    <meta property="og:title" content="Huawei P40 potrebbe debuttare prima del previsto"/>
    <meta property="og:description" content="La stagione più calda per la presentazione dei nuovi smartphone è ormai alle spalle, ed è tempo di cominciare a..."/>
  </head>
  <body>
    <article>
      <h1>Huawei P40 potrebbe debuttare prima del previsto</h1>
      <address><time datetime="2019-11-19T14:45:03+00:00">19 Nov 2019, 14:45</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p>La stagione più calda per la presentazione dei nuovi smartphone è ormai <b>alle spalle,</b> ed è tempo di cominciare a pensare a quello che ci aspetta nella prima parte del <b>prossimo anno.</b></p>
      <p>A partire da <b><a href="https://www.androidworld.it/tag/huawei/">Huawei</a>,</b> che probabilmente ha vissuto l’anno più importante della sua vita, <b>complicato</b> a causa dei provvedimenti presi dagli Stati Uniti ma al tempo stesso valorizzato dalla <b>risonanza mondiale</b> che il brand ha guadagnato.</p>
      <p>Il primo top di gamma a debuttare nel <b>2020</b> sappiamo che sarà <b>P40.</b> Ma quando? Secondo le indiscrezioni emerse, pare che ci sia la possibilità di <b>anticipare</b> il lancio dello smartphone addirittura a prima del <b>Mobile World Congress</b>, in programma dal <b>24 febbraio.</b></p>
      <p>Al momento attuale, il dispositivo arriverebbe di sicuro <b>senza i servizi Google</b>, proprio come <a href="https://www.androidworld.it/recensioni/huawei-mate-30-pro/">Mate 30</a>, ma la società è <b>fiduciosa</b> nel buon esito delle trattative con lo stato americano e sembrerebbe intenzionata a <b>non temporeggiare</b> troppo. Seguiranno aggiornamenti.</p>
      <p>Via: <a href="https://www.gizchina.com/2019/11/19/huawei-p40-series-could-arrive-early-next-year-without-gms-anyway/">Gizchina</a></p>
    </article>
  </body>
</html>