<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/jnu-protest-former-union-president-shehla-rashid-commented-on-the-issue847.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T14:08:00+00:00"/>
    <meta property="og:title" content="വിലകുറഞ്ഞ തന്ത്രങ്ങള്‍ കൊണ്ട് ജെ.എന്‍.യു വിദ്യാര്‍ത്ഥികളെ പിന്തിരിപ്പിക്കാനാവില്ല; ഷെഹ്‌ല റാഷിദ്"/>
    <meta property="og:description" content="Delhi Police JNU Rajyasabha India ന്യൂദല്‍ഹി: ജെ.എന്‍.യുവില്‍ ഫീസ് വര്‍ധനയ്‌ക്കെതിരെ സമരം ചെയ്യുന്ന വിദ്യാര്‍ത്ഥികളുടെ ചിത്രങ്ങള്‍ ഫേസ്ബുക്കില്‍ നിന്നും എടുത്ത് പ്രചരിപ്പ"/>
  </head>
  <body>
    <article>
      <h1>വിലകുറഞ്ഞ തന്ത്രങ്ങള്‍ കൊണ്ട് ജെ.എന്‍.യു വിദ്യാര്‍ത്ഥികളെ പിന്തിരിപ്പിക്കാനാവില്ല; ഷെഹ്‌ല റാഷിദ്</h1>
      <address><time datetime="2019-11-19T14:08:00+00:00">19 Nov 2019, 14:08</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ജെ.എന്‍.യുവില്‍ ഫീസ് വര്‍ധനയ്‌ക്കെതിരെ സമരം ചെയ്യുന്ന വിദ്യാര്‍ത്ഥികളുടെ ചിത്രങ്ങള്‍ ഫേസ്ബുക്കില്‍ നിന്നും എടുത്ത് പ്രചരിപ്പിക്കുന്നതിനെതിരെ പ്രതിഷേധിച്ച് ജെ.എന്‍.യു യൂണിയന്‍ മുന്‍ പ്രസിഡന്റ് ഷെഹ്‌ല റാഷിദ്. ട്വിറ്ററിലൂടെയായിരുന്നു ഷെഹ്‌ല പ്രതികരണം.</p>
      <p>‘പ്രതിഷേധിക്കുന്ന വിദ്യാര്‍ത്ഥികളുടെ സ്വകാര്യ ഫോട്ടോകള്‍ എഫ്.ബിയില്‍ നിന്നും എടുത്ത് സര്‍ക്കാരിന്റെ പിന്തുണയോടെ പൊതുവായി പ്രചരിപ്പിക്കുന്നുണ്ട്. എന്നാല്‍ ജെ.എന്‍.യു വിദ്യാര്‍ത്ഥികളെ ഇത്ര വിലകുറഞ്ഞ തന്ത്രങ്ങള്‍കൊണ്ടൊന്നും പിന്തിരിപ്പിക്കാന്‍ കഴിയില്ല. കാരണം ഇതൊരു വ്യക്തിയുടെ താത്പര്യത്തിനു വേണ്ടിയല്ല, സമത്വ ഭാവിയ്ക്കു വേണ്ടിയാണ് ഈ സമരം’. ഷെഹ്‌ല റാഷിദ് ട്വീറ്റ് ചെയ്തു.</p>
      <related>
        <a href="https://www.doolnews.com/opposition-mp-protection-in-parliament-in-jnu-issue7834.html?utm_source=doolnews&amp;utm_medium=related"/>
      </related>
      <p>മൂന്നാഴ്ചയായി ജെ.എന്‍.യുവില്‍ നടന്നുകൊണ്ടിരിക്കുന്ന വിദ്യാര്‍ത്ഥികളുടെ പ്രതിഷേധത്തില്‍ പൊലീസ് കനത്ത അക്രമമാണ് അഴിച്ചുവിട്ടത്. ഇതിനെതിരെ വലിയ പ്രതിഷേധമാണ് ഉയരുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പൊതു വിദ്യാഭ്യാസം സംരക്ഷിക്കുകയെന്ന ആവശ്യം ഉന്നയിച്ച് ഇന്നലെ വിദ്യാര്‍ത്ഥികള്‍ നടത്തിയ പാര്‍ലമെന്റ് മാര്‍ച്ചിനിടെ ഉണ്ടായ പൊലീസ് സംഘര്‍ഷത്തില്‍ നൂറുകണക്കിന് വിദ്യാര്‍ത്ഥികള്‍ക്കാണ് പരിക്കേറ്റത്.</p>
      <related>
        <a href="https://www.doolnews.com/wary-of-owaisi-mamata-makes-pre-emptive-strike-with-minority-extremism-warning-his-sharp-counter456.html?utm_source=doolnews&amp;utm_medium=related"/>
      </related>
      <p>ജെ.എന്‍.യു വിദ്യാര്‍ത്ഥികള്‍ക്കെതിരെയുള്ള ദല്‍ഹി പൊലീസ് നടപടിയില്‍ കടുത്ത വിമര്‍ശനങ്ങളാണ് രാജ്യസഭയില്‍ പ്രതിപക്ഷ പാര്‍ട്ടികളും ഉന്നയിക്കുന്നത്.</p>
      <p>ആര്‍.എസ്.പിയും മുസ്ലീം ലീഗും തൃണമൂല്‍ കോണ്‍ഗ്രസും ലോക്സഭയില്‍ ജെ.എന്‍.യു വിഷയത്തില്‍ അടിയന്തിര പ്രമേയ നോട്ടീസ് നല്‍കിയിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ജെ.എന്‍.യു വിദ്യാര്‍ത്ഥി യൂണിയന്‍ പ്രസിഡന്റ് ഐഷെ ഗോഷ്, സെക്രട്ടറി സതീഷ് ചന്ദ്ര യാദവ്, മുന്‍ യൂണിയന്‍ പ്രസിഡന്റ് എന്‍. സായി ബാലാജി തുടങ്ങി നിരവധി പ്രതിഷേധക്കാരെ പൊലീസ് കസ്റ്റഡിയില്‍ വെച്ചിരുന്നു.</p>
      <figure>
        <iframe data-src="https://twitter.com/Shehla_Rashid/status/1196688075990028288?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>