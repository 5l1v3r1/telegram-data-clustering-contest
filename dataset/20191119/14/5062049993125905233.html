<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10718--denni-menu-19-11-2019-kolar-se-do-osmifinale-neprobojoval-kilnarova-nevyzrala-na-nasazenou-jednicku"/>
    <meta property="og:site_name" content="Tenisový svět"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Denní menu, 19.11.2019: Kolář se do osmifinále neprobojoval, Kilnarová nevyzrála na nasazenou jedničku"/>
    <meta property="og:description" content="V rámci úterního tenisového programu půjde do akce osm českých tenistů. Zdeněk Kolář útočil na halovém challengeru v Portugalsku na osmifinále, ale nestačil ve dvou setech na Itala Magera. Na pětadvacítce v Itálii startovala Monika Kilnarová, která z pozice lucky losera nestačila na turnajovou jedničku Rumunku Monicu Niculescuovou. První singlový zápas po více než třech měsících odehraje zkušená Lucie Hradecká, která se v americkém Naples utká s Chorvatkou Boskovičovou."/>
  </head>
  <body>
    <article>
      <h1>Denní menu, 19.11.2019: Kolář se do osmifinále neprobojoval, Kilnarová nevyzrála na nasazenou jedničku</h1>
      <address>
        <time datetime="2019-11-19T14:00:00+00:00">19 Nov 2019, 14:00</time>
      </address>
      <p>
        <b>V rámci úterního tenisového programu půjde do akce osm českých tenistů. Zdeněk Kolář útočil na halovém challengeru v Portugalsku na osmifinále, ale nestačil ve dvou setech na Itala Magera. Na pětadvacítce v Itálii startovala Monika Kilnarová, která z pozice lucky losera nestačila na turnajovou jedničku Rumunku Monicu Niculescuovou. První singlový zápas po více než třech měsících odehraje zkušená Lucie Hradecká, která se v americkém Naples utká s Chorvatkou Boskovičovou.</b>
      </p>
      <p><b>Kolář dohrál ve druhém kole</b><br/>Zdeněk Kolář (234.) končí na halovém antukovém challengeru v portugalské Maie ve druhém kole. Českému tenistovi v úterý nevyšlo utkání proti turnajové čtyřce Gianlucovi Magerovi (119.), s nímž prohrál 4:6 a 1:6. Ital neztratil za celý zápas ani jednou svůj servis, zatímco Koláře připravil o podání hned ve čtyřech případech.</p>
      <p><b>Kilnarová nestačila na nasazenou jedničku</b><br/>Monika Kilnarová (450.) dohrála na turnaji v italském Solarinu v prvním kole. Dvacetiletá tenistka se dostala do hlavní soutěže až jako lucky loser a hned v prvním kole narazila na turnajovou jedničku Rumunku Monicu Niculescuovou (117.). Kilnarová využila všechny čtyři brejkbolové příležitosti, které v zápase měla. Její výkon při podání však nebyl ideální, když hned sedmkrát přišla o servis a prohrála po setech 4:6 a 3:6. </p>
      <h3>Challenger Tour</h3>
      <p><b>Maia Open (muži, POR, 46 600 EUR, antuka – hala)</b><br/><u>2. kolo dvouhry</u><br/>ZDENĚK KOLÁŘ (234.) – <b>Gianluca Mager (ITA, 119.) [4]</b> 4:6, 1:6</p>
      <h3>ITF World Tennis Tour</h3>
      <p><b>Topspin Energy Cup, Solarino (ženy, ITA, 25 000 USD, tvrdý povrch)<br/></b><u>1. kolo dvouhry</u><br/><b>Monica Niculescuová (ROU, 117.) [1]</b> – MONIKA KILNAROVÁ (450.) [LL] 6:4, 6:3</p>
      <p><b>Oracle Pro Series, Naples (ženy, USA, 25 000 USD, antuka)</b><br/><u>1. kolo dvouhry</u><br/>18:00 LUCIE HRADECKÁ (296.) – Lea Boškovičová (CRO, 317.)</p>
      <p><b>Cancun Tennis Cup (ženy, MEX, 15 000 USD, tvrdý povrch)</b><br/><u>1. kolo čtyřhry</u><br/>19:30 Aklerová, Lacasseová (ISR/CAN) – PULCHARTOVÁ, Sanzová-Llanezaová (ESP) [2]</p>
      <p><b>15TH Lyttos Beach, Heraklion (muži, GRE, 15 000 USD, tvrdý povrch)</b><br/><u>1. kolo čtyřhry</u><br/>Kalovelonis (GRE), POLJAK [1] – <b>Den Heijer, Veldheer (oba NED)</b> 5:7, 2:6</p>
      <p><b>Soho Square, Šarm aš-Šajch (muži, EGY, 15 000 USD, tvrdý povrch)</b><br/><u>1. kolo čtyřhry</u><br/>GENGEL, PAPÍK – <b>Užylovskij, Zacharov (UKR/RUS)</b> 2:6, 3:6<br/><b>Inui, Kawači (oba JPN)</b> – DUDA, Vanšelboim (UKR) – bez boje</p>
      <footer>Jan Havlovic, Marek Bartošík, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10712--denni-menu-18-11-2019-cesti-suvereni-kolar-smetl-portugalce-kopriva-nadelil-kanara"/>
      </related>
    </article>
  </body>
</html>