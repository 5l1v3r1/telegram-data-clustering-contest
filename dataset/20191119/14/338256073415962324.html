<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58453-na-zakarpatt-zrosla-klkst-vakansy-podanih-do-bazi-danih-zakarpatskoyi-oblasnoyi-sluzhbi-zaynyatost.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T14:19:00+00:00"/>
    <meta property="og:title" content="На Закарпатті зросла кількість вакансій, поданих до бази даних Закарпатської обласної служби зайнятості"/>
    <meta property="og:description" content="Про це повідомляють у пресслужбі обласної служби зайнятості."/>
  </head>
  <body>
    <article>
      <h1>На Закарпатті зросла кількість вакансій, поданих до бази даних Закарпатської обласної служби зайнятості</h1>
      <address>
        <time datetime="2019-11-19T14:19:00+00:00">19 Nov 2019, 14:19</time>
      </address>
      <p>
        <b>Про це повідомляють у пресслужбі обласної служби зайнятості.</b>
      </p>
      <figure>
        <img src="https://zak-kor.net/uploads/posts/2019-11/1574166088_2019_02_13_vakansiya_1-e1550063918260.jpg"/>
      </figure>
      <p>Станом на 1 листопада 2019 року, у порівнянні з минулим роком, кількість вакансій, заявлених роботодавцями до обласної служби зайнятості зросла на 11,8% та становила 2,7 тис. одиниць. Крім того, у базі даних служби зайнятості містилася інформація про 0,7 тис. пропозицій роботи, отриманих з інших джерел.<br/><br/>Середній розмір заробітної плати у вакансіях становив 6,2 тис. грн. (на 1 листопада 2018 року – 5,5 тис. грн.), у 74,2% вакансій розмір заробітної плати – вище мінімальної.<br/><br/>За видами економічної діяльності більшість вакансій налічується на підприємствах переробної промисловості (23,5%); в освіті (21,9%); у державному управлінні й обороні (12,3%); у торгівлі та ремонті автотранспорту (10,5%); у транспортній, складській, поштовій і кур'єрській діяльності (8,6%) тощо.<br/><br/>За професійними групами найбільший попит роботодавців спостерігається на робітників з обслуговування технологічного устаткування (34,4%); на кваліфікованих робітників з інструментом (21,1%); на працівників сфери торгівлі та послуг (12,7%) та представників найпростіших професій (10,4%). <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>