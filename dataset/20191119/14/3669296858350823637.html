<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/besiktas-3-eksikle-calisti-1"/>
    <meta property="og:site_name" content="CNN Türk"/>
    <meta property="article:published_time" content="2019-11-19T14:28:47+00:00"/>
    <meta property="og:title" content="Beşiktaş 3 eksikle çalıştı"/>
    <meta property="og:description" content="Süper Lig'in 12. haftasında 23 Kasım Cumartesi..."/>
  </head>
  <body>
    <article>
      <h1>Beşiktaş 3 eksikle çalıştı</h1>
      <h2>Süper Lig'in 12. haftasında 23 Kasım Cumartesi günü Konyaspor'a konuk olacak Beşiktaş, bu maçın hazırlıklarını sürdürdü.</h2>
      <address>
        <time datetime="2019-11-19T14:28:47+00:00">19 Nov 2019, 14:28</time>
      </address>
      <p>Siyah-beyazlı kulüpten yapılan açıklamada, BJK Nevzat Demir Tesisleri'nde teknik direktör Abdullah Avcı yönetiminde gerçekleştirilen antrenmanda kondisyon ve taktik çalışmaların yapıldığı belirtildi.</p>
      <p>Antrenmana, tedavi ve rehabilitasyon süreçleri devam eden <a href="https://www.cnnturk.com/haberleri/dorukhan-tokoz">Dorukhan Toköz</a>, <a href="https://www.cnnturk.com/haberleri/douglas-santos">Douglas Santos</a> ve Atiba Hutchinson'ın katılmadığı, milli takımdan dönen Adem Ljajic'e ise yenilenme programı uygulandığı aktarıldı.</p>
      <p>Sahada yapılan ısınma ve istasyon koşularıyla başlayan idmanın, pas, 5'e 2, minyatür kale maç ve dar alanda oyun kontrol pas çalışmalarıyla devam ettiği bildirildi.</p>
      <p>Antrenmanın, yarı sahada yapılan çift kale maç ve şut çalışmasıyla sona erdiği kaydedildi.</p>
      <p><a href="https://www.cnnturk.com/haberleri/besiktas">Beşiktaş</a>, yarın yapacağı antrenmanla hazırlıklarına devam edecek. </p>
      <related>
        <h4>ilgili haberler</h4>
        <a href="https://www.cnnturk.com/spor/futbol/indi-armstrong-cowie-sov-yapiyor"/>
        <a href="https://www.cnnturk.com/spor/basketbol/de-colo-ve-westermann-kadroya-alinmadi"/>
        <a href="https://www.cnnturk.com/spor/futbol/galatasarayda-lemina-da-sakatlandi"/>
      </related>
    </article>
  </body>
</html>