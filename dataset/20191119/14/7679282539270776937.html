<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-board-inter-practical-exam-date-2020-upmsp-released-intermediate-12th-practical-exams-datesheet-check-here-2858300.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T14:51:42+00:00"/>
    <meta property="og:title" content="UP Board Inter Practical Datesheet 2020: यूपी बोर्ड इंटर प्रैक्टिकल की डेटशीट जारी, देखें पूरा शेड्यूल"/>
    <meta property="og:description" content="UP Board Inter Practical Datesheet 2020: यूपी बोर्ड की 2020 इंटरमीडिएट परीक्षा के प्रैक्टिकल 15 दिसंबर से 13 जनवरी तक दो चरणों में कराए जाएंगे। बोर्ड सचिव नीना श्रीवास्तव ने मंगलवार को प्रायोगिक..."/>
  </head>
  <body>
    <article>
      <h1>UP Board Inter Practical Datesheet 2020: यूपी बोर्ड इंटर प्रैक्टिकल की डेटशीट जारी, देखें पूरा शेड्यूल</h1>
      <address><time datetime="2019-11-19T14:51:42+00:00">19 Nov 2019, 14:51</time> by <a rel="author">वरिष्ठ संवाददाता,प्रयागराज</a></address>
      <p>UP Board Inter Practical Datesheet 2020: यूपी बोर्ड की 2020 इंटरमीडिएट परीक्षा के प्रैक्टिकल 15 दिसंबर से 13 जनवरी तक दो चरणों में कराए जाएंगे। बोर्ड सचिव नीना श्रीवास्तव ने मंगलवार को प्रायोगिक परीक्षा का कार्यक्रम जारी कर दिया। पहले चरण में 15 से 29 दिसंबर तक आगरा, सहारनपुर, बरेली, लखनऊ, झांसी, चित्रकूट, फैजाबाद, मिर्जापुर, देवीपाटन व बस्ती मंडलों में प्रैक्टिकल होंगे।</p>
      <p>30 दिसंबर से 13 जनवरी तक दूसरे चरण में अलीगढ़, मेरठ, मुरादाबाद, कानपुर, प्रयागराज, वाराणसी, आजमगढ़ व गोरखपुर मंडलों में प्रायोगिक परीक्षा कराई जाएगी। प्रयोगात्मक परीक्षाओं के संबंध में अन्य आवश्यक जानकारी तथा परीक्षकों की नियुक्ति आदि की सूचना बोर्ड के संबंधित क्षेत्रीय कार्यालयों से दी जाएगी। प्रैक्टिकल के लिए निर्धारित 30 नंबर में से 50 प्रतिशत (15 नंबर) आंतरिक और 50 प्रतिशत (15 नंबर) बाह्य परीक्षक देंगे।</p>
      <figure>
        <img src="https://images1.livehindustan.com/uploadimage/library/2019/11/19/16_9/16_9_1/up_board_inter_practical_exams_dates_1574175027.jpg"/>
      </figure>
      <p>शुचिता बनाए रखने के लिए प्रधानाचार्य सीसीटीवी की निगरानी में प्रायोगिक परीक्षा कराएंगे और उसकी रिकॉर्डिंग सुरक्षित रखेंगे। हाईस्कूल का आंतरिक मूल्यांकन, नैतिक, खेल एवं शारीरिक शिक्षा और इंटर खेल एवं शारीरिक शिक्षा के प्रैक्टिकल स्कूल स्तर पर होंगे। इसके अंक यूपी बोर्ड की वेबसाइट पर अपलोड करना होगा। इसके लिए वेबसाइट 15 दिसंबर से खोली जाएगी। </p>
    </article>
  </body>
</html>