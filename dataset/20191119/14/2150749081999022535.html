<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zakonnist-diy-prezidenta-poroshenka-pidtverdzhena-providnimi-akademikami-ukrayini-advokat/"/>
    <meta property="og:site_name" content="Прямий"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Законність дій президента Порошенка підтверджена провідними академіками України - адвокат"/>
    <meta property="og:description" content="Юристи та академіки України підтвердили законність дії п'ятого президента Петра Порошенка при призначенні членів Вищої Ради правосуддя. Про це повідомив"/>
  </head>
  <body>
    <article>
      <h1>Законність дій президента Порошенка підтверджена провідними академіками України - адвокат</h1>
      <address>
        <time datetime="2019-11-19T14:00:00+00:00">19 Nov 2019, 14:00</time>
      </address>
      <p>
        <b>Юристи та академіки України підтвердили законність дії п'ятого президента Петра Порошенка при призначенні членів Вищої Ради правосуддя.</b>
      </p>
      <p>Про це повідомив адвокат Петра Порошенка <b>Ігор Головань</b> на пресконференції, яку транслював телеканал <b>"Прямий"</b>.</p>
      <p>"Директор ДБР Труба дуже багато виступав у різних засобах масової інформації і робив дуже нахабні заяви стосовно того, що п'ятий президент фігурує у тих чи інших кримінальних провадженнях, не дивлячись на те, що Петро Порошенко в жодному кримінальному проваджені немає іншого статусу, ніж свідок. Ми на основі практики Європейського суду з прав людини, таки звернулись до Державного бюро розслідувань з заявами і клопотаннями про закриття кримінальних проваджень. Зокрема кримінального провадження, яке стосується призначення членів Вищої ради правосуддя", - розповів Головань.</p>
      <p>Він зазначив, що Державне бюро розслідувань ніяких дій не вчинило та клопотання не розглянуло.</p>
      <p>"Ми оскаржили їх бездіяльність в суді. Шевченківський районний суд 15 листопада постановив ухвалу, якою зобов'язав ДБР наше клопотання розглянути. Як ми бачимо, що через кілька днів з'явилась інформація про проєкт підозри. Тобто це банальне бажання уникнути судового рішення і не приймати рішення у цій ситуації по-суті", - додав адвокат.</p>
      <p>Головань пояснив, що слідчим ДБР, які розслідують це кримінальне провадження, довелося б в цій ситуації коментувати документи, які підтверджують, що п'ятий президент Петро Порошенко при призначені членів Вищої ради правосуддя діяв абсолютно законно.</p>
      <p>"От такий, наприклад, науково експертний висновок від 17 жовтня 2019 року, яке було видано Національною академією правових наук "Київський регіональний центр" за підписом докторів юридичних наук дійсними членами академіками Шикуновим, Оніщенком, Щербиною, де було зроблено висновки, що президент України має право на власний розсуд призначати порядок, кількості черговість етапів, та інше проведення конкурсу для призначення президентом України членів Вищої Ради правосуддя. Висновок науково-правової експертизи від 25 вересня 2019 року було підписано доктором юридичних наук професорами Лосшицьким та Мсьондзем та кандидатом юридичних наук доцентом Селенко, який підтверджує законність дій президента Порошенка про призначення членів Вищої ради правосуддя", - розповів він.</p>
      <figure>
        <iframe src="https://www.youtube.com/embed/jmTn9Vs1Ir0" width="640" height="360" data-service="Youtube" scrolling="no"/>
      </figure>
      <p>Нагадаємо, вчора <a href="https://prm.ua/kuryam-na-smih-petro-poroshenko-prokomentuvav-pidozru-dbr/">підозру ДБР прокоментував і сам Петро Порошенко</a>, який назвав її юридично безглуздою.</p>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <p>Раніше політолог <a href="https://prm.ua/dbr-stalo-dodatkovo-strukturoyu-do-informatsiynoyi-pr-kampaniyi-portnova-yahno/">Олеся Яхно зазначала, що ДБР стало певною додатково структурою до інформаційної PR-кампанії, яку веде Андрій Портнов</a>.</p>
      <p>До того депутат України VIII скликання ТетянаЧорновол повідомила, що <a href="https://prm.ua/dbr-ne-vikonuye-rishennya-sudu-shhodo-reyestratsiyi-zayav-pro-kriminalni-zlochini-portnova-chornovol/">ДБР не виконує рішень суду, згідно з якими заяву про кримінальні злочини колишнього голови Адміністрації президента часів Януковича Андрія Портнова слід внести до єдиного реєстру судових розслідувань.</a></p>
      <p>Нагадаємо, раніше Чорновол заявляла, що <a href="https://prm.ua/dbr-chornovol-portnov/">ДБР відмовляється порушувати будь-які кримінальні справи проти Портнова</a> і тим самим порушує закон.</p>
      <p>Раніше Чорновол подала заяву у ДБР щодо <a href="https://prm.ua/chornovol-podala-zayavu-u-dbr-shhodo-finansuvannya-lyudmi-portnova-viborchoyi-kampaniyi-zelenskogo/">фінансування людьми Портнова виборчої кампанії президента Володимира Зеленського</a>.</p>
      <related>
        <h4>Схожі новини</h4>
        <a href="https://prm.ua/pidozra-poroshenku-ye-blagannyam-trubi-zalishiti-yogo-na-posadi-gerasimov/"/>
        <a href="https://prm.ua/u-svoyiy-pidozri-dbr-zvinuvachuye-poroshenka-u-zaklikah-do-povalennya-samogo-sebe-golovan/"/>
        <a href="https://prm.ua/zavdyaki-poroshenku-putin-p-yat-rokiv-pospil-progravav-na-geopolitichniy-shahivnitsi-manko/"/>
      </related>
    </article>
  </body>
</html>