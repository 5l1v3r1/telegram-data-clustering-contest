<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574262/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T14:52:57+00:00"/>
    <meta property="og:title" content="בשורה לצרכנים: הטבת המס על הרכבים ההיברידיים תימשך בשנתיים"/>
    <meta property="og:description" content="בשורה לבעלי הרכבים ההיברידיים: ועדת הכספים האריכה את הטבת שווי השימוש בשנתיים נוספות"/>
  </head>
  <body>
    <article>
      <h1>בשורה לצרכנים: הטבת המס על הרכבים ההיברידיים תימשך בשנתיים</h1>
      <address><time datetime="2019-11-19T14:52:57+00:00">19 Nov 2019, 14:52</time> by <a rel="author">איתי גדסי</a></address>
      <p>
        <b>בשורה לבעלי הרכבים ההיברידיים: ועדת הכספים האריכה את הטבת שווי השימוש בשנתיים נוספות</b>
      </p>
      <figure>
        <img src="http://www.93fm.co.il/wp-content/uploads/2019/11/crop_to50_750x750.jpg"/>
        <figcaption>B.M.W היבריד</figcaption>
      </figure>
      <p>ועדת הכספים האריכה היום (שלישי) בשנתיים נוספות את הוראת השעה, המעגנת הטבת שווי השימוש לרכבים היברידיים ורכבי פלאג-אין וחשמליים. ההטבה שעמדה לפוג בסוף השנה, תחול עד לתום שנת 2021.</p>
      <p>ההטבה מעניקה הנחה בזקיפת שווי השימוש, בגובה של 500 ₪ לרכבים היברידיים ו-1,000 ₪ לרכבי פלאג-אין וחשמליים.</p>
      <p>בנוסף סיכמה הוועדה כי רשות המיסים תביא צו חדש להארכת הוראת השעה לעניין מס על רכבי יוקרה, בכללם רכבי יוקרה היברידיים וחשמליים, גם כן בשנתיים. במסגרת ההוראה נקבע כי מס הקניה על רכבי יוקרה, יחול על רכבים שעלותם מעל 300,000 ₪, כולל כלי רכב היברידיים וחשמליים.</p>
      <p>סוכם כי הוראת רכבי היוקרה שתובא תעמוד על שנתיים בלבד, תחת בקשה להוראה קבועה שביקשה רשות המיסים במקור, זאת נוכח דרישת חברי כנסת לקיים דיון מקיף על מיסוי הרכישה של רכבים היברידיים בכלל, על רקע ייקור מס הקניה על רכישת רכבים אלה.</p>
      <p>מנגד התנתה רשות המיסים את אישור הטבת שווי השימוש בסיכום בגין מיסוי רכבי היוקרה בתום דין ודברים סוכם כי לשם מניעת פגיעה במחזיקי הרכבים ההיברדיים, שעה שהטבת שווי השימוש תפוג בסוף השנה, תעמוד תקופת הארכת המיסוי על רכבי היוקרה על שנתיים בלבד, והוועדה תדון במכלול מיסוי הרכישה של רכבים היברידיים.</p>
      <p>יו"ר הוועדה, ח"כ משה גפני: "אני מודה לכולם על ההסכמות, נקיים דיון לעניין ההיברידיים בכלל, אנחנו לא רוצים להגיע לסוף השנה ושהמס יקפוץ למחזיקי רכבים אלה. יש לנו אינטרס שיזהמו פחות, שישתמשו בפחות דלק, אינטרס ציבורי מהדרגה הראשונה. עם ההסכמות נמשיך ונפעל בנושא הרכבים הירוקים, למען הסביבה ולמען ציבור הצרכנים".</p>
      <related>
        <a href="http://www.93fm.co.il/radio/573908/"/>
        <a href="http://www.93fm.co.il/radio/572793/"/>
        <a href="http://www.93fm.co.il/radio/571196/"/>
      </related>
    </article>
  </body>
</html>