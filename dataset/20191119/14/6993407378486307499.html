<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-opublikovano-deklaratsiju-prav-ludyny-krymskotatarskoju-movoju/30280570.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T14:53:36+00:00"/>
    <meta property="og:title" content="ООН опублікувала Загальну декларацію прав людини кримськотатарською мовою"/>
    <meta property="og:description" content="На сайті верховного комісара ООН з прав людини вперше опублікована Загальна декларації прав людини кримськотатарською мовою. «Сьогодні відбулася важлива історична подія. Загальна декларація прав люд"/>
  </head>
  <body>
    <article>
      <h1>ООН опублікувала Загальну декларацію прав людини кримськотатарською мовою</h1>
      <address>
        <time datetime="2019-11-19T14:53:36+00:00">19 Nov 2019, 14:53</time>
      </address>
      <p>На сайті верховного комісара ООН з прав людини вперше <a href="https://www.ohchr.org/EN/UDHR/Pages/Language.aspx?LangID=crh&amp;fbclid=IwAR0VWAB4hIiaBpypDugOYEkZqY1v8FtY1zN2rEjBMBp4EehIVJ4JZWUtIdc">опублікована</a> Загальна декларації прав людини кримськотатарською мовою.</p>
      <p>«Сьогодні відбулася важлива історична подія. Загальна декларація прав людини кримськотатарською мовою вперше розміщена на офіційних ресурсах ООН. Декларація має світовий рекорд за кількістю перекладів і доступна більш ніж 520 мовами, кримськотатарський переклад став 521-им», – написав голова Кримськотатарського ресурсного центру <b>Ескендер Барієв</b>.</p>
      <p>Він зазначив, що в нинішніх умовах «Загальна декларація прав людини повинна бути в будинку кожної кримськотатарської сім'ї».</p>
      <p>Загальна декларації прав людини – рекомендований для всіх країн-членів ООН документ, ухвалений на третій сесії Генеральної асамблеї ООН 10 грудня 1948 року. Текст Декларації є першим глобальним визначенням прав, якими володіють всі люди.</p>
    </article>
  </body>
</html>