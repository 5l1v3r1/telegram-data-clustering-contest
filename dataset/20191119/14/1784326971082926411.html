<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/shay-mitchell-atlas-baba-instagram-foto/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T14:11:00+00:00"/>
    <meta property="og:title" content="Shay Mitchell babafotója felrobbantotta a netet"/>
    <meta property="og:description" content="És ezzel ő lett az aktuális kedvenc sztáranyukánk!"/>
  </head>
  <body>
    <article>
      <h1>Shay Mitchell babafotója felrobbantotta a netet</h1>
      <h2>És ezzel ő lett az aktuális kedvenc sztáranyukánk!</h2>
      <address><time datetime="2019-11-19T14:11:00+00:00">19 Nov 2019, 14:11</time> by <a rel="author">Cosmopolitan.hu</a></address>
      <p>A <b>Pretty Little Liars</b> színésznőjének egy hónapja született meg kislánya, aki végül az <b>Atlas Noa</b> nevet kapta (<a href="https://cosmopolitan.hu/body_love/2019/11/07/shay-mitchell-kislanya-atlas-noa-foto/">bár korábban más infót hintettek el</a>). <b>Shay Mitchell</b> pedig azóta büszke anyuka üzemmódba kapcsolt, Instagramon és az interjúiban is áradozik a piciről. Egyértelműen imádja a kis Atlast, de azért nem kényezteti el, mint sok sztáranyuka (khmm… <a href="https://cosmopolitan.hu/sztarhirek/2019/04/17/ezert-volt-kinos-kholoe-kardashian-kislanyanak-szulinapja/">lásd: Kardashian-család)</a>. Legújabb Insta-posztjában például <b>ki is figurázta azokat, akik gyerekük születésnapjára óriási bulit rendeznek</b>. „<i>Az egyhónapos ünnepség szenzációsan sikerült a trapéz artistákkal, pezsgőszökőkutakkal és zebrákkal… csak viccelek. Tej és alvás volt a program</i>” – írta.</p>
      <p>A szövegnél pedig csak a kép sikerült viccesebbre. <b>Atlast egy szelet pizza társaságában fotózta le</b> (ez Shay egyik kedvenc kajája), ezzel valószínűleg új, hónapszámláló trendet indítva el az Insta-anyukák körében.</p>
      <figure>
        <embed-post data-src="https://www.instagram.com/p/B5A-5s-l66S" data-service="Instagram"/>
      </figure>
      <p>Már csak arra vagyunk kíváncsiak: vajon Atlas következő hónapfordulójára még poénosabb akcióval készül, vagy 1 éves koráig marad a pizza témánál? Bárhogy is lesz, köszi, Shay, hogy feldobtad a napunkat!</p>
    </article>
  </body>
</html>