<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a2%d7%99%d7%a8%d7%99%d7%99%d7%aa-%d7%a4%d7%aa%d7%97-%d7%aa%d7%a7%d7%95%d7%94-%d7%aa%d7%a7%d7%91%d7%9c-%d7%9e%d7%a2%d7%a0%d7%a7-%d7%a9%d7%9c-1-1-%d7%9e%d7%99%d7%9c%d7%99%d7%95%d7%9f-%d7%a9%d7%a7%d7%9c%d7%99%d7%9d-%d7%a2%d7%91%d7%95%d7%a8-%d7%94%d7%aa%d7%99%d7%99%d7%a2%d7%9c%d7%95%d7%aa-%d7%90%d7%a0%d7%a8%d7%92%d7%98%d7%99%d7%aa-418555/4"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-19T14:47:00+00:00"/>
    <meta property="og:title" content="עיריית פתח תקוה תקבל מענק של 1.1 מיליון שקלים עבור התייעלות אנרגטית"/>
    <meta property="og:description" content="החלפת תאורת רחוב, מערכות מיזוג ושיפור תאורה במוסדות הלימוד: עיריית פתח תקוה תקבל ממשרד הכלכלה מענק של 1.1 מיליון שקלים עבור התייעלות אנרגטית"/>
  </head>
  <body>
    <article>
      <h1>עיריית פתח תקוה תקבל מענק של 1.1 מיליון שקלים עבור התייעלות אנרגטית</h1>
      <h2>החלפת תאורת רחוב, מערכות מיזוג ושיפור תאורה במוסדות הלימוד: עיריית פתח תקוה תקבל ממשרד הכלכלה מענק של 1.1 מיליון שקלים עבור התייעלות אנרגטית</h2>
      <address><time datetime="2019-11-19T14:47:00+00:00">19 Nov 2019, 14:47</time> by <a rel="author">מיינט פתח תקוה</a></address>
      <figure>
        <img src="https://cdn.isnet.co.il/dyncontent/2019/11/18/fe872911-b8c4-41ac-a25a-0c977635bf07.jpg"/>
        <figcaption>צילום: לשכת שר הכלכלה והמסחר</figcaption>
      </figure>
      <p>התייעלות אנרגטית בפתח תקוה: משרד הכלכלה והתעשייה אישר מענק על סך 1.1 מיליון שקלים לעיריית פתח תקוה עבור פעולות התייעלות אנרגטית עירונית.</p>
      <p>שר הכלכלה והתעשייה, אלי כהן: "התוכנית להתייעלות אנרגטית היא בשורה לרשויות המקומיות ולאיכות הסביבה בה אנו חיים. לצד החשיבות הסביבתית, יש לחיסכון בחשמל גם יתרון כלכלי - את הכסף שנחסך בחשבון החשמל של העירייה, ניתן לתעל לטובת תוכניות נוספות, לרווחת תושבי העירייה".</p>
      <p>ראש עיריית פתח תקוה, רמי גרינברג: "אני מברך את משרד הכלכלה על המענק והיוזמה להוביל שינוי תפיסתי וסביבתי. זוהי יוזמה חשובה עבור המדינה ובפרט עבור קידום רווחת תושבי פתח תקוה".</p>
      <p>הרשות להשקעות במשרד הכלכלה תיתן מענק לעיריית פתח תקוה במסגרת מסלול סיוע לפרויקטים המקדמים התייעלות אנרגטית, בין היתר באמצעות החלפת תאורת רחוב לחסכונית יותר, החלפת מערכות מיזוג, שיפור תאורה במוסדות חינוך, תרבות וכו'.</p>
      <p>המסלול יצא לדרך לפני כשנתיים בשיתוף פעולה של משרד האנרגיה, משרד הכלכלה והתעשייה, המשרד להגנת הסביבה ומשרד האוצר, למספר רשויות למשך ארבע שנים. עיריית פתח תקוה הינה בין הרשויות שזכו במענק השנה.</p>
      <p>עיריית פתח תקוה כאמור תקבל מענק על סך 1.1 שקלים עבור התייעלות אנרגטית, זאת כחלק מהמסלול הרחב המתפרש על פני 4 שנים. תוכניות אלה יובילו להפחתת זיהומים וסיכונים לאוכלוסייה.</p>
    </article>
  </body>
</html>