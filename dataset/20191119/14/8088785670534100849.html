<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/siyaset/ak-parti-den-bir-istifa-haberi-daha-canakkale-il-baskani-bu-aciklamayla-gitti-h543786.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T14:17:00+00:00"/>
    <meta property="og:title" content="AK Parti'den Bir İstifa Haberi Daha! Çanakkale İl Başkanı Bu Açıklamayla Gitti"/>
    <meta property="og:description" content="ÇANAKKALE AK Parti İl Başkanı Gültekin Yıldız sosyal paylaşım sitesinden yaptığı açıklamayla istifa ettiğini duyurdu. AK Parti'de 6 il başkanının istifasının ardından bugün bir istifa haberi daha geldi. Bu kez haber Çanakkale'den... AK Parti Çanakkale il Başkanlığı görevini 2 Nisan 2018 tarihinden bu yana yürüten Gültekin Yıldız, Genel Merkez Teşkilatlardan Sorumlu Genel Başkan Yardımcısı Erkan Kandemir ile yaptığı görüşmenin ardından, istifa kararını aldığını duyurdu."/>
  </head>
  <body>
    <article>
      <h1>AK Parti'den Bir İstifa Haberi Daha! Çanakkale İl Başkanı Bu Açıklamayla Gitti</h1>
      <address><time datetime="2019-11-19T14:17:00+00:00">19 Nov 2019, 14:17</time> by <a rel="author">KamuAjans</a></address>
      <p>
        <b>ÇANAKKALE AK Parti İl Başkanı Gültekin Yıldız sosyal paylaşım sitesinden yaptığı açıklamayla istifa ettiğini duyurdu. AK Parti'de 6 il başkanının istifasının ardından bugün bir istifa haberi daha geldi. Bu kez haber Çanakkale'den... AK Parti Çanakkale il Başkanlığı görevini 2 Nisan 2018 tarihinden bu yana yürüten Gültekin Yıldız, Genel Merkez Teşkilatlardan Sorumlu Genel Başkan Yardımcısı Erkan Kandemir ile yaptığı görüşmenin ardından, istifa kararını aldığını duyurdu.</b>
      </p>
      <p>GültekinYıldız, istifasını sosyal medya hesabından bir açıklamayla ilan etti. Açıklamasında şunları söyledi:</p>
      <p>-“Yaklaşık 8 yıl önce merkez ilçe yönetim kurulu üyesi olarak başlayan, Merkez İlçe Başkanı ve Çanakkale İl Başkanı olarak aralıksız devam eden siyasi görevim, dün akşam Genel Merkez Teşkilatlardan Sorumlu Genel Başkan Yardımcımız Sayın Erkan Kandemir ile 7. Olağan Kongre çerçevesinde yaptığımız görüşme neticesinde, kendisine il başkanlığı görevimden istifamı sunmam ile son bulmuştur. İnşallah siyaseten verilen bu es hem şahsım hem de partimiz için hayırlara vesile olacaktır.</p>
      <p>-7. Olağan Kongre’nin partimiz için hayırlara vesile olmasını temenni ediyor, resmi görevim olsun olmasın partimin bir neferi olarak en iyi bildiğim şeyi yapacağımın, yani samimiyetle ve heyecanla Çanakkale’mize hizmet etmeye devam edeceğimin bilinmesini istiyorum.”</p>
    </article>
  </body>
</html>