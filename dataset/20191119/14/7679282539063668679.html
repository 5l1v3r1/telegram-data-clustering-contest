<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-bihar-health-department-recruitment-2019-44-vacancies-for-lecturer-reader-tutor-posts-apply-by-2-december-2858253.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T14:23:02+00:00"/>
    <meta property="og:title" content="बिहार स्वास्थ्य विभाग में 44 पदों पर भर्तियां, नहीं होगी कोई लिखित परीक्षा"/>
    <meta property="og:description" content="Bihar Health Department Recruitment 2019: बिहार के स्वास्थ्य विभाग ने पटना दंत चिकित्सालय में प्राध्यापक, रीडर, व्याख्याता और ट्यूटर के पदों को भरने के लिए आवेदन मांगे हैं। इसके तहत कुल 44 पदों पर..."/>
  </head>
  <body>
    <article>
      <h1>बिहार स्वास्थ्य विभाग में 44 पदों पर भर्तियां, नहीं होगी कोई लिखित परीक्षा</h1>
      <address><time datetime="2019-11-19T14:23:02+00:00">19 Nov 2019, 14:23</time> by <a rel="author">हिन्दुस्तान टीम,नई दिल्ली</a></address>
      <p>Bihar Health Department Recruitment 2019: बिहार के स्वास्थ्य विभाग ने पटना दंत चिकित्सालय में प्राध्यापक, रीडर, व्याख्याता और ट्यूटर के पदों को भरने के लिए आवेदन मांगे हैं। इसके तहत कुल 44 पदों पर नियुक्तियां की जाएंगी। ये सभी पद संविदा के आधार पर भरे जाएंगे। इच्छुक और योग्य उम्मीदवारों को इन पदों के लिए ऑनलाइन आवेदन करना होगा। आवेदन करने की अंतिम तिथि 02 दिसंबर 2019 है। हर तरह के आरक्षण और आयु सीमा में छूट का लाभ सिर्फ बिहार के मूल निवासियों को मिलेगा। अन्य राज्यों के सभी श्रेणी के उम्मीदवार अनारक्षित श्रेणी में आएंगे और इसी श्रेणी में आवेदन करने के योग्य होंगे। रिक्त पदों, योग्यता और आवेदन से संबंधित अन्य महत्वपूर्ण जानकारियां इस प्रकार है : </p>
      <p><b>प्राध्यापक, पद : 03<br/>(विषय के अनुसार रिक्तियों का वर्गीकरण)</b><br/>पिडोडौंशिया, पद : 01 <br/>ओरल मेडिसिन, पद : 01<br/>कम्युनिटी डेंटिस्ट्री, पद : 01 <br/>योग्यता : मान्यता प्राप्त यूनिवर्सिटी अथवा संस्थान से बीडीएस डिग्री के साथ संबंधित विशेषज्ञता में एमडीएस डिग्री प्राप्त होनी चाहिए। <br/>- इसके साथ ही रीडर या सह-अध्यापक के तौर पर कम से कम पांच वर्ष कार्य करने का अनुभव हो। <br/>वेतन : 1,32,000 रुपये। </p>
      <p><b>रीडर, पद : 14</b><br/>(विषय के अनुसार रिक्तियों का वर्गीकरण)<br/>ओरल सर्जरी, पद : 01 <br/>ऑर्थोडॉन्टिक्स, पद : 01<br/>ओरल पैथोलॉजी, पद : 02 <br/>ऑपरेटिव/कंजर्वेटिव, पद : 02 <br/>पिडोडौंशिया, पद : 01 <br/>पेरियोडौंशिया, पद : 02<br/>ओरल मेडिसिन एंड रेडियोलॉजी, पद : 01 <br/>कम्युनिटी डेंटिस्ट्री, पद : 01 <br/>प्रोस्थोडॉन्टिक्स, पद : 01 <br/>डेंटल हाईजीनिस्ट, पद : 01 <br/>डेंटल मेकेनिक, पद : 01<br/>योग्यता : बीडीएस के साथ एमडीएस/डीएनबी डिग्रीऔर संबंधित कार्यक्षेत्र में न्यूनतम चार वर्ष का अनुभव होना चाहिए। <br/>वेतन :  86,500 रुपये। </p>
      <p><b>व्याखाता, पद : 17<br/>(विषय के अनुसार रिक्तियों का वर्गीकरण)</b><br/>प्रोस्थेटिक्स (प्रोस्थोडॉन्टिक्स), पद : 03 <br/>ऑर्थोडॉन्सिया, पद : 02 <br/>ओरल पैथोलॉजी, पद : 01 <br/>पिडोडौंशिया, पद : 01 <br/>पेरियोडौंशिया, पद : 01<br/>ओरल मेडिसिन एंड रेडियोलॉजी, पद : 01 <br/>कम्युनिटी डेंटिस्ट्री, पद : 02<br/>ऑपरेटिव/कंजर्वेटिव, पद : 02  <br/>ओरल सर्जरी, पद : 02 <br/>डेंटल हाईजीनिस्ट, पद : 01 <br/>डेंटल मेकेनिक, पद : 01 <br/>योग्यता : मान्यता प्राप्त संस्थान से बीडीएस डिग्री प्राप्त की हो। साथ ही एमडीएस या डीएनबी डिग्री होनी चाहिए। <br/>वेतन : 75,000 रुपये। </p>
      <p>ट्यूटर, पद : 10 <br/>(विषय के अनुसार रिक्तियों का वर्गीकरण)<br/>ओरल सर्जरी, पद : 02 <br/>ऑपरेटिव/कंजर्वेटिव, पद : 01<br/>प्रोस्थेटिक्स (प्रोस्थोडॉन्टिक्स), पद : 01 <br/>ओरल पैथोलॉजी, पद : 01 <br/>पेरियोडौंशिया, पद : 02 <br/>ओरल मेडिसिन, पद : 01 <br/>डेंटल हाईजीनिस्ट, पद : 01<br/>डेंटल मेकेनिक, पद : 01  <br/> योग्यता : मान्यता प्राप्त विश्वविद्यालय से बीडीएस डिग्री प्राप्त होनी चाहिए। <br/>- ट्यूटर के पदों में 25 प्रतिशत पद पोस्ट ग्रेजुएट डिग्री धारकों के लिए आरक्षित किए गए हैं। <br/>वेतन : 59,000 रुपये।  <br/>आयु सीमा (उपरोक्त सभी पद) : पदों के अनुसार अधिकतम 37 से 45 वर्ष। <br/>- अधिकतम आयु में छूट राज्य सरकार के नियमों के अनुसार दी जाएगी। </p>
      <p><b>चयन प्रक्रिया : </b>योग्य उम्मीदवारों को शैक्षणिक योग्यता में प्राप्त अंकों के आधार काउंसिलिंग के लिए बुलाया जाएगा। </p>
      <p><b>आवेदन प्रक्रिया : </b><br/>- उम्मीदवारों को विभाग की वेबसाइट ( www.health.bih.nic.in ) पर लॉगइन करना होगा। होमपेज खुलने पर रिक्रूटमेंट ऑप्शन पर क्लिक करें। <br/>- अब खुलने वाले नए वेबपेज पर (विज्ञापन संख्या- 13/2019 पटना दन्त चिकित्सा महाविद्यालय एवं अस्पताल में प्राध्यापक/रीडर/ व्याख्याता/ट्यूटर के रिक्त पदों पर नियोजन के संबंध में...) शीर्षक दिया गया है।<br/>- इस शीर्षक के आगे क्लिक हियर टू अप्लाई लिंक दिखाई देगा। इस पर क्लिक करें। ऐसा करने पर रिक्तियों से संबंधित जारी किया गया विस्तृत विज्ञापन खुलेगा। <br/>- इस विज्ञापन को अच्छी तरह से पढ़ें और पदों के अनुसार अपनी योग्यता की जांच कर लें। इसके बाद इसमें दिए गए दिशा-निर्देशों के अनुसार ऑनलाइन आवेदन प्रक्रिया पूरी करें। <br/>- अंत में ऑनलाइन सब्मिट किए गए आवेदन पत्र का एक प्रिंटआउट निकालकर अपने पास सुरक्षित रख लें। इसे काउंसिलिंग के समय साथ लेकर जाना होगा। </p>
      <p><b>महत्वपूर्ण तिथि :</b><br/>ऑनलाइन आवेदन करने की अंतिम तिथि : 02 दिसंबर 2019 </p>
      <p><b>काउंसिलिंग की निर्धारित तिथियां (पदानुसार) :</b> <br/>ट्यूटर : 06 और 07 दिसंबर 2019 <br/>व्याख्याता : 09 दिसंबर 2019 <br/>प्राध्यापक/रीडर : 10 दिसंबर 2019 </p>
    </article>
  </body>
</html>