<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/simona-ventura-gossip/"/>
    <meta property="og:site_name" content="BitchyF"/>
    <meta property="article:published_time" content="2019-11-19T14:46:53+00:00"/>
    <meta property="og:title" content="Simona Ventura presenta il suo “nuovo” programma: meno calcio, più gossip (VIDEO)"/>
    <meta property="og:description" content="Simona Ventura chiusa &quot;La Domenica Ventura&quot; presenta il suo &quot;nuovo&quot; programma: meno calcio, più gossip (VIDEO)"/>
  </head>
  <body>
    <article>
      <h1>Simona Ventura presenta il suo “nuovo” programma: meno calcio, più gossip (VIDEO)</h1>
      <address><time datetime="2019-11-19T14:46:53+00:00">19 Nov 2019, 14:46</time> by <a rel="author">Fabiano Minacci</a></address>
      <p>A due mesi dal fischio d’inizio, <b>Simona Ventura</b> chiude ufficialmente il suo programma d’intrattenimento calcistico, <i>La Domenica Ventura</i>, per dar spazio al gossip. Parlare di calcio ore prima delle partite non è stata un’idea vincente e gli ascolti purtroppo non hanno premiato lo show che ha chiuso con una media del 3% di share.</p>
      <p>Ovviamente chiusa una porta si apre un portone, dato che Super Simo è confermata al mezzogiorno di RaiDue con un nuovo programma, <i>Settimana Ventura</i>, che darà più risalto all’intrattenimento e meno al calcio puntando a quel pubblico femminile rimasto orfano di Mezzogiorno in Famiglia. Stessa location, stesso cast (confermato Amedeo Goria), stesso orario, ma con un cambio di nome e di argomenti.</p>
      <p>Due mesi fa Carlo Freccero, intervistato da <i>Il Fatto Quotidiano</i>, aveva così commentato gli ascolti de La Domenica Ventura.</p>
      <blockquote>“Ascolti dimezzati rispetto a Mezzogiorno in Famiglia? Io mi aspettavo ancora peggio, per fare un bilancio aspettiamo due mesi. Il programma costa in totale 14 mila euro, bisogna fare le nozze con i fichi secchi. Simona è bravissima e ce la farà anche questa volta.”</blockquote>
      <p>Felice per questa svolta pop del programma che a mio avviso non necessitava di un cambio di nome.</p>
      <figure>
        <embed-post data-src="https://www.instagram.com/p/B5BBERpI7Vt" data-service="Instagram"/>
      </figure>
    </article>
  </body>
</html>