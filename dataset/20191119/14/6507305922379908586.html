<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/milan-senza-calhanoglu-dopo-47-partite-di-fila-pioli-ha-quattro-opzioni-per-sostituirlo-contro-il-napoli-352467"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T14:30:00+00:00"/>
    <meta property="og:title" content="Milan senza Calhanoglu dopo 47 partite di fila: Pioli ha quattro opzioni per sostituirlo contro il Napoli"/>
    <meta property="og:description" content="Sabato sera contro il Napoli, Stefano Pioli dovrà fare a meno sia di Ismael Bennacer che di Hakan Calhanoglu, entrambi fermati per un turno dal Giudice Sportivo: il primo verrà sostituito davanti alla difesa da Lucas Biglia, mentre ci sono ancora dubbi su chi completerà il tridente milanista con Suso e Piatek. "/>
  </head>
  <body>
    <article>
      <h1>Milan senza Calhanoglu dopo 47 partite di fila: Pioli ha quattro opzioni per sostituirlo contro il Napoli</h1>
      <address><time datetime="2019-11-19T14:30:00+00:00">19 Nov 2019, 14:30</time> by <a rel="author">Enrico Ferrazzi</a></address>
      <p>Sabato sera contro il Napoli, Stefano Pioli dovrà fare a meno sia di Ismael Bennacer che di Hakan Calhanoglu, entrambi fermati per un turno dal Giudice Sportivo: il primo verrà sostituito davanti alla difesa da Lucas Biglia, mentre ci sono ancora dubbi su chi completerà il tridente milanista con Suso e Piatek. </p>
      <p><b>OLTRE UN ANNO </b>- Il giocatore turco salterà un match ufficiale del Milan dopo ben 47 presenze consecutive tra campionato, Coppa Italia, Europa League e Supercoppa Italiana: l'ultima volta che il numero 10 rossonero non è sceso in campo risale infatti al 4 novembre 2018 in un Udinese-Milan di Serie A (0-1, gol di Romagnoli). Da quando è arrivato Pioli sulla panchina rossonera, Calhanoglu è stato certamente uno dei migliori nelle file rossonere e quindi la sua assenza si farà certamente sentire. </p>
      <p><b>QUATTRO OPZIONI </b>- L'allenatore milanista, che in questi ultimi giorni ha dovuto lavorare senza i giocatori impegnati con le rispettive nazionali, ha quattro opzioni per sostituire il turco: Rebic, Leao, Bonaventura e Paquetà. Nei primi due casi, il tecnico del Milan schiererebbe il suo Milan con un 4-3-3, mentre se dovesse giocare uno tra Jack e il brasiliano (se non verrà utilizzato qualche metro più avanti, giocherà comunque da mezzala) verrebbe confermato il 4-3-2-1 delle ultime partite. <br/> </p>
    </article>
  </body>
</html>