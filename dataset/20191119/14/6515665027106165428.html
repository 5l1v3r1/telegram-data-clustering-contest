<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3360767/vucic-sto-se-tice-ovih-pretnji-sa-pet-metaka-u-ledja-svaka-cast-junacino"/>
    <meta property="og:site_name" content="kurir.rs"/>
    <meta property="article:published_time" content="2019-11-19T14:20:00+00:00"/>
    <meta property="og:title" content="VUČIĆ: Što se tiče ovih pretnji sa pet metaka u leđa - svaka čast, junačino!"/>
    <meta property="og:description" content="Predsednik Srbije Aleksandar Vučić komentarisao je danas pretnje ubistvom koje mu je uputio Lokalni front iz Kraljeva, ali i zlurade komentare dela opozicije na račun njegovog zdravstvenog stanja, rečima da se ne plaši i da to razume, jer nikako drugačije ..."/>
  </head>
  <body>
    <article>
      <h6 class="kicker">reagovanje</h6>
      <h1>VUČIĆ: Što se tiče ovih pretnji sa pet metaka u leđa - svaka čast, junačino!</h1>
      <address>
        <time datetime="2019-11-19T14:20:00+00:00">19 Nov 2019, 14:20</time>
      </address>
      <p>Predsednik Srbije Aleksandar Vučić komentarisao je danas pretnje ubistvom koje mu je uputio Lokalni front iz Kraljeva, ali i zlurade komentare dela opozicije na račun njegovog zdravstvenog stanja, rečima da se ne plaši i da to "razume", jer nikako drugačije ne mogu da ga pobede.</p>
      <p>"Što se tiče ovih pretnji sa pet metaka u leđa - junaci! Poznati su junaci uvek pucali u leđa. Naročito nekom nenaoružanom i posebno nekom u leđa, to je jedno junačko delo a onda će posebno junački da se napiju posle toga. Zamislite ljude u Kraljevu, srpske vitezove, časne junake, Kraljevo je uvek bilo juančko, koje gleda nekog ako kaže - hajde da ga ubijemo sa pet metaka u leđa", kazao je Vučić novinarima.</p>
      <p>On je ironično dodao: "Čestitam ti junačino, svaka ti čast junaku, dobrodošao, dođi, možes i s leđa i s preda, ja nisam naoružan." Što se tiče neprimerenih komentara dela opozicije, on kaže da ih razume, jer drugačije ne mogu da ga pobede.</p>
      <p>"A kak će da me pobede? Tako što ustanu u 11, već u 13 idu na sastanak za kombinacije, kako ih oni nazivaju, i to im je kraj dana. Čime? Morate da pobedite nekog radom, angažmanom, marljivošću. Ne ide", poručuje Vučić.</p>
      <p>Na pitanje kako vidi neprimerene komentare na račun novinarke Verice Bradić, on ukazuje na slučaj Ljiljane Smajlović i kaže da se vodi hajka protiv nje.</p>
      <p>"Jedan polupismeni čovek koji sebe naziva novinarom njoj soli pamet, koja je Ajnštajn za njega, da je ovakva, onakva, samo zato što je rekla - čekajte, pa vi želite da se u Srbiji desi ono što se desilo u Boliviji, što je najveća nesreća za jednu zemlju", rekao je on i podsetio da su "neki veliki junaci poput onog sa pet metaka" gradonačelnicu Vinte u Boliviji izubijali motkama, polili crvenom farbom, ošišali i tako vodali po gradu.</p>
      <p>"I to vam govore oni koji su tobož bili protiv Amerikanaca , a svaku revoluciju koju podrži CIA, oni podržavaju. A pitaću ih za deset dana kad ova što ima dva poslanika bude donela odluku da povuče odluku o nepriznavanju Kosova i onda ću da ih pitam da li ih i dalje podržavate i da li se i dalje nadate tome", rekao je Vučić.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3360725/vucic-boricu-se-za-srbiju-dokle-god-imam-snage-ostavicu-vise-nego-svi-moji-prethodnici"/>
        <a href="https://www.kurir.rs/vesti/biznis/3360715/vucic-nakon-potpisivanja-ugovora-auto-put-ruma-sabac-vazan-za-srbiju-i-gradjane-bice-gotov-za-tri-godine"/>
        <a href="https://www.kurir.rs/vesti/politika/3360695/vucic-spremili-smo-cetiri-poglavlja-od-eu-zavisi-kakvu-ce-politicku-odluku-doneti"/>
        <a href="https://www.kurir.rs/vesti/politika/3360667/kurir-tv-vucic-prvi-put-uzivo-po-izlasku-sa-vma-potpisan-ugovor-za-izgradnju-deonice-auto-puta-ruma-sabac"/>
      </related>
    </article>
  </body>
</html>