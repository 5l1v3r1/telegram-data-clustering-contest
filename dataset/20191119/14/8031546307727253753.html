<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109147-Vidinchanin-katastrofira-s-kraden-traktor-v-Montansko%252C-varna-se-da-svie-i-motor"/>
    <meta property="og:site_name" content="Канал 3"/>
    <meta property="article:published_time" content="2019-11-19T14:39:00+00:00"/>
    <meta property="og:title" content="Видинчанин катастрофира с краден трактор в Монтанско, върна се да свие и мотор"/>
    <meta property="og:description" content="При удара тракторът се е преобърнал, като страничните стъкла на кабината му са счупени и има нанесени поражения в двигателната част"/>
  </head>
  <body>
    <article>
      <h1>Видинчанин катастрофира с краден трактор в Монтанско, върна се да свие и мотор</h1>
      <h2>При удара тракторът се е преобърнал, като страничните стъкла на кабината му са счупени и има нанесени поражения в двигателната част</h2>
      <address>
        <time datetime="2019-11-19T14:39:00+00:00">19 Nov 2019, 14:39</time>
      </address>
      <p><b>Мъж от Видин открадна трактор и катастрофира с него след което се върна на местопроизшествието да свие и мотор, предадоха от пресцентъра на полицията в Монтана, предаде BulNews.<br/></b> </p>
      <p>Случката се разиграла в неделя в монтанското село Сливовик. Около 23.30 часа в полицейски участък Медковец е получен сигнал за кражбата. Обадил се собственика на селскостопанската машина - 67-годишен монтански жител. Той съобщил, че между 18 и 20 часа неизвестен извършител отнел трактор "ТК 80" от стопанския му двор.</p>
      <p> </p>
      <p>Мъжът намерил машината катастрофирала на около един километър от двора му.  При удара тракторът се е преобърнал, като страничните стъкла на кабината му са счупени и има нанесени поражения в двигателната част.</p>
      <p> </p>
      <p>Местопроизшествието е посетено от дежурна оперативна група, извършен е оглед и е образувано досъдебно производство.</p>
      <p>В резултат на проведените издирвателни мероприятия, полицаите открили за броени часове извършителя. Той е криминално проявен и осъждан - 34-годишен видински жител.</p>
      <p> <br/> </p>
      <p>Установено е, че след като е катастрофирал с откраднатия от него трактор, бандитът се върнал в същия имот и свил мотопед "Пиаджо". Видинчанинът е предал моторчето на полицейските служители.</p>
      <p> </p>
      <p>На нарушителя са съставени 2 акта. Работата по документиране на случая продължава в полицейския участък в Медковец.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109039-Zadardzaha-izvarshitelya-na-kradzbata-za-140-hil.-leva-ot-kola-v-Sofiya"/>
        <a href="http://kanal3.bg/news/bulgaria/crime/106505-Nagla-kradzba%2521-Hvanaha-tarikati%252C-iztochili-chudzda-debitna-karta-v-Targovishte"/>
      </related>
    </article>
  </body>
</html>