<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/neos-anaplirotis-dieythynon-symvoylos-tis-dei-o-giorgos-karakoysis/"/>
    <meta property="og:site_name" content="europost.gr"/>
    <meta property="article:published_time" content="2019-11-19T14:30:51+00:00"/>
    <meta property="og:title" content="Νέος Αναπληρωτής Διευθύνων Σύμβουλος της ΔΕΗ, ο Γιώργος Καρακούσης"/>
    <meta property="og:description" content="Η ΔΕΗ με ανακοίνωσή της γνωστοποίησε την τοποθέτηση του Γιώργου Καρακούση στη θέση του Αναπληρωτή Διευθύνοντος Συμβούλου, που σημαίνει ότι, μεταξύ άλλων, θα είναι υπεύθυνος για την αναδιοργάνωση της Εμπορικής Πολιτικής της ΔΕΗ. Ο κ."/>
  </head>
  <body>
    <article>
      <h1>Νέος Αναπληρωτής Διευθύνων Σύμβουλος της ΔΕΗ, ο Γιώργος Καρακούσης</h1>
      <address>
        <time datetime="2019-11-19T14:30:51+00:00">19 Nov 2019, 14:30</time>
      </address>
      <p>Η ΔΕΗ με ανακοίνωσή της γνωστοποίησε την τοποθέτηση του Γιώργου Καρακούση στη θέση του Αναπληρωτή Διευθύνοντος Συμβούλου, που σημαίνει ότι, μεταξύ άλλων, θα είναι υπεύθυνος για την αναδιοργάνωση της Εμπορικής Πολιτικής της ΔΕΗ.</p>
      <p>Ο κ. Καρακούσης έχει πολύχρονη εμπειρία σε τηλεπικοινωνιακούς κολοσσούς της Ευρώπης, όπως η British Telecoms και έχει ηγηθεί σημαντικών έργων εμπορικού σχηματισμού.</p>
      <p>Ο Πρόεδρος και Διευθύνων Σύμβουλος της ΔΕΗ καλωσόρισε τον κ. Καρακούση στο δυναμικό της, λέγοντας μεταξύ άλλων ότι «χαίρομαι που μαζί θα προχωρήσουμε στην αλλαγή του εμπορικού προσώπου της επιχείρησης, μετατρέποντας τη ΔΕΗ σε μια εταιρία πιο φιλική προς τον καταναλωτή, μοντέρνα στη λειτουργία της και με σύγχρονα προϊόντα».</p>
      <p>«Αυτή η πορεία μετασχηματισμού θα πάρει βέβαια αρκετό καιρό, αλλά είμαι βέβαιος πως η εμπειρία που φέρνει ο Γιώργος από τόσο μεγάλες και σημαντικές αγορές θα είναι πολύτιμη και θα έχει σημαντική συμβολή προς όφελος τόσο της επιχείρησης όσο και των πελατών της ΔΕΗ», καταλήγει η δήλωση του Προέδρου</p>
    </article>
  </body>
</html>