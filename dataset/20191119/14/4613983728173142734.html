<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/business/za-parvi-pat-kitay-izprevari-honkong-po-prodazhbi-na-shveytsarski-chasovnitsi.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T14:05:41+00:00"/>
    <meta property="og:title" content="За първи път: Китай изпревари Хонконг по продажби на швейцарски часовници"/>
    <meta property="og:description" content="Протестите в града свиха продажбите с 30 процента"/>
  </head>
  <body>
    <article>
      <h1>За първи път: Китай изпревари Хонконг по продажби на швейцарски часовници</h1>
      <address>
        <time datetime="2019-11-19T14:05:41+00:00">19 Nov 2019, 14:05</time>
      </address>
      <p>Проблемите на Хонконг направиха Китай най-големият пазар за швейцарската часовникова индустрия за първи път, пише Bloomberg.</p>
      <p>Заради протестите доставките за Хонконг паднаха с 30 процента. Така за първи път градът се нарежда зад континентален Китай по доставки от поне 30 години насам.</p>
      <p>Градът бе най-голямата дестинация за швейцарските часовници в продължение на десетилетие. През последните месеци обаче Хонконг започна да изостава и от Съединените американски части. Заради протестите богатите китайци купуват все повече часовници в своята страна.</p>
      <p>Потокът на туристи в Хонконг и магазините за часовници в града се е сринал до една десета от предходните си нива, казва Алейн Лам, финансов директор в Oriental Watch Holdings. <i>"В Хонконг дори и местните вече се опасяват да излязат на улицата"</i>, посочва още той.</p>
      <p>Отслабването на юана намали и разликата в цената между континентален Китай и Хонконг, където някога часовници бяха с около 20 процента по-скъпи. Сега разликата е около 10 процента.</p>
      <p>Стойността на доставките към Китай от Швейцария се покачва с 18 процента през октомври до 218 милиона франка ($220 милиона), докато към Хонконг тя е 191 милиона франка.</p>
      <p>През октомври износът на швейцарски часовници по света се покачва с 1,5 процента, а растежът през първите 10 минути на годината са 2,7 процента. През 2018 г. повишението бе 6,3 процента.</p>
    </article>
  </body>
</html>