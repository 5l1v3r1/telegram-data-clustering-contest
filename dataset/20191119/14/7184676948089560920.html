<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/rosiyanam-ne-dozvolyat-kupuvaty-zemlyu-v-ukrayini-shho-pro-tse-vidomo/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T14:15:28+00:00"/>
    <meta property="og:title" content="Росіянам не дозволять купувати землю в Україні: що про це відомо"/>
    <meta property="og:description" content="Закон про ринок землі в Україні не дозволить купувати українську землю росіянам. Про це заявив уповноважений президента України з земельних питань Роман Лещенко."/>
  </head>
  <body>
    <article>
      <h1>Росіянам не дозволять купувати землю в Україні: що про це відомо</h1>
      <h2>В разі покупки землі громадянами РФ буде задіяний механізм конфіскації</h2>
      <address>
        <time datetime="2019-11-19T14:15:28+00:00">19 Nov 2019, 14:15</time>
      </address>
      <p>Закон про ринок землі, який у першому читанні <a href="https://narodna-pravda.ua/2019/11/14/duzhe-veliki-riziki-u-zakoni-pro-rinok-zemli-v-ukrayini-znajshli-nebezpechnij-moment/">підтримав парламент</a> у середу, 13 листопада, в жодному разі не дозволить купувати українську землю росіянам.</p>
      <p>Як повідомляє НАРОДНА ПРАВДА із посиланням на <a href="https://interfax.com.ua/news/political/625425.html">Інтерфакс-Україна</a>, таку заяву зробив уповноважений президента України з земельних питань Роман Лещенко.</p>
      <p>Loading...</p>
      <p>Він розповів, що в разі покупки землі громадянами РФ, закон про ринок землі передбачатиме механізм конфіскації.</p>
      <p>“У законі буде чітко прописано, в перехідних положеннях, що питання про допуск іноземців (до покупки землі – НП) Тільки через всеукраїнський референдум. До цього моменту – ніяких іноземців. Росіяни в принципі не обговорюються. Це країна-агресор, вони за жодних обставин не будуть купувати землю. Якщо з якихось механізмів десь з’являються росіяни, ми здійснюємо спецконфіскацію в дохід держави”, – пояснив Лещенко.</p>
      <p>Також уповноважений президента зазначив, що засновниками українських компаній, що мають право купувати землю, можуть бути тільки громадяни України без подвійного громадянства, які проживають на території країни.</p>
      <p>Нагадаємо, днями президент України Володимир Зеленський заявив, що <a href="https://narodna-pravda.ua/2019/11/11/zelenskyj-vynese-pytannya-prodazhu-zemli-inozemtsyam-referendum-podrobytsi/">винесе питання продажу земель сільськогосподарського призначення іноземцям та компаніям, що ними засновані, на референдум.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>