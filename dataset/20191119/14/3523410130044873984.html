<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640730/%D8%AA%D8%B9%D9%88%DB%8C%D9%82-%D8%AC%D9%84%D8%B3%D9%87-%D9%BE%D8%A7%D8%B1%D9%84%D9%85%D8%A7%D9%86-%D9%84%D8%A8%D9%86%D8%A7%D9%86-%D8%AF%D8%B1-%D9%BE%DB%8C-%D8%A8%D9%86%D8%AF-%D8%A2%D9%88%D8%B1%D8%AF%D9%86-%D9%85%D8%B3%DB%8C%D8%B1%D9%87%D8%A7-%D8%AA%D9%88%D8%B3%D8%B7-%D9%85%D8%B9%D8%AA%D8%B1%D8%B6%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T14:20:00+00:00"/>
    <meta property="og:title" content="تعویق جلسه پارلمان لبنان در پی بند آوردن مسیرها توسط معترضان"/>
    <meta property="og:description" content="پارلمان لبنان جلسه قانونگذاری خود را که قرار بود امروز (سه‌شنبه) برگزار شود، به دلیل به حد نصاب نرسیدن به تعویق انداخت. این بعد از آن بود که ..."/>
  </head>
  <body>
    <article>
      <h1>
        <a href="https://www.bultannews.com/fa/news/640730/%D8%AA%D8%B9%D9%88%DB%8C%D9%82-%D8%AC%D9%84%D8%B3%D9%87-%D9%BE%D8%A7%D8%B1%D9%84%D9%85%D8%A7%D9%86-%D9%84%D8%A8%D9%86%D8%A7%D9%86-%D8%AF%D8%B1-%D9%BE%DB%8C-%D8%A8%D9%86%D8%AF-%D8%A2%D9%88%D8%B1%D8%AF%D9%86-%D9%85%D8%B3%DB%8C%D8%B1%D9%87%D8%A7-%D8%AA%D9%88%D8%B3%D8%B7-%D9%85%D8%B9%D8%AA%D8%B1%D8%B6%D8%A7%D9%86">تعویق جلسه پارلمان لبنان در پی بند آوردن مسیرها توسط معترضان</a>
      </h1>
      <h2>پارلمان لبنان جلسه قانونگذاری خود را که قرار بود امروز (سه‌شنبه) برگزار شود، به دلیل به حد نصاب نرسیدن به تعویق انداخت. این بعد از آن بود که ...</h2>
      <address><time datetime="2019-11-19T14:20:00+00:00">19 Nov 2019, 14:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هیئت دفتر پارلمان اعلام کرد، جلسه <b>قانونگذاری</b> را به دلیل به حد نصاب نرسیدن به تعویق انداخت.</p>
      <p>پارلمان لبنان که قرار بود امروز تشکیل جلسه دهد در میان درخواست معترضان برای لغو آن و تلاش‌شان برای ممانعت از ورود نمایندگان جلسه را به تعویق انداخت.</p>
      <p>عدنان ضاهر، دبیرکل پارلمان گفت، تعداد نمایندگان به حد نصاب نرسید و جلسه به زمانی دیگر موکول شد. بعد از رایزنی بین اعضای دفتر پارلمان مقرر شد کمیته‌های پارلمانی کنونی به کار خود ادامه دهند.</p>
      <p>این برای دومین بار است که جلسه قانونگذاری بعد از تعویق هفته گذشته به تاخیر می‌افتد. حد نصاب نرسیدن اعضای پارلمان برای تشکیل جلسه به دلیل مسدود کردن مسیرهای منتهی به پارلمان توسط معترضان بود، به علاوه اینکه فراکسیون‌های اصلی نیز جلسه امروز را تحریم کرده بودند.</p>
      <p>تعدادی از فراکسیون‌ها جلسه امروز را تحریم کردند که در راس آنها فراکسیون المستقبل،‌ فراکسیون حزب سوسیال پیشرو، فراکسیون حزب الکتائب و نمایندگان مستقل بودند.</p>
      <p>قرار بود جلسه امروز در بخش اول خود به انتخاب مجدد اعضای کمیته‌های پارلمانی اختصاص داشته باشد و بعد از آن جلسه قانونگذاری برای بررسی و تصویب برخی طرح‌ها و پیش‌نویس‌ قوانین جدید از جمله قانون جنجالی عفو عمومی بررسی شود که احتمالا به آزادی چندین هزار زندانی می‌انجامد.</p>
      <p>برخی تحصن کنندگان اقدام به بستن مسیرهای اطراف منطقه برای ممانعت از تشکیل جلسه پارلمان کردند، از آن طرف نیروهای امنیتی تدابیر استثنایی فوق‌العاده‌ای را در ورودی‌های منتهی به مقر پارلمان برای ممانعت از ورود تظاهرکنندگان اتخاذ کردند که منطقه را شبیه پادگان کرده بود.</p>
      <p>در سایه این رویدادها اما بانک‌ها امروز بعد از اعتصاب یک هفته‌ای و تعطیلی درهای خود را به روی مشتریان باز کردند.</p>
    </article>
  </body>
</html>