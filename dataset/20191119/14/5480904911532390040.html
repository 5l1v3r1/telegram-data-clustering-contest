<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pres-whatsapp-a-facebook-se-siri-falesne-poukazove-akce/1822869?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-19T14:38:00+00:00"/>
    <meta property="og:title" content="Přes WhatsApp a Facebook se šíří falešné poukazové akce"/>
    <meta property="og:description" content="Praha - Přes komunikační aplikaci WhatsApp nebo sociální síť Facebook se k českým uživatelům začaly šířit podvodné zprávy vydávající se za poukazové akce Teska, Penny nebo Lidlu. Od lidí lákají osobní údaje, mobilní platby i přístup k bankovnímu účtu. Uvedla to antivirová firma Avast."/>
  </head>
  <body>
    <article>
      <h1>Přes WhatsApp a Facebook se šíří falešné poukazové akce</h1>
      <address><time datetime="2019-11-19T14:38:00+00:00">19 Nov 2019, 14:38</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Přes komunikační aplikaci WhatsApp nebo sociální síť Facebook se k českým uživatelům začaly šířit podvodné zprávy vydávající se za poukazové akce Teska, Penny nebo Lidlu. Od lidí lákají osobní údaje, mobilní platby i přístup k bankovnímu účtu. Uvedla to antivirová firma Avast.</p>
      <p>Zatímco zprávy jménem obchodního řetězce Tesco se šíří rozesíláním přes WhatsApp, příspěvky od falešného Lidlu nebo Penny se objevují na Facebooku a šíří se jejich sdílením.</p>
      <p>Zprávy rozesílané ve všech případech týmiž autory jménem obchodních řetězců slibují dárkové poukazy ve výši 2000 až 20.000 Kč. Po rozkliknutí zaslaného odkazu uživateli podvodníci nabídnou účast v soutěži o iPhone, jejíž podmínkou je mimo jiné odeslání zpoplatněné SMS. V případě zprávy na WhatsAppu je podmínkou domnělé odměny také poslat zprávu dalším 20 lidem.</p>
    </article>
  </body>
</html>