<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/krasota-i-moda/golovni-modni-trendi-i-brendi-2019-roku-zgidno-z-lyst-50054399.html"/>
    <meta property="og:site_name" content="НВ"/>
    <meta property="article:published_time" content="2019-11-19T14:09:00+00:00"/>
    <meta property="og:title" content="Fashion-підсумки 2019. Головні тренди, бренди, ікони стилю і найбажаніші речі року"/>
    <meta property="og:description" content="Міжнародна платформа пошуку модних товарів Lyst опублікувала щорічний звіт, в якому підбила підсумки 2019 року — Fashion of the Year."/>
  </head>
  <body>
    <article>
      <h1>Fashion-підсумки 2019. Головні тренди, бренди, ікони стилю і найбажаніші речі року</h1>
      <h2>Міжнародна платформа пошуку модних товарів Lyst опублікувала щорічний звіт, в якому підбила підсумки 2019 року — Fashion of the Year.</h2>
      <address>
        <time datetime="2019-11-19T14:09:00+00:00">19 Nov 2019, 14:09</time>
      </address>
      <p>Аналітики платформи Lyst проаналізували акаунти 104 млн покупців: вивчили запити, перегляди сторінок і показники продажів більш ніж шести млн товарів у 12 млн онлайн-магазинах, а також згадки брендів в ЗМІ та соціальних мережах і визначили головні <a href="https://nv.ua/tags/trendy.html">тренди</a> року, що минає.</p>
      <p><b>Головними модними рухами 2019 року</b> стали екологічність і інклюзивність.</p>
      <p>Так, кількість запитів модних товарів, що відповідають критеріям екологічності або Sustainability збільшилася на 72%. Шукали одяг з еконілу (регенерованого нейлону), органічної бавовни, репрева (матеріалу, що отримується від переробки пластикових пляшок) і тенцеля (переробленої целюлози).</p>
      <p>Що стосується інклюзивності, то адаптивної модою цікавилися на 90% більше, ніж в минулому році. також збільшилася кількість запитів на «безстатевий» і «гендерно-нейтральний» одяг - на 52%.</p>
      <p><b>Основними тенденціями в моді</b> <a href="https://www.lyst.com/year-in-fashion-2019/">Lyst</a> назвав виняткову романтику, психоделіку, американську романтику, стиль мілітарі, стиль 90-х, вуличний стиль, сміливий крій і одяг в стилі моделюючої білизни. Примітно, відзначають аналітики, пошук велосіпедок зріс на 137%. А двигуном цього тренда вони називають Кім Кардашьян, яка запустила свою лінію модного одягу Skims.</p>
      <p><b>Серед головних fashion</b><b>-моментів року Lyst</b> <b>назвав</b> смерть 85-річного культового дизайнера <a href="https://nv.ua/tags/karl-laherfeld.html">Карла Лагерфельда</a>; благодійний бал Met Gala 2019, який вирізнявся найнеймовірнішим вбранням, серед яких поява Кеті Перрі в костюмі люстри і бургера, і чотири виходи Леді Гага; <a href="https://style.nv.ua/ukr/znamenitosti/selin-dion-na-pokazi-mod-stil-i-krashchi-obrazi-zirki-foto-50030334.html">перформанси</a> <a href="https://style.nv.ua/ukr/znamenitosti/selin-dion-na-pokazi-mod-stil-i-krashchi-obrazi-zirki-foto-50030334.html">C</a><a href="https://style.nv.ua/ukr/znamenitosti/selin-dion-na-pokazi-mod-stil-i-krashchi-obrazi-zirki-foto-50030334.html">елін Діон на тижні Високої моди</a> в Парижі: коли співачка щодня вражала образами від асиметричних <a href="https://style.nv.ua/ukr/krasota-i-moda/selin-dion-u-dzhinsah-ukrajinskogo-dizaynera-50029432.html">джинсів українського дизайнера Ксенії Шнайдер</a> до вбрання, надрукованого на 3D-прінтері Iris van Herppen та ін., реакцію Джіджі Хадід на появу на подіумі пранкерки та ін.</p>
      <p><b>Іконами стилю</b> згідно звіту Lyst стали Меган Маркл, Тімоті Шаламе, Зендая, Біллі Айлиш, Cardi B, учасниця К-поп групи Blackpink Лайза, Кайлі Дженнер, Lizzo, Гаррі Стайлз і Біллі Портер.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/598/big_portrait/bf42917b0766ea340cb9bcdc199180db.png?stamp=20191119151322&amp;q=85&amp;output=jpg&amp;bg=white"/>
        <figcaption>Меган Маркл стала іконою стилю за підсумками звіту Lyst / Фото: Chris Jackson / Pool via REUTERS</figcaption>
      </figure>
      <p><b>Найбільш обговорюваними речами</b> за підсумками року стали сукня в горошки Zara, у якої навіть з'явився аккаунт в мережі Instagram, а кількість згадок бренду зросла на 1392%; пуховик Amazon Orolay, що став хітом покупок в лютому; кашемірові бра і кардиган Khaite, якими зацікавилися після того, як в них була помічена Кеті Холмс; брошка у вигляді павука, яку принесла в моду 74-річна голова Верховного суду Великобританії Леді Хейл і тапочки Обійми ведмедя бренду Vetements.</p>
      <slideshow>
        <figure>
          <img src="https://images.weserv.nl/?url=https://style.nv.ua/system/MediaPhoto/images/000/027/604/big/11015538bde11ad86e6f0ce27bc3c39b.png?stamp=20191119153027&amp;q=85&amp;output=jpg&amp;bg=white"/>
        </figure>
        <figure>
          <img src="https://images.weserv.nl/?url=https://style.nv.ua/system/MediaPhoto/images/000/027/601/big/a528200f4f2a0e365ef0f622cd8710ce.png?stamp=20191119153017&amp;q=85&amp;output=jpg&amp;bg=white"/>
        </figure>
        <figure>
          <img src="https://images.weserv.nl/?url=https://style.nv.ua/system/MediaPhoto/images/000/027/605/big/d0b900eb54f1955c53f61a32a8b7bc5c.png?stamp=20191119153027&amp;q=85&amp;output=jpg&amp;bg=white"/>
        </figure>
        <figure>
          <img src="https://images.weserv.nl/?url=https://style.nv.ua/system/MediaPhoto/images/000/027/603/big/d2cb9ccb51780f175bb97ae7e1d6e60b.png?stamp=20191119153026&amp;q=85&amp;output=jpg&amp;bg=white"/>
        </figure>
        <figure>
          <img src="https://images.weserv.nl/?url=https://style.nv.ua/system/MediaPhoto/images/000/027/602/big/311f6752fafb5ff8cde64c96c5704537.png?stamp=20191119153021&amp;q=85&amp;output=jpg&amp;bg=white"/>
        </figure>
        <figcaption>Найбільш обговорювані речі 2019<br/>Згідно щорічного звіту Lyst</figcaption>
      </slideshow>
      <p><b>Кросівками року</b> стали снікери оверсайз Alexander McQueen. Пошукові запити надходили кожні дві хвилини.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/606/big/6fab38e3ddf031bfb2028c448d08e742.png?stamp=20191119153427&amp;q=85&amp;output=jpg&amp;bg=white"/>
        <figcaption>Снікери оверсайз Alexander McQueen / Фото: @ ginneynoa.com</figcaption>
      </figure>
      <p><b>Найпопулярніші бренди 2019 року</b> - Bottega Venetta, Pyer Moss, Jacquemus, Paco Rabanne, Molly Goddard, Richard Quinn, Saks Potts і Telfar.</p>
      <p><b>Речами, котрі пережили нову хвилю популярності,</b> стали сумка Fendi Baguette, сандалі Teva, клоги, сандалі з еластичного пластику і черевику Dr. Martens.</p>
      <p><b>Найбажанішими покупками 2019 року</b> - сумка The Pouch Bottega Veneta, сандалі Stretch Bottega Veneta, пояс з логотипом Gucci, маленька сумочка Le Chiquito Jacquemus, панама з логотипом Prada, сумка з кишенями Multi Pochette Louis Vuitton, картата сукня міді Ganni Seersucker, флісовий жакет Sandy Liang, небесно-блакитні джинси Weekday Rowe і сумка-месенджер GG Supreme Gucci.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/607/big/f0ae7b5dc237e212695196c9e400cf82.png?stamp=20191119154117&amp;q=85&amp;output=jpg&amp;bg=white"/>
        <figcaption>Сумка The Pouch Bottega Veneta / Фото: @Bottega Veneta</figcaption>
      </figure>
      <p><b>Колаборації року:</b> сумка для покупок Off White x Ikea, снікери Sacai x Nike, снікери Reformation x New Balance, куртка Supreme x Stone Island, сандалі Rick Owens x Birkenstock.</p>
      <p><b>Логотипом року назвали</b> принт Zucca бренду Fendi.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/608/big_portrait/ceae9893db26e9a8bd206ba4bcbf72d4.png?stamp=20191119154519&amp;q=85&amp;output=jpg&amp;bg=white"/>
        <figcaption>Тренч Zucca, Fendi / Фото: @farfetch</figcaption>
      </figure>
      <p><b>Звіт Lyst</b> <b>також показав,</b> що найчастіше покупці цікавляться перепродажем уживаних товарів категорії лакшери, і серед них речі брендів Gucci, Louis Vuitton, Chanel, Prada і Hermes. Значно зріс ринок оренди одягу, особливо цією опцією цікавляться мілленіали. Послуги оренди пропонують такі рітейлери, як Urban Outfitters, American Eagle, Ann Taylor і Bloomingdale's. Також значно збільшилася кількість покупок за допомогою віртуальної примірки.</p>
      <p>Щорічний звіт Lyst також передбачає <b>прогноз на наступний рік.</b> Так на думку аналітиків у 2020 році будуть актуальні тренди на космічний стиль, япономанія (завдяки проведенню літніх Олімпійських і Паралімпійських ігор в Токіо), повернення в моду великих сумок і політизація моди. Також звіт прогнозує зростання популярності таких молодих брендів як Rotate Birger Christensen, GCDS, ALYX, Marine Serre і Cecilie Bahnsen.</p>
      <p>Читайте також:<br/><a href="https://style.nv.ua/ukr/krasota-i-moda/yak-pravilno-nositi-svetri-pastelnih-koloriv-noviy-trend-foto-50048157.html">&amp;nbspЗадає тренд. Вікторія Бекхем показала, як правильно носити светри пастельних відтінків восени</a></p>
    </article>
  </body>
</html>