<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/19/luksyt-wc-15-u-nas-niamat-vytreshna-toaletnata-v-germaniia-pod-1.430122"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T14:58:00+00:00"/>
    <meta property="og:title" content="Луксът WC - 15% у нас нямат вътрешна тоалетната, в Германия - под 1%"/>
    <meta property="og:description" content="Класацията оглави Румъния, където един на всеки четирима няма такава | Dnes.bg"/>
  </head>
  <body>
    <article>
      <h1>Луксът WC - 15% у нас нямат вътрешна тоалетната, в Германия - под 1%</h1>
      <h2>Класацията оглави Румъния, където един на всеки четирима няма такава</h2>
      <address><time datetime="2019-11-19T14:58:00+00:00">19 Nov 2019, 14:58</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Цели 15,3% от българите нямат вътрешна тоалетна в жилищата си. </p>
      <p>По този показател България е изпреварена единствено от Румъния, където повече от един на всеки четирима румънци (или 27,7%) е живеел в домакинство без вътрешна тоалетна. Това са данните на Евростат за 2018-а година и са по повод на днешния Световен ден на тоалетната - 19 ноември. предаде БНР.</p>
      <p>Приблизително 2,1% от хората в Европейския съюз са живеели в жилище без собствена вътрешна тоалетна.</p>
      <p>Това представлява намаление с 1,2 процентни пункта в сравнение с 2010 година, когато 3,3% от европейците имаха подобен жилищен дискомфорт.</p>
      <p>Година по-рано  - през 2017-а г., 16,7% от българското население е обитавало жилища без вътрешна тоалетна, докато през 2010-а година този процент е бил цели 24,6 или близо една четвърт от българите.</p>
      <p>След Румъния и България в тази печална класация се намират балтийските републики Литва (10,6% от населението без вътрешна тоалетна), Латвия (9,9%) и Естония (5,3%).</p>
      <p>За разлика от тях делът на жилищата без тоалетна е под 1% в 19 държави-членки на ЕС, с най-ниски процентни близо до нулата в Германия, Люксембург, Холандия и Швеция.</p>
      <p> </p>
      <related>
        <h4>Още по темата</h4>
        <a href="https://www.dnes.bg/world/2019/11/19/chestit-den-na-toaletnata-60-ot-zemlianite-niamat-takava.430090"/>
        <a href="https://www.dnes.bg/obshtestvo/2019/09/25/futuristichno-prejiviavane-hodeneto-do-toaletna-v-iaponiia.423971"/>
      </related>
    </article>
  </body>
</html>