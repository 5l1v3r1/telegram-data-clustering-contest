<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/naftoperevalochnyj-kompleks-kurchenka-prodaly-za-200-mln.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T14:46:21+00:00"/>
    <meta property="og:title" content="Нафтоперевалочний комплекс Курченка продали за 200 млн"/>
    <meta property="og:description" content="Нафтоперевалочний комплекс Курченка продали за 200 млн"/>
  </head>
  <body>
    <article>
      <h1>Нафтоперевалочний комплекс Курченка продали за 200 млн</h1>
      <address>
        <time datetime="2019-11-19T14:46:21+00:00">19 Nov 2019, 14:46</time>
      </address>
      <p>
        <b>Державне підприємство «СЕТАМ» (Агентства з розшуку та менеджменту активів) на електронному майданчику OpenMarket продало арештований Державною виконавчою службою Міністерства юстиції Херсонський нафтоперевалочний комплекс за 200 млн грн., передає <a href="https://1news.com.ua/">1NEWS</a> з посиланням на <a href="https://www.ukrinform.ua/rubric-economy/2820949-setam-prodav-naftoperevalocnij-kompleks-kurcenka-za-200-miljoniv.html">Укрінформ</a>.</b>
      </p>
      <figure>
        <img src="https://1news.com.ua/wp-content/uploads/2019/11/kurchenko.jpg"/>
      </figure>
      <p>Інформація про це розміщена на <a href="https://setam.net.ua/auction/383203">сторінці торгів</a>.</p>
      <p>“Переможець – учасник 15, 200 000 000.00 грн”, – йдеться в повідомленні. Водночас. хто саме зареєстрований під цим номером система не розкриває.</p>
      <p>На аукціон було виставлено майновий комплекс загальною площею 5471.5 кв. м, за адресами: Херсонська обл., м. Херсон, вул. Чайковського, 236; Херсонська обл., м. Херсон, вул. Нафтогавань, б/н (вул.Веселкова; вул. Сонячна; вул.Квіткова; вул.Радісна; вул. Лиманна).</p>
      <p>На аукціон зареєструвалося і сплатило гарантійний внесок (понад 8 млн грн) 5 учасників, які активно торгувались між собою.</p>
      <p>Це вже другі торги по цьому лоту. На перших, охочих купити актив не знайшлося, а на других ціна зросла майже до торгів без уцінки.</p>
      <p>OpenMarket (ДП «СЕТАМ» Агентства з розшуку та менеджменту активів) – це площадка реалізації майна через мережу Інтернет з використанням інноваційної технології Blockchain. Система працює на всій території України з 2014 р.</p>
    </article>
  </body>
</html>