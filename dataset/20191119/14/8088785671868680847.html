<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/tarim-ve-orman-bakanligi-2019-yilinda-isci-memur-personel-alimi-olacak-mi-h534226.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T14:46:17+00:00"/>
    <meta property="og:title" content="Tarım ve Orman Bakanlığı 2019 Yılında İşçi, Memur, Personel Alımı Olacak Mı?"/>
    <meta property="og:description" content="Tarım ve Orman Bakanı Pakdemirli, kurum tarafından toplam 5 bin personel istihdam edileceğini belirtti. Pakdemirli açıklamasında; &quot;Bu 5 bin personelle ormanlara daha iyi bakım yaparak üreteceğimiz ürünlerle orman ürünleri alanındaki ithalatı düşürerek cari açığı 1 milyar dolar azaltmayı hedefliyoruz&quot; ifadelerini kullandı. Tarım ve Orman Bakanlığı (TOB) personel alımına dair detayları haberimizde bulabilirsiniz."/>
  </head>
  <body>
    <article>
      <h1>Tarım ve Orman Bakanlığı 2019 Yılında İşçi, Memur, Personel Alımı Olacak Mı?</h1>
      <address><time datetime="2019-11-19T14:46:17+00:00">19 Nov 2019, 14:46</time> by <a rel="author">KamuAjans</a></address>
      <p>
        <b>Tarım ve Orman Bakanı Pakdemirli, kurum tarafından toplam 5 bin personel istihdam edileceğini belirtti. Pakdemirli açıklamasında; "Bu 5 bin personelle ormanlara daha iyi bakım yaparak üreteceğimiz ürünlerle orman ürünleri alanındaki ithalatı düşürerek cari açığı 1 milyar dolar azaltmayı hedefliyoruz" ifadelerini kullandı. Tarım ve Orman Bakanlığı (TOB) personel alımına dair detayları haberimizde bulabilirsiniz.</b>
      </p>
      <p><a href="http://www.kamuajans.com/haberleri/tar%C4%B1m">Tarım</a> ve <a href="http://www.kamuajans.com/haberleri/orman">Orman</a> Bakanı Bekir Pakdemirli, Behiçbey Orman Fidanlığı'ndaki Orman Genel Müdürlüğü (OGM) tarafından istihdam edilecek orman mühendislerinin katıldığı uygulamalı sınav alanını ziyaret etti. Pakdemirli, kurum tarafından toplam 5 bin <a href="http://www.kamuajans.com/haberleri/personel">personel</a> alınacağını belirterek, "Bu 5 bin personelle ormanlara daha iyi bakım yaparak üreteceğimiz ürünlerle orman ürünleri alanındaki ithalatı düşürerek cari açığı 1 milyar dolar azaltmayı hedefliyoruz" dedi.<br/><br/><b><br/>OGM ORMAN MÜHENDİSİ VE ORMAN MUHAFAZA MEMURU <a href="http://www.kamuajans.com/haberleri/al%C4%B1m">ALIM</a>I İÇİN SINAV SÜRECİ</b></p>
      <p>Tarım ve Orman Bakanlığına bağlı Orman Genel Müdürlüğü'nden (OGM), yapılan açıklamaya göre, sözleşmeli bin 150 orman mühendisi ve 2 bin 700 orman muhafaza memuru alımına ilişkin <a href="http://www.kamuajans.com/haberleri/ba%C5%9Fvuru">başvuru</a>lar 7 Ekim'de tamamlanmıştı. Personel alımı kapsamında gerçekleştirilecek sözlü ve uygulamalı sınavlar etaplar halinde yapılacak. Sözleşmeli orman mühendisi ve orman muhafaza memuru kadroları için gerçekleştirilecek sınavların yerleri ve tarihleri <a href="http://www.kamuajans.com/haberleri/ilan">ilan</a> edildi.</p>
      <p>Orman mühendisi pozisyonunda istihdam edilecekler için Ankara'da, orman muhafaza memuru alımları için Adana, Antalya, Mersin, İzmir, Muğla'da sözlü ve uygulamalı sınavlar gerçekleştirilecek.</p>
      <p>Adayların sınava gelirken kimlik belgelerini (Nüfus cüzdanı, sürücü belgesi veya pasaport) ve erkek adaylar için askerlik durum belgelerini getirmeleri gerekiyor.</p>
      <p>Mesleğe yönelik fiziki dayanıklılık ve yeterlilik hususlarının değerlendirileceği spor parkurunda uygulamalı sınav yapılacağından adayların eşofman ve spor ayakkabı bulundurmaları önem taşıyor.</p>
      <p>Sözlü ve uygulamalı sınavlar kasım ve aralık aylarında devam edecek.</p>
    </article>
  </body>
</html>