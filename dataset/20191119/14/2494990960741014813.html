<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/19/news/tir-incendio-autostrada-a10-galleria-savona-1242575/"/>
    <meta property="og:site_name" content="Il Tempo"/>
    <meta property="article:published_time" content="2019-11-19T14:35:00+00:00"/>
    <meta property="og:title" content="Brucia tir in galleria, terrore sull'A10: 32 intossicati"/>
    <meta property="og:description" content="Automobilisti intrappolati all'interno"/>
  </head>
  <body>
    <article>
      <h6 class="kicker">VICINO SAVONA</h6>
      <h1>Brucia tir in galleria, terrore sull'A10: 32 intossicati</h1>
      <h2>Automobilisti intrappolati all'interno</h2>
      <address>
        <time datetime="2019-11-19T14:35:00+00:00">19 Nov 2019, 14:35</time>
      </address>
      <p>È di 32 persone intossicate il bilancio dell'incendio avvenuto questa mattina intorno alle 10 sull'autostrada A10 tra Spotorno e Savona. Per cause ancora da chiarire un Tir ha preso fuoco all'interno della galleria Fornaci: il denso fumo nero ha invaso la galleria intossicando gli automobilisti rimasti intrappolati all'interno. Alla fine 32 persone sono state portate negli ospedali San Paolo di Savona e Santa Corona di Pietra Ligure. Molte di loro erano a bordo di un autobus che si trovava subito dietro il Tir. Il conducente del mezzo pesante e' uscito indenne dal rogo.</p>
      <p>Sul posto diverse ambulanze e i vigili del fuoco, che sono riusciti non senza difficoltà a domare le fiamme. Il tratto di autostrada è stato chiuso con uscite obbligatorie a Savona e Pietra Ligure e poi riaperto</p>
    </article>
  </body>
</html>