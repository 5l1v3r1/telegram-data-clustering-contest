<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/elektromotorka-seat-e-scooter-dojede-na-jedno-nabiti-z-prahy-az-za-plzen"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Seat představil elektrický skútr. e-Scooter dojede na jedno nabití z Prahy až za Plzeň"/>
    <meta property="og:description" content="Skvěle rozehranou hru v rámci městské mobility má i španělská automobilka. K již známé koloběžce nyní připojuje skútr."/>
  </head>
  <body>
    <article>
      <h1>Seat představil elektrický skútr. e-Scooter dojede na jedno nabití z Prahy až za Plzeň</h1>
      <h2>Skvěle rozehranou hru v rámci městské mobility má i španělská automobilka. K již známé koloběžce nyní připojuje skútr.</h2>
      <address><time datetime="2019-11-19T14:00:00+00:00">19 Nov 2019, 14:00</time> by <a rel="author">Vladimír Kadera</a></address>
      <p>Automobilka Seat na začátku měsíce oznámila další expanzi do světa jedné stopy. Na veletrhu Smart City Expo World Congress v Barceloně se tak představil elektrický skútr s výmluvným názvem e-Scooter. Ten se připojí třeba k současné koloběžce eXS Kickscooter pod strategickou obchodní jednotku Seat Urban Mobility.</p>
      <related>
        <a href="https://www.autorevue.cz/sdilene-elektricke-skutry-skoda-berider-v-praze-cena-aplikace-video"/>
      </related>
      <p>e-Scooter se sériové výroby dočká během příštího roku a se svými sourozenci pomůže pokrýt městskou mobilitu pro mladé lidi. V nabídce bude jak pro soukromé uživatele, tak i pro carsharingové společnosti. Pod stejnou střechu bude mimochodem spadat i chystané <a href="https://www.autorevue.cz/autosalon-zeneva-2019-koncept-seat-minimo-je-dalsim-prckem-do-mesta">městské auto Minimó.</a></p>
      <p>Pojďme se ale konečně podívat, co je nový skútr vlastně zač. Je futuristický a se zajímavými nápady. Líbí se nám třeba LED pásky denního svícení na přední masce. Stále jde však o koncept a finální podoba se do příštího roku může ještě změnit.</p>
      <related>
        <a href="https://www.autorevue.cz/seat-se-mozna-zcela-prejmenuje-na-cupru-vw-z-nej-chce-udelat-premiovou-znacku"/>
      </related>
      <p>Skútr je osazený elektromotorem o výkonu 7 kW, krátkodobě však umí svůj výkon zvýšit až na 11 kW. Elektromotory samozřejmě produkují úctyhodný točivý moment. V tomto případě je to 240 N.m. Maximální rychlost činí 100 km/h a na 50 km/h zrychlí e-Scooter za 3,8 sekundy. Vyjímatelné akumulátory zatím neznámé kapacity mají vydržet na 115 kilometrů. </p>
      <p>Nová koloběžka e-Kickscooter má baterii o kapacitě 551 Wh. Vydržet má až na 65 kilometrů jízdy. Jejím úkolem bude navázat na úspěch současné koloběžky eXS, které se do dnešního dne prodalo více než 10.000 kusů. </p>
      <related>
        <h4>Určitě si přečtěte</h4>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/hyundai-i30-1-4i-a-i20-1-25i-kdyz-mate-limit-tri-sta-132150"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
      </related>
    </article>
  </body>
</html>