<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-sanatate-23500754-elena-postolache-medic-spitalul-alexandru-obregia-trimisa-judecata-dna-pentru-luare-mita.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T14:18:00+00:00"/>
    <meta property="og:title" content="Elena Postolache, medic la Spitalul Alexandru Obregia, trimisă în judecată de DNA pentru luare de mită"/>
    <meta property="og:description" content="Elena Postolache, medic primar la Spitalul de Psihiatrie Alexandru Obregia din București și, la data faptelor, șefa Laboratorului de analize medicale din cadrul spitalului, a fost trimisă în"/>
  </head>
  <body>
    <article>
      <h1>Elena Postolache, medic la Spitalul Alexandru Obregia, trimisă în judecată de DNA pentru luare de mită</h1>
      <address><time datetime="2019-11-19T14:18:00+00:00">19 Nov 2019, 14:18</time> by <a rel="author">Alina Neagu</a></address>
      <p><b>​Elena Postolache, medic primar la Spitalul de Psihiatrie Alexandru Obregia din București și, la data faptelor, șefa Laboratorului de analize medicale din cadrul spitalului, a fost trimisă în judecată de Direcția Națională Anticorupție pentru luare de mită în formă continuată.<br/></b><br/>Procurorii arată, în rechizitoriu, că în perioada 29 august 2014 - 19 iunie 2015, în contextul derulării unor contracte încheiate între Spitalul Clinic de Psihiatrie „Alexandru Obregia” și o societate comercială, Elena Postolache ar fi primit în trei tranșe, de la reprezentanții firmei respective, suma totaă de 102.200 lei.<br/><br/>Banii respectivi, ce ar fi reprezentat 3,5% din valoarea fără TVA a facturilor emise de societatea respectivă și achitate de către Spitalul Clinic de Psihiatrie Alexandru Obregia, ar fi fost primiți de aceasta în legătură cu îndeplinirea unor acte ce intrau în îndatoririle sale de serviciu, și anume întocmirea unor referate de necesitate pentru achiziția de produse necesare Laboratorului de analize medicale, arată procurorii DNA, în rechizitoriu.</p>
    </article>
  </body>
</html>