<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406230,NBA-Luka-Doncic-jak-LeBron-James-Kolejny-rekord-Slowenca"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T14:52:00+00:00"/>
    <meta property="og:title" content="NBA: Luka Doncic jak LeBron James. Kolejny rekord Słoweńca"/>
    <meta property="og:description" content="20-letni Luka Doncic pobił słoweński rekord w lidze koszykówki NBA, zdobywając 42 pkt dla Dallas Mavericks w wygranym meczu z San Antonio Spurs 117:110. Zaliczył w derbach Teksasu triple-double, notując także 11 zbiórek i 12 asyst."/>
  </head>
  <body>
    <article>
      <h1>NBA: Luka Doncic jak LeBron James. Kolejny rekord Słoweńca</h1>
      <address>
        <time datetime="2019-11-19T14:52:00+00:00">19 Nov 2019, 14:52</time>
      </address>
      <p>
        <b>20-letni Luka Doncic pobił słoweński rekord w lidze koszykówki NBA, zdobywając 42 pkt dla Dallas Mavericks w wygranym meczu z San Antonio Spurs 117:110. Zaliczył w derbach Teksasu triple-double, notując także 11 zbiórek i 12 asyst.</b>
      </p>
      <ul>
        <li>
          <b>Doncic poprawił o dwa punkty osiągnięcie Gorana Dragica z lutego 2014 roku</b>
        </li>
        <li>
          <b>Jednocześnie został drugim - po LeBronie Jamesie - zawodnikiem w historii NBA, który mając mniej niż 21 lat uzyskał triple-double, gromadząc 40 lub więcej punktów</b>
        </li>
      </ul>
      <p>Swój udział w zwycięstwie mieli także Dorian Finney-Smith (rekord życiowy 22 pkt) oraz Łotysz Kristaps Porzingis (18 pkt i 10 zbiórek). Spurs przegrali osiem z dziewięciu ostatnich meczów i jest to ich najgorszy start od sezonu 1996/1997.<br/><br/>Doncic prowadzi w klasyfikacji triple-double. To jego szósty wyczyn w 13 meczach.</p>
      <p>-Każdego dnia pojawiają się różne statystyki, o których nie wiesz - przyznał po meczu.</p>
      <figure>
        <iframe data-src="https://twitter.com/dallasmavs/status/1196636236951248896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Los Angeles Clippers wygrali przed własną publicznością z Oklahoma City Thunder 90:88, a zwycięstwo zapewnił im na 25 sekund przed końcową syreną rzutem za trzy punkty były zawodnik drużyny gości - Paul George.<br/><br/>- Fajnie było zobaczyć znajome twarze i podzielić się uśmiechem - skomentował.</p>
      <figure>
        <iframe data-src="https://twitter.com/LAClippers/status/1196669517083987968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Clippers, uważani przed rozpoczęciem sezonu za jednych z faworytów, zajmują obecnie czwarte miejsce w Konferencji Zachodniej z bilansem dziewięciu zwycięstw i pięciu przegranych. Prowadzą lokalni rywale - Los Angeles Lakers (11-2).<br/><br/>Czwartą wygraną z rzędu zanotowali Milwaukee Bucks, pokonując na wyjeździe Chicago Bulls 115:101. Bardzo dobrze zagrał reprezentant Grecji Giannis Antetokounmpo, uzyskując trzynasty double-double z rzędu (33 punkty i 10 zbiórek), a Brook Lopez dołożył 19 pkt i 10 zbiórek. Najcelniej w zespole gospodarzy rzucał Daniel Gafford - 21.</p>
      <figure>
        <iframe data-src="https://twitter.com/Bucks/status/1196610836325777409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jazzmani przegrali u siebie w Salt Lake City po raz pierwszy w sezonie przed własną publicznością. Lepsi od nich byli zawodnicy Minnesota Timberwolves wygrywając 112:102.<br/><br/>Najlepsza drużyna Konferencji Wschodniej, Boston Celtis (11-2) przywiozła z Phoenix zwycięstwo w rywalizacji z tamtejszymi "Słońcami" 99:85.<br/><br/>Bracia Aaron i Justin Holiday poprowadzili ekipę Indiana Pacers do zwycięstwa na wyjeździe nad Brooklyn Nets 115:86. Pierwszy z nich (rocznik 1996) zdobył 24 punktów, co jest jego rekordem życiowym, natomiast Justin (1989) zaliczył rekord sezonu - 20 pkt. Trzeci z braci - Jrue (1990) występuje od 2013 roku w New Orleans Pelicans.</p>
      <p><b>Wyniki poniedziałkowych meczów koszykarskiej ligi NBA:</b><br/><br/>Chicago Bulls - Milwaukee Bucks 101:115<br/>Brooklyn Nets - Indiana Pacers 86:115<br/>Dallas Mavericks - San Antonio Spurs 117:110<br/>Houston Rockets - Portland Trail Blazers 132:108<br/>Los Angeles Clippers - Oklahoma City Thunder 90:88<br/>New York Knicks - Cleveland Cavaliers 123:105<br/>Phoenix Suns - Boston Celtics 85:99<br/>Toronto Raptors - Charlotte Hornets 132:96<br/>Utah Jazz - Minnesota Timberwolves 102:112</p>
      <p><b>Tabele:</b><br/><b>EASTERN CONFERENCE</b><br/>ATLANTIC DIVISION<br/>Z P Proc.<br/>1. Boston 11 2 .846<br/>2. Toronto 9 4 .692<br/>3. Philadelphia 8 5 .615<br/>4. Brooklyn 5 8 .385<br/>5. New York 4 10 .286<br/>CENTRAL DIVISION<br/>1. Milwaukee 10 3 .769<br/>2. Indiana 8 6 .571<br/>3. Detroit 4 9 .308<br/>4. Cleveland 4 9 .308<br/>5. Chicago 4 10 .286<br/>SOUTHEAST DIVISION<br/>1. Miami 9 3 .750<br/>2. Orlando 6 7 .462<br/>3. Charlotte 6 8 .429<br/>4. Atlanta 4 9 .308<br/>5. Washington 3 8 .273</p>
      <p><b>WESTERN CONFERENCE</b><br/>NORTHWEST DIVISION<br/>1. Denver 9 3 .750<br/>2. Utah 8 5 .615<br/>3. Minnesota 8 6 .571<br/>4. Oklahoma City 5 8 .385<br/>5. Portland 5 9 .357<br/>PACIFIC DIVISION<br/>1. LA Lakers 11 2 .846<br/>2. LA Clippers 9 5 .643<br/>3. Phoenix 7 5 .583<br/>4. Sacramento 5 7 .417<br/>5. Golden State 2 12 .143<br/>SOUTHWEST DIVISION<br/>1. Houston 11 3 .786<br/>2. Dallas 8 5 .615<br/>3. Memphis 5 8 .385<br/>4. San Antonio 5 9 .357<br/>5. New Orleans 4 9 .308</p>
      <p>kp</p>
      <related>
        <a href="https://www.polskieradio.pl/5/4147/Artykul/2405058,NBA-kolejne-zwyciestwo-Houston-Rockets-Harden-bije-nowe-rekordy"/>
      </related>
      <related>
        <a href="https://www.polskieradio.pl/5/4147/Artykul/2405390,NBA-Lakers-w-gazie-33-punkty-LeBrona-Jamesa-i-wsparcie-Kobeego-Bryanta"/>
      </related>
    </article>
  </body>
</html>