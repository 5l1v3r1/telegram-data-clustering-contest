<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/rischio-presenza-allergene-farina-richiamata-dai-negozi-lavviso-del-ministero-della-salute/"/>
    <meta property="og:site_name" content="fanpage.it"/>
    <meta property="article:published_time" content="2019-11-19T14:39:18+00:00"/>
    <meta property="og:title" content="Rischio presenza allergene. Farina richiamata dai negozi: l’avviso del Ministero della Salute"/>
    <meta property="og:description" content="La segnalazione riguarda la farina di grano tenero tipo 00 bio ‘Bongiovanni s.r.l.’. Il prodotto è realizzato da Iftea s.r.l. nello stabilimento di via Cà del Vento 35 di Bagnacavallo, in provincia di Ravenna. L'avviso arriva direttamente dal Ministero della Salute ed è determinato dal rischio allergeni."/>
  </head>
  <body>
    <article>
      <h1>Rischio presenza allergene. Farina richiamata dai negozi: l’avviso del Ministero della Salute</h1>
      <h2>La segnalazione riguarda la farina di grano tenero tipo 00 bio ‘Bongiovanni s.r.l.’. Il prodotto è realizzato da Iftea s.r.l. nello stabilimento di via Cà del Vento 35 di Bagnacavallo, in provincia di Ravenna. L’avviso arriva direttamente dal Ministero della Salute ed è determinato dal rischio allergeni.</h2>
      <address><time datetime="2019-11-19T14:39:18+00:00">19 Nov 2019, 14:39</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <figure>
        <img src="https://static.fanpage.it/wp-content/uploads/2019/11/farina-ritirata-1-1200x900.jpg"/>
      </figure>
      <p> “Contaminazione crociata da allergene senape”. Questo il motivo che ha indotto<b> il Ministero della Salute</b> a richiamare la <b>“Farina di grano tenero tipo 00 Bio”</b> del marchio<b> BONGIOVANNI SRL</b> per rischio allergeni. Nello specifico il prodotto è venduto in confezioni da 1 Kg, 5 Kg e 25 Kg. Il lotto richiamato è il numero 00FT0019/0702 mentre la data di scadenza è 22-02-2020. Il prodotto è realizzato da Iftea s.r.l. nello stabilimento di via Cà del Vento 35 di Bagnacavallo, popolosa località della Romagna situata in provincia di Ravenna. Quindi fosse allergico alla senape è esposto a un elevato rischio di reazione avversa che può generare persino uno shock anafilattico. La nota si trova sull’apposito spazio web dello stesso Ministero.</p>
      <figure>
        <img src="https://staticfanpage.akamaized.net/wp-content/uploads/2019/11/2019-11-19_1527.jpg"/>
      </figure>
      <p><b>Non si tratta del primo richiamo per un allergene</b>. Già è accaduto qualche giorno fa con le confezioni di<a href="https://www.fanpage.it/attualita/allerta-alimentare-allergene-nel-gelato-coop-richiamato-dal-ministero-della-salute/"> gelato bianco variegato al cacao a marchio Benesì Coop,</a> con una <a href="https://www.fanpage.it/attualita/salsa-al-peperoncino-richiamata-dal-ministero-senape-non-dichiarata-in-etichetta/">salsa al peperoncino di produzione USA</a> e  con il ritiro dal mercato della <a href="https://www.fanpage.it/attualita/farina-di-farro-integrale-ritirata-dal-mercato-lannuncio-del-ministero-della-salute/">farina di farro biologica a marchio “Lo conte- Le farine magiche"</a> per la presenza di soia non dichiarata in etichetta e alcuni lotti di <a href="https://www.fanpage.it/attualita/rischio-presenza-di-allergeni-il-ministero-ritira-lotti-di-salame-e-salametto-fiorucci/">salame classico il gusto d’Italia e di Salametto di Fiorucci</a>, sempre per la possibile presenza di tracce di latte non segnalate in etichetta. In precedenza era toccato ad alcune <a href="https://www.fanpage.it/attualita/crostate-richiamate-per-latte-non-dichiarato-in-etichetta-il-ministero-non-mangiatele/">crostate</a> della marca Le Dolci Passioni risultate non idonei al consumo da parte delle persone allergiche al latte. E a luglio con il <a href="https://www.fanpage.it/attualita/allergeni-non-dichiarati-ministero-della-salute-richiama-il-miglio-decorticato/">Miglio decorticato</a> soffiato Vivibio.</p>
    </article>
  </body>
</html>