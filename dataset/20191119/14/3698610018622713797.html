<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/makron-vizmetsya-za-zmini-pravil-priynyattya-novih-krayin-do-yes-330183_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T14:29:00+00:00"/>
    <meta property="og:title" content="Макрон візьметься за зміни правил прийняття нових країн до ЄС"/>
    <meta property="og:description" content="Французька сторона пояснила свої ідеї реформування тим, що діючий процес прийняття країн ЄС недосконалий і потребує перегляду. Пропозиції Парижа щодо зміни процедури вже викликали критику в Брюсселі."/>
  </head>
  <body>
    <article>
      <h1>Макрон візьметься за зміни правил прийняття нових країн до ЄС</h1>
      <h2>Французька сторона пояснила свої ідеї реформування тим, що діючий процес прийняття країн ЄС недосконалий і потребує перегляду. Пропозиції Парижа щодо зміни процедури вже викликали критику в Брюсселі.</h2>
      <address>
        <time datetime="2019-11-19T14:29:00+00:00">19 Nov 2019, 14:29</time>
      </address>
      <p><a href="https://dt.ua/WORLD/deputati-pidtrimali-antikrizovi-zahodi-makrona-297749_.html">Президент Франція Еммануель Макрон</a> заявив, що уряд країни має намір змінити правила прийняття нових країн до ЄС. У документі <a href="https://www.politico.eu/wp-content/uploads/2019/11/Enlargement-nonpaper.pdf">об'ємом дві з половиною сторінки</a> з додатками Париж закликає замінити діючу процедуру, яка розділяє Acquis communautaire союзу (правова система, що включає угоди, правила і закони) на 35 розділів, повідомляє <a href="https://www.politico.eu/article/france-outlines-proposal-to-overhaul-eu-accession-process/">Politico</a>.</p>
      <p>На даний момент країни-учасниці шляхом анонімного голосування повинні підтримати формальний початок переговорів про прийняття нового члена. Після цього кандидати на вступ починають роботу з Єврокомісією з метою зрівняти свої національні закони з Acquis communautaire. Коли цей етап завершується, сторони складають угоду про вступ, яку має схвалити Рада ЄС. Угоду мають ратифікувати всі країни-учасниці.</p>
      <p>Французький уряд пропонує замінити цю процедуру новим процесом, який буде складатися з семи етапів з "більш жорсткими умовами для ефективного наближення до європейських норм і стандартів". Крім того, Париж хоче додати компонент "реверсивності", який дозволить ЄС вийти з переговорів про членство, якщо уряд країни-кандидата відступить від стандартів ЄС.</p>
      <p>"Після відкриття процесу переговорів інтеграційний процес більше не буде спиратися на одночасний запуск великої кількості тематичних розділів. Зате буде кілька послідовних етапів, які утворюють цілісні політичні блоки", - йдеться у французькому документі.</p>
      <p>"Завершення країною переговорів щодо кожного етапу буде відкривати можливості участі у програмах ЄС, дозволить брати участь у певних секторальних політиків, а також отримувати дохід від певного фінансування", - пропонують в Парижі.</p>
      <p>Як зазначило видання, свої ідеї реформування Франція оголосила після того, як опинилася в центрі суперечки під час недавнього саміту Ради ЄС.</p>
      <p>Під час нього президент Еммануель Макрон заблокував пропозицію розпочати переговори про вступ з Північної Македонією і Албанією. Франція була не єдиною країною, яка виступила проти розширення ЄС. Однак, її голос став найбільш впливовим.</p>
      <p>Частково французька сторона пояснила свою позицію тим, що діючий процес прийняття країн ЄС недосконалий і потребує перегляду. Пропозиції Парижа щодо зміни процедури вже викликали потужний опір в Брюсселі.</p>
      <p>Дипломати ЄС переконані, що таким чином французька сторона намагається виправдати блокування переговорів з Албанією і Північної Македонією. А радники Макрона не розуміють, наскільки велику підтримку отримали ці країни-кандидати. Один з брюссельських дипломатів переконаний, що Франція лише хоче отримати можливість блокувати будь-яке розширення ЄС.</p>
      <p>Раніше,<b> <a href="https://dt.ua/WORLD/makron-zaproponuvav-povnistyu-perebuduvati-ustriy-shengenskoyi-sistemi-304627_.html">Макрон запропонував повністю перебудувати устрій Шенгенської системи</a>,</b> щоб забезпечити громадянам свободу в умовах безпеки.</p>
      <p>Зокрема, він висуває на перший план ідею створення європейського бюро з питань притулку та загальної прикордонної поліції - це він вважає важливим в умовах посилення нелегальної міграції.</p>
      <p>Нагадаємо, 22 жовтня, через шість років після вступу Хорватії до Європейського Союзу балканська країна<a href="https://dt.ua/WORLD/horvatiya-oficiyno-priyednalasya-do-shengenskoyi-zoni-327017_.html"><b> отримала зелене світло від Європейської комісії на приєднання до Шенгенської зони.</b></a></p>
      <p>Як пояснюють у Європейській комісії, робота по завершенню всіх необхідних оцінок з приводу приєднання Хорватії йде добре і "як тільки будуть виконані всі критерії" Хорватія стане повноправним членом Шенгенської зони.</p>
      <p>На сьогоднішній день Хорватія є останньою країною, яка стала членом Європейського Союзу.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>