<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T14:40:41+00:00"/>
    <meta property="og:title" content="Τζούλιαν Ασάνζ: Η Σουηδία αποσύρει τις κατηγορίες σε βάρος του για βιασμό"/>
    <meta property="og:description" content="O Τζούλιαν Ασάνζ είναι Αυστραλός εκδότης, προγραμματιστής, ακτιβιστής του ίντερνετ και ιδρυτής των Wikileaks, της διεθνούς ΜΚΟ, που δημοσιεύει έγγραφα από ανώνυμες πηγές και διαρροές, οι οποίες, υπό άλλες συνθήκες δεν θα έβλεπαν ποτέ το φως της δημοσιότητας."/>
  </head>
  <body>
    <article>
      <h1>Τζούλιαν Ασάνζ: Η Σουηδία αποσύρει τις κατηγορίες σε βάρος του για βιασμό</h1>
      <h2>Η υπόθεση του ιδρυτή των Wikileaks, Τζούλιαν Ασάνζ, κλείνει σήμερα (19/11), μετά από εννέα χρόνια έρευνας, καθώς τελικά "δεν υπάρχουν επαρκή στοιχεία"</h2>
      <address><time datetime="2019-11-19T14:40:41+00:00">19 Nov 2019, 14:40</time> by <a rel="author">Κοραλία Ξεπαπαδέα</a></address>
      <p>O Τζούλιαν Ασάνζ είναι Αυστραλός εκδότης, προγραμματιστής, ακτιβιστής του ίντερνετ και ιδρυτής των <b>Wikileaks</b>, της διεθνούς ΜΚΟ, που δημοσιεύει έγγραφα από ανώνυμες πηγές και διαρροές, οι οποίες, υπό άλλες συνθήκες δεν θα έβλεπαν ποτέ το φως της δημοσιότητας.</p>
      <p>Ο ιστότοπος του οργανισμού, που ξεκίνησε τη λειτουργία του το 2006, διαχειρίζεται από την «The Sunshine Press», ενώ μέσα στον πρώτο χρόνο της λειτουργίας του, ανακοίνωσε πως η βάση δεδομένων του συμπεριλάμβανε πλέον περισσότερα από <b>1,2 εκατομμύρια έγγραφα.</b></p>
      <p>Η <b>Wikileaks</b> έχει δημοσιεύσει online πλήθος απόρρητες πληροφορίες υψηλής διαβάθμισης, οι οποίες προέρχονται από ανώνυμες πηγές, ενώ τα ντοκουμέντα που διαρρέουν έχουν αρχικά τη συνδρομή της πλέον διεμφυλικής,<b><a href="https://www.neolaia.gr/2013/08/22/chelsea-maning-genous-thilykou/"> Τσέλσι Μάνινγκ</a></b>, πρώην Αμερικανού στρατιώτη στο Ιράκ, ο οποίος καταδικάστηκε το 2013 σε 35ετή κάθειρξη, αλλά αποφυλακίστηκε το 2017 με χάρη του προέδρου Μπαράκ Ομπάμα.</p>
      <p>
        <b>Η σύλληψη του Τζούλιαν Ασάνζ</b>
      </p>
      <p>Ο ιδρυτής των WikiLeaks και ακτιβιστής, Τζούλιαν Ασάνζ, συνελήφθη στις <b>11 Απρίλιου του 2019</b> στο Λονδίνο για <b>«παραβίαση των όρων αναστολής του»</b> μέσα στην πρεσβεία του Εκουαδόρ, κατόπιν αιτήματος των Ηνωμένων Πολιτειών για την έκδοσή του. O Τζούλιαν Ασάνζ αντιμετωπίζει κατηγορίες για συνωμοσία και έκτοτε κρατείται στη βρετανική φυλακή Belmarsh, <b>δίνοντας μεγάλη δικαστική μάχη για να μην εκδοθεί στις ΗΠΑ,</b> ενώ η πλήρης ακρόαση για την έκδοσή του αναμένεται να πραγματοποιηθεί τον <b>Φεβρουάριο του 2020.</b></p>
      <p>Ο Ασάνζ είχε καταφύγει στην πρεσβεία του Εκουαδόρ από το 2013, όταν οι σουηδικές αρχές εξέδωσαν εναντίον του ένταλμα σύλληψης για απόπειρα βιασμού, μια κατηγορία, την οποία ο ίδιος αρνείται κατηγορηματικά.</p>
      <p>
        <b>Κατηγορία για απόπειρα βιασμού στη Σουηδία</b>
      </p>
      <p>Τον Αύγουστο του 2010, ξεκίνησε έρευνα εναντίον του στη Σουηδία, με την κατηγορία πως είχε βιάσει μια γυναίκα στο Ένκοπινγκ, ενώ είχε παρενοχλήσει μια δεύτερη δύο μέρες αργότερα στην Στοκχόλμη. Εντός 24 ωρών, ο αρμόδιος Εισαγγελέας απέσυρε το ένταλμα σύλληψης, καθώς, σύμφωνα με την απόφαση, δεν υπήρχαν λόγοι υποψίας πως είχε διαπράξει βιασμό, ενώ και ο ίδιος αρνήθηκε τις κατηγορίες βιασμού.</p>
      <p>Οι υποστηρικτές του Τζούλιαν Ασάνζ παγκοσμίως, αλλά και των WikiLeaks, υποστηρίζουν πως ο Ασάνζ υπήρξε θύμα λασπολογίας και διασυρμού, ενώ η υπόθεση άνοιξε ξανά στις αρχές Σεπτεμβρίου όταν εμφανίστηκαν νέες πληροφορίες σχετικά με την υπόθεση βιασμού.</p>
      <p>Τον Οκτώβριο, η Σουηδική κυβέρνηση ανακοίνωσε πως αρνήθηκε τη χορήγηση άδειας παραμονής και εργασίας στον Τζούλιαν Ασάνζ, ο οποίος είχε ζητήσει να παραμείνει στη Σουηδία για να ωφεληθεί από τους νόμους για τη προστασία του δημοσιογραφικού έργου, για λόγους που δεν έγιναν γνωστοί.</p>
      <p>Τον Νοέμβριο του ίδιου έτους εκδόθηκε νέα δικαστική εντολή για να προσαχθεί σε ανάκριση σχετικά με τις κατηγορίες βιασμού. Εναντίον του εκδόθηκε διεθνές ένταλμα σύλληψης, ενώ απορρίφτηκε προσφυγή την οποία κατέθεσε ο Ασάνζ κατά του εντάλματος, με το Σουηδικό εφετείο να θεωρεί πως <i>«υπάρχουν λόγοι για να ζητηθεί η σύλληψή του»</i>. Μετά από αυτή την απόρριψη, ο Τζούλιαν Ασάνζ προσπάθησε να καταφύγει στο Ανώτατο Δικαστήριο της Σουηδίας, με το δικαστήριο, όμως, να μην του δίνει άδεια για την άσκηση νέας έφεσης.</p>
      <p>Σήμερα, λοιπόν, <b>Τρίτη 19 Νοεμβρίου 2019</b>, και μετά από εννιά χρόνια έρευνας, οι εισαγγελικές αρχές της Σουηδίας ανακοίνωσαν ότι αποσύρουν τελικά τις κατηγορίες περί βιασμού κατά του Τζούλιαν Ασάνζ και κλείνουν οριστικά την υπόθεση.</p>
      <figure>
        <iframe data-src="https://twitter.com/wikileaks/status/1196775470920019968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Σε συνέντευξη Τύπου, η Υποδιευθύντρια της εισαγγελίας, Eva-Marie Persson, δήλωσε πως δεν υπάρχουν επαρκή στοιχεία κατά του Τζουλιάν Ασάνζ και για τον λόγο αυτό, η υπόθεση κλείνει.</p>
      <p>Ο Οργανισμός Ηνωμένων Εθνών, σύσσωμες οι οργανώσεις για τα ανθρώπινα δικαιώματα (βλ.<b> Secure Avaaz</b> – <i><b>«Julian Assange needs our help!»</b></i>), η Διεθνής Αμνηστία, αλλά και άνθρωποι κάθε λογής χώρου και από όλο τον κόσμο, είναι και υπήρξαν ανέκαθεν στο πλευρό του Τζούλιαν Ασάνζ, του ανθρώπου που συνέβαλλε στο να βγουν στη φόρα τα «άπλυτα» ισχυρών παραγόντων (πολιτικών και διπλωματικών) του πλανήτη, ρίχνοντας φως στην υποκρισία, τα ψέμματα και τις εγκληματικές πολιτικές χρόνων.</p>
      <p>
        <b>Τι θα συμβεί αν ο Τζούλιαν Ασάνζ εκδοθεί τελικά στις ΗΠΑ;</b>
      </p>
      <p>
        <b>…</b>
      </p>
      <figure>
        <iframe data-src="https://twitter.com/HorvatSrecko/status/1196781568624332802?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/FreeWikiPress/status/1196777954820399104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Aus4Assange/status/1196373433212260352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/FreeWikiPress/status/1196781052653645824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/OpFreeAssange/status/1196471611685326848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/OpFreeAssange/status/1194810096527847426?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/greekemmy/status/1195767669737299968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/kayesem/status/1196793295315390464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/humantalknews/status/1196781949060354049?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Δείτε ακόμα: <a href="https://www.neolaia.gr/2019/06/13/julian-asanz-ypegrafi-to-aitima-gia-ekdosi-stis-ipa/">Τζουλιάν Ασάνζ: Υπεγράφη το αίτημα για έκδοσή του στις ΗΠΑ</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/20/mi-sou-tihei-politikos-tin-amolise-kata-ti-diarkeia-sinedeuksis/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/20/gntm2-poia-kopela-apoxorise/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/20/black-friday-2019-the-final-countdown/"/>
        <a href="https://neolaia.gr/2019/11/20/maude-lores-bonney-i-proto-gineka-pou-perakse-apo-australia-se-agglia/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
      </related>
    </article>
  </body>
</html>