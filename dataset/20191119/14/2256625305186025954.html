<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158845_1044.html"/>
    <meta property="og:site_name" content="Novsport"/>
    <meta property="article:published_time" content="2019-11-19T14:51:00+00:00"/>
    <meta property="og:title" content="Българската федерация с отлична оценка за организацията на Конгреса на Европейския съюз по гимнастика"/>
    <meta property="og:description" content="Форумът се състоя от 13 до 17 ноември в столичен хотел"/>
  </head>
  <body>
    <article>
      <h1>Българската федерация с отлична оценка за организацията на Конгреса на Европейския съюз по гимнастика</h1>
      <address><time datetime="2019-11-19T14:51:00+00:00">19 Nov 2019, 14:51</time> by <a rel="author">Велизар Антов</a></address>
      <p>Отлична оценка получи българската федерация по спортна гимнастика за организацията на Конгреса на европейския съюз. <br/><br/>Форумът се състоя от 13 до 17 ноември в столичния хотел “Маринела”.<br/><br/>У нас пристигнаха 200 делегати от всички краища на Стария континент, начело с президента на европейската гимнастика Фарид Гарибов.<br/><br/>Азербайджанецът поздрави страната ни за перфектното домакинство и пожела успех в предстоящите състезания, които ще приемем през 2020 година.<br/><br/>Родната централа ще организира световна купа във варненския Дворец на културата и спорта от 13 до 17 май догодина.<br/><br/>За отличното партньорство по време на изминалия конгрес Българската федерация по спортна гимнастика благодари на дългогодишните си партньори, които спомогнаха за осъществяването на конгреса, както и на местния организационен комитет.</p>
    </article>
  </body>
</html>