<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://urbanpost.it/antonia-liskova-a-vieni-da-me-prima-di-diventare-attrice-ho-dormito-anche-in-macchina/"/>
    <meta property="og:site_name" content="UrbanPost"/>
    <meta property="article:published_time" content="2019-11-19T14:44:02+00:00"/>
    <meta property="og:title" content="Antonia Liskova a “Vieni da me”: «Prima di diventare attrice ho dormito anche in macchina»"/>
    <meta property="og:description" content="Ospite della puntata di oggi, martedì 19 novembre 2019, di &quot;Vieni da me&quot; è stata Antonia Liskova, attrice slovacca naturalizzata italiana."/>
  </head>
  <body>
    <article>
      <h1>Antonia Liskova a “Vieni da me”: «Prima di diventare attrice ho dormito anche in macchina»</h1>
      <address><time datetime="2019-11-19T14:44:02+00:00">19 Nov 2019, 14:44</time> by <a rel="author" href="https://urbanpost.it/author/oriana-cantini/" target="_blank">Oriana Cantini</a></address>
      <p>Ospite della puntata di oggi, martedì 19 novembre 2019, di <b><i>Vieni da me</i></b> è stata <b>Antonia Liskova</b>, attrice slovacca naturalizzata italiana. L’interprete ha ripercorso l’<b>infanzia faticosa</b>, ha parlato dell’arrivo nel nostro paese e del successo, che le è piovuto addosso all’improvviso. Prima di svelare qualcosa del suo privato, Antonia Liskova ha parlato del suo ultimo film, <i><b>A Tor Bella Monaca non piove mai</b>,</i> il primo da regista per <b>Marco Bocci</b>: «<i>Credo che il titolo si riferisca ai monsoni, che si aspettano in India per poter coltivare. Lì non piove su questi sogni. Conosco la periferia di Roma, ci vivo da tantissimi anni. E mia figlia di 14 anni ha amici che vivono in situazioni disagiate. Smettono di sognare troppo presto, perché si sentono inadeguati e vedono gli altri con i vestiti firmati… La criminalità esiste e la percepisco</i>».</p>
    </article>
  </body>
</html>