<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904359/-slachtoffer-fluwelen-revolutie-dat-ajax-je-terugvraagt-geeft-voldoening-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T14:52:00+00:00"/>
    <meta property="og:title" content="'Slachtoffer' Fluwelen Revolutie terug: 'Toen Ajax belde, was het snel duidelijk'"/>
    <meta property="og:description" content="Michel Kreek werd in 2013 slachtoffer van de 'Fluwelen Revolutie' bij Ajax, maar deze zomer keerde hij terug als coördinator onder- en middenbouw in de jeugdopleiding. Daar hoefde de oud-speler van de Amsterdammers niet lang over na te denken. &quot;Toen Ajax in de zomer belde en mij vroeg voor deze functie, was het voor mezelf al snel duidelijk. Dat je wordt teruggevraagd, geeft voldoening&quot;, zegt Kreek op de clubsite. &quot;En het is een mooie functie met dagelijks veel dynamiek. Daar was ik wel weer naar op zoek.&quot; Kreek verlaat KNVB en kiest voor Ajax: 'Afgelopen twee jaar mooi geweest' 'Als talenten als De Ligt en De Jong vertrekken, moeten wij er klaar voor zijn'"/>
  </head>
  <body>
    <article>
      <h1>'Slachtoffer' Fluwelen Revolutie terug: 'Toen Ajax belde, was het snel duidelijk'</h1>
      <address>
        <time datetime="2019-11-19T14:52:00+00:00">19 Nov 2019, 14:52</time>
      </address>
      <p>
        <b>Michel Kreek werd in 2013 slachtoffer van de 'Fluwelen Revolutie' bij Ajax, maar deze zomer keerde hij terug als coördinator onder- en middenbouw in de jeugdopleiding. Daar hoefde de oud-speler van de Amsterdammers niet lang over na te denken.</b>
      </p>
      <p>"Toen Ajax in de zomer belde en mij vroeg voor deze functie, was het voor mezelf al snel duidelijk. Dat je wordt teruggevraagd, geeft voldoening", zegt Kreek op de <a href="https://www.ajax.nl/streams/actueel/kreek-geniet-dagelijks-van-werken-met-ajax-talent.htm">clubsite</a>. "En het is een mooie functie met dagelijks veel dynamiek. Daar was ik wel weer naar op zoek."</p>
      <p>"Het voelt vanaf de eerste dag heel vertrouwd en gewoon. Er zijn nog veel mensen uit mijn eerdere Ajax-periode, maar ik zie ook veel nieuwe gezichten. In de Onder 9 tot en met Onder 16 lopen al ruim 200 kinderen..", vervolgt Kreek. "Het eerste dat me opviel? Dat de club nog groter en professioneler is geworden. Er zijn meer faciliteiten en de randvoorwaarden zijn nog beter ingevuld. De selecties zijn ook groter, net als de groep trainers. De opleiding is kwalitatief beter geworden."</p>
      <p>Kreek was de voorbije jaren onder meer assistent van Sarina Wiegman bij de Oranje Leeuwinnen. Een vrouwelijke trainer bij Ajax ziet hij nog niet zo snel gebeuren. "Ik denk niet op korte termijn. Maar als je de ontwikkelingen volgt, dan zie je de integratie tussen vrouwen en mannen steeds groter worden. Voetbal is natuurlijk een traditionele sport. Maar dat het ooit gaat gebeuren, dat geloof ik wel."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/887231/kreek-verlaat-knvb-en-kiest-voor-ajax-afgelopen-twee-jaar-mooi-geweest-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/899197/-als-talenten-als-de-ligt-en-de-jong-vertrekken-moeten-wij-er-klaar-voor-zijn-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>