<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/ucigasul-lui-marian-cozma-arestat-ivan-sztojka-326270.html"/>
    <meta property="og:site_name" content="Observator"/>
    <meta property="article:published_time" content="2019-11-19T14:35:00+00:00"/>
    <meta property="og:title" content="Ucigaşul lui Marian Cozma, arestat din nou. Momentul în care Ivan Sztojka este prins de poliţişti (Video)"/>
    <meta property="og:description" content="Ivan Sztojka, ucigaşul handbalistului Marian Cozma, a ajuns din nou în spatele gratiilor, la un an şi trei luni după ce a fost eliberat din închisoare pentru bună purtare. "/>
  </head>
  <body>
    <article>
      <h1>Ucigaşul lui Marian Cozma, arestat din nou. Momentul în care Ivan Sztojka este prins de poliţişti (Video)</h1>
      <address><time datetime="2019-11-19T14:35:00+00:00">19 Nov 2019, 14:35</time> by <a rel="author">Veronica Micu</a></address>
      <p>
        <b>
          <b>Ivan Sztojka, ucigaşul handbalistului Marian Cozma, a ajuns din nou în spatele gratiilor, la un an şi trei luni după ce a fost eliberat din închisoare pentru bună purtare. </b>
        </b>
      </p>
      <p>Cel care l-a omorât pe "Păsărilă", în 8 februarie 2009, a fost arestat fiind acuzat că a participat la organizarea de grup infracțional.</p>
      <p>Mai precis, tânărul este acuzat că a obligat o tânără să se prostitueze. Conform procurorilor, <a href="https://observator.tv/eveniment/ucigasul-lui-marian-cozma-eliberat-in-secret-sztojka-ivan-262224.html">Ivan Sztojka</a>, ajutat de trei acoliți, au luat toți banii pe care respectiva i-a câștigat din prostituție. </p>
      <p>El a fost arestat când pleca de la domiciliul din Enying cu mașina. Site-ul <a href="https://24.hu/belfold/2019/11/19/marian-cozma-gyilkossag-edesapa-borton-sztojka-ivan/?fbclid=IwAR1a_dvoX3IeXyxbwZUUPJc4dFCz1wvxfR2i2wQNkiQpGoa70QOq0XYT_ow">24.hu</a> a publicat imagini din momentul capturării lui Sztojka. </p>
      <figure>
        <iframe src="https://www.youtube.com/embed/qSG8kybgY3k" width="640" height="360" data-service="Youtube" scrolling="no"/>
      </figure>
      <p>Dacă va fi găsit vinovat, Ivan Sztojka va trebui să facă și cei patru ani și jumătate care îi mai rămăseseră din pedeapsa primită după ce l-a înjunghiat mortal pe Marian Cozma.</p>
      <h3>Tatăl lui Marian Cozma: "Sper să rămână după gratii pentru totdeauna"</h3>
      <p>În iulie 2018, Petre Cozma, tatăl handbalistului Marian Cozma, a fost extrem de furioas când a aflat că ucigaşul fiului său a fost eliberat cu patru ani mai devreme, pentru "bună purtare".</p>
      <p>Acum, bărbatul speră ca Sztojka să nu mai iasă din închisoare.</p>
      <p>"Sper să rămână în închisoare pentru totdeauna. Merită să primească exact i-a făcut el băiatului mei nevinovat. Familia mea nu a primit nicio despăgubire, iar eu nu mai am de gând să aştept, voi merge în instanţă", a declarat Petre Cozma, potrivit 24.hu.</p>
    </article>
  </body>
</html>