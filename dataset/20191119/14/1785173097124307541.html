<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/americanul-paul-whelan-acuzat-de-spionaj-in-rusia-ramane-in-detentie-pana-la-sfarsitul-lui-decembrie-1922405219002019111419174863"/>
    <meta property="og:site_name" content="News.ro"/>
    <meta property="article:published_time" content="2019-11-19T14:52:00+00:00"/>
    <meta property="og:title" content="Americanul Paul Whelan, acuzat de spionaj în Rusia, rămâne în detenţie până la sfârşitul lui decembrie"/>
    <meta property="og:description" content="Un fost militar american, Paul Whelan, acuzat de spionaj în Rusia, urmează să rămână în închisoare, după ce un tribunal de la Moscova i-a respins cererea de a fi plasat în arest într-o reşedinţă sub supraveghere şi i-a prelungit arestul până la sfârşitul lui decembrie, relatează Euronews."/>
  </head>
  <body>
    <article>
      <h1>Americanul Paul Whelan, acuzat de spionaj în Rusia, rămâne în detenţie până la sfârşitul lui decembrie</h1>
      <address><time datetime="2019-11-19T14:52:00+00:00">19 Nov 2019, 14:52</time> by <a rel="author">Valentin Vidu</a></address>
      <p>
        <b>Un fost militar american, Paul Whelan, acuzat de spionaj în Rusia, urmează să rămână în închisoare, după ce un tribunal de la Moscova i-a respins cererea de a fi plasat în arest într-o reşedinţă sub supraveghere şi i-a prelungit arestul până la sfârşitul lui decembrie, relatează Euronews.</b>
      </p>
      <p>Arestat în urmă cu peste un an, cu un dispozitiv de stocare de date de tip USB care conţinea informaţii sensibile asupra sa, el susţine că a fost victima unei înscenări.</p>
      <p>Avocatul său intenţionează să facă apel.</p>
      <p>”După cum ştiţi, relaţiile între Rusia şi Statele Unite se află în prezent la cel mai scăzut nivel, iar cei care suferă sunt cetăţenii celor două ţări”, dă asigurări Vladimir Jerebenkov.</p>
      <p>”Eu nu exclud o nouă răsturnare în acest caz. Însă noi sperăm la un proces drept şi la o hotărâre pozitivă a tribunalului. Paul trebuie să fie achitat, nu există <i>corpus delicti</i> în acest caz”, a subliniat el.</p>
      <p>Potrivit avocaţilor, un procesul ar putea să înceapă în primăvară.</p>
      <p>Apărarea intenţionează să ceară din nou plasarea lui Paul Whelan în arest într-o reşedinţă supravegheată, atât timp cât ancheta este în curs.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/justitia-rusa-prelungeste-cu-doua-luni-arestul-preventiv-al-americanului-paul-whelan-care-nu-se-considera-un-james-bond-arestat-ci-un-mister-bean-rapit-ostatic-in-vederea-unui-schimb-de-detinuti-1922401924002019101819151872"/>
      </related>
    </article>
  </body>
</html>