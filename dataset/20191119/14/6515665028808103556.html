<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3360769/potvrdjeno-slavni-strucnjak-luis-enrike-se-vratio-na-mesto-selektora-spanije-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T14:57:00+00:00"/>
    <meta property="og:title" content="POTVRĐENO! Luis Enrike se posle PORODIČNE TRAGEDIJE vratio na mesto selektora Španije (FOTO)"/>
    <meta property="og:description" content="Trener Luis Enrike vratio se na mesto selektora fudbalske reprezentacije Španije, pet meseci nakon što je napustio funkciju."/>
  </head>
  <body>
    <article>
      <h6 class="kicker">POSLE 5 MESECI</h6>
      <h1>POTVRĐENO! Luis Enrike se posle PORODIČNE TRAGEDIJE vratio na mesto selektora Španije (FOTO)</h1>
      <address>
        <time datetime="2019-11-19T14:57:00+00:00">19 Nov 2019, 14:57</time>
      </address>
      <p>
        <b>Trener Luis Enrike vratio se na mesto selektora fudbalske reprezentacije Španije, pet meseci nakon što je napustio funkciju.</b>
      </p>
      <p>Enrike je iz privatnih razloga u junu napustio funkciju, a reprezentaciju je preuzeo njegov pomoćnik Roberto Moreno. Enrike je želeo da bude uz bolesnu ćerku, koja je umrla u septembru.</p>
      <p>Pod Morenovim vodjstvom Španija je neporažena i plasirala se na Evropsko prvenstvo.</p>
      <p>Predsednik Fudbalskog saveza Španije Luis Rubijales rekao je na konferenciji za novinare da se Enrike vratio.</p>
      <p>"Svi su znali da će, ako Luis Enrike želi da se vrati, vrata za njega uvek biti otvorena. On će nastaviti da radi i na Svetskom prvenstvu u Kataru 2022. godine", rekao je on.</p>
      <figure>
        <img src="https://www.kurir.rs/data/images/2017/03/09/07/1124687_enrike_ff.jpg?ver=1574169537"/>
        <figcaption>
          <cite>foto: AP</cite>
        </figcaption>
      </figure>
      <p>Rubijales je naveo da je Moreno obavestio čelnike Saveza da će otići sa funkcije posle razgovora sa Enrikeom, koji mu je rekao da bi voleo da se vrati u reprezentaciju.</p>
      <p>"Luis Enrike je bio lider ovog projekta. Moreno bi ostao selektor da Luis Enrike nije poželeo da se vrati", dodao je Rubijales.</p>
      <p>Španski mediji preneli su da se Moreno oprostio od igrača posle jučerašnje utakmice sa Rumunijom u Madridu. On se nije pojavio na konferenciji za novinare posle utakmice, ali ni jutros na sastanku sa čelnicima Saveza, na razgovorima oko uslova odlaska.</p>
      <figure>
        <img src="https://www.kurir.rs/data/images/2018/07/09/09/1548237_apapapa_ff.jpg?ver=1574169555"/>
        <figcaption>
          <cite>foto: AP</cite>
        </figcaption>
      </figure>
      <p>"Robertovi rezultati kao našeg selektora su bili veoma dobri, to moramo da poštujemo. Zahvalni smo mu na uloženom trudu", naveo je predsednik Saveza.</p>
      <p>Enrike je preuzeo reprezentaciju Španije posle eliminacije sa Svetskog prvenstva u Rusiji 2018. godine.</p>
      <p>Predvodio je ekipu u Ligi nacija i počeo je kvalifikacije za Evropsko prvenstvo 2020. godine.</p>
      <blockquote><b>Smrt ćerke<br/></b>Bivši trener Barselone i nekadašnji selektor reprezentacije Španije Luis Enrike doživeo je strašnu tragediju.<br/>Naime, poznatom stručnjaku preminula je devetogodišnja ćerkica koja je bolovala od raka.<br/>Enrike se 26. marta ove godine iz povukao sa mesta selektora ''crvene furije'' uoči utakmice sa Maltom. Bez objašnjena Enrike se povukao ''preko noći'', samo se zahvalio Fudbalskom savezu Španije na razumevanju, a saradnicima, igračima i medijima za ponašanje u proteklih nekoliko meseci.<br/>Ispostavilo se da je taj rastanak bio samo početak velike Enrikeove borbe za život svog deteta koji se nažalost ugasio.<br/>Mala Šana preminula je od posledica raka kostiju.<br/>"Naša ćerka Šana je preminula ovog popodneva u devetoj godini nakon petomesečne intenzivne borbe sa tumorom. Zahvalni smo svima koji su u proteklom periodu vodili računa o diskreciji i imali razumevanja za našu borbu. Hvala i lekarima i sestrama, ali i svim sveštenim licima koji su se molili za nju", stoji u saopštenju koje je Luis Enrike dostavio španskoj javnosti.</blockquote>
      <p>(Kurir sport, Beta)</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3360727/legenda-i-dalje-zivi-na-danasnji-dan-rodjen-je-rajko-mitic-simbol-kluba-i-prva-zvezdina-zvezda-foto"/>
        <a href="https://www.kurir.rs/sport/fudbal/3360691/evo-kako-ce-zvezda-da-zaradi-8-miliona-evra-ovi-fudbaleri-trenutno-imaju-najvecu-cenu-kurir-sport"/>
        <a href="https://www.kurir.rs/sport/fudbal/3360693/luka-jovic-u-milanu-na-pomolu-trampa-sezone-real-hoce-pjonteka-foto"/>
        <a href="https://www.kurir.rs/sport/fudbal/3360683/bolje-bi-mu-bilo-u-spaniji-klajvert-de-liht-pomalo-zali-zbog-prelaska-u-juve-foto"/>
      </related>
    </article>
  </body>
</html>