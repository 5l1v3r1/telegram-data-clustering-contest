<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/popularteknik/dronare-med-branslecell-klarade-langresa-over-havet-6979068"/>
    <meta property="og:site_name" content="Ny Teknik"/>
    <meta property="article:published_time" content="2019-11-19T14:37:00+00:00"/>
    <meta property="og:title" content="Drönare med bränslecell klarade långresa över havet"/>
    <meta property="og:description" content="Teamet visade att oktokopterns vätgasdrivna bränslecell ger en överlägsen räckvidd. Under en timme och 45 minuter flög den ombyggda drönaren 69 kilometer över öppet vatten."/>
  </head>
  <body>
    <article>
      <h1>Drönare med bränslecell klarade långresa över havet</h1>
      <address><time datetime="2019-11-19T14:37:00+00:00">19 Nov 2019, 14:37</time> by <a rel="author">John Edgren</a></address>
      <h4>Teamet visade att oktokopterns vätgasdrivna bränslecell ger en överlägsen räckvidd. Under en timme och 45 minuter flög den ombyggda drönaren 69 kilometer över öppet vatten.</h4>
      <p>De flesta drönare begränsas av en operationstid på omkring 30 minuter. Men nu har en version med en bränslecell demonstrerat potentialen när man ersätter traditionell batteridrift med vätgas.</p>
      <p>Oktokoptern i fråga är en ombyggd DS30, donerad av företaget Doosan Mobility Innovation. Man utnyttjade det inbyggda kylsystemet för att flyga medicinska produkter mellan Saint Croix och grannön Saint Thomas i Karibiska havet. Det rörde sig om en sträcka på 69 kilometer över öppet vatten, och i tid varade flygturen en timme och 45 minuter.</p>
      <p>Den autonoma flygningen gick felfritt och bränslecellen hade nog mycket vätgas kvar för ytterligare 30 minuters drift. Det ska dock sägas att ett team följde efter farkosten i båt, beredda att ta över kontrollen om den skulle avvika. Men under den första halvan av 2020 ska drönaren genomföra flygningar helt på egen hand.</p>
      <related>
        <a href="https://www.nyteknik.se/innovation/se-den-autonoma-dronaren-navigera-i-bergrummet-6973076"/>
      </related>
      <p>Bränslecellsfarkosten är utvecklad som ett samarbete mellan det Texas-baserade företaget Guinn Partners, Skyfire Consulting – med säte i Georgia, det amerikanska hälsodepartementet samt Doosan Mobility Innovation.</p>
      <p>Enligt Guinn Partners kan konventionella flygtransporter av patientprover ta en vecka innan de skickas mellan öarna. Vid allvarliga diagnoser som denguefeber innebär det risker – och till detta är drönaren långt billigare än flyget. Det rapporterar <a href="https://newatlas.com/drones/fuel-cell-drone-ocean-crossing/">New Atlas</a>. </p>
      <related>
        <h4>Relaterade artiklar</h4>
        <a href="https://www.nyteknik.se/energi/dronare-kan-fa-obegransad-flygtid-med-solenergi-6978232"/>
        <a href="https://www.nyteknik.se/samhalle/dronare-flog-over-flygforbudsomrade-vid-forsmark-6977178"/>
        <a href="https://www.nyteknik.se/popularteknik/sa-ska-amerikanska-flygvapnet-stoppa-fientliga-dronare-6976012"/>
        <a href="https://www.nyteknik.se/fordon/dronar-taxi-provflog-i-singapore-6975920"/>
        <a href="https://www.nyteknik.se/innovation/kamikaze-dronaren-ska-krascha-in-i-flygande-hot-6974321"/>
      </related>
    </article>
  </body>
</html>