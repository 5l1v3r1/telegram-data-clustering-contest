<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/11/19/dolcenera-concerto-recensione.html"/>
    <meta property="og:site_name" content="Sky TG24"/>
    <meta property="article:published_time" content="2019-11-19T14:53:00+00:00"/>
    <meta property="og:title" content="Dolcenera è Diversamente Pop: sul palco e nella vita"/>
    <meta property="og:description" content="Dolcenera in concerto al Teatro della Luna di Milano col progetto Diversamente Pop: energia, positività e una luna che illumina la folla per tutta la sera nonostante fuori la pioggia non dia tregua. Il racconto del concerto"/>
  </head>
  <body>
    <article>
      <h1>Dolcenera è Diversamente Pop: sul palco e nella vita</h1>
      <h2><b>Dolcenera </b>in concerto al<b> Teatro della Luna </b>di<b> Milano </b>col progetto<b> Diversamente Pop</b>: energia, positività e una luna che illumina la folla per tutta la sera nonostante fuori la pioggia non dia tregua. Il racconto del concerto</h2>
      <address><time datetime="2019-11-19T14:53:00+00:00">19 Nov 2019, 14:53</time> by <a rel="author">Fabrizio Basso</a></address>
      <p><b><a href="https://twitter.com/BassoFabrizio">(@BassoFabrizio)</a></b><br/><br/>Il colori della vita si spandono sul palco di <b>Dolcenera</b>. Lei che traduce in contemporaneità l'approccio musicale dei Beatles, lei che non la senti per anni e poi appare e la abbracci come la avessi accompagnata a casa la sera prima, lei che sa leggere la vita come pochi, per una sera ha fatto del <b>Teatro della Luna </b>di<b> Milano</b> un luogo magico. Emanuela Trane, così è registrata all'anagrafe, ha proposto il suo <b>Diversamente Pop</b>. Come ha sottolienato il teatro è il luogo della finzione ma per lei è il luogo dove riesce a sentirsi più vera. Ma soprattutto per le sue intuizioni, e cito per tutte il matrimonio tra la trap e Bach, è una aliena.<br/><br/>Ed è così, con un folle volo verso l'ignoto che appare sul palco, poco dopo le 21: vestita con dei pantaloni che ricordano lo sbarco sulla luna e la scelta è motivata: Milano è una data importante ma soprattutto lei è la regina del <b>Diversamente pop</b> e il <b>Teatro della Luna</b> merita un look argentato.Dolcenere scalda i fan con due cover che sono, giusto per aleggiare in una dimensione spazilae, <b>Rocket Man </b>di<b> Elton John</b> che "è pure la prima canone pop che ho imparato a suonare al pianoforte: quando la mia maestra di piano mi faceva suonare solo Bach io le ho proposto di suonare quella e ancora oggi la propongo". Poi arriva <b>Sei bellisssima </b>di<b> Loredana Bertè</b> che si porta dietro dalla stagione di Music Farm, dove "credo di avere vinto proprio per le mie scelte musicali e la mia cultura musicalI. In quel contesto Loredana mi disse che cantavo quella canzone come se fosse mia".</p>
      <p>Poi partono alcuni suoi successi che esegue alternando alcuni brani seduti al pianoforte con altri in cui si alza e canta saltando, ballando e coinvolgendo il pubblico.<u> </u>La sua band ha una età media bassa ed è composta da <b>Stefano Rossi</b> – basso, <b>Pietro Venza</b> – chitarra, mandolino, <b>Gioele Pizzuti</b> – tastiere, synth, sax, clarinetto, <b>Davide Savarese</b> – batteria, <b>Marcello Nesi</b> – percussioni). Parlando di <b>Fantastica</b>, racconta, bisticciando con la commozione, come "è un pezzo apparentemente felice e spensierato, ma in realtà racconta di un mio momento molto brutto: la morte di Sandruccio un amico morto in incidente stradale per dei lavori mal segnalati. La bellezza dell'arte è la capacità di tirar fuori tutta l'emotività". <b>Fino a quando</b>, che segue in scaletta, è il brano che aveva scritto subito dopo la morte dell’amico, molto più melanconico: "Ho avuto molte difficoltà a scriverlo perché mi sentivo bloccata dalle emozioni: <b>Piero Pelù</b> mi ha aiutata a proseguire con la scrittura". Passeggiando verso il finale cerca di coinvolgere il pubblico in maniera totale: da<b> Siamo tutti là fuori</b> in avanti si susseguono pezzi molto potenti e ballabili, con intermezzi musicali sfiziosi, uno dei quali la vede protagonista mentre suona il tamburo. Il pubblico reclama il bis a forza di applausi e<b> Dolcenera</b> riappare e saluto con <b>Com’è straordinaria la vita, Amaremare </b>e<b> Niente al mondo</b>. Ill sipario cala accompagnato da una imponente standing ovation da parte del pubblico.</p>
      <p><b>SCALETTA</b><br/>Amaremare<br/>Rocket man Bach<br/>Continua<br/>Sei bellissima<br/>Ora o mai più<br/>L'amore è un gioco<br/>Ci vediamo a casa<br/>Il mio amore unico<br/>Fantastica<br/>Fino a domani<br/>Piano e voce (trap)<br/>Mai più noi due<br/>Più forte<br/>Un altro giorno sulla terra<br/>Siamo tutti là fuori<br/>Com’è straordinaria la vta<br/>Amaremare<br/>Niente al mondo</p>
    </article>
  </body>
</html>