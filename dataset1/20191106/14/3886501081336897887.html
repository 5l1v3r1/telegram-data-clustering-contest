<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/118949-strani-turisti-i-njihov-vodic-napadnut-nozem-u-jordanu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-06T14:15:04+00:00"/>
    <meta property="og:title" content="Strani turisti i njihov vodič napadnut nožem u Jordanu (VIDEO)"/>
    <meta property="og:description" content="Napadač naoružan nožem napao je danas osmoro ljudi, uključujući  strane turiste i njihovog vodiča, na popularnom arheološkom nalazištu na severu Jordana, javila je jordanska novinska agencija Petra.Napad se dogodio u drevnom gradu Djerašu, gde se nalazi rimski amfiteatar i ulica sa stubovima. To je jedna od glavnih turističkih destinacija u Hašemitskoj kraljevini Jordan.Neimenovani bezbednosni zvaničnik je rekao da je medju ranjenima troje meksičkih turista i jedna žena iz Švajcarske.Pored turističkog vodiča, još troje Jordanaca, uključujući policajca, takodje je ranjeno pre nego što je napadač zaustavljen i uhapšen, navodi se u izveštajima.Pojedinosti o njihvom stanju nisu odmah bili poznati ali je nezavisni novinski sajt Amon objavio da je dvoje ljudi u kritičnom stanju preneto helikopterom u bolnicu u Amanu. Djeraš je oko 60 kilometara udaljen od jordanske prestonice. Na amaterskom video snimku sa mesta napada vidi se da žena leži nepokretno na zemlji u lokvi krvi dok joj neko pritiska peškirom ledja. U blizini…"/>
  </head>
  <body>
    <article>
      <h1>Strani turisti i njihov vodič napadnut nožem u Jordanu (VIDEO)</h1>
      <address>
        <time datetime="2019-11-06T14:15:04+00:00">06 Nov 2019, 14:15</time>
      </address>
      <p><b>Napadač naoružan nožem napao je danas osmoro ljudi, uključujući  strane turiste i njihovog vodiča, na popularnom arheološkom nalazištu na severu Jordana, javila je jordanska novinska agencija Petra.</b><br/><br/>Napad se dogodio u drevnom gradu Djerašu, gde se nalazi rimski amfiteatar i ulica sa stubovima. To je jedna od glavnih turističkih destinacija u Hašemitskoj kraljevini Jordan.<br/><br/>Neimenovani bezbednosni zvaničnik je rekao da je medju ranjenima troje meksičkih turista i jedna žena iz Švajcarske.<br/><br/>Pored turističkog vodiča, još troje Jordanaca, uključujući policajca, takodje je ranjeno pre nego što je napadač zaustavljen i uhapšen, navodi se u izveštajima.<br/><br/>Pojedinosti o njihvom stanju nisu odmah bili poznati ali je nezavisni novinski sajt Amon objavio da je dvoje ljudi u kritičnom stanju preneto helikopterom u bolnicu u Amanu.<br/>Djeraš je oko 60 kilometara udaljen od jordanske prestonice. Na amaterskom video snimku sa mesta napada vidi se da žena leži nepokretno na zemlji u lokvi krvi dok joj neko pritiska peškirom ledja. U blizini se vidi čovek koji sedi, očito ranjen u nogu. Na jednom snimku se čuje kako žena viče na španskom:"To je bodež, to je bodež, ima nož". <br/>Za sada nema podataka o indentitetu napadača ni o njegovim motivima.<br/><br/>Jordanska ekonomija uveliko se oslanja na turizam i islamske ektremističke grupe su ranije izvodile napade u turističkim mestima.<br/>Godine 2016. godine u napadu pripadnika organizacije Islamska država ubijeno je 14 ljudi, uključujući kanadskog turistu. Turistički sektor je ipak zabeležio snažan rast u poslednje dve godine.</p>
      <figure>
        <iframe src="https://www.youtube.com/embed/XZvojElTql4" width="660" height="388" data-service="Youtube" scrolling="no"/>
      </figure>
    </article>
  </body>
</html>