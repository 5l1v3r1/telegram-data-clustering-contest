<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/reedus-death-stranding-meglio-di-p-t/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T14:59:00+00:00"/>
    <meta property="og:title" content="Reedus: “Death Stranding è molto meglio di P.T., sono felice l’abbiano cancellato”"/>
    <meta property="og:description" content="Durante un'intervista all'Hollywood Report Norman Reedus ha dichiarato di essere contento di aver lavorato a Death Stranding dopo la cancellazione di PT."/>
  </head>
  <body>
    <article>
      <h1>Reedus: “Death Stranding è molto meglio di P.T., sono felice l’abbiano cancellato”</h1>
      <address><time datetime="2019-11-06T14:59:00+00:00">06 Nov 2019, 14:59</time> by <a rel="author">Gianluca Saitto</a></address>
      <p><b>Death Stranding</b> uscirà questo venerdì su PlayStation 4, mentre la versione del titolo per PC arriverà l’anno prossimo in periodo estivo. All’interno della nuova opera ideata da Hideo Kojima, i giocatori vestiranno i panni di Sam “Porter” Bridges, interpretato da <b>Norman Reedus</b>, l’attore noto come Daryl Dixon nella serie televisiva The Walking Dead. Nel corso di una nuova intervista realizzata da Hollywood Reporter, l’attore americano ha raccontato <b>qualche curiosità in più</b> sul gioco in cui è protagonista.</p>
      <p>Uno dei punti più interessanti usciti fuori dalla chiacchierata con l’Hollywood Reporter, vede Reedus confidarsi dicendo che è <b>dispiaciuto che il progetto Silent Hills non sia riuscito a concretizzarsi</b>. Mentre all’inizio era alquanto deluso e infastidito dal fatto che Konami avesse annullato il titolo, quando Hideo Kojima gli aveva descritto Death Stranding, l’attore americano si è completamente dimenticato del gioco precedente.</p>
      <figure>
        <img src="https://www.tomshw.it/images/images/2019/07/death-stranding-43807.768x432.jpg"/>
      </figure>
      <p>Leggi anche: <a href="https://www.tomshw.it/videogioco/super-smash-bros-ultimate-terry-si-unisce-oggi/">Super Smash Bros Ultimate: Terry Bogard si unisce al gioco oggi</a></p>
      <p><b>Reedus</b> ha dichiarato: “<i>Ero tipo, grazie a Dio che non ha funzionato perché Death Stranding è molto meglio. Mi piace il fatto che Silent Hills non sia accaduto, a dire il vero, ho avuto la possibilità di vedere in che modo Hideo lavora e in che modo pensa, e sono completamente stupito da quest’uomo. ” </i></p>
      <p>Silent Hills era stato annunciato durante l’E3 del 2014 come la collaborazione tra Kojima e il regista Guillermo del Toro. L’unico elemento che abbiamo avuto provate del progetto è stata la demo PT, che è riuscita a rimanere nei pensieri degli appassionati anche 5 anni dopo il rilascio. Riguardo PT, Reedus ha detto che non ha mai giocato alla demo,  ma l’ha vista giocata e la reputa <i>“terrificante”.</i> <b>Cosa pensate delle parole di Reedus?</b> Diteci la vostra.</p>
      <blockquote>Mancano solo 2 giorni all’uscita di Death Stranding. Prenota ora la tua copia del gioco su Amazon a <a href="https://toms.it/q85pY">questo indirizzo</a>.</blockquote>
    </article>
  </body>
</html>