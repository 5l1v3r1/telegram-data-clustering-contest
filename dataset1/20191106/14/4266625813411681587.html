<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/sushchenko_v_ukraini_poshyreni_areshty_ta_vyroky_zhurnalistam_za_sfabrykovanymy_1685025"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T14:46:00+00:00"/>
    <meta property="og:title" content="Сущенко: В Україні поширені арешти та вироки журналістам за сфабрикованими доказами"/>
    <meta property="og:description" content="Колишній політв'язень Кремля, журналіст Укрінформу Роман Сущенко заявив, що в Україні поширені арешти та вироки журналістам за сфабрикованими доказами."/>
  </head>
  <body>
    <article>
      <h1>Сущенко: В Україні поширені арешти та вироки журналістам за сфабрикованими доказами</h1>
      <address>
        <time datetime="2019-11-06T14:46:00+00:00">06 Nov 2019, 14:46</time>
      </address>
      <p>
        <b>Колишній політв'язень Кремля, журналіст Укрінформу Роман Сущенко заявив, що в Україні поширені арешти та вироки журналістам за сфабрикованими доказами.</b>
      </p>
      <p>Про це він заявив під час парламентських слухань "Безпека діяльності журналістів в Україні", яку транслював телеканал <a href="https://zik.ua/">ZIK</a>. </p>
      <p>"Журналістська професія набуває особливого значення в умовах збройного протистояння, гібридних воєн, окупацій територій, масштабних переміщень людей, відстоювання суверенітету і територіальної цілісності держави  а також боротьби з корупцією, тобто усіх викликів, що у світі називають "українським контекстом шестирічної війни". Право журналістів на здійснення своєї діяльності у безпечних умовах, без ризику загинути або потрапити під переслідування, стати об’єктом нападу, побиття, каліцтва, має виняткове значення для свободи преси і висловлювання думок у національному та міжнародному вимірах. Виконуючи суспільноважливу місію журналісти зіштовхуються з силами і державними режимами, готовими за будь-яку ціну змусити їх замовкнути. Часом платять власним здоров’ям та життям за висвітленням бойових дій, ситуації на окупованих територіях, питань корупції, організованої злочинності", – зазначив Сущенко.</p>
      <p>Він додав: "Серед поширених форм насильства щодо журналістів варто виокремити арешти та вироки за сфабрикованими звинуваченнями, психологічний тиск, включаючи погрози розправи стосовно журналістів та їхніх родин, вбивства і фізичне насильство, заподіяння шкоди власності ЗМІ. Незаперечним фактом залишається відсутність політичної волі належно розслідувати і притягати до відповідальності осіб, які вчинили злочини проти журналістів. Сьогодні Україна в умовах конфлікту немає можливості ефективно розслідувати такі злочини та притягнути злочинців до відповідальності на неконтрольованих територіях".</p>
      <figure>
        <iframe src="https://www.youtube.com/embed/ixMGmSNSEYQ" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/11/06/zelenskyy_sformuvav_radu_z_pytan_svobody_slova_ta_zahystu_zhurnalistiv_1684769">Раніше повідомлялося,</a> що президент України Володимир Зеленський сформував Раду з питань свободи слова та захисту журналістів.</p>
      <related>
        <h4>читайте також</h4>
        <a href="https://zik.ua/news/2019/11/06/viyskova_dopomoga_ukraini_zalezhala_vid_rozsliduvannya_shchodo_baydena__1684815"/>
        <a href="https://zik.ua/news/2019/11/06/u_dbr_vidkryly_kryminalne_provadzhennya_proty_fedyny_cherez_ii_pogrozy_1684799"/>
        <a href="https://zik.ua/news/2019/11/05/impichment_trampa_u_ssha_oprylyudnyly_stenogramy_pokazan_volkera_ta_1684539"/>
        <a href="https://zik.ua/news/2019/11/05/ukraina_ta_polshcha_vyznachyly_priorytetni_napryamy_podalshoi_spivpratsi_1684529"/>
      </related>
    </article>
  </body>
</html>