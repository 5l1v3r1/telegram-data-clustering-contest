<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/dzhoker-perepiska-nardepiv-z-prankerom-novini-ukrajini-50051964.html"/>
    <meta property="og:site_name" content="НВ"/>
    <meta property="article:published_time" content="2019-11-06T14:19:00+00:00"/>
    <meta property="og:title" content="Без гри у поліграф. У Слузі народу запропонували, щоб за листування нардепів з пранкером взялася прокуратура"/>
    <meta property="og:description" content="Нардеп від Слуги народу, представник Кабміну в Раді Ірина Верещук заявила, що листування пранкера від імені генпрокурора Руслана Рябошапки зі «слугами народу» повинні аналізувати правоохоронці."/>
  </head>
  <body>
    <article>
      <h1>Без гри у поліграф. У Слузі народу запропонували, щоб за листування нардепів з пранкером взялася прокуратура</h1>
      <h2>Нардеп від Слуги народу, представник Кабміну в Раді Ірина Верещук заявила, що листування пранкера від імені генпрокурора Руслана Рябошапки зі «слугами народу» повинні аналізувати правоохоронці.</h2>
      <address>
        <time datetime="2019-11-06T14:19:00+00:00">06 Nov 2019, 14:19</time>
      </address>
      <p>Про це повідомляє <a href="https://www.ukrinform.ua/rubric-polytics/2812935-u-sluzi-narodu-hocut-sob-za-skandalne-listuvanna-iz-prankerami-vzalasa-prokuratura.html">Укрінформ</a>.</p>
      <p>"Ми насправді будемо обговорювати, тому що занадто багато інсинуацій і маніпуляцій уже з даного приводу в публічній сфері задано. На мою думку, це моя суб'єктивна думка, власне генеральний прокурор Рябошапка, а позаяк він є часто згадуваний у переписках як одна зі сторін або як суб'єкт. Я думаю, йому варто було б все таки розпочати певні гласні, негласні чи інші дії, аби встановити все-таки, хто використовує його ім'я", - сказала вона.</p>
      <p>За словами Верещук, ситуація з пранкером повинна бути предметом детального аналізу правоохоронних органів.</p>
      <p>"Гратись у поліграф ми не будемо. Ми розуміємо, що ситуація занадто серйозно, аби на свій розсуд давати їй оцінку. Отже, ми сподіваємося, що правоохоронна система спрацює якісною, швидко і превентивно, щоб надалі таких речей не повторювати", - зазначила вона.</p>
      <p>Нагадаємо, що українську інтернет-аудиторію розбурхав невідомий досі пранкер Джокер, який стверджує, що йому вдалося розіграти в телефонному листуванні декількох депутатів від імені глави ГПУ Руслана Рябошапки.</p>
    </article>
  </body>
</html>