<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/kultur/2019/11/06/Forestillinger-avlyst-p%C3%A5-grunn-av-sykdom-20334282.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T14:12:10+00:00"/>
    <meta property="og:title" content="Forestillinger avlyst på grunn av sykdom"/>
    <meta property="og:description" content="Sykdom i ensemblet setter stopper for «Den hemmelige hagen»."/>
  </head>
  <body>
    <article>
      <h1>Forestillinger avlyst på grunn av sykdom</h1>
      <address><time datetime="2019-11-06T14:12:10+00:00">06 Nov 2019, 14:12</time> by <a rel="author">Annemona Grann</a></address>
      <p>Sykdom i ensemblet setter stopper for «Den hemmelige hagen».</p>
      <aside><a href="https://www.adressa.no/kultur/2019/11/06/javascript:void(0);">Del denne artikkelen på Facebook</a> <a href="https://www.adressa.no/kultur/2019/11/06/javascript:void(0);">Del denne artikkelen på Twitter</a> <a href="https://www.adressa.no/kultur/2019/11/06/javascript:void(0);">Del denne artikkelen på e-post</a></aside>
      <p>Onsdag gikk Trøndelag Teater ut med meldingen om at forestillingene onsdag 6. og torsdag 7. november er avlyst.</p>
      <p>- Jeg anbefaler folk å få gå inn på teatrets spilleplan for å se hvilke dager forestillingen spilles fremover. Og vi må bare beklage, men sykdom kan vi ikke rå med, sier Sissel Grønlie, informasjonsansvarlig ved Trøndelag teater.</p>
      <p>Torsdag ble det klart at forestillingen førstkommende lørdag også utgår. Neste forestilling blir dermed mandag 11. november, med Ida Göransson i rollen som Mary Lennox.</p>
      <p>«Den hemmelige hagen» spilles på Gamle Scene fram til 31. desember.</p>
      <p>Om man har billetter til noen av de avlyste forestillingene, kan man ta kontakt i teatrets billettluke eller via Ticketmaster for å bytte til en annen dag eller få igjen pengene.</p>
      <p>
        <b>Les også: <a href="https://www.adressa.no/pluss/kultur/2019/10/09/Hun-spiller-bortskjemt-og-tverr-ti%C3%A5ring-i-barneklassiker-p%C3%A5-teateret-20121516.ece">Hun spiller bortskjemt og tverr tiåring i barneklassiker på Trøndelag Teater</a></b>
      </p>
      <p>
        <b>Les også: <a href="https://www.adressa.no/pluss/kultur/2019/11/02/Det-g%C3%A5r-ei-kule-varmt-hjemme-ogs%C3%A5-men-ikke-n%C3%A5r-vi-jobber-sammen-20280535.ece">- Det går ei kule varmt hjemme også, men ikke når vi jobber sammen</a>.</b>
      </p>
    </article>
  </body>
</html>