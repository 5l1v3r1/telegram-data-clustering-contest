<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-proryv-truby-na-shota-rustaveli-koly-usunut-avariyu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T14:35:14+00:00"/>
    <meta property="og:title" content="Прорив труби на Шота Руставелі – коли усунуть аварію"/>
    <meta property="og:description" content="У Києві на Шота Руставелі прорвало трубу. Коли будуть завершені роботи з відновлення – далі у матеріалі."/>
  </head>
  <body>
    <article>
      <h1>Прорив труби на Шота Руставелі – коли усунуть аварію</h1>
      <address>
        <time datetime="2019-11-06T14:35:14+00:00">06 Nov 2019, 14:35</time>
      </address>
      <p>У Києві на Шота Руставелі прорвало трубу. Коли будуть завершені роботи з відновлення – далі у матеріалі.</p>
      <p>Аварію на Шота Руставелі у Києві фахівці КП Київтеплоенерго усунуть за кілька днів. Зараз проводиться заміна пошкодженої ділянки трубопроводу.</p>
      <p>Завершення робіт із відновленням асфальтного покриття планується 8 листопада.</p>
      <blockquote>– На місці продовжують працювати аварійно-відновлювальні бригади Київтеплоенерго. Усунення пошкодження займе кілька днів, оскільки в зоні проведення робіт розташовані суміжні комунікації, – зазначив начальник служби моніторингу та аналізу якості надання послуг КП Київтеплоенерго Олександр Пелипишин.</blockquote>
      <p>Суттєво ускладнює роботу фахівців бригади Київтеплоенерго те, що теплові мережі у двох місцях перетинають електричні кабелі 110 тис. вольт і зливова каналізація (колектор), лінії зв’язку, а також контактна лінія тролейбуса.</p>
      <p><b>Читайте:</b> <a href="https://fakty.com.ua/ua/ukraine/20191105-proryv-truby-na-shota-rustaveli-ruh-transportu-zmineno/">Прорив труби на Шота Руставелі: рух транспорту змінено</a></p>
      <p>За його словами, для уникнення перебоїв у постачанні послуг навколишні будинки було перепідключено на інші магістралі.</p>
      <p>Нагадаємо, ввечері 5 листопада стався прорив труби на Шота Руставелі у Києві, через що вулицю залило окропом. У ями в асфальті провалилися декілька автомобілів. На щастя, через <a href="https://fakty.com.ua/ua/ukraine/20191105-potop-u-kyyevi-shota-rustaveli-zalylo-okropom-avto-jdut-pid-asfalt/">аварію на на Шота Руставелі</a> водії не постраждали.</p>
    </article>
  </body>
</html>