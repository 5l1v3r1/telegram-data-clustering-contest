<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/u-rosiyi-nazvaly-datu-trystoronnih-gazovyh-peregovoriv/"/>
    <meta property="og:site_name" content="Рубрика"/>
    <meta property="article:published_time" content="2019-11-06T14:50:14+00:00"/>
    <meta property="og:title" content="У Росії назвали дату тристоронніх газових переговорів"/>
    <meta property="og:description" content="Тристоронні переговори по газу України, Російської Федерації та Європейського союзу на рівні експертів пройдуть 8 листопада в Брюсселі. Про це повідомляє РБК-Україна з посиланням на російські ЗМІ. Також зазначається, що наступний раунд тристоронніх консультацій щодо транзиту російського газу в Європу через територію України до 2020 року заплановано на кінець листопада. Раніше “Газпром” назвав дві умови […]"/>
  </head>
  <body>
    <article>
      <h1>У Росії назвали дату тристоронніх газових переговорів</h1>
      <address><time datetime="2019-11-06T14:50:14+00:00">06 Nov 2019, 14:50</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/01/4-6-620x420-c-1.jpg"/>
      </figure>
      <p>
        <b>
          <b>Тристоронні переговори по газу України, Російської Федерації та Європейського союзу на рівні експертів пройдуть 8 листопада в Брюсселі.</b>
        </b>
      </p>
      <p>Про це повідомляє <a href="https://www.rbc.ua/ukr/news/stala-izvestna-data-sleduyushchih-trehstoronnih-1573051135.html">РБК-Україна</a> з посиланням на російські ЗМІ.</p>
      <p>Також зазначається, що наступний раунд тристоронніх консультацій щодо транзиту російського газу в Європу через територію України до 2020 року заплановано на кінець листопада.</p>
      <p>Раніше <a href="https://rubryka.com/2019/11/06/gazprom-nazvav-dvi-umovy-dlya-kontraktu-z-ukrayinoyu/">“Газпром” назвав дві умови для контракту з Україною.</a></p>
      <p>Як наголошується в повідомленні, перша задача – врегулювання <a href="https://rubryka.com/2019/11/05/naftogaz-vymagatyme-u-gazpromu-12-25-mlrd-u-novomu-pozovi-detali/">суперечок між “Газпромом” і українською стороною</a>.</p>
      <p>“Це означає взаємну відмову від претензій і припинення судових розглядів між ВАТ “Газпром” і НАК “Нафтогаз України” за контрактами на поставку і транзит російського газу, відновлення балансу комерційних інтересів сторін”, – йдеться в повідомленні.</p>
      <p>Також мова йде про скасування рішення Антимонопольного комітету України про накладення на “Газпром” штрафу за зловживання монопольним становищем на ринку транзиту газу України.</p>
      <p>
        <b>Крім того, “Газпром” пропонує Україні відновити прямі закупівлі російського газу до 2020 року та визначити обсяги таких закупівель.</b>
      </p>
      <p>У “Газпромі” також заявили, що в рамках імплементації положень Третього енергетичного пакета ЄС у національне законодавство Україні необхідно, зокрема, забезпечити реальну незалежність національного регулятора і створити незалежного сертифікованого газотранспортного оператора.</p>
      <p>“Якщо українська сторона не встигне закінчити цю роботу до 1 січня 2020 року, “Газпром” готовий до продовження на перехідний період чинного транзитного контракту з урахуванням актуальних ринкових умов”, – йдеться в повідомленні.</p>
      <p>Нагадаємо, глава правління НАК “Нафтогаз України” Андрій Коболєв, що російська сторона пропонує “Нафтогазу” обнулити майже 3 млрд доларів за рішенням Стокгольмського і відмовитися від позову ще на 12 млрд. До того ж АМКУ пропонується відмовитися від штрафу на близько 7 млрд доларів. В сумі це 22 млрд доларів.</p>
    </article>
  </body>
</html>