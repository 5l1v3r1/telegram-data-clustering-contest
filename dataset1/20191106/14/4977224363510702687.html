<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2694692/odpoklic-izdelka-celi-mandlji"/>
    <meta property="og:site_name" content="STA.si"/>
    <meta property="article:published_time" content="2019-11-06T14:22:59+00:00"/>
    <meta property="og:title" content="Odpoklic izdelka Celi mandlji"/>
    <meta property="og:description" content="Podjetje Hofer je iz prodaje odpoklicalo izdelek Celi mandlji, 200 gramov, proizvajalca Happy Harvest, ker je bilo pri enem od rednih preverjanj kakovosti izdelkov ugotovljeno, da omenjeni izdelek ni varen za uživanje, saj je bila ugotovljena prisotnost salmonele."/>
  </head>
  <body>
    <article>
      <h1>Odpoklic izdelka Celi mandlji</h1>
      <address>
        <time datetime="2019-11-06T14:22:59+00:00">06 Nov 2019, 14:22</time>
      </address>
      <p>
        <i>Ljubljana, 6. novembra - Podjetje Hofer je iz prodaje odpoklicalo izdelek Celi mandlji, 200 gramov, proizvajalca Happy Harvest, ker je bilo pri enem od rednih preverjanj kakovosti izdelkov ugotovljeno, da omenjeni izdelek ni varen za uživanje, saj je bila ugotovljena prisotnost salmonele.</i>
      </p>
      <figure>
        <img src="https://www.sta.si/foto/630,420,6,972087"/>
        <figcaption>Ljubljana. Odpoklic 200-gramskega pakiranja mandljev znamke Happy Harvest.<cite>Foto: Hofer Slovenija</cite></figcaption>
      </figure>
      <p>Izdelek, ki ga dobavlja Märsch Importhandels GmbH, ima roka uporabnosti do 22. 4. 2020 in do 23. 4. 2020. Podjetje kupce prosi, da izdelek vrnejo na mesto nakupa, kjer jim bodo povrnili stroške. Če to ni mogoče, pa naj ga zavržejo. Izdelka kupci ne smejo uživati surovega. Če se ta naravni, neobdelani izdelek kljub temu uporablja kot sestavina za peko in se ga pred zaužitjem vsaj 10 minut segreva pri najmanj 80 stopinj Celzija, potem jed, v kateri so ena od sestavin mandlji, ni več nevarna za zdravje, so še sporočili iz podjetja.</p>
    </article>
  </body>
</html>