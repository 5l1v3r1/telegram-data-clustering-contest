<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/koinoniko-merisma-2019-ti-prepei-na-kanete-gia-na-plirothite-protoi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T14:01:54+00:00"/>
    <meta property="og:title" content="Κοινωνικό μέρισμα 2019: Τι πρέπει να κάνετε για να πληρωθείτε πρώτοι"/>
    <meta property="og:description" content="Σύμφωνα με τις μέχρι στιγμής πληροφορίες, μέχρι τις 20 Νοεμβρίου 2019, που η κυβέρνηση θα έχει καταθέσει τον προϋπολογισμό στη Βουλή, θα δημοσιοποιηθούν και οι προθέσεις της σχετικά με το κοινωνικό μέρισμα 2019 και τη διανομή του προβλεπόμενου υπερπλεονάσματος."/>
  </head>
  <body>
    <article>
      <h1>Κοινωνικό μέρισμα 2019: Τι πρέπει να κάνετε για να πληρωθείτε πρώτοι</h1>
      <h2>Κοινωνικό μέρισμα 2019: Δείτε αναλυτικά τις απαραίτητες κινήσεις που πρέπει να γίνουν, έτσι ώστε για να πληρωθείτε πρώτοι</h2>
      <address><time datetime="2019-11-06T14:01:54+00:00">06 Nov 2019, 14:01</time> by <a rel="author">neolaia.gr Team</a></address>
      <p>Σύμφωνα με τις μέχρι στιγμής πληροφορίες, μέχρι τις <b>20 Νοεμβρίου 2019</b>, που η κυβέρνηση θα έχει καταθέσει τον προϋπολογισμό στη Βουλή, θα δημοσιοποιηθούν και οι προθέσεις της σχετικά με το κοινωνικό μέρισμα 2019 και τη διανομή του προβλεπόμενου υπερπλεονάσματος.</p>
      <p>Προς τα μέσα Νοεμβρίου ή αρχές Δεκεμβρίου, λοιπόν, όπου θα είναι διαθέσιμα περισσότερα στοιχεία για την εκτέλεση του κρατικού προϋπολογισμού, αναμένεται να «κλειδώσει» το ύψος, το εύρος, αλλά και οι δικαιούχοι για το κοινωνικό μέρισμα 2019.</p>
      <p>Η νεότερη εκτίμηση κάνει λόγο για ένα υπερπλεόνασμα πάνω από 1 δισ. ευρώ, που αφήνει περιθώρια για πλήθος ευεργετικών παρεμβάσεων λίγο πριν τα Χριστούγεννα.</p>
      <p>
        <b>Το Οικονομικό Επιτελείο εξετάζει τις εξής επιλογές για τη διανομή του κοινωνικού μερίσματος 2019:</b>
      </p>
      <p>— την οικονομική στήριξη των χαμηλόμισθων και χαμηλοσυνταξιούχων στο τέλος του χρόνου, μέσω ενός εφάπαξ ποσού (όπως παραδοσιακά συνέβαινε τα προηγούμενα χρόνια),</p>
      <p>— την χρησιμοποίηση του υπερπλεονάσματος ως «μαξιλάρι» για την κάλυψη έκτακτων δημοσιονομικών αναγκών, όπως για παράδειγμα τα αναδρομικά των συνταξιούχων που εκκρεμούν από τις αποφάσεις του Συμβουλίου της Επικρατείας,</p>
      <p>— την αξιοποίηση του ποσού για παρεμβάσεις ελάφρυνσης και εισοδηματικής ενίσχυσης νοικοκυριών ευάλωτων κοινωνικών ομάδων όπως άνεργοι, περιστασιακά απασχολούμενοι και γενικά νοικοκυριά που διαβιούν με εισόδημα κάτω από το όριο της φτώχειας. Το σενάριο αυτό «φωτογραφίζει» ως δικαιούχους του μερίσματος όσους εισπράττουν το Κοινωνικό Εισόδημα Αλληλεγγύης,</p>
      <p>— την χρήση μέρους του υπερπλεονάσματος ως επιστροφή στις επιχειρήσεις του 5% της προκαταβολής φόρου που έχει βεβαιωθεί με τις φετινές δηλώσεις φόρου εισοδήματος (εφάπαξ έκπτωση από το 100% στο 95%).</p>
      <p>Ειδικά, σε ό,τι αφορά τους δικαιούχους του <a href="https://www.neolaia.gr/tag/%ce%ba%ce%b5%ce%b1/"><b>ΚΕΑ, </b></a>από την 1η Νοεμβρίου του 2018 ισχύει ένας νέος κανονισμός, φέρνοντας πιο στοχευμένα κριτήρια για τους δικαιούχους.</p>
      <p>
        <b>Τα κριτήρια είναι εισοδηματικά και καθορίζονται από την κινητή και ακίνητη περιουσία κάθε νοικοκυριού.</b>
      </p>
      <h3>Κοινωνικό μέρισμα 2019: Υποβολή αιτήσεων και ποσά</h3>
      <p>Όλα δείχνουν ότι οι αιτήσεις θα αρχίσουν να υποβάλλονται στις <b>αρχές Δεκεμβρίου</b>. Το πότε θα ανοίξει η πλατφόρμα και το ύψος των βοηθημάτων αποτελούν συνάρτηση της πορείας των δημόσιων εσόδων. Επιδίωξη, ωστόσο, του οικονομικού επιτελείου της κυβέρνησης είναι το Κοινωνικό Μέρισμα 2019 να έχει καταλήξει στους τραπεζικούς λογαριασμούς των δικαιούχων εντός Δεκεμβρίου.</p>
      <p>Για το κοινωνικό μέρισμα 2019 που θα δοθεί τον <b>Δεκέμβριο</b>, οι αξιωματούχοι της κυβέρνησης θα έρθουν σε επαφή με εκπροσώπους των θεσμών.</p>
      <p>Το ποσό θα προκύψει από την υπέρβαση που προβλέπεται από τον στόχο για πρωτογενές πλεόνασµα 3,5% του ΑΕΠ. Όπως και να έχει, η τελική απόφαση θα ληφθεί κατόπιν των διαβουλεύσεων με τους θεσμούς, αλλά ήδη γίνονται εισηγήσεις για τη χορήγησή του σε:</p>
      <p>
        <b>-χαμηλοσυνταξιούχους</b>
      </p>
      <p>
        <b>-κοινωνικά και οικονομικά ασθενέστερους, χαμηλόμισθους, δικαιούχους του κοινωνικού επιδόματος αλληλεγγύης. </b>
      </p>
      <p>Οι οριστικές αποφάσεις ως προς το πού θα κατανεμηθεί, δεν έχουν ακόμη ληφθεί και ο πρωθυπουργός θα έχει τον τελικό λόγο.</p>
      <p>
        <b>Κοινωνικό μέρισμα 2019: Τι πρέπει να κάνετε για να είστε από τους πρώτους που θα το λάβουν</b>
      </p>
      <p>Πολλοί είναι εκείνοι που πήραν το μέρισμα του 2017 και του 2018 έχοντας εγκεκριμένη αίτηση.</p>
      <h3>Τι πρέπει, ωστόσο, να κάνουν φέτος, όταν ανακοινωθεί από την κυβέρνηση η καταβολή του;</h3>
      <p>Η προτροπή είναι να ελέγξετε <b>από τώρα</b> την κατάσταση του λογαριασμού σας, την ορθότητα του αριθμού που έχετε δώσει στις υπηρεσίες και να ελέγξετε αν είναι σωστά τα στοιχεία που έχουν.</p>
      <p>Ίσως πρέπει να μεταβείτε σε ένα ΚΕΠ και να ζητήσετε να ενημερώσετε την εγγραφή του ΑΜΚΑ σας ως προς το πεδίο του ΑΦΜ. Πιθανόν να χρειαστείτε ένα έγγραφο που να αποδεικνύει ότι είστε εσείς (ΑΔΤ, Διαβατήριο, κτλ) και ένα έγγραφο που να αναγράφει το ΑΦΜ μαζί με τα προσωπικά στοιχεία σας (πχ εκκαθαριστικό εφορίας).</p>
      <p>Στη συνέχεια, όταν με το καλό ανοίξει η πλατφόρμα για το Μέρισμα του 2019 koinonikomerisma.gr (πιθανόν η ίδια να αξιοποιηθεί), το πρώτο που θα ζητηθεί είναι καταχώρηση στοιχείων με τις απαιτούμενες επαληθεύσεις.</p>
      <p>
        <b>Εδώ είναι, λοιπόν, το μεγάλο «ζήτημα», για το ποιοι θα λάβουν το Κοινωνικό Μέρισμα του 2019 πρώτοι.</b>
      </p>
      <p>Και αυτό διότι, αν τύχει να εμφανίζονται λανθασμένα ή ανεπαρκή στοιχεία στο σύστημα θα πρέπει να απευθυνθείτε σε μια σειρά από φορείς:</p>
      <p>-στα ΚΕΠ εάν το πρόβλημα αφορά στον ΑΜΚΑ (για περισσότερες λεπτομέρειες, δείτε την ερώτηση Α5)</p>
      <p>-στον ΕΦΚΑ εάν το πρόβλημα αφορά στον χρόνο ασφάλισης</p>
      <p>-στον ΟΑΕΔ εάν το πρόβλημα αφορά στον χρόνο ανεργίας (για περισσότερες λεπτομέρειες, δείτε την ερώτηση Ε1)</p>
      <h3>Ποια στοιχεία χρειάζεσαι για την αίτηση (με βάση τα δεδομένα του 2018)</h3>
      <p>Με την είσοδο σας στο σύστημα koinonikomerisma.gr (όταν ανακοινωθεί η έναρξη καταβολής) θα σας ζητηθεί να επιβεβαιώσετε τον ΑΜΚΑ σας και να εισάγετε τη διεύθυνση ηλεκτρονικού ταχυδρομείου (e-mail) σας και τον αριθμό ενός κινητού τηλεφώνου που θα χρησιμοποιηθούν για αποστολή τυχόν ειδοποιήσεων. Θα σας ζητηθεί επίσης να συναινέσετε στην επεξεργασία των στοιχείων που απαιτούνται, δηλαδή των στοιχείων που αφορούν εσάς, την/τον σύζυγό σας και τα προστατευόμενα τέκνα σας.</p>
      <p>
        <b>Επίσης:</b>
      </p>
      <p>Θα πρέπει να δηλώσετε ένα έγκυρο και ενεργό IBAN, στον οποίο πρέπει να είστε υποχρεωτικά είτε αποκλειστικός δικαιούχος είτε συνδικαιούχος. Σε αντίθετη περίπτωση, δε θα πραγματοποιηθεί πληρωμή ακόμη και αν πληροίτε τα κριτήρια. Απαιτείται επομένως μεγάλη προσοχή στη συμπλήρωση του πεδίου του IBAN. Τα οικονομικά/περιουσιακά στοιχεία θα εμφανίζονται προσυμπληρωμένα στην αίτηση και η αλλαγή τους δεν είναι δυνατή.</p>
      <p>
        <i>
          <a href="https://www.aftodioikisi.gr/oikonomia/koinoniko-merisma-se-15-imeres-oi-aparaitites-kiniseis-gia-na-plirotheite-protoi/">Πηγή: Aftodioikisi</a>
        </i>
      </p>
      <h3>Δείτε ακόμα: <a href="https://www.neolaia.gr/2019/11/06/me-doseis-to-epidoma-gennas-2020-deite-pote/">Με δόσεις θα καταβληθεί το επίδομα γέννας 2020 – Δείτε πότε</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/epidoma-pediou-a21-imerominia-pliromis/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/07/oi-kaliteres-atakes-apo-to-plaka-eheis-gia-na-hamogelaseis-ke-na-taftiistis/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/07/6310-proslipsis-ekpaideutikon-apo-to-upourgio-pedias/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/07/the-end-of-the-fucking-world-i-2i-sezon-sto-netflix/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/07/megi-drio-gia-papageorgiou-ehei-ena-tupe-pou-de-m-aresei/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>