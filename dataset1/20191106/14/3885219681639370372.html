<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322069"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-06T14:36:00+00:00"/>
    <meta property="og:title" content="החשד לעבירות מין בילדים: הפסיכולוג מהצפון שוחרר לביתו"/>
    <meta property="og:description" content="הפסיכולוג בן ה-50 שנחשד בעבירות מין בקטינים שבהם טיפל בבאר שבע שוחרר לביתו. הוא שוחרר למרות שלפני יומיים התלונן עליו אדם..."/>
  </head>
  <body>
    <article>
      <h1>החשד לעבירות מין בילדים: הפסיכולוג מהצפון שוחרר לביתו</h1>
      <address><time datetime="2019-11-06T14:36:00+00:00">06 Nov 2019, 14:36</time> by <a rel="author">יניר יגנה</a></address>
      <figure>
        <img src="https://img.wcdn.co.il/f_auto,w_700,t_18/1/1/3/0/1130769-46.jpg"/>
        <figcaption>בית המשפט השלום בבאר שבע (צילום: שי מכלוף)</figcaption>
      </figure>
      <p>בית משפט השלום בבאר שבע החליט לשחרר היום (רביעי) את פסיכולוג הילדים בן ה-50 מצפון הארץ, שנחשד בעבירות מין בקטינים שבהם טיפל בבאר שבע.</p>
      <p>ההחלטה לשחרר את הפסיכולוג מגיעה למרות שלפני יומיים התלונן עליו אדם נוסף, שטען כי הפסיכולוג הטריד את בנו. מעצרו של הפסיכולוג אף הוארך בבית המשפט שלוש פעמים. לפי החשד, הפסיכולוג ביצע את עבירות המין לפני כמה שנים, בזמן שהתגורר וטיפל בילדים בבאר שבע.</p>
      <figure>
        <img src="https://img.wcdn.co.il/f_auto,w_700,t_18/2/3/0/7/2307928-46.jpg"/>
        <figcaption>מעצרו הוארך בבית המשפט שלוש פעמים (צילום ארכיון: ניר לנדאו)</figcaption>
      </figure>
      <h3>עוד בוואלה! NEWS</h3>
      <p>
        <a href="https://news.walla.co.il/item/3321399">החשד לעבירות מין בילדים התחזק: מעצרו של הפסיכולוג מהצפון הוארך </a>
        <a href="https://news.walla.co.il/item/3321051"> פסיכולוג מהצפון נעצר בחשד לביצוע עבירות מין בילדים </a>
        <a href="https://news.walla.co.il/item/3321676"> החשד לעבירות מין בילדים: תלונה נוספת הוגשה נגד הפסיכולוג בצפון </a>
        <a href="https://tld.walla.co.il/item/3242677?lm_supplier=16893&amp;lm_bc=18500"> לחצן נייד חדש שיכול להציל את חייכם באירוע לבבי תוכן מקודם</a>
      </p>
      <p>המשטרה טענה לפני כמה ימים כי החשד נגד הפסיכולוג התחזק וקיימת עילת מעצר מובהקת. כמו כן, במסגרת החקירה נערכו עימותים בין המתלוננים לבין הפסיכולוג. כמו כן, המשטרה יחסה לו עבירות של מעשים מגונים ומעשי סדום. בנוסף לבקשה להאריך את מעצרו, המשטרה ביקשה להתיר לפרסום את שמו של החשוד על מנת לאתר נפגעים נוספים ולאפשר להם להתלונן, אך בשלב זה הבקשה נדחתה.</p>
      <p>סנגורו של החשוד, עורך הדין שמואל ברזני, אמר כי "יש ארבעה שמעידים, מדובר בחשדות לפני 30 שנה. לגבי שלושת המתלוננים החשוד מכחיש את המיוחס לו, אחד מהם היה בקשר חברי עד לא מזמן עם המשיב ואשתו. לגבי האחר הוא טוען שזה היה בהסכמה".</p>
    </article>
  </body>
</html>