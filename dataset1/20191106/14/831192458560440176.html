<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/kataptysto-kata-tis-ellados-dimosieyma-gia-to-prosfygiko-tis-germanikis-bild-ypogegrammeno-apo-ellinida-dimosiografo/"/>
    <meta property="og:site_name" content="europost.gr"/>
    <meta property="article:published_time" content="2019-11-06T14:45:57+00:00"/>
    <meta property="og:title" content="Κατάπτυστο, κατά της Ελλάδος, δημοσίευμα, για το προσφυγικό, της Γερμανικής «Bild», υπογεγραμμένο από Ελληνίδα δημοσιογράφο!"/>
    <meta property="og:description" content="Με υπογραφή Ελληνίδας δημοσιογράφου, η Γερμανική εφημερίδα «Bild», φιλοξένησε στις σελίδες της, ένα σκληρό ανθελληνικό ρεπορτάζ, που έχει σκοπό να εκθέσει την χώρα μας έναντι της Τουρκίας, με τον ψευδή ισχυρισμό ότι οι πρόσφυγες και"/>
  </head>
  <body>
    <article>
      <h1>Κατάπτυστο, κατά της Ελλάδος, δημοσίευμα, για το προσφυγικό, της Γερμανικής «Bild», υπογεγραμμένο από Ελληνίδα δημοσιογράφο!</h1>
      <address>
        <time datetime="2019-11-06T14:45:57+00:00">06 Nov 2019, 14:45</time>
      </address>
      <p>Με υπογραφή Ελληνίδας δημοσιογράφου, η Γερμανική εφημερίδα «Bild», φιλοξένησε στις σελίδες της, ένα σκληρό ανθελληνικό ρεπορτάζ, που έχει σκοπό να εκθέσει την χώρα μας έναντι της Τουρκίας, με τον ψευδή ισχυρισμό ότι οι πρόσφυγες και οι μετανάστες «υποφέρουν» στην Ελληνική επικράτεια, ενώ «απολαμβάνουν την φιλοξενία» στην χώρα του Ερντογάν!</p>
      <p>Το άρθρο είναι γραμμένο από την ανταποκρίτρια της εφημερίδας στην Αθήνα, Λιάνα Σπυροπούλου, η οποία κατηγορεί ανοιχτά την Ελλάδα, για «άθλια συμπεριφορά», υποστηρίζοντας έτσι την Τουρκική προπαγάνδα, που αναπτύσσεται τον τελευταίο καιρό από τα φερέφωνα του καθεστώτος Ερντογάν, για να πληγεί το κύρος της Ελλάδος στην Ευρώπη.</p>
      <p>Η καταληκτική παράγραφος του άρθρου δεν χρειάζεται άλλα σχόλια, γιατί από μόνη της αποκαλύπτει τις βαθύτερες σκοπιμότητες που υπηρετεί η συγκεκριμένη δημοσιογράφος. Διαβάστε, λοιπόν, κατά λέξη τι ακριβώς γράφει στην «Bild»: «Η Ελλάδα απέτυχε με 60.000 πρόσφυγες, στην Τουρκία ζούν σχεδόν 3.000.000 και το ότι οι πρόσφυγες ζουν στην Τουρκία του Ερντογάν καλύτερα απ’ ό,τι στην χώρα μου είναι ντροπή. Κυρίως για την Ελλάδα μου. Ντρέπομαι ως Ελληνίδα.»</p>
      <p>Αυτά έγραψε στην «Bild», η κ. Λιάνα Σπυροπούλου! Τα συμπεράσματα είναι δικά σας…</p>
      <h3>Σχετικά</h3>
    </article>
  </body>
</html>