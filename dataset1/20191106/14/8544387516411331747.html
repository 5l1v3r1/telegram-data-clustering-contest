<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/eksodos-athens-12-events-pou-aksizei-na-deis-07-11-14-11/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T14:30:43+00:00"/>
    <meta property="og:title" content="Έξοδος στην Αθήνα: 12 events που αξίζει να δεις (07/11 – 14/11)"/>
    <meta property="og:description" content="✔Toxic Rabbits + Echo Basement @ Six dogs"/>
  </head>
  <body>
    <article>
      <h1>Έξοδος στην Αθήνα: 12 events που αξίζει να δεις (07/11 – 14/11)</h1>
      <h2>Οι προτάσεις του neolaia.gr για πάρτι, lives, θέατρο &amp; σινεμά!</h2>
      <address><time datetime="2019-11-06T14:30:43+00:00">06 Nov 2019, 14:30</time> by <a rel="author">neolaia.gr Team</a></address>
      <h3>PARTIES🎈🤸‍♀️</h3>
      <figure>
        <img src="https://neolaia.gr/wp-content/uploads/2019/11/bucket.jpg"/>
      </figure>
      <p>
        <b>✔Toxic Rabbits + Echo Basement @ Six dogs</b>
      </p>
      <figure>
        <img src="https://neolaia.gr/wp-content/uploads/2019/11/toxic-rabbits.png"/>
      </figure>
      <p>
        <b>Facebook Photo</b>
      </p>
      <p>Την <b>Πέμπτη 7 Νοεμβρίου,</b> οι <b>Toxic Rabbits</b> θα παρουσιάσουν το <b>City of Dead Lights</b>, το ντεμπούτο άλμπουμ του post punk κουαρτέτου της Αθήνας.</p>
      <p>Το City of Dead Lights, είναι ένα χαστούκι στον σύγχρονο αστικό κομφορμισμό μέσα από τις punk μελωδίες και τους υπαρξιακούς στίχους της ευγενικής τραγουδίστριας Δανάης Κασίμη. Το άλμπουμ, αποτελούμενο από 10 κομμάτια, με το «Vertigo» να είναι το πρώτο single, κυκλοφορεί από τις 3 Μαΐου σε CD και ψηφιακή και περιορισμένη έκδοση βινυλίου από την sound effect records.</p>
      <p>Οι <b>Echo Basement</b> είναι ένα post-rock, progressive, post-metal συγκρότημα με έδρα την Αθήνα. Ατμοσφαιρικά και ρυθμικά κομμάτια, μελωδικά, αργόσυρτα ορχηστρικά σημεία, αλλά και ξεσπάσματα σε έναν πειραματισμό που ακόμα συνεχίζεται. Το 2011 είχαν κυκλοφορήσει αυτόνομα το πρώτο τους ΕΡ με τον ομώνυμο τίτλο «Stop Rewind Play», ενώ το 2016 κυκλοφόρησαν το πρώτο τους full-length album με τον τίτλο «Placid».</p>
      <p>Το 2019 κυκλοφόρησε το δεύτερο album τους «Νο Form Of Human Government» από τη Rudu Records.</p>
      <p>
        <b>07/11, 6 d.o.g.s, Αβραμιώτου 6 – 8, Μοναστηράκι, 21:00, Eίσοδος: 5 ευρώ.</b>
      </p>
      <p>
        <b>✔Midnight City 2: Clock DVA, Body of Light, Blakaut &amp; more @ Τemple Athens </b>
      </p>
      <figure>
        <img src="https://neolaia.gr/wp-content/uploads/2019/10/%CF%86%CE%B2.png"/>
      </figure>
      <p>
        <b>Facebook Photo</b>
      </p>
      <p>Το δεύτερο <b>Midnight City</b> έρχονται να κυριαρχήσουν οι θρυλικοί <b>Clock DVA</b> το<b> Σάββατο 9 Νοεμβρίου 2019</b> κι αυτό να ενδυθεί αναλόγως πλαισιώνοντας τους μ’ ένα πολύ ιδιαίτερο lineup για ακόμα μία μοναδική νύχτα.</p>
      <p>Το Midnight Cit είναι μια ιδιαίτερη σειρά από ενιαίες νύχτες. Σκοτάδια και φώτα της πόλης, ήχοι βημάτων και ήχοι μηχανών, φωνές, σιωπές κι απόηχοι. Σε μια ηλεκτρισμένη πόλη, αφού σημάνουν τα μεσάνυχτα.</p>
      <p>Οι<b> Clock DVA</b> παίζουν στο Temple Athens μαζί με τους: <b>Body of Light, Blakaut και Kymatropika.</b></p>
      <p><b>Dj sets</b> από τους: <b>Roman &amp; Sarantis, Unhuman, Dj Stealth, Doctor Xou. </b></p>
      <p>
        <b>9/11, Midnight City, Temple Athens, Ιάκχου 17, Γκάζι, Αθήνα, Πόρτες 21:00, Προπώληση: 20€, Ταμείο: 22€, 8€ (club event – after 01:00).</b>
      </p>
      <p>
        <b>✔Blend Mishkin @ Rudu Bar</b>
      </p>
      <figure>
        <img src="https://neolaia.gr/wp-content/uploads/2019/11/rudu.png"/>
      </figure>
      <p>
        <b>Facebook photo</b>
      </p>
      <p>Την <b>Παρασκευή 8 Νοεμβρίου</b>, τα decks του <b>Rudu Bar </b>πλημμυρίζουν απ’ τους dub και rootsreggae ήχους του «μετρ» στο είδος, <b>BLEND MISHKIN.</b></p>
      <p>Μουσικός, παραγωγός και DJ, ο <b>Blend Mishkin</b> είναι ιδρυτικό μέλος της δισκογραφικής Cast-a-blast που δημιουργήθηκε στην Αθήνα το 2006 και συνδημιουργός του Jamaican Bass Movement (2013).</p>
      <p>Τον Ιούλιο του 2015, κυκλοφόρησε το 9ο προσωπικό του άλμπουμ με τίτλο «Survival of the fittest», μέσω της Nice Up! Records (UK) με συμμέτοχες καλλιτεχνών από την παγκόσμια reggae και dancehall σκηνή, όπως ο Gappy Ranks, ο Exco Levi και ο Skarra Mucci.</p>
      <p>Τα ζωντανά sets του <b>Blend Mishkin</b> έχουν ως βασικά συστατικά τη Reggae, το Dancehall, το Hip-Hop, το Jungle και την Bass κουλτούρα, ενώ εκείνος έχει εμφανιστεί σε δεκάδες bars και clubs στην Ελλάδα και στο εξωτερικό.</p>
      <p>
        <b>8/11, Blend Mishkin, Rudu Bar, Ευάδνης 1, Πετράλωνα, Ώρα: 22:00.</b>
      </p>
      <p>
        <b>✔Κ. Βήτα Live @ Six dogs</b>
      </p>
      <figure>
        <img src="https://neolaia.gr/wp-content/uploads/2019/11/%CE%B2%CE%B7%CF%84%CE%B1.png"/>
      </figure>
      <p>
        <b>Facebook Photo</b>
      </p>
      <p>O <b>Κωνσταντίνος Βήτα</b> επιστρέφει στο αγαπημένο του <b>six d.o.g.s</b> για δύο Παρασκευιάτικες συναυλίες στις <b>8 &amp; 15 Νοεμβρίου</b>, βρίσκοντας την ευκαιρία να παρουσιάσει μουσική από το νέο του ep <a href="https://www.youtube.com/watch?v=bsJtC2eTes0"><b>«Περίεργη Ώρα»</b></a>, αλλά και τραγούδια, ποιήματα και πρόζες από όλη την δισκογραφική του πορεία.</p>
      <p>Η επιστροφή του δεν είναι τυχαία, καθώς το six d.o.g.s αποτελεί έναν χώρο που ταίριαξε πολύ με την «αστική αφήγηση» του Κ. Βήτα, με τις ηλεκτρονικές του περιπλανήσεις, την θραυσματική σκοτεινιά και την διαυγή του ευαισθησία.</p>
      <p>
        <b>08 &amp; 15/11, Κ. Βήτα Live, 6 d.o.g.s, Αβραμιώτου 6 – 8, Μοναστηράκι, Ώρα: 21:00, Εισιτήρια: 12 ευρώ Προπώληση, 14 ευρώ Πόρτα.</b>
      </p>
      <p>
        <b>✔Slam! @ Six Dogs</b>
      </p>
      <figure>
        <img src="https://neolaia.gr/wp-content/uploads/2019/11/%CF%83%CE%B9%CE%BE.png"/>
      </figure>
      <p>
        <b>Facebook Photo</b>
      </p>
      <p>Το <b>Slam!</b> επιστρέφει στο Gig Space του <b>six d.o.g.s,</b> παρουσιάζοντας την τέταρτη έκδοση του! Με τη γνωστή πια queer αισθητική, inclusive διάθεση, ερωτικό mood και house, acid, electro και dirty disco μουσική προσκαλεί την underground κοινότητα της πόλης σε ένα party γεμάτο χορό, ιδρώτα και ελευθερία έκφρασης.</p>
      <p>Το line up περιλαμβάνει τους <b>Slam! residents ClubKid (Danceteria, six d.o.g.s, Crust)</b> και <b>Fro (BLNK project, Cosmonauts),</b> αλλά και τον <b>Sp Ps (Kissing Strangers)</b>, έναν από τους πιο αγαπημένους DJs της πόλης. Το special hosting της βραδιάς αναλαμβάνουν οι <b>Les Salopes.</b></p>
      <p>
        <b>09/11, 6 d.o.g.s, Αβραμιώτου 6 – 8, Μοναστηράκι, Ώρα: 24:00, Είσοδος: 5 ευρώ.</b>
      </p>
      <h3>Mουσικό Stand up💭</h3>
      <p>
        <b>✔Γιάννης Νιάρρος – «Life Before Grammy’s» @ Γυάλινο Μουσικό Θέατρο</b>
      </p>
      <figure>
        <img src="https://neolaia.gr/wp-content/uploads/2019/10/unnamed-2019-10-08T102906.734.jpg"/>
      </figure>
      <p>Mετά τις συνεχείς ερμηνευτικές του διακρίσεις στο θέατρο, αλλά και στον κινηματογράφο («Στέλλα Κοιμήσου» – «Ποιος σκότωσε τον σκύλο τα μεσάνυχτα» – «Ορέστεια» – «Νοτιάς»), o βραβευμένος ηθοποιός <b>Γιάννης Νιάρρος</b>, αφήνει για λίγο το θεατρικό σανίδι για να αποκαλύψει στο κοινό και την πολυτάλαντη μουσική του διάσταση.</p>
      <p>Από τη <b>Δευτέρα 4 Νοεμβρίου και κάθε Δευτέρα, </b>o Γιάννης Νιάρρος στήνει με τους συνεργάτες του ένα πρωτότυπο<b> Stand-up comedy μετά μουσικής </b>και ανεβαίνει στην σκηνή του Upstage στο Γυάλινο Μουσικό Θέατρο για να παρουσιάσει ένα απρόβλεπτο, μουσικοθεατρικό one-man show, το <b>«Life Βefore Grammy’s».</b></p>
      <p>Ο ηθοποιός – μουσικός αφηγείται την σχέση του με την τέχνη, την μουσική και τον έρωτα, χτίζοντας μιαν ανεπανάληπτη περσόνα. Έναν εκκεντρικό, ψωνισμένο, ευαίσθητο και ξεκαρδιστικό μουσικό, στην αναζήτηση της μουσικής του ταυτότητας. Σ’ αυτό το μουσικό του ταξίδι στα διάφορα μουσικά στυλ (blues, rock, funk, pop, disco, jazz, hip-hop, trap,ελληνικά) και στα θεατρικά νούμερα, θα τον συνοδεύουν κάθε Δευτέρα δύο special guests από τον χώρο της μουσικής και του θεάτρου.</p>
      <p>Θέατρο, μουσική και stand-up comedy σ΄ένα αξέχαστο βράδυ στο Γυάλινο UpStage.</p>
      <p>
        <b>21:30, ΓΥΑΛΙΝΟ ΜΟΥΣΙΚΟ ΘΕΑΤΡΟ, Συγγρού 143, Νέα Σμύρνη τηλ.: 210 9315 600, www.gialino.gr, Τιμές: Εισιτήριο εισόδου 8€ (δεν περιλαμβάνεται κατανάλωση), 7 ευρώ με μπύρα ή κρασί στο bar, 8 ευρώ ποτό στο bar, 8 ευρώ μπύρα ή κρασί σε τραπέζι, 10 ευρώ ποτό σε τραπέζι, 30 ευρώ φιάλη κρασί | 2 άτομα, 60 ευρώ φιάλη ποτού | 4 άτομα, Προπώληση εισιτηρίων: δίκτυο viva.gr, ηλεκτρονικά στο www.viva.gr, τηλεφωνικά στο 11876.</b>
      </p>
      <p>
        <b>✔ Τσολιάς εν δε Τσόλια Μπαντ! – «Πίτσες Μπλε», Αποστόλης Μπαρμπαγιάννης @ Σταυρός του Νότου</b>
      </p>
      <figure>
        <img src="https://neolaia.gr/wp-content/uploads/2019/11/unnamed-2019-11-04T204714.591-429x600.jpg"/>
      </figure>
      <p>Ο <b>Αποστόλης Μπαρμπαγιάννης</b> έρχεται στον <b>Σταυρό του Νότου Plus,</b> από το <b>Σάββατο 9 Νοεμβρίου,</b> για έξι μόνο παραστάσεις και παρουσιάζει την <b>Kομέντια Eρουντίτα: «Πίτσες Μπλε».</b></p>
      <p>Ο punk φουστανελάς, επιστρέφει στην κανονικότητα κραδαίνοντας την πίτσα στο χέρι, κερνάει ανάπτυξη με φόρους και πηγαίνει κάθε Σάββατο βράδυ με άλλον άντρα, ενώπιον των οργάνων καταστολής και λογοκρισίας. Έτσι λοιπόν, θα υποδέχεται στη σκηνή κάθε εβδομάδα έναν άντρα τραγουδιστή έτοιμο για όλα!</p>
      <p>Μια μουσικό-σατιρική παράσταση λοξού πολιτικού λόγου &amp; σατιρικού τραγουδιού.</p>
      <p>Ένας επιθεωρησιακός αθυρόστομος μονόλογος μπλεγμένος με μουσικές, φάρσες και βίντεο με πρωταγωνιστή τον δημοσιογράφο-ΜΑΤ, <b>Μπαλούρδο.</b> Ένα πολυθέαμα φτιαγμένο με αγνά υλικά από την μητέρα στύση.</p>
      <p>
        <b>Μαζί του στο κόνσεπτ «Κάθε βράδυ με άλλον»:</b>
      </p>
      <p>
        <b>Σάββατο 9/11 : Γιώργος Παπαγεωργίου (Polkar)</b>
      </p>
      <p>
        <b>Σάββατο 16/11 : Δημήτρης Μεντζέλος</b>
      </p>
      <p>
        <b>Σάββατο 23/11 : Φοίβος Δεληβοριάς</b>
      </p>
      <p>
        <b>Σάββατο 30/11 : Κώστας Θωμαΐδης</b>
      </p>
      <p>
        <b>Σάββατο 7/12 : Μίλτος Πασχαλίδης</b>
      </p>
      <p>
        <b>Σάββατο 14/12 : Πάνος Μουζουράκης</b>
      </p>
      <p>
        <b>Aπό το Σάββαυο 09/11 και για 6 Σάββατα, Σταυρός του Νότου Plus, Φραντζή και Θαρύπου 37, Νέος Κόσμος, Ώρα: 22:30, Είσοδος με ποτό: 15€ Μπύρα ή κρασί, </b>
        <b>ΕΙΣΙΤΗΡΙΑ: </b>
        <b>210 9226975, </b>
        <b>viva.gr.</b>
      </p>
      <h3>LIVES🎤</h3>
      <p>
        <b>✔ Χατζηφραγκέτα Live @ Κεντρική Σκηνή του Σταυρού του Νότου</b>
      </p>
      <figure>
        <img src="https://neolaia.gr/wp-content/uploads/2019/10/unnamed-2019-09-30T173815.126-640x427-640x427.jpg"/>
      </figure>
      <p>
        <b>Χατζηφραγκέτα band</b>
      </p>
      <p>Μετά από δύο χρόνια απουσίας, οι θρυλικοί <b>Χατζηφραγκέτα</b> επανέρχονται σε μια full band σύνθεση στην κεντρική σκηνή του Σταυρού του Νότου για να γεμίσουν τις Πέμπτες του Νοέμβρη μας <b>(7, 14, 21 και 28 του μήνα</b>).</p>
      <p>Ο <b>Πάνος Φραγκιαδάκης, Βαγγέλης Χατζηγιάννης, Βασίλης Τσιγκρής και Γιώργος Χριστοδούλου</b> επιστρέφουν με μια ΕΠΙΣΤΡΟΦΗ – ΚΑΤΑΣΤΡΟΦΗ για να μας παρουσιάσουν, με τον δικό τους μοναδικό και αυθεντικό τρόπο, παλιά και νέα του τραγούδια.</p>
      <p>
        <b>Πέμπτες, 7-14-21 &amp; 28 Νοέμβρη, 22:00, Σταυρός του Νότου – Κεντρική Σκηνή, Φραντζή και Θαρύπου 37, Νέος Κόσμος, είσοδος: 12 με μπύρα ή κρασί</b>
      </p>
      <p>
        <b>✔Active Member @ Piraeus 117 Academy</b>
      </p>
      <figure>
        <img src="https://neolaia.gr/wp-content/uploads/2019/10/activ-mebe.jpg"/>
      </figure>
      <p>
        <b>Active Member</b>
      </p>
      <p>To <b>Σάββατο</b> στις<b> 9 Νοεμβρίου</b> στο<b> Piraeus 117 Academy</b>, οι <b>Active Member</b> θα μεταφέρουν on stage όλη τη δημιουργικότητα που υπάρχει στις πρόβες!</p>
      <p>Οι <b>Active Member </b>βρίσκονται στην ενεργό δράση 27 χρόνια. Είτε με την δύναμη του ονόματός τους, ως ενεργά μέλη, είτε με διάφορα μουσικά και άλλα project, o <b>B.D.Foxmoor</b> – ιθύνων νους – και η <b>Sadahzinia</b> έχουν βρει έναν δικό τους τρόπο να ερμηνεύουν το γίγνεσθαι, το πως μεταβάλλονται τα πράγματα και οι καταστάσεις σε ένα κόσμο παλλόμενο ή και βουβό. Δεκάδες album, περισσότερα από 1500 τραγούδια, ζωή μετρημένη με ρίμες και λέξεις.</p>
      <p>Κατάθεση ψυχής αυτοί οι στίχοι με το ζωντανό μελωδικό υπόβαθρο. Ξυπνά μοναδικά συναισθήματα. Τα τραγούδια ακουμπούν και ψιθυρίζουν την ουσία που φτιάχτηκαν κάποτε. Οι γενιές συναντώνται με έναν κοινό κώδικα και βρίσκουν στέρεο πέρασμα για τη συνέχεια μέσα από τη μουσική και τα λόγια του γκρουπ.</p>
      <p>
        <b>9/11, PIRAEUS 117 ACADEMY, Πειραιώς 117, Αθήνα, Πρόσβαση: Στάση Μετρό Κεραμεικός, Τιμές προπώλησης:  A’ Φάση Προπώλησης: Στα φυσικά σημεία: 8 ευρώ Online Τιμή: 8,80 ευρώ, Β’ Φάση Προπώλησης: Στα φυσικά σημεία: 10 ευρώ, Online Τιμή: 11 ευρώ, Ταμείο: 12 ευρώ.</b>
      </p>
      <h3>ΘΕΑΤΡΟ 🎬</h3>
      <p>
        <b>✔ </b>
        <b>«Δείπνο Ηλιθίων» @ Θέατρο Κάππα</b>
      </p>
      <figure>
        <img src="https://neolaia.gr/wp-content/uploads/2019/11/2-photo-1-640x427-640x427.jpg"/>
      </figure>
      <p>H sold out παράσταση των τριών τελευταίων ετών, συνεχίζεται για τέταρτη χρονιά στο Θέατρο Κάππα. Η πολυβραβευμένη κωμωδία του Φρανσίς Βεμπέρ, που έχουν λατρέψει κοινό και κριτικοί, ανοίγει αυλαία στις <b>3 Οκτωβρίου.</b></p>
      <p>
        <b>H υπόθεση:</b>
      </p>
      <p>Ο Πιερ Μπροσάν (Πυγμαλίων Δαδακαρίδης), πλούσιος μεγαλοεκδότης στο Παρίσι, οργανώνει κάθε εβδομάδα με τους πλούσιους φίλους του ένα… ιδιότυπο δείπνο: Καθένας βρίσκει έναν «ηλίθιο», τον καλεί στο δείπνο, τρώνε, πίνουν, διασκεδάζουν, γελούν εις βάρος των ανυποψίαστων καλεσμένων τους και στο τέλος, αυτός που έχει φέρει τον πιο τέλειο «ηλίθιο», στέφεται νικητής!</p>
      <figure>
        <img src="https://neolaia.gr/wp-content/uploads/2019/09/4-photo.jpg"/>
      </figure>
      <p>Ο Φρανσουά Πινιόν (Σπύρος Παπαδόπουλος), ένας αθώος, αφελής, καλοπροαίρετος άνθρωπος, είναι ο πολλά υποσχόμενος «ηλίθιος» του Πιερ γι’ αυτήν την εβδομάδα. Τον καλεί στον σπίτι του για να γνωριστούν και εν συνεχεία να πάνε στο δείπνο. Κι εδώ αρχίζει μία σειρά από ανατροπές, όπου διαλύονται τα πάντα. Ο Πινιόν με την αφέλεια και την αθωότητά του, προκαλεί απανωτούς σεισμούς. Μέσα σε λίγη ώρα, ο άτρωτος “man of the year”, Πιερ, αποδομείται και γίνεται αξιοθρήνητος ανθρωπάκος.</p>
      <p>Τελικά, ποιος απ’ τους δύο είναι ο ηλίθιος; Ο ευρών αμειφθήσεται!</p>
      <p>
        <b>Ημέρες και ώρες παραστάσεων:</b>
      </p>
      <p><b>Τετάρτη</b> 19:00 (λαϊκή απογευματινή), <b>Πέμπτη </b>21:00, <b>Παρασκευή</b> 21:00, <b>Σάββατο</b> 18:00 και 21:00, <b>Κυριακή</b> 18:00 και 21:00</p>
      <p><b>Τιμές εισιτηρίων: </b>Τετάρτη 15€, Πέμπτη 18€, Παρασκευή 18 €, Σάββατο απόγευμα 18€, Σάββατο βράδυ 20€, Κυριακή απόγευμα 18€, Κυριακή βράδυ 20€, Φοιτητικό 12€ , ΑΜΕΑ – Ανεργίας – Παιδικό – Θέσεις Περιορισμένης Ορατότητας 10€</p>
      <p>
        <b>ΘΕΑΤΡΟ ΚΑΠΠΑ </b>
        <b>Κυψελης 2, Κυψελη</b>
      </p>
      <p>
        <b>✔Γκάντι – Η δύναμη της ψυχής @ Πολυχώρος Πολιτισμού «ΔΙΕΛΕΥΣΙΣ»</b>
      </p>
      <figure>
        <img src="https://neolaia.gr/wp-content/uploads/2019/11/GIANNHS_LABROPOULOS.jpg"/>
      </figure>
      <p>Ένας εκπληκτικός μονόλογος, βασισμένος στα γεγονότα που σημάδεψαν τη ζωή του μεγάλου πολιτικού και πνευματικού ηγέτη, <b>Μαχάτμα Γκάντι</b>, μέσα από τα οποία διαφαίνονται οι βασικές αρχές της διδασκαλίας του.</p>
      <p>Σε σκηνοθεσία και δραματουργική προσαρμογή της Χρυσάνθης Κορνηλίου, το θεατρικό <b>«</b><b>Γκάντι – Η δύναμη της ψυχής» </b>αποτελεί την αφήγηση εκείνων των περιστατικών που καθόρισαν τη ζωή του σπουδαίου Ινδού στοχαστή και δασκάλου.</p>
      <p><b>Σκηνοθεσία:</b> Χρυσάνθη Κορνηλίου</p>
      <p><b>Ερμηνεία:</b> Γιάννης Λαμπρόπουλος</p>
      <p>
        <b>Από 20/10 έως 26/01, Κυριακή και Τρίτη, Ώρα: 20:30, ΠΟΛΥΧΩΡΟΣ ΠΟΛΙΤΙΣΜΟΥ «ΔΙΕΛΕΥΣΙΣ», Λέσβου 15 &amp; Πόρου, Κυψέλη, 210 8613739, Είσοδος: 10-12 ευρώ.</b>
      </p>
      <h3>Σινεμά📽</h3>
      <p>
        <b>✔ «Η Δύναμη της Αλήθειας» του Σεργκέι Λοζνίτσα</b>
      </p>
      <figure>
        <iframe src="https://www.youtube.com/embed/rCXqJP8Ols4" width="1195" height="672" data-service="Youtube" scrolling="no"/>
      </figure>
      <p>Στην ταινία<b> «Η Δύναμη της Αλήθειας»</b>, ο Ουκρανός σκηνοθέτης, <b>Σεργκέι Λόζνιτσα (Sergei Loznitsa</b>), σκιαγραφεί τις δύο όψεις της σύγχρονης Ουκρανίας:</p>
      <p>Το Ντόνμπας είναι μια περιοχή στην Ανατολική Ουκρανία, όπου ο τακτικός στρατός και οι εθελοντές μάχονται τις αυτονομιστικές συμμορίες, οι οποίες υποστηρίζονται από τη Ρωσία του Βλ. Πούτιν. Η ταινία προβάλλει εικόνες από το μέτωπο και την καθημερινή ζωή των πολιτών στην περιοχή Ντονμπάς, αποτυπώνοντας το πορτραίτο μιας εμπόλεμης ζώνης την ώρα που οι άμαχοι προσπαθούν να βρουν τρόπο να συνεχιστεί η ζωή.</p>
      <p><b>Σκηνοθεσία:</b> Σεργκέι Λοζνίτσα</p>
      <p><b>Πρωταγωνιστούν:</b> Ταμάρα Γιατσένκο, Ιρίνα Ζαγιαρμιούκ, Γκριγκόρι Μασλιούκ</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/06/eksodos-athens-12-events-pou-aksizei-na-deis-07-11-14-11/"/>
        <a href="https://neolaia.gr/neo/live-paw-volta"/>
        <a href="https://neolaia.gr/2019/10/25/eisai-foititis-anakalipse-ti-einai-auto-pou-hriazese-perisotero/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/10/17/i-anazitisi-idiaiterou-mathimatos-mporei-na-krivei-idieteres-ekplikseis/"/>
        <a href="https://neolaia.gr/2019/06/24/o-kostas-sloukas-mila-sto-neolaiagr-gia-to-kostas-sloukas-summer-camp/"/>
        <a href="https://neolaia.gr/neo/synedeykseis"/>
        <a href="https://neolaia.gr/2019/04/25/80s-90s-00s-snacks/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>