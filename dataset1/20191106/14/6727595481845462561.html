<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/subrahmanyan-swamy-asks-shiv-sena-bjp-to-come-together-for-hindutva-878.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T14:23:00+00:00"/>
    <meta property="og:title" content="ബി.ജെ.പിയെ കുറിച്ചുള്ള ശിവസേനയുടെ പരാതി ശരിയാണ്; പക്ഷേ ഹിന്ദുത്വത്തിന് വേണ്ടി നിങ്ങള്‍ ഒരുമിക്കണം; അഭ്യര്‍ത്ഥിച്ച് സുബ്രഹ്മണ്യന്‍ സ്വാമി"/>
    <meta property="og:description" content="Shivsena Subramanyan Swami India ന്യൂദല്‍ഹി: മഹാരാഷ്ട്രയിലെ രാഷ്ട്രീയപ്രതിസന്ധി എത്രയും പെട്ടെന്ന് അവസാനിപ്പിക്കണമെന്ന് ആവശ്യപ്പെട്ട് ബി.ജെ.പി നേതാവും രാജ്യസഭാ അംഗവുമായ സ"/>
  </head>
  <body>
    <article>
      <h1>ബി.ജെ.പിയെ കുറിച്ചുള്ള ശിവസേനയുടെ പരാതി ശരിയാണ്; പക്ഷേ ഹിന്ദുത്വത്തിന് വേണ്ടി നിങ്ങള്‍ ഒരുമിക്കണം; അഭ്യര്‍ത്ഥിച്ച് സുബ്രഹ്മണ്യന്‍ സ്വാമി</h1>
      <address><time datetime="2019-11-06T14:23:00+00:00">06 Nov 2019, 14:23</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയിലെ രാഷ്ട്രീയപ്രതിസന്ധി എത്രയും പെട്ടെന്ന് അവസാനിപ്പിക്കണമെന്ന് ആവശ്യപ്പെട്ട് ബി.ജെ.പി നേതാവും രാജ്യസഭാ അംഗവുമായ സുബ്രഹ്മണ്യന്‍ സ്വാമി.</p>
      <p>ബി.ജെ.പിക്കെതിരെ ശിവസേന ഉന്നയിക്കുന്ന പരാതികള്‍ യാഥാര്‍ത്ഥ്യമാണെന്ന് സമ്മതിക്കുന്നെന്നും എന്നാല്‍ ഹിന്ദുത്വ എന്ന വലിയ ലക്ഷ്യം നേടാനായി ഇരുപാര്‍ട്ടികളും ഒന്നിച്ച് പ്രവര്‍ത്തിക്കേണ്ടതുണ്ടെന്നും സുബ്രഹ്മണ്യന്‍ സ്വാമി പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>” മഹാരാഷ്ട്രയില്‍ ബി.ജെ.പിയുമായി ചേര്‍ന്ന് സര്‍ക്കാരുണ്ടാക്കാന്‍ ഒരു മാര്‍ഗം കണ്ടെത്തണമെന്ന് ഞാന്‍ ശിവസേനയോട് അഭ്യര്‍ത്ഥിക്കുകയാണ്. ബി.ജെ.പിയും ശിവസേനയും ഒരേമനസോടെ യോജിച്ച് പ്രവര്‍ത്തിക്കേണ്ടതുണ്ട്” എന്നായിരുന്നു താക്കറെ കുടുംബത്തിന്റെ സുഹൃത്തു കൂടിയായ സുബ്രഹ്മണ്യന്‍ സ്വാമി പറഞ്ഞത്.</p>
      <related>
        <a href="https://www.doolnews.com/what-stops-sharad-pawar-sonia-gandhi-from-supporting-shiv-sena-255.html?utm_source=doolnews&amp;utm_medium=related"/>
      </related>
      <p>ബി.ജെ.പി നേതൃത്വത്തെക്കുറിച്ച് ശിവസേനയ്ക്ക് പരാതികളുണ്ടെന്നത് ശരിയാണ്. എന്നാല്‍ ഹിന്ദുത്വ ഐക്യത്തിന് വേണ്ടി നമ്മള്‍ ക്ഷമ കാണിക്കണം. അതുകൊണ്ട് ഗുണം മാത്രമേ ഉണ്ടാവുകയുള്ളൂവെന്നും സുബ്രഹ്മണ്യന്‍ സ്വാമി പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തെരഞ്ഞെടുപ്പ് ഫലം വന്ന് 12 ദിവസങ്ങള്‍ക്ക് ശേഷവും മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ബി.ജെ.പി- ശിവസേനാ സഖ്യത്തിനായിട്ടില്ല. ബി.ജെ.പിയെ കൂടെക്കൂട്ടിയും അല്ലാതെയും സര്‍ക്കാര്‍ രൂപീകരണത്തിന് ശിവസേന തയ്യാറാണ്. എന്നാല്‍ മറുപക്ഷത്തുള്ള എന്‍.സി.പി- കോണ്‍ഗ്രസ് സഖ്യം ശിവസേനയുമായി അടുക്കാന്‍ തയ്യാറല്ല. തങ്ങള്‍ പ്രതിപക്ഷത്തിരിക്കുമെന്നും ബി.ജെ.പിയും ശിവസേനയും സര്‍ക്കാരുണ്ടാക്കണമെന്നും ശരദ് പവാറും വ്യക്തമാക്കിക്കഴിഞ്ഞു.</p>
      <figure>
        <iframe src="https://www.youtube.com/embed/6AVnLV7-0cc" width="500" height="281" data-service="Youtube" scrolling="no"/>
      </figure>
    </article>
  </body>
</html>