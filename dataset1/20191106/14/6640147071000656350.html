<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/bond-25-daniel-craig-difende-la-sceneggiatura-di-phoebe-waller-bridges/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T14:18:00+00:00"/>
    <meta property="og:title" content="Bond 25: Daniel Craig difende la sceneggiatura di Phoebe Waller-Bridges"/>
    <meta property="og:description" content="Daniel Craig si infuria con una giornalista per difendere il lavoro autoriale di Phoebe Waller-Bridges"/>
  </head>
  <body>
    <article>
      <h1>Bond 25: Daniel Craig difende la sceneggiatura di Phoebe Waller-Bridges</h1>
      <address><time datetime="2019-11-06T14:18:00+00:00">06 Nov 2019, 14:18</time> by <a rel="author">Mariagrazia Veccaro</a></address>
      <p><b>Daniel Craig</b>, in una recente intervista al<a href="https://www.thetimes.co.uk/magazine/culture/daniel-craig-interview-the-james-bond-actor-on-his-new-comedy-knives-out-phoebe-waller-bridge-the-problem-with-social-media-and-why-hes-not-grumpy-tzh6h538m?wgu=270525_54264_15729109776859_4299b2a85b&amp;wgexpiry=1580686977&amp;utm_source=planit&amp;utm_medium=affiliate&amp;utm_content=22278&amp;wgu=270525_54264_15729682607278_a35d458eb2&amp;wgexpiry=1580744260&amp;utm_source=planit&amp;utm_medium=affiliate&amp;utm_content=22278"> Sunday Times</a>, ha difeso strenuamente <b>Phoebe Waller-Bridges</b> dopo che la giornalista gli ha chiesto se per caso la sceneggiatrice (e regina indiscussa degli Emmy 2019) non fosse stata ingaggiata per <a href="https://www.tomshw.it/culturapop/rivelato-il-cast-del-nuovo-film-di-007-bond-25/"><b>No Time To Die</b></a><b>, il 25° film di James Bond</b>, solamente per rendere il franchise più inclusivo.</p>
      <blockquote>
        <i>Guarda, stiamo parlando del sesso di Phoebe e questo è fottutamente ridicolo! Lei è una grande sceneggiatrice. Perché Phoebe non dovrebbe scrivere Bond? So cosa stai cercando di fare, ma è sbagliato. È assolutamente sbagliato.</i>
      </blockquote>
      <p>La domanda ha così indispettito l’attore inglese, volto cinematografico di James Bond dal 2006, da aver continuato:</p>
      <blockquote><i> Lei è una grande scrittrice, una delle migliori autrici inglesi nei paraggi. Ho chiesto, ‘Possiamo averla nel film?’ Ecco perché è stata chiamata. È<b> </b>semplicemente geniale. La seguo fin dal primo “<a href="https://www.tomshw.it/culturapop/fleabag-phoebe-waller-bridge-parla-del-futuro-della-serie/">Fleabag</a>“, poi ho visto ciò che ha fatto con “Killing Eve” e volevo la sua voce. È unica, siamo privilegiati ad averla con noi</i>.</blockquote>
      <p>Dello stesso parere di Craig, sono <b>i produttori</b> del 25° film di James Bond che, impressionati dalla bravura della sceneggiatrice, vorrebbero <b>già ingaggiarla anche per il 26° episodio</b> della saga:</p>
      <blockquote>
        <i>Il contributo di Phoebe è stato eccezionale, molto più grande di quanto ci aspettassimo. (…) All’inizio nessuno sapeva cosa sarebbe successo, ma ora siamo tutti felici. Sarà un gran legame.</i>
      </blockquote>
      <figure>
        <img src="https://www.tomshw.it/images/images/2019/11/bond-60859.768x432.jpg"/>
      </figure>
      <p>La Waller-Bridges, contattata per rivelare se la nuova sceneggiatura di James Bond sarà influenzata o meno dal suo <b>humour femminista</b>, ha risposto:</p>
      <blockquote>
        <i>Si è parlato a lungo della natura di questo franchise per il modo in cui James Bond tratta le donne. Credo che siano stronzate, credo che sia una saga importante e che crescerà ancora. Deve solo evolversi, la cosa importante è che questo film tratti le donne in modo appropriato. Lui non lo deve fare, deve rimanere fedele al suo personaggio. (…) Sull’umorismo femminista…vedremo, vedremo come posso intrufolarmi…</i>
      </blockquote>
      <p>L’attrice e sceneggiatrice ha inoltre ammesso di essere stata sempre affascinata dalla<b> vita fantasiosa di James Bond</b>,così simile a quella di Villanelle, personaggio ideato dalla stessa per la sua serie tv <i>Killing Eve</i>, anche se:</p>
      <blockquote>
        <i>Quella di Bond è una vita che nessuno di noi vorrebbe mai, ad essere onesti. Non vogliamo andare a mettere un proiettile nella testa di qualcuno per dormire con la gente e avere dei Martini. È una specie di incubo fantasy.</i>
      </blockquote>
      <p>E allora per saggiare le doti creative di Phoebe Waller-Bridges non ci resta che aspettare l’uscita di <b>No Time To Die</b>, ad <b>aprile</b>.</p>
      <blockquote>Siete fan di James Bond? Per il cofanetto completo del <i>franchise, </i><a href="https://toms.it/mBvI8">cliccate qui</a><i>.</i></blockquote>
    </article>
  </body>
</html>