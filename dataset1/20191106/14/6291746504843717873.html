<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/richiamo-acqua-di-nepi/"/>
    <meta property="og:site_name" content="Il Post"/>
    <meta property="article:published_time" content="2019-11-06T14:11:29+00:00"/>
    <meta property="og:title" content="È stato richiamato un lotto di Acqua di Nepi per il rischio che sia contaminata"/>
    <meta property="og:description" content="Il ministero della Salute ha richiamato un lotto di acqua minerale Acqua di Nepi per il rischio che sia contaminata da batteri coliformi. Il lotto è costituito da bottiglie di vetro &quot;a rendere&quot; di acqua minerale effervescente naturale, con termine minimo di conservazione all'1 luglio 2021 con indicazione N9183A."/>
  </head>
  <body>
    <article>
      <h1>È stato richiamato un lotto di Acqua di Nepi per il rischio che sia contaminata</h1>
      <address>
        <time datetime="2019-11-06T14:11:29+00:00">06 Nov 2019, 14:11</time>
      </address>
      <p>Il ministero della Salute <a href="http://www.salute.gov.it/imgs/C_17_PubblicazioneRichiami_662_azione_itemAzione0_files_itemFiles0_fileAzione.pdf">ha richiamato</a> un lotto di acqua minerale Acqua di Nepi per il rischio che sia contaminata da batteri coliformi. Il lotto è costituito da bottiglie di vetro “a rendere” di acqua minerale effervescente naturale, con termine minimo di conservazione all’1 luglio 2021 con indicazione N9183A. L’Acqua di Nepi è prodotta da Acqua di Nepi SPA nello stabilimento di Nepi, nel Lazio.</p>
      <p>In un comunicato Acqua di Nepi SPA ha detto che il richiamo è stato emesso dopo che dei batteri coliformi erano stati trovati «in una unica bottiglia da un litro in vetro» e ha detto che «è da escludere che la presenza dei coliformi possa dipendere o essere ricollegata, anche indirettamente, al proprio processo di imbottigliamento, in quanto le fonti, le linee di produzione e il magazzino presso lo stabilimento sono sottoposti ad analisi giornaliere da parte dell’azienda e a controlli periodici da parte degli organi sanitari». Lo stesso giorno in cui era stata imbottigliata l’acqua in cui sono stati trovati i batteri, il 2 luglio 2019, l’ASL di Viterbo aveva fatto delle analisi che avevano escluso la presenza di contaminazione dell’acqua in corso di imbottigliamento.</p>
    </article>
  </body>
</html>