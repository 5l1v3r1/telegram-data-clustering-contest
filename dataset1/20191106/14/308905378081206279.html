<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/xiaomi-brengt-smartphones-met-samsungs-108-mp-camerasensor-33039"/>
    <meta property="og:site_name" content="Apparata"/>
    <meta property="article:published_time" content="2019-11-06T14:53:00+00:00"/>
    <meta property="og:title" content="Update: Xiaomi gaat internationaal met Samsung’s 108 MP camerasensor"/>
    <meta property="og:description" content="Krijgt de Samsung Galaxy S11 hem ook?"/>
  </head>
  <body>
    <article>
      <h1>Update: Xiaomi gaat internationaal met Samsung’s 108 MP camerasensor</h1>
      <h2>Krijgt de Samsung Galaxy S11 hem ook?</h2>
      <address><time datetime="2019-11-06T14:53:00+00:00">06 Nov 2019, 14:53</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Samsung is natuurlijk bekend van de Samsung Galaxy series. Daarnaast ontwikkelt zij ook smartphone-onderdelen voor andere smartphone-merken. Hierdoor kan de bijzondere situatie ontstaan dat Samsung een nieuwe vinding doet en dat deze niet debuteert op een Samsung Galaxy smartphone. Dit zien we deze keer gebeuren met de 108 MP camerasensor, die de Koreaanse telecomgigant ontwikkelde. De primeur is namelijk niet voor Samsung maar voor Xiaomi. Deze Chinese telecomgigant kondigde vandaag een aantal smartphones aan. Deze krijgen de primeur van de camerasensor.</p>
      <p><b>Xiaomi CC9 Pro</b><br/>Dit eerste toestel van Xiaomi, de <a href="https://www.apparata.nl/nieuws/xiaomi-bakbeest-krijgt-ook-monster-accu-mee-32978">Xiaomi CC9 Pro,</a> kunnen we redelijk kort bespreken, aangezien deze versie alleen in China verkrijgbaar zal zijn en we er gisteren al <a href="https://www.apparata.nl/nieuws/dit-kost-de-xiaomi-smartphone-met-108-megapixel-camera-33033">uitgebreider bij stil stonden</a>. Xiaomi voorziet deze midranger van een Snapdragon 730G processor met 6 GB RAM geheugen en 128 GB opslagcapaciteit. De uitgebreidere versie is voorzien van 8 GB RAM geheugen en 256 GB opslagcapaciteit en liefst 5 camera’s. Als hoofdcamera de 108 MP camera van Samsung die debuteert. Deze primeur wordt geflankeerd door een 5 MP 5x zoom telelens, 12 MP 2x zoom telelens, 20 MP groothoeklens en 2 MP macro camera. Prijs voor dit alles, ter vergelijk: zo’n 500 dollar.</p>
      <p>Daarnaast kondigde men twee smartphones voor de internationale markt aan. Het nieuwe vlaggenschip de Xiaomi Mi Note 10 en de budgetsmartphone Xiaomi Redmi 8T. Ook hiervan zetten we de specificaties op een rij.</p>
      <p><b>Xiaomi Mi Note 10</b><br/>De Xiaomi Mi Note 10 is de internationale versie van de Xiaomi CC9 Pro. Het toestel wordt, naast de bovengenoemde specificaties geleverd met een 3D gebogen AMOLED display van 6, 47 inch en ratio van 19.5:9. Ook krijgt het toestel een indrukwekkende batterij van liefst 5260 mAh, waarmee hij 2 dagen zonder oplader zou kunnen. Dankzij de 30W-snellaadtechniek is een lege Xiaomi MI Note 10 binnen een uur weer vol.</p>
      <p>Ten aanzien van de Chinese versie lijkt de <a href="https://www.coolsmartphone.com/2019/11/06/xiaomi-announce-the-mi-note-10/">macro-camera van 2 MP</a> te ontbreken. Daartegenover staat dat er wel bekend is dat de internationale versie voorzien zal zijn van een selfie-camera van liefst 32 MP. Daarbij zijn er zowel voor de voorste als achterste camera’s diverse opties toegevoegd die het fotograferen en filmen (in 4K-resolutie) makkelijker moeten maken.</p>
      <p>Hoewel <a href="https://bgr.com/2019/11/06/galaxy-s11-release-date-far-xiaomi-cc9-pro-features-a-108mp-camera/">het gerucht gaat</a> dat de 108 MP camera ook voorzien is in de Samsung Galaxy S11 is de vraag hoe relevant dit nog is. Xiaomi vraagt namelijk volgens geruchten in Europa zo’n € 549,- voor de smartphone. Samsung zal van goede huize moeten komen om dit aanbod te overtreffen nu men de primeur aan de concurrent gegund heeft. Wanneer het toestel in Nederland verkrijgbaar zal zijn en de officiële Nederlandse prijs zijn nog niet bekend.</p>
      <p><b>Xiaomi Redmi Note 8T</b><br/>Als laatste model presenteerde Xiaomi een <a href="https://www.trustedreviews.com/news/xiaomis-redmi-note-8t-might-be-the-best-value-phone-weve-ever-seen-3952608?utm_source=keystone&amp;utm_medium=keystone_core_reviews_rss&amp;utm_campaign=trusted+reviews">smartphone in het budgetsegment</a>, de Xiaomi Redmi Note 8T. Deze smartphone biedt een Full HD+ scherm van 6,3 inch en is zowel aan de voorkant als aan de achterkant voorzien van kraswerend Gorilla-glas (klasse 5). Naast de Qualcomm Snapdragon 655 processor kun je kiezen uit drie configuraties, 3GB RAM geheugen met 32GB opslagcapaciteit, 4GB RAM geheugen met 64GB opslagcapaciteit en 4GB RAM geheugen met 128GB opslagcapaciteit. Daarnaast is de smartphone voorzien van een krachtige 4000 mAz-batterij met 18W charging-techniek, NFC-mogelijkheid en UBS-C poort. Ook hier is de cameravoering opvallend uitgebreid. Aan de voorkant zie je een selfie-camera van 13 MP. De camera-opzet aan de achterkant bestaat uit een primaire lens van 48MP met groothoekmodule, 8MP groothoeklens met 120 graden bereik, een 2MP macro camera en 2MP dieptesensor. Dit alles naar verluid voor zo’n EUR 175,-.</p>
      <p>De Xiaomi Redmi Note 8T:</p>
      <figure>
        <img src="https://static.apparata.nl/images/2019/xiaomi-redmi-note-8-t.jpg"/>
      </figure>
    </article>
  </body>
</html>