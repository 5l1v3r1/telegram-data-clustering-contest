<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-2-modalita-a-tempo-leak/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T14:57:00+00:00"/>
    <meta property="og:title" content="Fortnite 2: Modalità a Tempo svelate da un leak di Epic Games"/>
    <meta property="og:description" content="Fortnite 2 si aggiornerà presto con nuove Modalità a Tempo? Secondo un leak proveniente da Epic Games stessa, sì, è proprio così."/>
  </head>
  <body>
    <article>
      <h1>Fortnite 2: Modalità a Tempo svelate da un leak di Epic Games</h1>
      <address><time datetime="2019-11-06T14:57:00+00:00">06 Nov 2019, 14:57</time> by <a rel="author">Nicola Armondi</a></address>
      <p><b>Fortnite 2</b>, o Capitolo 2 a voler essere più precisi, non ha colpito particolarmente i giocatori questa settimana. Ieri, il gioco si è aggiornato ma Epic Games ha svelato unicamente <a href="http://www.tomshw.it/videogioco/fortnite-salva-il-mondo-update/">le aggiunte per Salva il Mondo</a>. Anche se pare che <a href="http://www.tomshw.it/videogioco/fortnite-nuova-arma-multiuso/">qualcosa sia stato inserito nella Battaglia Reale</a>, gli sviluppatori sembrano restii a svelare le novità.</p>
      <p>Di norma, leaker e dataminer ci permettono di scoprire tutto ciò che è in arrivo, ma in questo caso è Epic stessa a farsi sfuggire alcune informazioni. Come potete vedere nel tweet qui sotto, il sito cinese di Fortnite 2 ha rivelato che <b>le prossime Modalità a Tempo</b> che saranno rilasciate sono “Battaglia col Cibo” e “La fuga”.</p>
      <p>https://twitter.com/ShiinaBR/status/1191742244275073024</p>
      <slideshow>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56512.768x432.jpg"/>
        </figure>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56511.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/cod-modern-warfare-dr-disrespect-critica/">COD Modern Warfare: Dr Disrespect critica con rabbia l’FPS, ecco perché</a></p>
      <p><b>Battaglia col Cibo</b> ci permette di combattere all’interno di una tra due squadre, composte da molti membri, con lo scopo di abbattere la base avversaria e, al tempo stesso, difendere la nostra. <b>La Fuga</b>, invece, ci chiede di raccogliere un prezioso gioiello a dorma di Llama e portarlo fino a uno dei furgoni sparsi per la mappa.</p>
      <p>Attualmente non ci sono informazioni ufficiali riguardo a queste MAT di Fortnite 2, ma è possibile che Epic sveli il tutto nella giornata di domani. Non ci resta altro da fare se non attendere nuove informazioni in merito. Nel frattempo diteci, voi cosa ne pensate di quanto proposto durante il Capitolo 2? <b>Il nuovo corso del battle royale di Epic Games vi convince?</b></p>
      <blockquote>Se le novità di Fortnite 2 non sono sufficienti per voi, potete acquistare un pacchetto di contenuti esclusivi disponibili su Amazon a <a href="https://toms.it/d9JQz">questo indirizzo</a>.</blockquote>
    </article>
  </body>
</html>