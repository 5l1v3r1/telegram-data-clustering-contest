<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/06/meksikanci-i-shveicarka-sa-raneni-pri-ataka-s-noj-v-iordaniia.428750"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T14:41:00+00:00"/>
    <meta property="og:title" content="Мексиканци и швейцарка са ранени при атака с нож в Йордания"/>
    <meta property="og:description" content="Нападателят е задържан, не са известни мотивите му | Dnes.bg"/>
  </head>
  <body>
    <article>
      <h1>Мексиканци и швейцарка са ранени при атака с нож в Йордания</h1>
      <h2>Нападателят е задържан, не са известни мотивите му</h2>
      <address><time datetime="2019-11-06T14:41:00+00:00">06 Nov 2019, 14:41</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Трима мексикански туристи и една швейцарка са ранени при нападение с нож в град Джераш в Северна Йордания, съобщи за Франс прес говорител на силите за сигурност.<br/><br/>Йордански екскурзовод и служител на силите за сигурност също са пострадали, докато се опитвали да спрат нападателя, каза същият източник. <br/><br/>С тях ранените при атаката стават шестима.<br/><br/>Нападателят е задържан. Какви са мотивите му за нападението засега е неясно.<br/><br/>По-рано Ройтерс съобщи за петима намушкани при атаката - три испански туристки, местен гид и охранител. Испанското външно министерство обаче опроверга информацията, че ранените туристи са испански граждани, пише БТА.<br/><br/>Джераш е популярен сред туристите археологически обект. <br/> </p>
    </article>
  </body>
</html>