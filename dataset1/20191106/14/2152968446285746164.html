<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/06/kak-zapochna-demokraciiata-u-nas-procesyt-trygnal-s-liav-krak.428748"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T14:23:00+00:00"/>
    <meta property="og:title" content="Как започна демокрацията у нас? Процесът тръгнал с ляв крак"/>
    <meta property="og:description" content="Още имало игра с миналото, а тя пречи да се види бъдещето | Dnes.bg"/>
  </head>
  <body>
    <article>
      <h1>Как започна демокрацията у нас? Процесът тръгнал с ляв крак</h1>
      <h2>Още имало игра с миналото, а тя пречи да се види бъдещето</h2>
      <address><time datetime="2019-11-06T14:23:00+00:00">06 Nov 2019, 14:23</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>На 10-ти ноември 1989 г. се състоя добре подготвен преврат. По същина това е най-голямото инжинерингово политическо събитие в новата ни история. Целта беше неефективната и трудна за поддържане икономика на социалистическия блок да бъде предоставена по нов модел в ръцете на по-прогресивните в партията. Това каза Саша Безуханова, основател и председател на борда на Move.bg, в предаването "Бизнес старт" на <a href="https://www.bloombergtv.bg/biznes-start/2019-11-06/sasha-bezuhanova-demokratichniyat-protses-v-balgariya-startira-s-lyav-krak"><b>Bloomberg TV Bulgaria.</b></a></p>
      <p>Според нея целта на 1989 г. е била достъп до ноу хау, отваряне към Запада и плавен преход към т.нар. мек социализъм.</p>
      <p>"Разговорът за прехода, живота през социализма и измеренията на демокрацията не се състоя пълноценно. Това държи обществото разделено. Има доста игра със сантименти от миналото, които пречат на голяма част от хората да видят бъдещето", коментира Безуханова.</p>
      <p>Тя е отбеляза, че бъдещето идва с бързи стъпки и много различни възможности. По думите й обществото остава разделено относно обстоятелствата след 1989 г.</p>
      <p>"Няма прочит на историята, който да е споделен и артикулиран от всички страни. В България не се случи катарзисът. Демократичният процес стартира с ляв крак през 1989 г.", каза Безуханова.</p>
      <p>Тя говори и за масовата имиграция след падането на комунистическия режим.</p>
      <p>"Днес наблюдаваме една режисирана стопанска инициатива, която не позволи да се развият автентичните икономически процеси. Имаше огромна имиграция. Над 30% от българите напуснаха страната, което обезкърви икономиката и възможностите да се създава нов обществен продукт", посочи Безуханова.</p>
      <p>Тя коментира, че за известен период е липсвала новата генерация интелектуалци и смелите предприемачи.</p>
    </article>
  </body>
</html>