<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/20f8920d551cdbae/analist-despre-anularea-concursului-pentru-sefia-pg-mai-bine-sa-recunosti-greseala-decat-sa-accepti-un-concurs-viciat.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T14:46:03+00:00"/>
    <meta property="og:title" content="Analist, despre anularea concursului pentru șefia PG: Mai bine să recunoști greșeala, decât să accepți un concurs viciat"/>
    <meta property="og:description" content="E mai bine să recunoști greșeala și să anulezi rezultatele unui concurs viciat, decât să insiști că e bine că s-a făcut concurs și să accepți rezultatele viciate. De această părere este analistul politic Victor Ciobanu."/>
  </head>
  <body>
    <article>
      <h1>Analist, despre anularea concursului pentru șefia PG: Mai bine să recunoști greșeala, decât să accepți un concurs viciat</h1>
      <address><time datetime="2019-11-06T14:46:03+00:00">06 Nov 2019, 14:46</time> by <a rel="author">Jurnal.md</a></address>
      <p>
        <b>E mai bine să recunoști greșeala și să anulezi rezultatele unui concurs viciat, decât să insiști că e bine că s-a făcut concurs și să accepți rezultatele viciate. De această părere este analistul politic Victor Ciobanu.</b>
      </p>
      <p>„E mult mai bine să recunoști greșeala și să anulezi un concurs viciat - și viciat pe multe compartimente - decât să insiști pe ideea că „uite, este important că s-a făcut concurs și este un precedent”. Nu. Un concurs care dă rezultate proaste nu poate fi acceptat drept un mecansim de democratizare sau ceea ce așteptăm noi. Iar noi așteptăm ca la procuratură să vină o persoană onestă și integră”, a declarat comentatorul, pentru Jurnal TV.</p>
      <p>Întrebat care ar putea să fie acțiunile ulterioare ale președintelui Dodon și ale deputaților socialiști, Victor Ciobanu a spus că ar putea urma remanieri guvernamentale, iar în urma divizării unor ministere mari în câteva mai mici, PSRM s-ar putea alege cu unele portofolii.</p>
      <p>„În așa mod ACUM îi va oferi Partidului Socialiștilor partea de responsabilitate pe care trebui s-o ducă într-o guvernare comună și atunci aș vrea să văd care vor fi replicile președintelui Dodon când va avea partea lui de responsabilitate. Pentru că acum este într-o poziție foarte confortabilă - nu răspunzi de nimic și poți să critici Guvernul cât vrei”, a mai spus Victor Ciobanu.</p>
    </article>
  </body>
</html>