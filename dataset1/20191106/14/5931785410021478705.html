<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/presli-magicnu-granicu-milioneri-iz-novog-sada/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T14:55:24+00:00"/>
    <meta property="og:title" content="Prešli magičnu granicu: Milioneri iz Novog Sada"/>
    <meta property="og:description" content="Basketaši Novog Sada prvi su tim u istoriji basketa 3×3 koji je prešao granicu od milion dolara, zahvaljujući zaradama na turnirima. Novi Sad je u nedelju po četvrti put postao pobednik FIBA Svetskog tura, a trijumf na turniru u japanskoj Uconomiju doneo im je ček na 50.000 dolara. Sa tim iznosom, Novosađani su prešli magičnu […]"/>
  </head>
  <body>
    <article>
      <h1>Prešli magičnu granicu: Milioneri iz Novog Sada</h1>
      <address><time datetime="2019-11-06T14:55:24+00:00">06 Nov 2019, 14:55</time> by <a rel="author">Darko</a></address>
      <p>Basketaši Novog Sada prvi su tim u istoriji basketa 3×3 koji je prešao granicu od milion dolara, zahvaljujući zaradama na turnirima.</p>
      <p>Novi Sad je u nedelju po četvrti put postao pobednik FIBA Svetskog tura, a trijumf na turniru u japanskoj Uconomiju doneo im je ček na 50.000 dolara. Sa tim iznosom, Novosađani su prešli magičnu granicu od milion dolara, objavila je FIBA.</p>
      <p>Dušan Domović Bulut i ekipa su samo ove godine zaradili 279.000 dolara, zahvaljujući osvajanju dva Mastersa, četiri čelendžera i finala Svetskog tura. Oni su po zaradi na drugom mestu u 2019. godini, a prvu poziciju zauzimaju njihovi sugrađani, ekipa Limana koja je tokom ove godine od turnira zaradila 294.000 dolara.</p>
      <p>FIBA je u 2019. godini nagradni fond za turnire u basketu 3×3 povećala sa 1.4 miliona na 2.1 milion dolara, a od te cifre više od pola miliona „zelenih novčanica“ stiže u Novi Sad.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/novosadjani-nastavljaju-dominaciju-u-svetskom-baksetu/"/>
        <a href="https://www.sportskacentrala.com/2019/09/01/srpski-basketasi-pokorili-evropu/"/>
        <a href="https://www.sportskacentrala.com/2019/07/14/bjelica-i-nedovic-uzivali-u-majstorijama-basketasa-zemun-u-finalu-bolji-od-novog-sada/"/>
        <a href="https://www.sportskacentrala.com/2019/06/23/prvi-put-bez-medalje-basketasi-srbije-cetvrti-na-svetu/"/>
        <a href="https://www.sportskacentrala.com/2019/06/23/srbija-zaustavljena-u-polufinalu-svetskog-prvenstva/"/>
        <a href="https://www.sportskacentrala.com/2019/06/22/srpski-basketasi-u-polufinalu-svetskog-prvenstva/"/>
        <a href="https://www.sportskacentrala.com/2019/06/20/bulut-zbog-olimpijskih-igara-nece-ostvariti-san/"/>
        <a href="https://www.sportskacentrala.com/2019/06/19/poraz-na-startu-svetskog-prvenstva-pa-vazna-pobeda-srpskih-basketasa/"/>
        <a href="https://www.sportskacentrala.com/2019/06/17/od-njih-se-uvek-ocekuje-zlato-srpski-basketasi-otputovali-na-svetsko-prvenstvo/"/>
      </related>
    </article>
  </body>
</html>