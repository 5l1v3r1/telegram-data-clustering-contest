<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42681_Na-Rivnenshchini-viyavili-tilo-molodoho-khloptsya-Politsiya-vstanovlyu-osobu--FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-06T14:52:00+00:00"/>
    <meta property="og:title" content="На Рівненщині виявили тіло молодого хлопця. Поліція встановлює особу (ФОТО)"/>
    <meta property="og:description" content="Вчора, 5 листопада, близько 23 години повідомив 34-річний житель села Великий Олексин, що поблизу села Бармаки він виявив невідомого чолові"/>
  </head>
  <body>
    <article>
      <h1>На Рівненщині виявили тіло молодого хлопця. Поліція встановлює особу (ФОТО)</h1>
      <address>
        <time datetime="2019-11-06T14:52:00+00:00">06 Nov 2019, 14:52</time>
      </address>
      <p>
        <b>Вчора, 5 листопада, близько 23 години повідомив 34-річний житель села Великий Олексин, що поблизу села Бармаки він виявив невідомого чоловіка, який лежав на автодорозі.</b>
      </p>
      <p>Медики швидкої медичної допомоги лише констатували смерть чоловіка, у якого виявили травму голови. Його тіло відправлено в морг для встановлення причини смерті та проведення судово-медичної експертизи.</p>
      <p>Особа загиблого наразі не встановлена. На вигляд чоловікові 25-30 років, худорлявої тілобудови та має чорне коротке волосся.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B2%D0%B0%D1%80%D0%B0%D1%88%202.jpg"/>
      </figure>
      <p>Був одягнений: чорні спортивні штани, зелена футболка, чорна спортивна кофта із надписом "Y3" та "Adidas", синя куртка. Взутий у чорні кросівки. На лівій руці були одягнуті три резинки, що використовуються для грошей.</p>
      <p>Якщо ви впізнали чи вам відома будь-яка інформація про чоловіка чи обставини його загибелі – негайно повідомляйте до поліції за номерами телефону: 0967060199 або 102.</p>
      <p>Працівники поліції у рамках кримінального провадження, розпочатого за попередньою правовою кваліфікацією частини 2 статті 286 Кримінального кодексу України (порушення правил безпеки дорожнього руху, що спричинили смерть потерпілого) встановлюють обставини події.</p>
      <p>Про це повідмоляє відділ комунікації поліції Рівненської області</p>
      <p> </p>
    </article>
  </body>
</html>