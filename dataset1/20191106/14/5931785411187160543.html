<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/padaju-rekordi-salcburg-odredio-cenu-za-norvesku-senzaciju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T14:13:52+00:00"/>
    <meta property="og:title" content="Padaju rekordi: Salcburg odredio cenu za norvešku senzaciju"/>
    <meta property="og:description" content="Erling Braut Haland upisao se u istoriju Lige šampiona, a izvesno je da će mnogi rekordi tek pasti pred norveškom senzacijom. Golgeter Salcburga je u utorak bio strelac jedinog gola svog tima protiv Napolija i tako postao tek četvrti igrač u istoriji koji je postigao gol u svakom od četiri prva nastupa u elitnom takmičenju. […]"/>
  </head>
  <body>
    <article>
      <h1>Padaju rekordi: Salcburg odredio cenu za norvešku senzaciju</h1>
      <address><time datetime="2019-11-06T14:13:52+00:00">06 Nov 2019, 14:13</time> by <a rel="author">Darko</a></address>
      <p>Erling Braut Haland upisao se u istoriju Lige šampiona, a izvesno je da će mnogi rekordi tek pasti pred norveškom senzacijom.</p>
      <p>Golgeter Salcburga je u utorak bio strelac jedinog gola svog tima protiv Napolija i tako postao tek četvrti igrač u istoriji koji je postigao gol u svakom od četiri prva nastupa u elitnom takmičenju. Pre Halanda to su učinili samo Ze Karlos (Porto, 1992/93), Alesandro Del Pjero (<a href="https://www.sportskacentrala.com/tag/fk-juventus/">Juventus</a>, 1995) i Dijego Kosta (Atletiko Madrid, 2013/14).</p>
      <p>Norvežanin je postao i prvi igrač koji je postigao čak sedam golova u prve četiri utakmice Lige šampiona.</p>
      <p>U Salcburgu trljaju ruke jer im se smeši rekordan transfer. Naime, čelnici austrijskog kluba su odredili obeštećenje koje će morati da plate klubovi zainteresovani za Halanda, a njih je sve više. U pitanju je cifra od 100 miliona evra, a kao najozbiljniji kupci pominju se Mančester Junajted, Juventus i Real Madrid.</p>
      <p>Salcburg je Halanda doveo u januaru iz Moldea za pet miliona evra, a Norvežanin je od početka ove sezone postigao 23 gola na 17 utakmica u svim takmičenjima.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/06/ekstremne-tenzije-anceloti-izbegao-novinare-igraci-ne-zele-da-treniraju-uefa-preti-kaznom/"/>
        <a href="https://www.sportskacentrala.com/2019/11/02/evropski-velikani-u-klincu-zbog-vunderkinda-iz-norveske/"/>
        <a href="https://www.sportskacentrala.com/2019/10/10/tri-genku-jedan-liverpulu-rat-italijanskih-giganata-za-potpis-erlinga-halanda/"/>
        <a href="https://www.sportskacentrala.com/2019/09/22/madjar-koji-je-zaludeo-evropu-3-tima-iz-serije-a-u-ratu-za-njegov-potpis/"/>
        <a href="https://www.sportskacentrala.com/2019/09/20/norveski-vunderkind-i-napadac-salcburga-na-radaru-italijanskog-velikana/"/>
        <a href="https://www.sportskacentrala.com/2019/04/10/zdrepci-prvi-do-rozea/"/>
        <a href="https://www.sportskacentrala.com/2019/03/14/rapsodija-celsija-u-kijevu-pirova-pobeda-salcburga-drama-u-krasnodaruvideo/"/>
        <a href="https://www.sportskacentrala.com/2018/11/29/milan-se-razgoropadio-brat-podmetnuo-nogu-bratu-sestica-sportinga-video/"/>
        <a href="https://www.sportskacentrala.com/2018/10/04/le-veliki-preokreti-milana-i-salcburga-zagrepcani-lako-kroz-brisel-video/"/>
      </related>
    </article>
  </body>
</html>