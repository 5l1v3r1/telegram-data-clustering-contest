<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/lepan-novica-porod-sredi-gozda-pomagali-so-policisti-246588"/>
    <meta property="og:site_name" content="Slovenske novice"/>
    <meta property="article:published_time" content="2019-11-06T14:22:00+00:00"/>
    <meta property="og:title" content="Porod sredi gozda, pri katerem so pomagali policisti"/>
    <meta property="og:description" content="GLINA – Hrvaški policisti so v torek popoldne v gozdu na območju Gline ob meji z BiH ustavili zakonca iz Iraka, za katera so sumili, da sta na Hrvaško vstopila nezakonito. Ženska je bila tik pre..."/>
  </head>
  <body>
    <article>
      <h1>Porod sredi gozda, pri katerem so pomagali policisti</h1>
      <h2>Hrvaški policisti so ji bili v pomoč.</h2>
      <address><time datetime="2019-11-06T14:22:00+00:00">06 Nov 2019, 14:22</time> by <a rel="author">STA, Ma. M.</a></address>
      <p>GLINA – Hrvaški policisti so v torek popoldne v gozdu na območju Gline ob meji z BiH ustavili zakonca iz Iraka, za katera so sumili, da sta na Hrvaško vstopila nezakonito. Ženska je bila tik pred porodom, zato so poklicali reševalce. A deklica nanje ni želela počakati in je na svet prijokala kar v gozdu.<br/><br/>Mater in novorojenko, ki so ji na svet pomagali policisti, so po porodu z rešilcem prepeljali v bolnišnico v Sisek. Očeta so namestili v center za prosilce za azil v Zagrebu, potem ko je izkazal namen, da bo z družino za azil zaprosil na Hrvaškem.</p>
    </article>
  </body>
</html>