<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620227/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%DB%8C-%DA%AF%D8%A7%D8%B2%D8%AF%D9%87%DB%8C-%D8%A8%D9%87-%DB%B1%DB%B0%DB%B4%DB%B4-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98-%D8%A7%D9%85%D8%B1%D9%88%D8%B2-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T14:58:00+00:00"/>
    <meta property="og:title" content="رئیس جمهوری: گازدهی به ۱۰۴۴ سانتریفیوژ امروز آغاز می‌شود"/>
    <meta property="og:description" content="رئیس جمهوری اسلامی ایران در حساب کاربری خود در توئیتر نوشت: در راستای کاهش تعهدات برجامی، امروز چهارشنبه ۱۵ آبان ماه گازدهی به ۱۰۴۴ سانتریفیوژ آغاز می‌شود."/>
  </head>
  <body>
    <article>
      <h1>رئیس جمهوری: گازدهی به ۱۰۴۴ سانتریفیوژ امروز آغاز می‌شود</h1>
      <address>
        <time datetime="2019-11-06T14:58:00+00:00">06 Nov 2019, 14:58</time>
      </address>
      <p>
        <i>رئیس جمهوری اسلامی ایران در حساب کاربری خود در توئیتر نوشت: در راستای کاهش تعهدات برجامی، امروز چهارشنبه ۱۵ آبان ماه گازدهی به ۱۰۴۴ سانتریفیوژ آغاز می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام والمسلمین حسن روحانی روز چهارشنبه در حساب کاربری خود در توییتر نوشت: گام چهارم ایران در کاهش تعهدات برجامی امروز با گازدهی به ۱۰۴۴ سانتریفیوژ آغاز می شود.</p>
      <p>در این پیام آمده است: به جهت سیاست‌های آمریکا و متحدانش فوردو به زودی کاملا فعال خواهد شد.</p>
      <figure>
        <img src="https://aftabnews.ir/files/fa/news/1398/8/15/356168_135.jpg"/>
      </figure>
      <p>رئیس جمهوری روز گذشته در مراسم افتتاح کارخانه نوآوری از اجرای گام چهارم کاهش تعهدات برجامی ایران خبر داد و گفت از فردا (امروز چهارشنبه) به زنجیره میانی سانتریفیوژهای IR۶ گاز تزریق خواهد شد.</p>
      <p>رئیس جمهوری در عین حال تاکید کرد که این گام هم همانند سه گام قبلی ایران برگشت پذیر است و در صورتی که شرکای برجام به تعهدات خود برگردند، ایران هم تعهدات خود را اجرا خواهد کرد.</p>
      <p>کاظم غریب آبادی سفیر ایران در وین هم روز سه شنبه اعلام کرد که کاهش تعهدات برجامی ایران و گاز دهی(UF۶) در تاسیسات فردو طی نامه ای به اطلاع آژانس بین المللی انرژی اتمی رسید.</p>
    </article>
  </body>
</html>