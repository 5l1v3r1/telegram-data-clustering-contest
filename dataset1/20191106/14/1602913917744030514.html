<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/fiscalitate/alexandru-aparaschivei-director-nndkp-consultanta-fiscala-26-ani-uniunea-europeana-opereaza-intr-masura-tranzitorie-zona-comertului-intracomunitar-era-gandita-trei-ani-initial-18548455"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T14:30:56+00:00"/>
    <meta property="og:title" content="Alexandru Aparaschivei, director, NNDKP Consultanţă Fiscală: De 26 de ani Uniunea Europeană operează într-o măsură tranzitorie în zona comerţului intracomunitar, care era gândită doar pentru trei ani iniţial"/>
    <meta property="og:description" content="Conferinţa ZF/ NNDKP LEGAL &amp; TAX, ediţia a II-a"/>
  </head>
  <body>
    <article>
      <h1>Alexandru Aparaschivei, director, NNDKP Consultanţă Fiscală: De 26 de ani Uniunea Europeană operează într-o măsură tranzitorie în zona comerţului intracomunitar, care era gândită doar pentru trei ani iniţial</h1>
      <address><time datetime="2019-11-06T14:30:56+00:00">06 Nov 2019, 14:30</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Conferinţa ZF/ NNDKP LEGAL &amp; TAX, ediţia a II-a</p>
      <p>Mecanismul după care funcţionează astăzi comerţul intracomunitar în Uniunea Europeană a fost gândit iniţial ca măsură tranzitorie pentru perioada 1993-1996, însă mecanismul definitiv nu a intrat încă în vigoare, explică Alexandru Aparaschivei, director, NNDKP Consultanţă Fiscală, în cadrul Conferinţei ZF/ NNDKP LEGAL &amp; TAX, ediţia a II-a.</p>
      <p>„Mecanismul codului valid de TVA pentru aplicarea scutirii de TVA ar trebui să intre în vigoare de la 1 iunie 2022, dar vorbim de măsuri în zona comerţului intracomunitar, unde se discută din 1993 de când a existat piaţa comună. Acum operăm într-o măsură tranzitorie gândită pentru trei ani, până în 1996, nu ştim când vom ajunge la sistemul definitiv”, spune Alexandru Aparaschivei în cadrul elementului.</p>
      <p>El a enumerat în cadrul evenimentului patru măsuri pentru aplicarea scutirii de TVA pentru livrările intracomunitare de bunuri.</p>
      <p>„Sunt patru măsuri pentru aplicarea scutirii de TVA pentru livrările intracomunitare de bunuri. Primul ar fi codul valid de TVA şi declararea D390, dovada transportului intracomunitar, tranzacţii în laţ şi stocurile la dispoziţia clientului”, menţionează Aparaschivei.</p>
    </article>
  </body>
</html>