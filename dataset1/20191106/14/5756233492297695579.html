<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620223/%DB%B2%DB%B0-%D8%B9%D8%A7%D8%B1%D8%B6%D9%87-%D8%AE%D8%B7%D8%B1%D9%86%D8%A7%DA%A9-%D8%AF%D9%88%D9%BE%DB%8C%D9%86%DA%AF-%D8%A8%D8%B1%D8%A7%DB%8C-%D9%85%D8%B1%D8%AF%D8%A7%D9%86-%D9%88-%D8%B2%D9%86%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T14:23:00+00:00"/>
    <meta property="og:title" content="۲۰ عارضه خطرناک دوپینگ برای مردان و زنان"/>
    <meta property="og:description" content="دوپینگ و سوء مصرف آنابولیک عوارض خاص و متفاوتی برای مردان و زنان دارد که می‌تواند سلامت آن‌ها را تحت الشعاع قرار دهد."/>
  </head>
  <body>
    <article>
      <h1>۲۰ عارضه خطرناک دوپینگ برای مردان و زنان</h1>
      <address>
        <time datetime="2019-11-06T14:23:00+00:00">06 Nov 2019, 14:23</time>
      </address>
      <p>
        <i>دوپینگ و سوء مصرف آنابولیک عوارض خاص و متفاوتی برای مردان و زنان دارد که می‌تواند سلامت آن‌ها را تحت الشعاع قرار دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>اگر شــما در ســطح ملی یا بین‌المللی رقابت می‌کنید، در هر زمان و مکانی می‌توانید توســط فدراســیون بین‌المللی مربوطه خود، نادو یا کمیته برگزار کننده مسابقات، مورد آزمایش خون یا ادرار قرار گیرید. تمام تست‌ها توسط ماموران کنترل دوپینگ آموزش دیده و مورد تایید، انجام می‌شود و نمونه‌گیری می‌تواند حین یا خارج رقابت انجام شود.</p>
      <p>فهرست مواد و روش‌های ممنوعه</p>
      <p>این فهرست برای استفاده ورزشکاران به منظور اطلاع از مواد و روش‌های ممنوعه حین رقابت و خارج از رقابت کاربردی اســت. وادا هر ســال این فهرست را بروزرسانی می‌کند و آن را در سایت خود قرار می‌دهد. استفاده غیر مسئولانه از هر دارو، مکمل غذایی یا هر نوع ماده یا روش، می‌تواند شما را از انجام بهترین عملکرد باز دارد. در خصوص مصرف مکمل احتیاط کنید چراکه حتی یک مکمل کاملا طبیعی هم می‌تواند حاوی ماده ممنوعه باشد.</p>
      <figure>
        <img src="https://aftabnews.ir/files/fa/news/1398/8/15/356160_753.jpg"/>
      </figure>
      <p>عوارض جانبی دوپینگ و سوء مصرف آنابولیک</p>
      <p>از جمله عوارض جانبی دوپینگ و سوء مصرف آنابولیک می‌ توان به سردرد، طاسی، تشکیل لخته‌های خونی و سکته مغزی، ‌رفتارهای تهاجمی و پرخاشگرانه، اختلالات خلق، بروز آکنه شدید در نواحی صورت و پوست، افزایش فشار خون و بیماری‌های قلبی، اختلالات هورمونی، آسیب کبدی، اختلالات گوارشی، ‌ تهوع و نفخ معده، اختلالات مجاری ادراری، ناتوانی جنسی، کاهش تعداد اسپرم، بزرگ شدن پروستات، درد مفاصل و افزایش خطر بروز آسیب‌های تاندونی است.</p>
      <p>استروئیدهای آنابولیک و پروهورمون‌های ممنوعه</p>
      <p>استروئیدهای آنابولیک و پروهورمون‌های ممنوعه عبارت از ناندرلون، تستوسترون، متاندینون، اکسی متولون، استانازلول، آندروستانازلول، آندروستاندیون، ‌ دی هیدرو آپی آندروسترون هستند.</p>
      <p>عوارض خاص زنان از سوء مصرف آنابولیک</p>
      <p>در مورد عوارض خاص زنان از سوء مصرف آنابولیک اختلال عملکرد دستگاه تناسلی، رویش مو در نواحی مختلف صورت و بدن، ‌ کلفت شدن صدا و اختلال در عادات ماهیانه است.</p>
    </article>
  </body>
</html>