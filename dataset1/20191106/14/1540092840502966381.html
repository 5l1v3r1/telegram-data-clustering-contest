<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196466/kyranakis-gia-ta-mparmpekioy-sta-diavata-o-syriza-diastrevlose-ta-logia-moy"/>
    <meta property="og:site_name" content="CNN.gr"/>
    <meta property="article:published_time" content="2019-11-06T14:04:54+00:00"/>
    <meta property="og:title" content="Κυρανάκης για τα μπάρμπεκιου στα Διαβατά: Ο ΣΥΡΙΖΑ διαστρέβλωσε τα λόγια μου"/>
    <meta property="og:description" content="Για «απόλυτη διαστρέβλωση» των λεγομένων του από πλευράς ΣΥΡΙΖΑ στο θέμα που προέκυψε αναφορικά με τα μπάρμπεκιου που διοργανώθηκαν έξω από το Κέντρο Υποδοχής..."/>
  </head>
  <body>
    <article>
      <h1>Κυρανάκης για τα μπάρμπεκιου στα Διαβατά: Ο ΣΥΡΙΖΑ διαστρέβλωσε τα λόγια μου</h1>
      <h2>Για «απόλυτη διαστρέβλωση» των λεγομένων του από πλευράς ΣΥΡΙΖΑ στο θέμα που προέκυψε αναφορικά με τα μπάρμπεκιου που διοργανώθηκαν έξω από το Κέντρο Υποδοχής και Ταυτοποίησης Προσφύγων στα Διαβατά Θεσσαλονίκης, έκανε λόγο την Τετάρτη ο βουλευτής της Νέας Δημοκρατίας, Κωνσταντίνος Κυρανάκης, στρέφοντας τα «πυρά» του κατά του βουλευτή του ΣΥΡΙΖΑ, Χρήστου Γιαννούλη.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 16:04 , 06 November 2019</p>
      <p>«Ο κ. Γιαννούλης είπε αυτά τα απαράδεκτα και γελοία πράγματα περί ποινικοποίησης της κατανάλωσης χοιρινού και όλα τα υπόλοιπα<b>, δεν μου είπε τι από την απάντησή μου θεωρεί ακροδεξιό</b>.  Η φωτογραφία που<b> ανήρτησα είναι ακροδεξιά ή ρατσιστική;</b>», δήλωσε ο Κυρανάκης στον τηλεοπτικό σταθμό ΣΚΑΪ.</p>
      <p>Και πρόσθεσε: «Στην Ελλάδα έχουμε έναν τρόπο ζωής, είναι δικαίωμα του καθενός (…) Στη συζήτηση για τον ποινικό κώδικα, δηλαδή στη συζήτηση που οι Έλληνες βουλευτές συζητούν για νέες ποινές, αλλαγές ποινών στον ποινικό κώδικα, είπε ότι θεωρεί απαράδεκτο, <b>απέναντι από δομές μεταναστών να γίνεται κατανάλωση χοιρινού και αλκοόλ.</b> Εντός της αίθουσας της γερουσίας. Ένιωσα την ανάγκη σαν συνάδελφός του να του απαντήσω με <b>μία άποψη με την οποία σίγουρα διαφωνεί</b>. Αυτό όμως είναι το υγιές στη δημοκρατία. Όλο αυτό που <b>ακολούθησε περί ακροδεξιάς ρατσιστικής,</b> ότι δήθεν εγώ στήριξα τη <b>διαμαρτυρία</b>, που δεν αναφέρθηκε ποτέ η διαμαρτυρία. Δείτε τη δήλωσή μου και πείτε μου αν έστω μια λέξη αναφέρεται στη διαμαρτυρία.<b> Ή αν μία λέξη από αυτά που είπα χθες είναι ακροδεξιά</b>».</p>
      <p>«Η μοναδική πραγματικότητα των βουλευτών του ΣΥΡΙΖΑ είναι το πρωτοσέλιδο της Αυγής<b>. Δεν ακούν δηλώσεις των συναδέλφων τους.</b> Στη συζήτηση για τον ποινικό κώδικα όταν ο κ. Γιαννούλης λέει “δεν ξέρω σε τι κατηγορία του ποινικού κώδικα να εντάξω αυτούς που<b> οργανώνουν μπάρμπεκιου με χοιρινό και αλκοόλ απέναντι σε προσφυγικές δομές</b>”, δεν ρωτάει. Το θεωρεί δεδομένο ότι <b>είναι ποινικά κολάσιμο.</b> Ο κυβερνητικός εκπρόσωπος το πρωί, είπε ότι όσα επιτρέπονται με βάση τους νόμους και το Σύνταγμα. Να μας ξεκαθαρίσει λοιπόν ο ΣΥΡΙΖΑ, αυτό επιτρέπεται; Εδώ έχουμε μιας στρατηγική του ΣΥΡΙΖΑ να κάνει την απόλυτη διαστρέβλωση. Τον ενοχλεί που ο Μητσοτάκης έχει πέρασμα στο κέντρο και στον κόσμο των φιλελεύθερων και θέλει ντε και καλά να τον βγάλει ακροδεξιό. <b>Ο ΣΥΡΙΖΑ θέλει να μετατραπεί σε ένα κόμμα της κεντροαριστεράς.</b> Εγώ δεν αναφέρθηκα στη διαμαρτυρία με το μπάρμπεκιου», συνέχισε ο κ. Κυρανάκης.</p>
      <p>Ερωτηθείς, εξάλλου, <b>εάν γνώριζε για το μπάρμπεκιου</b>, ο «γαλάζιος» βουλευτής απάντησε:</p>
      <blockquote>«Αυτές τις μέρες στη Βουλή γίνεται αναθεώρηση του Συντάγματος, αναθεώρηση του ποινικού κώδικα και του κώδικα ποινικής δικονομίας, ψηφίστηκε το νομοσχέδιο για το άσυλο, η προανακριτική, είναι μια σειρά από διαδικασίες ταυτόχρονες που προέχουν».</blockquote>
      <p>Τέλος, σε ερώτηση για το εάν θεωρεί <b>προκλητική τη διαμαρτυρία,</b> ο κ. Κυρανάκης είπε:</p>
      <blockquote>«Εγώ δεν θέλω να βάζει κανείς λάδι στη φωτιά. Δηλώσεις τύπου Γιαννούλη ότι είναι ποινικά κολάσιμη η κατανάλωση κλπ κλπ είναι αυτές που βάζουν λάδι στη φωτιά. Εγώ δεν θα την έκανα ούτε θα συμμετείχα σε αυτήν την εκδήλωση. Αλλά θα ήθελα και μια κριτική από τους δήθεν φιλελεύθερους και τους δήθεν προοδευτικούς, για αυτούς που διοργανώνουν τσιμπούσια με κρέατα Μεγάλη Παρασκευή έξω από Επιτάφιους. Δεν άκουσα καμία κριτική σε εκδηλώσεις που προσβάλουν  χριστιανικά σύμβολα από στελέχη του ΣΥΡΙΖΑ. Ούτε άκουσα για την προσβολή της ελληνικής σημαίας από μία συγκεκριμένη ομάδα που μπήκε στην παρέλαση».</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196495/tsipras-o-mitsotakis-antimetopos-me-ta-ratsistika-antanaklastika-poy-exethrepse-gia-liga-psifalakia">Τσίπρας: Ο Μητσοτάκης αντιμέτωπος με τα ρατσιστικά αντανακλαστικά που εξέθρεψε για λίγα ψηφαλάκια</a>
        </li>
        <li>
          <a href="https://www.cnn.gr/news/politiki/story/196442/syriza-na-mi-symmetexoyn-oi-polites-sta-mploka-enantion-ton-prosfygon">ΣΥΡΙΖΑ: Να μη συμμετέχουν οι πολίτες στα μπλόκα εναντίον των προσφύγων</a>
        </li>
        <li>
          <a href="https://www.cnn.gr/news/politiki/story/196485/syriza-kyniki-omologia-tis-apotyxias-tis-kyvernisis-sto-prosfygiko-oi-diloseis-toy-xrysoxoidi">ΣΥΡΙΖΑ: Κυνική ομολογία αποτυχίας της κυβέρνησης στο προσφυγικό οι δηλώσεις Χρυσοχοΐδη</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/49963/konstantinos-kyranakhs">ΚΩΝΣΤΑΝΤΙΝΟΣ ΚΥΡΑΝΑΚΗΣ</a>
        </li>
        <li>
          <a href="https://www.cnn.gr/eidhseis/tag/212/syriza">ΣΥΡΙΖΑ</a>
        </li>
        <li>
          <a href="https://www.cnn.gr/eidhseis/tag/47952/mparmpekioy">ΜΠΑΡΜΠΕΚΙΟΥ</a>
        </li>
        <li>
          <a href="https://www.cnn.gr/eidhseis/tag/78183/xrhstos-giannoylhs">ΧΡΗΣΤΟΣ ΓΙΑΝΝΟΥΛΗΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/06/196442/snapshot/21791905.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196462/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196444/snapshot/prosfyges-xrysoxoidis-paroxi-asylou.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196449/snapshot/2747209.jpg"/>
      </figure>
    </article>
  </body>
</html>