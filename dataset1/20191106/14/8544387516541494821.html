<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/lidl-ellas-mila-se-nea-genia-gia-ti-perivalon-me-dinami-tis-ethnikis-lirikis-skinis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T14:12:36+00:00"/>
    <meta property="og:title" content="Η Lidl Ελλάς μιλάει στη νέα γενιά για το περιβάλλον με την εμπνευστική δύναμη της Εθνικής Λυρικής Σκηνής"/>
    <meta property="og:description" content="Είναι η πρώτη φορά που μια επιχείρηση λιανικού εμπορίου, συνεργάζεται με έναν εμβληματικό εθνικό φορέα, διαχρονικό φάρο της μουσικής τέχνης και παράγουν μαζί πολιτισμό, καλλιεργούν την οικολογική συνείδηση και προάγουν την καλλιτεχνική παιδεία. «Με τη σημερινή πρεμιέρα γίνεται πράξη μια υπόσχεση, που παραμένει ταυτόχρονα όραμα και δέσμευση για τα επόμενα χρόνια. Να μιλήσουμε με διαφορετικό τρόπο για το μέλλον του πλανήτη μας, μιλώντας με την παγκόσμια γλώσσα της τέχνης σε κάθε ηλικία, σε κάθε Ελληνική οικογένεια», δήλωσε η Βασιλική Αδαμίδου – Διευθύντρια Επικοινωνίας, Εταιρικής Υπευθυνότητας και Μέσων Κοινωνικής Δικτύωσης της Lidl Ελλάς."/>
  </head>
  <body>
    <article>
      <h1>Η Lidl Ελλάς μιλάει στη νέα γενιά για το περιβάλλον με την εμπνευστική δύναμη της Εθνικής Λυρικής Σκηνής</h1>
      <h2>Με μια λαμπρή εκδήλωση την Κυριακή 3 Νοεμβρίου 2019 στην Εναλλακτική Σκηνή της Εθνικής Λυρικής Σκηνής στο Κέντρο Πολιτισμού Ίδρυμα Σταύρος Νιάρχος γιόρτασε η Lidl Ελλάς την πρεμιέρα της παράστασης Τέσσερις εποχές, στην οποία είναι χορηγός και συμπαραγωγός</h2>
      <address><time datetime="2019-11-06T14:12:36+00:00">06 Nov 2019, 14:12</time> by <a rel="author">neolaia.gr Team</a></address>
      <p>Είναι η πρώτη φορά που μια επιχείρηση λιανικού εμπορίου, συνεργάζεται με έναν εμβληματικό εθνικό φορέα, διαχρονικό φάρο της μουσικής τέχνης και παράγουν μαζί πολιτισμό, καλλιεργούν την οικολογική συνείδηση και προάγουν την καλλιτεχνική παιδεία. «Με τη σημερινή πρεμιέρα γίνεται πράξη μια υπόσχεση, που παραμένει ταυτόχρονα όραμα και δέσμευση για τα επόμενα χρόνια. Να μιλήσουμε με διαφορετικό τρόπο για το μέλλον του πλανήτη μας, μιλώντας με την παγκόσμια γλώσσα της τέχνης σε κάθε ηλικία, σε κάθε Ελληνική οικογένεια», δήλωσε η Βασιλική Αδαμίδου – Διευθύντρια Επικοινωνίας, Εταιρικής Υπευθυνότητας και Μέσων Κοινωνικής Δικτύωσης της Lidl Ελλάς.</p>
      <figure>
        <img src="https://neolaia.gr/wp-content/uploads/2019/11/8520-462x600.jpg"/>
      </figure>
      <p>Με αφορμή κι όχημα την κυκλικότητα του χρόνου, η παράσταση Τέσσερις εποχές βασισμένη στο ομώνυμο έργο του Βιβάλντι πραγματεύεται με έξυπνο και ευφάνταστο τρόπο τους στόχους βιώσιμης ανάπτυξης της Lidl Ελλάς. Θέματα όπως η μείωση του πλαστικού, η ανακύκλωση και η κυκλική οικονομία ζωντανεύουν στη σκηνή με μοναδικό τρόπο. Η ιδέα της ανακύκλωσης βρίσκεται στον πυρήνα της δραματουργίας της παράστασης, ενώ είδη μιας χρήσης, από πλαστικές σακούλες και μπουκάλια μέχρι πλαστικά καλαμάκια και γάντια, μεταμορφώνονται σε εντυπωσιακά κοστούμια.</p>
      <figure>
        <img src="https://neolaia.gr/wp-content/uploads/2019/11/08703.jpg"/>
      </figure>
      <p>Η παράσταση, που υλοποιείται με τη στήριξη της δωρεάς του Ιδρύματος Σταύρος Νιάρχος (ΙΣΝ) προς την Εναλλακτική Σκηνή, δεν ηθικολογεί για το περιβάλλον αλλά δίνει μια βιωματική αίσθηση της οικολογικής καταστροφής που έχει ήδη επέλθει από τις συνέπειες της αλόγιστης χρήσης των φυσικών πόρων και της εγωιστικής και υποκριτικής στάσης απέναντι στη φύση. Πρόκειται για μια προτροπή σε δράση καθώς το μέλλον του πλανήτη είναι ευθύνη όλων μας.</p>
      <p>Η εκδήλωση πλαισιώθηκε πέρα από την πρεμιέρα της παράστασης και από εργαστήρι ισορροπημένης διατροφής για γονείς με διαδραστικό περιεχόμενο με την ψυχολόγο-ψυχοθεραπεύτρια Λάρα Σουές και παράλληλο εργαστήριο σκηνογραφίας από ανακυκλώσιμα υλικά για παιδιά.</p>
      <p>Στο πλαίσιο της υπεύθυνης πολιτικής της για τη βιώσιμη ανάπτυξη, η Η Lidl Ελλάς υπολόγισε και αντιστάθμισε τις εκπομπές των αερίων του θερμοκηπίου της εκδήλωσης με τη βοήθεια της Green Evolution και βάσει του σήματος πιστοποίησης CO₂ Neutral Seal.</p>
      <figure>
        <img src="https://neolaia.gr/wp-content/uploads/2019/11/0608.jpg"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/loreal-hellas-voithaei-make-a-wish-na-metaferei-to-minima-prosforas-tou/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/diki-hrisis-avgis-ametanoitos-o-mihaloliakos/"/>
        <a href="https://neolaia.gr/2019/11/06/lidl-ellas-mila-se-nea-genia-gia-ti-perivalon-me-dinami-tis-ethnikis-lirikis-skinis/"/>
        <a href="https://neolaia.gr/2019/11/06/ilektronikes-apodiksis-allages-se-forologiko-nomoshedio/"/>
      </related>
    </article>
  </body>
</html>