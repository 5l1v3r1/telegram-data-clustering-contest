<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/vajna-timi-megfulladok-a-gonosz-emberektol/185965"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T02:20:00+00:00"/>
    <meta property="og:title" content="Vajna Timi: Megfulladok a gonosz emberektől"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vajna Timi: Megfulladok a gonosz emberektől</mark>
      </h1>
      <address><time datetime="2019-11-06T02:20:00+00:00">06 Nov 2019, 02:20</time> by <a rel="author">K. Sz.</a></address>
      <p>
        <b>Szívbemarkoló interjút adott a Borsnak a filmproducer özvegye, aki sírva beszélt az Andy Vajna halála óta eltelt fájdalmas hónapokról. </b>
        <b>Szívbemarkoló interjút adott a Borsnak a filmproducer özvegye, aki sírva beszélt az Andy Vajna halála óta eltelt fájdalmas hónapokról.</b>
      </p>
      <p>Megrázó, szívbemarkoló képsoroknak lehettek szemtanúi, akik tegnap reggel nézték a TV2 Mokka című műsorát. Mádai Vivien és Istenes László vendége Vajna Tímea volt, aki férje egykori televíziójában jelentette be: a filmmogul több mint 200 relikviájától válik meg. A bevétel nagy részét pedig a Gottsegen György Országos Kardio­lógiai Intézet Gyermekszív Központjának ajánlotta fel. Timi már a TV2 stúdiójának előterében megrendült, mielőtt még forogni kezdett volna a kamera. A felvételen, az első kérdésnél, amit Mádai feltett, Vajna neve hallatán azonnal összeomlott és könnyekben tört ki.</p>
      <figure>
        <img src="http://media.borsonline.hu/cikk/20/191520/gallery-picture/645w/2015105_vajna-timea-12-bs-2.jpg"/>
        <figcaption>Lassan egy éve hunyt el Andy Vajna, de felesége még mindig mélyen gyászolja © Bánkúti Sándor</figcaption>
      </figure>
      <p>– Nem vagyok túl rajta – hangzott el a zokogó özvegy szájából, aki az adás után közel egy órával tudott a Borsnak interjút adni a helyszínen, és bizony még ekkor is megrendülten küszködött a könnyeivel.</p>
      <p>– Mindent megpróbáltam összegyűjteni, amit szeretett. Sokan jelezték, hogy szeretnének Schwarzeneggertől és Sylvester Stallone-tól is egy aláírást. Rengeteg filmes relikvia lesz az árverésen, mint például a Rambo című filmek kései, de Andy egyik kedvenc Munkácsy-festmény is ott lesz, nem beszélve a legértékesebb darabról: Andy Bentley típusú autójáról. Hatalmas becsben tartotta ezeket a tárgyakat, sokat direkt idehozatott Amerikából, hogy vele legyen az otthonunkban. Nehéz lesz megválni tőlük, de egyrészt a bevétel jó célra megy, másrészt talán nekem is könnyebb lesz egy picivel, hogy nem egész nap az ő emlékei között vagyok – mesélte Timi, aki azt is elmondta a Borsnak, melyek azok a tárgyak, melyektől semmilyen körülmények között nem lenne hajlandó megválni.</p>
      <figure>
        <img src="http://media.borsonline.hu/cikk/20/191520/gallery-picture/645w/2015103_andy-vajna-relikvia-02-bs.jpg"/>
        <figcaption>Rambo kései és értékes festmények a filmproducer otthonából. A befolyt összeggel szívbeteg gyerekeket támogat Vajna Timi © Bánkúti Sándor</figcaption>
      </figure>
      <p>– Fényképalbumokat csináltunk egymásnak, gyűjtöttük a közös emlékeinket. Készítettem egy albumot az életéről és a filmes munkásságáról, azt majd láthatja a közönség is. A másik, amit nem adok, az a védjegyévé vált napszemüveg, illetve a jegygyűrűm, amit egy ideje már nem hordok, hanem a széfben tartok – tette hozzá a szomorú özvegy.</p>
      <p>Timi, ahogy az adásban, úgy lapunknak is megerősítette, hogy a lassan egy éve történt haláleset miatt szüksége van a környezetváltozásra, ezért döntött úgy, hogy hosszú időre elhagyja az országot.</p>
      <figure>
        <img src="http://media.borsonline.hu/cikk/20/191520/gallery-picture/645w/2015107_andy-vajna-relikvia-01-bs.jpg"/>
        <figcaption>Egy werkfotó a Rambo forgatásáról. Ezt is elárverezik © Bánkúti Sándor</figcaption>
      </figure>
      <p>– Most az a cél, hogy találjak Los Angelesben egy házat, mert az itteni otthonomból el kell költöznöm és egy évig Amerikában kell tartózkodnom ahhoz, hogy az állampolgárságot megkapjam. Rá kellett jönnöm, ki kell szakadnom ebből a fájdalmas környezetből, amiben Andy halála óta vagyok. Mindenki róla beszél, róla kérdez. A legtöbben kedvesek, szeretet- teljesek, de nem mindenki. Vannak, akiktől olyan rosszindulatot tapasztalok, amit nem tudok elfogadni, néha azt érzem, a gonosz emberektől megfulladok. Bárcsak itt lenne Andy – mondta könnyezve Timi, aki férje után szintén a filmes szakmában szeretné megvetni a lábát az Egyesült Államokban.</p>
      <figure>
        <img src="http://media.borsonline.hu/cikk/20/191520/gallery-picture/645w/2015101_andy-vajna-11-cz-2.jpg"/>
        <figcaption>Andy napszemüvegét özvegye mindenképpen megtartja © Czerkl Gábor</figcaption>
      </figure>
      <p>– Szeretnék kint találni egy olyan elfoglaltságot, amit szeretek csinálni. Sok forgatókönyv van az asztalomon, némelyikből nagyon jó filmeket lehetne csinálni, belekóstolnék a producerkedésbe is. Szeretném továbbvinni Andy örökségét, sokat segítettem neki élete során, rengeteg filmtervvel kapcsolatban kérte ki a véleményemet. Szívügye volt a Puskás öcsiről készülő történet, annak is szeretném továbbvinni a fejlesztését és egy nap leforgatni.</p>
    </article>
  </body>
</html>