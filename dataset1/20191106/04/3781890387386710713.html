<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740235"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T04:59:00+00:00"/>
    <meta property="og:title" content="'เจี๊ยบ'แนะตำรวจสาบาน ลบสบประมาทเอี่ยวจับกระทง!"/>
    <meta property="og:description" content="'อีเจี๊ยบ เลียบด่วน' แนะนำ 'ตำรวจสภ.เมืองนครราชสีมา' เร่งลบคำสบประมาทของชาวเน็ต เข้าสาบานกับวัดพระแก้วเพื่อยืนยันความบริสุทธิ์ หลังจับกุมเด็กถูกล่อซื้อทำกระทงจนกลายเป็นข่าวดัง!"/>
  </head>
  <body>
    <article>
      <h1>'เจี๊ยบ'แนะตำรวจสาบาน ลบสบประมาทเอี่ยวจับกระทง!</h1>
      <address>
        <time datetime="2019-11-06T04:59:00+00:00">06 Nov 2019, 04:59</time>
      </address>
      <p>
        <b>"อีเจี๊ยบ เลียบด่วน" แนะนำ "ตำรวจสภ.เมืองนครราชสีมา" เร่งลบคำสบประมาทของชาวเน็ต เข้าสาบานกับวัดพระแก้วเพื่อยืนยันความบริสุทธิ์ หลังจับกุมเด็กถูกล่อซื้อทำกระทงจนกลายเป็นข่าวดัง!</b>
      </p>
      <p>จากกรณีโลกออนไลน์เกิดกระแสวิจารณ์อย่างหนัก ภายหลังจากที่คุณพ่อรายหนึ่งได้เผยเรื่องราวของลูกสาววัย 15 ปีทำกระทงขายเพื่อหารายได้พิเศษ ได้ถูกลูกค้าสั่งทำกระทงเน้นย้ำทำ<b><i> "กระทงลายการ์ตูน"</i></b> แต่เมื่อนัดรับส่งของกลับแจ้งจับละเมิดลิขสิทธิ์พร้อมเรียกปรับเป็นเงิน 30,000 แต่ทางผู้ปกครองขอต่อรองจ่ายเพียง 5,000 บาท จนทำให้เรื่องราวดังกล่าวกลายเป็นที่วิพากษ์วิจารณ์ในสังคมออนไลน์อย่างกว้างขวาง<br/><br/>โดยหนึ่งในนั้นคือแแฟนเพจชื่อดังอย่าง@อีเจี๊ยบ เลียบด่วน ได้แสดงความเห็นระบุ <i><b>"<b><i>ข่าวล่อซื้อ ทางตัวแทนก็พยายามจะบอกว่า อย่าฟังเด็กทางเดียว ทางมันก็มีหลักฐาน เออออ มีก็เอาออกมา รอดูอยู่"</i></b> </b></i>แต่ท่าทางตอนนี้หนักแน่ โดน3ทางเลย -ทางเจ้าของลิขสิทธิ์ก็จะเล่น-ึง ชื่อเสียงบริษัทเค้า-ิบหายหมด -ทางตำรวจก็โดนประชาชนด่า จะเล่น-ึงเรื่องหนังสือมอบอำนาจ -ทางคนที่-ึงเคยจับเค้ามาไถ ร่วม20รายก็จะรวมตัวฟ้อง-ึงขู่กรรโชก<br/><br/><i><b>"อาชีพอย่าง-ึง เอากฎหมายขู่คน จนเค้าร้องไห้ จนเค้าไม่มีทางไป หมดทางทำมาหาแดก มาเยอะแล้ว ตอนนี้-ึงโดนเองบ้าง รู้สึกแล้วใช่มั้ยว่ามันรู้สึกยังไง"</b></i> ข่าวนี้ดังขึ้นมา ก็ถือเป็นข้อดีนะ ประชาชนจะได้รู้ว่า มันมีคนทำมาหากินด้วยวิธีแบบนี้อยู่ จะได้ระวังตัวถูกเมื่อก่อนมันมีร้านเกมเยอะ คนพวกนี้มันก็หากินกับร้านเกมได้ ตอนนี้ร้านเกมปิดไปหมดแล้ว จะไปจับพวกร้านแผ่น แผงกิ๊ฟช็อป ในตลาดนัด เจ้าของแต่ละตลาดก็ไม่กระจอก เข้าไปก็เสี่ยง-ีนคนคุมตลาดอีก จะจับเพลงร้านอาหาร ร้านค้าใหญ่ๆเค้าก็รู้กฎหมาย ทำถูกต้องหมดแล้ว หมดทางหากิน<br/><br/><i><b>"ชม.นี้ ยุคนี้ คนพวกนี้เลยต้องมาแ-กกะ ผญ.แม่บ้าน แม่ค้า กะเด็กผญ. เด็กวัยรุ่นที่เค้า ทำงานเล็กๆน้อยๆเลี้ยงชีพ สั่งแต่งหน้าเค้กเอย สั่งวาดรูปลงของกุ๊กกิ๊กเอย สั่งทำกระทงแบบในข่าวเอย เพราะคนกลุ่มนี้ ไม่ค่อยรู้กฎหมาย ขี้กลัว เค้าแยกไม่ออกด้วยซ้ำว่า คนไหนตัวแทน คนไหนตำรวจ อยู่ดีๆผช.มาล้อม5-6คนก็เ-ี่ยวราดน่องแล้ว" </b></i>ถ้าโชคดีไปเจอเด็ก เจอแม่ค้า เจอพ่อแม่เด็กมีตังค์หน่อย เรียกแสนได้แสน ก็สบายไปทั้งแก๊ง <i><b>"ฟังคำให้การเหยื่อแต่ละคนที่เค้าโดนแล้ว บอกเลย พวก-ึงใจดำ-ิบหาย!!!"</b></i><br/><br/>ส่วนพี่ๆตำรวจ เลยต้องกลายเป็นแพะของสังคมไปด้วยเลย เฮ้อออ สงสาร ผมว่าต่อไป พี่ๆตำรวจก็ร่วมมือกับเฉพาะตัวแทนลิขสิทธิ์ดีๆ ที่เป็นทางการถูกต้อง ไปบุกจับผู้ผลิต จับโรงงาน จับร้านของ อาเสี่ย อาเจ๊ใหญ่ๆ โน่นเลยครับ อย่าไปยุ่ง กะไอ้พวกตัวแทนจุกจิก ล่อซื้อจับผญ จับวัยรุ่น จับเด็กที่เค้าทำมาหากินยิบย่อยแบบนี้เลย มันจะพาความซวยมาให้องค์กรพี่เปล่าๆ ผมเชื่ออย่างเต็มหัวใจนะครับ ว่าตลอดมาพี่ๆตำรวจ ไม่มีส่วนรู้เห็นกะไอ้พวกนี้เลย พี่ทำตามหน้าที่อย่างบริสุทธิ์ใจ <b><i>"ถ้าผมเป็นพี่ๆตำรวจทั้งหลาย ที่เคยร่วมจับลิขสิทธิ์นะ ผมจะท้าสาบานที่วัดพระแก้ว เลยว่า "ข้าพเจ้าไม่รู้เรื่อง ไม่ได้ร่วมด้วย ไม่เคยได้รับเงิน รับผลประโยชน์ จากพวกตัวแทนลิขสิทธิ์แม้แต่บาทเดียว ถ้าไม่จริง ขอให้ ...... " สาบานไปเลยพี่ ไ-้พวกด่าๆมันได้หุบปากซะที โมโหแทน" </i></b>ขอให้เป็นวันที่ดีของทุกคนนะ รักมาก...</p>
      <figure>
        <img src="https://www.dailynews.co.th/admin/upload/20191106/news_LuXEuCQewV120924_533.jpg?v=20191106135?v=7352"/>
      </figure>
      <p>ขอบคุณภาพและข้อมูลจาก @อีเจี๊ยบ เลียบด่วน<br/><br/><b>ข่าวที่เกี่ยวข้อง..<br/><a href="https://www.dailynews.co.th/regional/740183">-เด็กขายกระทงขึ้นโรงพัก แจ้งจับคนล่อซื้อกรรโชกทรัพย์</a><br/><a href="https://www.dailynews.co.th/regional/739970">-คาใจจ้างเด็กทำ'กระทง' ลิขสิทธิ์แอบตลบหลังจับละเมิด</a></b></p>
      <figure>
        <img src="https://www.dailynews.co.th/admin/upload/20191106/news_apDHmmldAc120925_533.jpg?v=20191106135?v=2520"/>
      </figure>
    </article>
  </body>
</html>