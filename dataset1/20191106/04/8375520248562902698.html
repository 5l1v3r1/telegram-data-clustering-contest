<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/ruh-ce-zhittya-naukovci-zyasuvali-chi-treba-ruhatisya-shchob-vtekti-vid-starosti-637829.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T04:19:59+00:00"/>
    <meta property="og:title" content="«Рух – це життя?» Науковці з’ясували чи треба рухатися, щоб втекти від старості"/>
    <meta property="og:description" content="Кожна додаткова година фізичної активності протягом тижня посилює ефект омолодження мозкової діяльності, - науковці"/>
  </head>
  <body>
    <article>
      <h1>«Рух – це життя?» Науковці з’ясували чи треба рухатися, щоб втекти від старості</h1>
      <address>
        <time datetime="2019-11-06T04:19:59+00:00">06 Nov 2019, 04:19</time>
      </address>
      <h4>Кожна додаткова година фізичної активності протягом тижня посилює ефект омолодження мозкової діяльності, - науковці</h4>
      <p>Вчені з США стверджують, що навіть ходьба може допомогти уповільнити процеси старіння, зокрема, в мозку, і запобігає розвитку недоумства.</p>
      <p>Співробітники Бостонського університету вивчили дані довготривалого дослідження здоров'я серця і прийшли до висновку, що фізична активність навіть низької інтенсивності пов'язана з меншим старінням мозку.</p>
      <p>Вчені виявили, що кожна додаткова година фізичної активності протягом тижня посилює ефект омолодження мозкової діяльності.</p>
      <p>«Це означає, що людина, що займається спортом три години на тиждень, з часом буде мати мозок на три роки молодший, ніж у ровесника, який не рухається», - повідомили дослідники.</p>
      <p>Експерти рекомендують 150 хвилин вправ на тиждень можуть принести «значну користь для здоров'я».</p>
      <p>Водночас медики стверджують, що вплив відсутності фізичної активності на старіння мозку теж до цього часу ще не досліджена повністю.</p>
      <p>Питання про те, чи можуть фізичні вправи і здорове харчування дійсно впливати на деменцію та інші порушення пам'яті, викликав у науковому середовищі великі розбіжності. Хоча різні дослідження демонстрували позитивний вплив спорту і фізичних вправ для захисту від старіння і деградації мозку, були і дослідження, які заперечували це.</p>
      <p>«І все ж інші переваги для здоров'я від руху, наприклад, більш низький ризик серцевого нападу, були доведені і не піддаються сумнівам», - розповіли дослідники. Так що займатися спортом і активно рухатися безперечно варто.</p>
      <related>
        <a href="https://glavcom.ua/country/health/vcheni-nazvali-universalniy-zahist-vid-hvorobi-alcgeymera-637609.html"/>
        <a href="https://glavcom.ua/country/health/naukovci-zyasuvali-shcho-lyudi-z-psihichnimi-rozladami-dosyagayut-krashchih-rezultativ-u-karjeri-637621.html"/>
        <a href="https://glavcom.ua/country/health/naukovci-znayshli-prichinu-shilnosti-do-alkogolizmu--636671.html"/>
      </related>
    </article>
  </body>
</html>