<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/na-vinnichchini-vidkrili-monovistavku-kartini-vidomogo-sevastopolskogo-hudozhnika-637982.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T04:38:58+00:00"/>
    <meta property="og:title" content="На Вінниччині відкрили моновиставку картини відомого севастопольського художника"/>
    <meta property="og:description" content="У Вінниці розпочала свою роботу моновиставка відомого севастопольського художника Михайла Крошечкіна-Крошицького"/>
  </head>
  <body>
    <article>
      <h1>На Вінниччині відкрили моновиставку картини відомого севастопольського художника</h1>
      <address>
        <time datetime="2019-11-06T04:38:58+00:00">06 Nov 2019, 04:38</time>
      </address>
      <h4>У Вінниці розпочала свою роботу моновиставка відомого севастопольського художника Михайла Крошечкіна-Крошицького</h4>
      <p>В обласному художньому музеї представлена картина митця «Кримська татарка». Її показ проводиться з нагоди 65-річчя з часу депортації кримських татар та 30-річчя закінчення їх примусового виселенн. Також в експозиції презентовані два альбоми Севастопольського художнього музею.</p>
      <p>Про це повідомляють у Вінницькій обласній державній адміністрації.</p>
      <p>Про життя і творчість видатного жанриста, пейзажиста і портретиста Михайла Крошечкіна-Крошицького, який народився 1870 р. в Севастополі, розповів завідувач науково-дослідного відділу образотворчого мистецтва Сергій Бартко.</p>
      <p>М. Крошечкін-Крошицький у 1920–1930-ті рр. мешкав у Севастополі, де зараз знаходиться художній музей, що носить його ім’я. Варто зазначити, що життєвий шлях митця тісно пов'язаний не лише із Севастополем, але й з Харковом, де він також працював і викладав, проводив активну просвітницьку роботу.</p>
      <p>1 з 8<br/><a href="https://glavcom.ua/vinnytsia/news/na-vinnichchini-vidkrili-monovistavku-kartini-vidomogo-sevastopolskogo-hudozhnika-637982.html#">на весь екран згорнути</a></p>
      <figure>
        <img src="https://glavcom.ua/img/gallery/6379/82/667904_big.jpg"/>
      </figure>
      <figure>
        <img src="https://glavcom.ua/img/gallery/6379/82/667905_big.jpg"/>
      </figure>
      <figure>
        <img src="https://glavcom.ua/img/gallery/6379/82/667906_big.jpg"/>
      </figure>
      <figure>
        <img src="https://glavcom.ua/img/gallery/6379/82/667907_big.jpg"/>
      </figure>
      <figure>
        <img src="https://glavcom.ua/img/gallery/6379/82/667908_big.jpg"/>
      </figure>
      <figure>
        <img src="https://glavcom.ua/img/gallery/6379/82/667909_big.jpg"/>
      </figure>
      <figure>
        <img src="https://glavcom.ua/img/gallery/6379/82/667910_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Михайло Потапович надавав перевагу реалістичній традиції у мистецтві модерну к.ХІХ – п.ХХст., який передбачав поєднання різних практик.</p>
      <p>«Кримська татарка» - це єдина робота Михайла Крошечкіна-Крошицького у Вінницькій області. Це був досить цікавий художник. Він був співзасновником Асоціації севастопольських художників, живописцем, відомим і як портретист, і як художник історичного жанру. Його також цікавили образи побутового плану. Картина «Кримська татарка» етюдного характеру, художник намагався відтворити сутність побуту та життєвого устрою. Крім цього, тут присутня й емоційна наповненість», - зауважив Сергій Бартко.</p>
      <p>Фахівець також ознайомив присутніх із особливостями роботи, наповненої досить стриманими кольорами. У центрі уваги молода дівчина – кримська татарка у національному вбранні: в сукні «антер», накидці («кірха» або «хірха»), темно-вишневий колір якої свідчить про знатне походження дівчини, а також у головному уборі «фес».</p>
      <p>В експозиції також презентовані два альбоми Севастопольського художнього музею ім. М.П.Крошицького, тож вінничани та гості міста мають можливість ознайомитися із творами севастопольських художників ІІ пол.ХІХ ст. та сьогодення.</p>
      <p>Виставка проводиться з нагоди 65-річчя з часу депортації кримських татар та 30-річчя закінчення їх примусового виселення.</p>
      <blockquote><b>Михайло Потапович Крошечкін-Крошицький (1870 – 1935 рр.)<br/></b><br/>З початку 1900-х рр. жив і працював у Харкові. Мав власне видавництво листівок. З 1921 р. мешкав у Севастополі. Викладав у навчальних закладах Харкова і Севастополя, в ізостудії при БОФі (Севастополь).<br/><br/>М.П.Крошечкін-Крошицький був учасником Гуртка харківських художників (1900 – 1908); ТПХВ (1902); Санкт-Петербурзького товариства художників (1904 – 1912); Товариства харківських художників (1905 – 1918, член-засновник); САХР (1923 – 1931, член-засновник, перший голова).</blockquote>
      <related>
        <a href="https://glavcom.ua/vinnytsia/news/u-kozyatini-poterpila-zatrimala-grabizhnika-ta-peredala-yogo-policiji-637888.html"/>
        <a href="https://glavcom.ua/odesa/news/odeska-oda-ne-mozhe-znayti-slidiv-viznannya-pamyatnoji-doshki-zhukovu-nadbannyam-kulturi-637852.html"/>
        <a href="https://glavcom.ua/economics/finances/byudzhet-2020-v-kartinkah-prezentaciya-premjer-ministra-637822.html"/>
      </related>
    </article>
  </body>
</html>