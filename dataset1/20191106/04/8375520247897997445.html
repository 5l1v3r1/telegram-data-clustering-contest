<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nedojidaje-i-nedosipaje-zhurnalist-rozpoviv-yak-zelenskiy-nakinuvsya-na-pechivo-637983.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T04:58:07+00:00"/>
    <meta property="og:title" content="Недоїдає і недосипає: журналіст розповів, як Зеленський накинувся на печиво"/>
    <meta property="og:description" content="Гордон стверджує, що Зеленський «невиспаний та втомлений» своєю роботою"/>
  </head>
  <body>
    <article>
      <h1>Недоїдає і недосипає: журналіст розповів, як Зеленський накинувся на печиво</h1>
      <address>
        <time datetime="2019-11-06T04:58:07+00:00">06 Nov 2019, 04:58</time>
      </address>
      <h4>Гордон стверджує, що Зеленський «невиспаний та втомлений» своєю роботою</h4>
      <p>Журналіст Дмитро Гордон розповів про стан здоров’я президента України Володимира Зеленського.</p>
      <p>Про це він сказав у коментарі <a href="https://www.crimea.kp.ru/daily/27050.1/4116790/">російським ЗМІ.</a></p>
      <p>За його словами, Гордон зустрічався із президентом. Під час цього Зеленський нібито накинувся на печиво, кажучи, що він дуже голодний.</p>
      <p>«Це було в офісі президента, на Банковій, поставили там вазочки з печивом. І президент відразу накинувся на печиво, як зголодніла людина. Я запитав: а що трапилося? Він каже: я голодний, просто не маю часу поїсти. І це печиво він хаотично запивав водою», - розповів Гордон.</p>
      <p>Він стверджує, що президент України «невиспаний та втомлений» своєю роботою.</p>
      <p>«Тобто - змучена людина роботою. Це видно. Синці під очима», - зазначив він.</p>
      <p>Нагадаємо, 11 жовтня президент Володимир Зеленський провів 14-годинний пресмарафон. Марафон транслювався онлайн у соцмережах на офіційних акаунтах Офісу Президента. Загалом на пресмарафон акредитувалося близько 300 представників ЗМІ.</p>
      <p>Підхід до марафону був нестандартний – президент цілий робочий день провів на модному київському фудкорті, де практично без перерв на їжу, групами приймав представників ЗМІ за столом. Цей пресмарафон побив рекорд та став найдовшим у світі.</p>
      <related>
        <a href="https://glavcom.ua/news/zelenskiy-poyasniv-chomu-vesna-proyshla-a-posadok-dosi-nema-631556.html"/>
        <a href="https://glavcom.ua/news/prezident-litvi-formula-shtaynmajera-spriyatliva-dlya-rosiji-637967.html"/>
        <a href="https://glavcom.ua/news/zelenskiy-priznachiv-sobi-shche-odnogo-radnika-637950.html"/>
      </related>
    </article>
  </body>
</html>