<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/06/E6-%C3%A5pnet-igjen-etter-at-tankbil-med-flybensin-kj%C3%B8rte-av-veien-i-Tana-20323651.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T04:10:01+00:00"/>
    <meta property="og:title" content="E6 åpnet igjen etter at tankbil med flybensin kjørte av veien i Tana"/>
    <meta property="og:description" content="En tankbil med flybensin kjørte av veien på E6 i Tana tirsdag formiddag. Først ved tretiden natt til onsdag var veien åpen for trafikk igjen."/>
  </head>
  <body>
    <article>
      <h1>E6 åpnet igjen etter at tankbil med flybensin kjørte av veien i Tana</h1>
      <address><time datetime="2019-11-06T04:10:01+00:00">06 Nov 2019, 04:10</time> by <a rel="author">(NTB) NTB</a></address>
      <p>En tankbil med flybensin kjørte av veien på E6 i Tana tirsdag formiddag. Først ved tretiden natt til onsdag var veien åpen for trafikk igjen.</p>
      <aside><a href="https://www.adressa.no/nyheter/innenriks/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/06/javascript:void(0);">Del denne artikkelen på e-post</a></aside>
      <p>Ulykken skjedde ved Polmak, opplyser Vegtrafikksentralen. Sjåføren i tankbilen ble tatt med til en rutinemessig sjekk på legevakten. Det var ingen andre involverte i ulykken.</p>
      <p>– Veien ble åpnet i tretiden, men bergingen av tankbilen pågår fremdeles, sier operasjonsleder Bjørn Tormod Syversen i Finnmark politidistrikt til NTB like før klokka fem.</p>
      <p>Arbeidet på stedet beskrives som krevende. Tankbilen veltet etter utforkjøringen og ble liggende på siden. Det tok lang tid på få tømt tanken for flybensin.</p>
      <p>Det ble først antatt at veien kunne åpnes ved midnatt, men ved ettiden var veien fremdeles stengt. Politiet opplyste samtidig tankbilen da sto på hjulene.</p>
      <p>Bilister ble bedt om å kjøre om Finland mens E6 forbi ulykkesstedet var stengt.</p>
      <p>(©NTB)</p>
    </article>
  </body>
</html>