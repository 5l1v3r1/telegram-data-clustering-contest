<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/spivrobitnikiv-sluzhbi-bezpeki-vikrili-na-nezakonnomu-prosluhovuvanni-sbu-328738_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T17:52:00+00:00"/>
    <meta property="og:title" content="Співробітників Служби безпеки викрили на незаконному прослуховуванні – СБУ"/>
    <meta property="og:description" content="Встановлюється точна кількість абонентів, яких за гроші прослуховували зловмисники."/>
  </head>
  <body>
    <article>
      <h1>Співробітників Служби безпеки викрили на незаконному прослуховуванні – СБУ</h1>
      <h2>Встановлюється точна кількість абонентів, яких за гроші прослуховували зловмисники.</h2>
      <address>
        <time datetime="2019-11-06T17:52:00+00:00">06 Nov 2019, 17:52</time>
      </address>
      <p>Деякі діючі та колишній співробітники Служби безпеки України займалися незаконним прослуховуванням абонентів й збутом отриманої інформації. Як повідомили у пресцентрі СБУ, співробітники спецслужби підшукували собі клієнтів через особисті зв'язки.</p>
      <p>Вказується, що експрацівник підбирав замовників, діючі працівники СБУ забезпечували зняття інформації. Один абонентський номер прослуховували за 9 тисяч доларів за два місяці. Наразі встановлюється точна кількість абонентів, яких незаконно прослуховували співробітники Служби безпеки.  </p>
      <p>У межах провадження, розпочатого за частиною 3 статті 368 Кримінального кодексу (одержання хабара в особливо великому розмірі або службовою особою, яка займає особливо відповідальне становище), триває досудове слідство. У СБУ повідомили, що зараз тривають слідчо-оперативні дії, приймається рішення щодо оголошення підозри співробітникам відомства.</p>
      <p>Раніше повідомлялося про те, що співробітник Нацагентства з питань запобігання корупції <a href="https://dt.ua/UKRAINE/spivrobitnik-nazk-nezakonno-kopiyuvav-dani-iz-deklaraciy-chinovnikiv-323119_.html"><b>незаконно копіював конфіденційну інформацію із декларацій</b></a> чиновників і, ймовірно, передавав її третім особам. Чоловік завантажував на окремий носій ідентифікаційні коди, серії та номери паспортів, місце проживання, дати народження, місцезнаходження об'єктів, які наводяться в декларації.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>