<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/dbr_proanalizuie_dohody_poroshenka_za_5_rokiv_1685213"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T17:16:00+00:00"/>
    <meta property="og:title" content="ДБР проаналізує доходи Порошенка за 5 років"/>
    <meta property="og:description" content="В рамках розслідування щодо відпочинку п’ятого президента України на Мальдівах суд надав слідчим Державного бюро розслідувань доступ до інформації щодо сум заробітної плати, доходів та сплачених Петром Порошенком страхових внесків за 5 років."/>
  </head>
  <body>
    <article>
      <h1>ДБР проаналізує доходи Порошенка за 5 років</h1>
      <address>
        <time datetime="2019-11-06T17:16:00+00:00">06 Nov 2019, 17:16</time>
      </address>
      <p>
        <b>В рамках розслідування щодо відпочинку п’ятого президента України на Мальдівах суд надав слідчим Державного бюро розслідувань доступ до інформації щодо сум заробітної плати, доходів та сплачених Петром Порошенком страхових внесків за 5 років.</b>
      </p>
      <p>Про це йдеться в ухвалі Печерського райсуду Києва, пише <a href="https://www.pravda.com.ua/news/2019/11/6/7231185/">УП</a>.</p>
      <p>«Надати групі слідчих… дозвіл на тимчасовий доступ до документів, що перебувають у володінні Пенсійного фонду… та його структурних підрозділах та які містять відомості щодо сум нарахування заробітної плати, сум нарахування доходів, про суми сплачених страхових внесків ОСОБА_1 за період з 07.06.2014 року по 19.05.2019»,– зазначається в ухвалі.</p>
      <p>Суд також визначив строк дії ухвали протягом одного місяця, який обраховувати з дня постановлення ухвали слідчим суддею (30 жовтня). Зазначається, що ухвала оскарженню не підлягає.</p>
      <p>Раніше Печерський районний суд Києва надав слідчим ДБР дозвіл на тимчасовий доступ до редакційної комунікації журналістів програми «Схеми», які готували розслідування про таємну відпустку Петра Порошенка на Мальдівах, опубліковане у січні 2018 року. Журналісти подали до Київського апеляційного суду скаргу на ухвалу Печерського суду.</p>
      <p><a href="https://zik.ua/news/2019/08/06/u_poroshenka_vidreaguvaly_na_provadzhennya_shchodo_nezakonnogo_peretynu_kordonu_1620579">У партії «Європейська солідарність» заявили</a>, що експрезидент Петро Порошенко завжди перетинав український кордон у повній відповідності із законом і не має компаній у Панамі.</p>
      <related>
        <h4>читайте також</h4>
        <a href="https://zik.ua/news/2019/11/05/poroshenko_znovu_ne_zyavyvsya_na_dopyt_v_dbr_1683919"/>
        <a href="https://zik.ua/news/2019/10/16/poroshenko_vkotre_ne_pryyshov_na_dopyt_do_dbr_1669321"/>
        <a href="https://zik.ua/news/2019/10/09/na_poroshenka_vidkryly_spravu_cherez_deklaruvannya_nedostovirnoi_informatsii__1664091"/>
        <a href="https://zik.ua/news/2019/10/04/poroshenka_zahyshchatyme_v_sudi_rosiyskyy_advokat_1660699"/>
      </related>
    </article>
  </body>
</html>