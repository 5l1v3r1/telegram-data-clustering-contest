<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638509/%D8%A7%DA%A9%D8%AB%D8%B1-%D8%A2%D9%85%D8%B1%DB%8C%DA%A9%D8%A7%DB%8C%DB%8C%E2%80%8C%D9%87%D8%A7-%D8%AA%D8%B1%D8%A7%D9%85%D9%BE-%D8%B1%D8%A7-%D9%81%D8%B1%D8%AF%DB%8C-%D8%BA%DB%8C%D8%B1%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D9%85%DB%8C%E2%80%8C%D8%AF%D8%A7%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T17:37:00+00:00"/>
    <meta property="og:title" content="اکثر آمریکایی‌ها، ترامپ را فردی غیرقابل اعتماد می‌دانند"/>
    <meta property="og:description" content="نتایج تازه‌ترین نظرسنجی‌ها در آمریکا نشان می‌دهد که اکثر مردم آمریکا معتقدند که ترامپ فردی قابل اعتماد و صادق نیست و درک درستی از مشکلات ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/638509/%D8%A7%DA%A9%D8%AB%D8%B1-%D8%A2%D9%85%D8%B1%DB%8C%DA%A9%D8%A7%DB%8C%DB%8C%E2%80%8C%D9%87%D8%A7-%D8%AA%D8%B1%D8%A7%D9%85%D9%BE-%D8%B1%D8%A7-%D9%81%D8%B1%D8%AF%DB%8C-%D8%BA%DB%8C%D8%B1%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D9%85%DB%8C%E2%80%8C%D8%AF%D8%A7%D9%86%D9%86%D8%AF">اکثر آمریکایی‌ها، ترامپ را فردی غیرقابل اعتماد می‌دانند</a>
      </h1>
      <h2>نتایج تازه‌ترین نظرسنجی‌ها در آمریکا نشان می‌دهد که اکثر مردم آمریکا معتقدند که ترامپ فردی قابل اعتماد و صادق نیست و درک درستی از مشکلات ندارد.</h2>
      <address><time datetime="2019-11-06T17:37:00+00:00">06 Nov 2019, 17:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، طبق نتایج نظرسنجی مشترک «ای بی سی نیوز/واشنگتن‌پست»، ۵۸ درصد از مردم آمریکا از مجموع عملکرد «دونالد ترامپ» رئیس‌جمهور آمریکا ناراضی هستند.</p>
      <p>این نظرسنجی همچنین نشان داد که ۶۶ درصد از مردم آمریکا معتقدند که ترامپ از زمان آغاز به کار خود، رفتاری در شأن رئیس‌جمهور نداشته است. ۵۴ درصد از پاسخ‌دهندگان هم گفته‌اند که سیاست‌های ترامپ، میزان احترام آمریکا در جامعه جهانی را کاهش داده است.</p>
      <p>از طرف دیگر، ۶۰ درصد از افرادی که در این نظرسنجی مشارکت کرده‌اند، تأکید داشتند که ترامپ فردی قابل اعتماد و صادق نیست و فاقد شخصیتی کارآمد و درکی درست از مشکلات ندارد.</p>
      <p>بنا به گزارش ای بی سی نیوز، ترامپ اولین رئیس‌جمهور آمریکا در تاریخ مدرن این کشور به حساب می‌آید که در نظرسنجی‌ها هرگز موفق به کسب تأییدیه اکثریت مردم آمریکا نشده است.</p>
      <p>این نظرسنجی مشترک ای بی سی نیوز و واشنگتن‌پست همچون بسیاری از نظرسنجی‌های پیشین نشان می‌دهد که نیمی از مردم آمریکا از استیضاح ترامپ و برکناری وی از قدرت حمایت می‌کنند.</p>
      <p>به دنبال افشای رسوایی «اوکراین گیت» که در آن مشخص شد ترامپ در تماس تلفنی، «ولودیمیر زلنسکی» همتای اوکراینی خود را تحت فشار قرار داده تا تحقیقاتی را درباره «جو بایدن» رقیب دموکراتش در انتخابات 2020 آمریکا و پسرش به عنوان عضوی از هیأت مدیره شرکت «بریسما» اوکراین صورت دهد، میزان حمایت‌ آمریکایی‌ها از فرایند استیضاح رئیس‌جمهور آمریکا افزایش یافته است.</p>
    </article>
  </body>
</html>