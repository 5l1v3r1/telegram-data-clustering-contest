<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/coreea-de-nord-denunta-planul-sua-de-a-efectua-exercitii-militare-comune-cu-armata-coreei-de-sud-18549393"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T17:54:00+00:00"/>
    <meta property="og:title" content="Coreea de Nord denunţă planul SUA de a efectua exerciţii militare comune cu armata Coreei de Sud"/>
    <meta property="og:description" content="Regimul din Coreea de Nord a criticat sever, miercuri, planul Statelor Unite de a efectua manevre militare comune cu armata sud-coreeană în decembrie, informează site-ul cotidianului Le Figaro."/>
  </head>
  <body>
    <article>
      <h1>Coreea de Nord denunţă planul SUA de a efectua exerciţii militare comune cu armata Coreei de Sud</h1>
      <address><time datetime="2019-11-06T17:54:00+00:00">06 Nov 2019, 17:54</time> by <a rel="author">Mihai Draghici, Mediafax</a></address>
      <p>Regimul din Coreea de Nord a criticat sever, miercuri, planul Statelor Unite de a efectua manevre militare comune cu armata sud-coreeană în decembrie, informează site-ul cotidianului Le Figaro.</p>
      <p>Statele Unite şi Coreea de Sud au renunţat anul trecut la exerciţiile aeriene anuale, în contextul negocierilor cu regimul din Coreea de Nord, aflate acum în impas.</p>
      <p>Pentagonul a anunţat că Statele Unite "nu intenţionează să renunţe la manevrele comune cu armata sud-coreeană" de anul acesta.</p>
      <p>Coreea de Nord a avertizat că ar putea revizui măsurile aplicate, o posibilă referire la suspendarea testelor balistice şi nucleare.</p>
      <p>"Am evidenţiat de nenumărate ori că exerciţiile militare comune ne obligă să reconsiderăm măsurile importante pe care le-am luat deja. Răbdarea noastră se apropie de sfârşit", a declarat Kwon Jong Gun, un oficial din cadrul Ministerului de Externe de la Phenian.</p>
    </article>
  </body>
</html>