<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/pesi-zonou-v-masarykove-ulici-projizdi-moc-aut-vadi-kritikum-20191106.html"/>
    <meta property="og:site_name" content="Deník.cz"/>
    <meta property="article:published_time" content="2019-11-06T17:23:00+00:00"/>
    <meta property="og:title" content="Pěší zónou v Masarykově ulici v Brně projíždí moc aut, vadí kritikům"/>
    <meta property="og:description" content="V centru jezdí v pěší zóně stále více aut , kritizují lidé na sociální síti video zachycující provoz v Masarykově ulici. Na záběrech je vidět jízdu několika aut za sebou, tramvaje a po obou stranách ulice několik chodců.  "/>
  </head>
  <body>
    <article>
      <h1>Pěší zónou v Masarykově ulici v Brně projíždí moc aut, vadí kritikům</h1>
      <address><time datetime="2019-11-06T17:23:00+00:00">06 Nov 2019, 17:23</time> by <a rel="author">Pavla Hloušková</a></address>
      <p>Lidé si stěžují především na hustý provoz v pěší zóně a míchání chodců s různými dopravními prostředky. „Kam tak máme skákat? Zleva, zprava odstavená auta, kurýr, pak jede šalina, naproti si to fičí dodávka, šílenec na koloběžce a pak hromada turistů,“ komentovala třeba Vendula Kořínek Hořínková.</p>
      <p>Problém má vyřešit zpřísnění vjezdů do centra, které začne platit v lednu. „Každodenní zkušenosti ukazují, že uvolnění pěší zóny pro auta bylo nejen hloupé, ale doslova nebezpečné,“ komentoval předseda spolku bránícího řidiče Brno autem a současný radní pro dopravu Brna-středu Jana Mandáta.</p>
      <figure>
        <img src="https://g.denik.cz/50/2f/brno-pellicova-parkovani-modra-zona-malovani-cara-znacka-dopravni-znaceni-invalida-vozickar_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/brnenske-zabovresky-ziskaji-o-jednu-modrou-zonu-vic-uz-pristi-rok-20191106.html">Brněnské Žabovřesky získají o jednu modrou zónu víc už příští rok Přečíst článek ›</a>
      </aside>
      <p>Vjezdy do pěší zóny a povolení nyní hlídají brněnští strážníci. „Řidiče namátkově kontrolujeme, záleží na volné kapacitě. V kontrolách budeme pokračovat dokud nezačne fungovat kamerový systém,“ popsala mluvčí městské policie Tereza Kadrnožková.</p>
    </article>
  </body>
</html>