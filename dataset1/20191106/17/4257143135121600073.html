<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/06/bl-eloben-a-juventus-es-a-bayern-mar-este-kilencig-tovabbjuthat"/>
    <meta property="og:site_name" content="infostart"/>
    <meta property="article:published_time" content="2019-11-06T17:50:00+00:00"/>
    <meta property="og:title" content="A Juventus, a Bayern és a PSG is továbbjutott"/>
    <meta property="og:description" content="Sok gólt hoztak a szerdai BL-mérkőzések is, a Bayern, a Juventus és a PSG is továbbjutott. A Real Madrid hat gólig jutott, a 18 éves Rodrygo mesterhármast szerzett."/>
  </head>
  <body>
    <article>
      <h1>A Juventus, a Bayern és a PSG is továbbjutott</h1>
      <address><time datetime="2019-11-06T17:50:00+00:00">06 Nov 2019, 17:50</time> by <a rel="author">Infostart</a></address>
      <h3>Sok gólt hoztak a szerdai BL-mérkőzések is, a Bayern, a Juventus és a PSG is továbbjutott. A Real Madrid hat gólig jutott, a 18 éves Rodrygo mesterhármast szerzett.</h3>
      <p><b>Lokomotiv Moszkva–Juventus 0-1:</b> Fura góllal kerültek előnybe az olaszok! Cristiano Ronaldo szabadrúgása után Guilherme, a Loko brazil származású, orosz válogatott kapusa a lába között elengedte, majd a bokájáról hátrafelé pattant, Ramsey pedig húsz centiről bevágta.</p>
      <p><b>Lokomotiv Moszkva–Juventus 1-1: </b>A 13. percben egyenlített a Lokomotiv, Alekszej Mirancsuk közelről a kapuba passzolt. A csatár előbb a kapufára fejelte a labdát, majd saját labdáját segítette a hálóba.</p>
      <p><b>Bayern München–Olympiakosz 0-0:</b> Nagy fölényben játszott a Bayern az első félidőben, de a görögök megúszták gól nélkül.</p>
      <p><b>Bayern München–Olympiakosz 1-0:</b> Megtört a jég, vezet a Bayern. Robert Lewandowski, Kingsley Coman előkésztése után, jobbal lőtt a kapuba.</p>
      <p><b>Bayern München–Olympiakosz 2-0:</b> Hansi Flick győzelemmel mutatkozott be a Bayern élén, ez kijelenthető, miután Ivan Perisic bebiztosította a három pontot. A bajorok 12 pontnál tartanak, eldöntötték a továbbjutást.</p>
      <p><b>Lokomotiv Moszkva–Juventus 1-2:</b> Douglas Costa látványos szóló után megnyerte a meccset.</p>
      <p>
        <b>Végeredmények: Bayern–Olympiakosz 2-0, Lokomotiv Moszkva–Juventus 1-2, mindkét győztes továbbjutott.</b>
      </p>
      <p><b>Real Madrid–Galatasaray 1-0: </b>Brazil góllal vezet a Madrid, Marcelo beadása után Rodrygo talált a kapuba, 13 méterről.</p>
      <p><b>Real Madrid–Galatasaray 2-0:</b> Három perccel később Marcelo megint beadott, Rodrygo ezúttal fejjel küldte a labdát a kapuba. Hét perc alatt duplázott.</p>
      <p><b>Atalanta–Manchester City 0-1:</b> Milánóban a nagy formában lévő Raheem Sterling szerzett gyors gólt.</p>
      <p><b>Real Madrid–Galatasaray 3-0:</b> N'Zonzi megtaposta Toni Kroos lábát, a német világbajnok nagyot esett. Videóztak, s a bíró tizenegyest ítélt. Sergio Ramos sétáűlt előre a végrehajtáshoz, s „kicsit panenkásan” beemlte a labdát a kapuba. Még csak a 13. percben jártunk.</p>
      <p><b>Dinamo Zagreb–Sahtar Donyeck 0-1:</b> Zágrábban is brazil gól, ALan Patrick küldte a labdát a Dinamo hálójába.</p>
      <p><b>Paris SG–FC Bruges 1-0:</b> Megszületett Mauro Icardi szezonbeli nyolcadik gólja a PSG mezében.</p>
      <p><b>Dinamo Zagreb–Sahtar Donyeck 1-1:</b> Mostanában Bruno Petkovicnak kevés mérkőzése múlik el a gólja nélkül. Ez sem.</p>
      <p><b>Crvena zvezda–Tottenham Hotspur 0-1:</b> Giovani Lo Celso révén került előnybe az angol csapat Belgrádban.</p>
      <p><b>Atalanta–Manchester City 0-1:</b> Gabriel Jesus az égbe lőtt egy tizenegyest.</p>
      <p><b>Real Madrid–Galatasaray 4-0:</b> Rodrygo a labda szerzése után pontosan passzolt középre, az üresen érkező Karim Benzema pedig könnyedén a kapuba passzolt.</p>
      <p><b>Bayer Leverkusen–Atlético Madrid 1-0:</b> Mindenütt van már gólt, Thomas Partey-ről saját kapujába került a labda.</p>
      <p><b>Atalanta–Manchester City 1-1:</b> A bergamói csapat kiegyenlített Mario Pasalic találatával.</p>
      <p><b>Bayer Leverkusen–Atlético Madrid 1-0:</b> Kevin Volland növelte a németek előnyét.</p>
      <p><b>Crvena zvezda–Tottenham Hotspur 0-2:</b> Hon Szeung Min révén alighanem eldöntötte a Spurs a mérkőzést.</p>
      <p><b>Crvena zvezda–Tottenham Hotspur 0-3:</b> Alig négy perccel később a jelen legjobb ázsiai játékosa újabb gólt szerzett.</p>
      <p><b>Real Madrid–Galatasaray 5-0:</b> Karim Benzema Dani Carvajaltől is kapott egy gólpasszt jobbról, ezt is belőtte.</p>
      <p><b>Dinamo Zagreb–Sahtar Donyeck 2-1:</b> Fordítottak a horvátok, Luka Ivanusec góljával.</p>
      <p><b>Real Madrid–Galatasaray 6-0:</b> A még tizenéves Rodrygo a mérkőzés utolsó labdájából mesterhármasig jutott.</p>
      <p><b>Crvena zvezda–Tottenham Hotspur 0-4:</b> A csereként beálló Eriksen is meglőtte a magáét.</p>
      <p><b>Dinamo Zagreb–Sahtar Donyeck 3-2:</b> Két perc alatt két gólt, előbb Arjem Ademi, majd Júnior Moraes is a kapuba talált.</p>
      <p><b>Bayer Leverkusen–Atlético Madrid 2-1:</b> Alvaro Morata szépített, de kikapott az Atlético.</p>
      <p><b>Dinamo Zagreb–Sahtar Donyeck 3-3</b>: Hihetelten végjáték, Tete tizenegyesből kiegyenlített, nagyon fontos pontot szerezve csapatának.</p>
      <p>
        <b>Végeredmények</b>
      </p>
      <p><b>A-csoport: Paris Saint-Germain–FC Bruges 1-0, Real Madrid–Galatasaray 6-0. </b>A csoport állása: 1. (már továbbjutott) Paris Saint-Germain 12 pont, 2. Real Madrid 7, 3. Club Brugge 2, 4. Galatasaray 1</p>
      <p><b>B-csoport: Bayern München–Olympiakosz 2-0, Crvena zvezda–Tottenham 0-4. </b>A csoport állása: 1. (már továbbjutott) Bayern München 12 pont, 2. Tottenham Hotspur 7, 3. Crvena zvezda 3, 4. Olympiakosz Pireusz 1</p>
      <p><b>C csoport: Atalanta–Manchester City 1-1, Dinamo Zagreb–Sahtar Donyeck 3-3. </b>A csoport állása: 1. Manchester City 10, 2. Sahtar Donyeck 5, 3. Dinamo Zagreb 5, 4. Atalanta 1</p>
      <p><b>D csoport: Lokomotiv Moszkva–Juventus 1-2, Bayer Leverkusen–Atlético Madrid 2-1. </b>A csoport állása: 1. (már továbbjutott) Juventus 10 pont, 2. Atlético Madrid 7, 3. Lokomotiv Moszkva 3 (4-7), 4. Bayer Leverkusen 3 (3-7)</p>
      <p>
        <i>Nyitókép: MTI/EPA/Szergej Ilnyickij</i>
      </p>
    </article>
  </body>
</html>