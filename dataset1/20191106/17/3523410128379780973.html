<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638520/%D9%BE%D9%84-%D8%B7%D8%A8%D8%B9%DB%8C%D8%AA-%D8%A8%D8%B1%D8%A7%DB%8C-%D9%85%D9%85%D8%A7%D9%86%D8%B9%D8%AA-%D8%A7%D8%B2-%D8%AE%D9%88%D8%AF%DA%A9%D9%8F%D8%B4%DB%8C-%D8%A7%DB%8C%D9%85%D9%86%E2%80%8C%D8%B3%D8%A7%D8%B2%DB%8C-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T17:57:00+00:00"/>
    <meta property="og:title" content="پل طبعیت برای ممانعت از خودکُشی ایمن‌سازی می‌شود"/>
    <meta property="og:description" content="مدیر روابط عمومی و امور بین‌الملل شرکت نوسازی عباس‌آباد از ایمن‌سازی"/>
  </head>
  <body>
    <article>
      <h1>
        <a href="https://www.bultannews.com/fa/news/638520/%D9%BE%D9%84-%D8%B7%D8%A8%D8%B9%DB%8C%D8%AA-%D8%A8%D8%B1%D8%A7%DB%8C-%D9%85%D9%85%D8%A7%D9%86%D8%B9%D8%AA-%D8%A7%D8%B2-%D8%AE%D9%88%D8%AF%DA%A9%D9%8F%D8%B4%DB%8C-%D8%A7%DB%8C%D9%85%D9%86%E2%80%8C%D8%B3%D8%A7%D8%B2%DB%8C-%D9%85%DB%8C%E2%80%8C%D8%B4%D9%88%D8%AF">پل طبعیت برای ممانعت از خودکُشی ایمن‌سازی می‌شود</a>
      </h1>
      <h2>مدیر روابط عمومی و امور بین‌الملل شرکت نوسازی عباس‌آباد از ایمن‌سازی "پل طبعیت" برای ممانعت از خودکُشی خبر داد.</h2>
      <address><time datetime="2019-11-06T17:57:00+00:00">06 Nov 2019, 17:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، میثم <a href="https://www.tasnimnews.com/">اخبار</a>ی با اشاره به اینکه<b> پُل طبعیت</b> از ابتدا استاندارهای لازم را کسب کرده است، اظهار کرد: در این حوزه به مسائل ایمنی هم توجه شده است و در واقع پُل طبعیت فضای  برای گردشگری است نه برای <b>خودکشی</b>، حال اینکه از بین چند هزار نفر یا چند میلیون نفری که در قالب گردشگر خارجی و داخلی در سال  از پل طبعیت بازدید می‌کنند 4 نفر هم پیدا می‌شوند که خودکشی کنند و قاعدتاً این پُل تحت شعاع این اقدام قرار می‌گیرد.</p>
      <p>وی تصریح کرد: در یک سال گذشته، جلسات متعددی برای اصلاح ساختاری و <b>افزایش ایمنی</b> پل طبیعت برگزار شده که در این جلسات متخصصین معماری، مشاوران، پیمانکاران و ... حضور داشتند.</p>
      <p><a href="https://www.tasnimnews.com/">اخبار</a>ی افزود: نیروهای ما در حال آموزش هستند که در مواقع اضطراری بتوانند تا رسیدن نیروهای آموزش دیده آتش‌نشانی، تدابیر لازم را اتخاذ کنند؛ گرچه بارها اتفاق افتاده که نیروهای ما قبل از رسیدن نیروهای آتش‌نشانی با اقدامات صورت گرفته از وقوع حادثه جلوگیری کرده‌اند و یکی از ادارات ما در حال آموزش به نیروهای حفاظت و فیزیکی پُل طبعیت است و هم‌اکنون برای افزایش ایمنی پل تعداد نگهبان‌ها از 15 نفر به 30 نفر افزایش پیدا کرده است.</p>
      <p>مدیر روابط عمومی و امور بین‌الملل  شرکت نوسازی عباس آباد یادآور شد: در حال حاضر دو طرح در ارتباط با مقوله ایمنی پُل طبعیت در دستور کار قرار دارد که در طی یک سال گذشته این دو طرح در کمیته‌ای با حضور کارشناسان و مهندسان حوزه معماری و فنی و معماری بررسی شده است و ظرف یک هفته آینده در هیئت مدیره شرکت نوسازی عباس‌آباد مطرح خواهد شد و با اخذ نظر هئیت مدیره شرکت نوسازی عباس‌آباد اقدام به انجام ضریب ایمنی پُل طبعیت خواهیم کرد.</p>
      <p>وی با اشاره به اینکه بعد از انتخاب طرح، فرایند انتخاب پیمانکار در دستور کار قرار خواهد گرفت، گفت: در فرایند ایمنی‌سازی پُل طبعیت قطعاً به تمام ابعاد پُل دقت خواهد شد.</p>
    </article>
  </body>
</html>