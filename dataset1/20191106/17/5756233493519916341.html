<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620254/%D9%87%D9%85%D8%AA%DB%8C-%D8%AB%D8%A8%D8%A7%D8%AA-%D9%86%D8%B3%D8%A8%DB%8C-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D8%AA%D8%AF%D8%A7%D9%88%D9%85-%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T17:51:00+00:00"/>
    <meta property="og:title" content="همتی: ثبات نسبی بازار ارز تداوم خواهد داشت"/>
    <meta property="og:description" content="رئیس کل بانک مرکزی گفت: با اطلاع و شناختی که از توانایی، امکانات و ذخایر ارزی کشور دارم، ثبات نسبی بازار ارز تداوم خواهد داشت."/>
  </head>
  <body>
    <article>
      <h1>همتی: ثبات نسبی بازار ارز تداوم خواهد داشت</h1>
      <address>
        <time datetime="2019-11-06T17:51:00+00:00">06 Nov 2019, 17:51</time>
      </address>
      <p>
        <i>رئیس کل بانک مرکزی گفت: با اطلاع و شناختی که از توانایی، امکانات و ذخایر ارزی کشور دارم، ثبات نسبی بازار ارز تداوم خواهد داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«عبدالناصر همتی» این اظهارات را روز چهارشنبه در صفحه اینستاگرام خود، بیان کرد و افزود: پیشتر تاکید کردم به علت سیاست‌های ارزی بانک مرکزی و نقش صادرکنندگان غیرنفتی در تامین ارز سامانه نیما و واردات در مقابل صادرات و نیز مدیریت و راهبری بانک مرکزی برای کنترل بازار اسکناس ارز، تامین روانتر نیازهای وارداتی و منطقی‌تر شدن قیمت ارز را دربازار شاهدخواهیم بود.</p>
      <p>وی گفت: البته این نکته را هم بارها تاکید کردم که در شرایط تحریمی برخی عوامل سیاسی نیز در مقاطعی تاثیر حداقلی در نوسانات ارزی دارند و اخبار به ظاهر مثبت و منفی هر کدام تا حدودی می توانند بازار ارز را متاثر کنند.</p>
      <figure>
        <img src="https://aftabnews.ir/files/fa/news/1398/8/15/356218_996.jpg"/>
      </figure>
      <p>رئیس بانک مرکزی می گوید: این بانک تلاش کرده است تا به طور مرتب با نرخ مناسب بازار، از طریق صرافی‌های منتخب امکان لازم برای پاسخگویی به عرضه ارزهای خانگی و صادراتی را فراهم آورد. همچنین خرید خالص روزانه میلیون ها یورو از ارز عرضه شده خانواده‌ها و فعالان اقتصادی توسط بانک مرکزی ایران نتیجه تداوم این سیاست هاست.</p>
      <p>همتی در پایان نوشت: آنچه که تاکنون درباره تقویت ارزش پول ملی گفتم در مورد تاثیر مقاومت مردم و عملکرد یکسال اخیر در برابر فشار حداکثری بوده است و به هیچ وجه نافی آنچه که تحریم‌های ظالمانه بر ارزش پول ملی و سطح قیمت ها و فشار بر اقشار آسیب‌پذیر آورد، نیست.</p>
    </article>
  </body>
</html>