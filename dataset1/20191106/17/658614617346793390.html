<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175598/kraanmachinist-omgekomen-bij-ongeluk-in-heerenveen"/>
    <meta property="og:site_name" content="omroep flevoland"/>
    <meta property="article:published_time" content="2019-11-06T17:52:00+00:00"/>
    <meta property="og:title" content="Kraanmachinist omgekomen bij ongeluk in Heerenveen"/>
    <meta property="og:description" content="Een kraanmachinist uit Almere is woensdagochtend omgekomen bij een bedrijfsongeluk in Heerenveen. Dat meldt de Leeuwarder Courant."/>
  </head>
  <body>
    <article>
      <h1>Kraanmachinist omgekomen bij ongeluk in Heerenveen</h1>
      <address>
        <time datetime="2019-11-06T17:52:00+00:00">06 Nov 2019, 17:52</time>
      </address>
      <p>
        <b>Een kraanmachinist uit Almere is woensdagochtend omgekomen bij een bedrijfsongeluk in Heerenveen. Dat meldt de <a href="https://www.lc.nl/friesland/heerenveen/Kraanmachinist-bedolven-en-overleden-bij-bedrijfsongeval-in-Heerenveen-Hij-was-een-van-mijn-beste-kraanmachinisten-update-24996261.html">Leeuwarder Courant</a>.</b>
      </p>
      <p>Het gaat om een kraanmachinist van het bedrijf Van Bentum Recycling. De kraan raakte bedolven onder een berg bodemas met slakken van een vuilverbranding. De machinist raakte hierdoor bekneld. Op eigen kracht kon de man van eind vijftig er niet uitkomen.</p>
      <p>De brandweer kwam ter plaatse, maar de hulp mocht niet meer baten. De familie van het slachtoffer is inmiddels in kennis gesteld.</p>
      <p>"Het was een van mijn beste kraanmachinisten", vertelt Willem van Bentum, eigenaar en directeur van het recyclingbedrijf tegen de krant. "Dat het hem moest overkomen."</p>
      <p>De Inspectie SZW, de voormalige arbeidsinspectie, doet onderzoek naar het ongeluk.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>