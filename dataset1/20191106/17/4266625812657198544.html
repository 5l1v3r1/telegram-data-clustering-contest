<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/komitet_rady_rekomenduie_uhvalyty_zakonoproiekt_pro_zaboronu_deputatam_braty_u_1685243"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T17:45:00+00:00"/>
    <meta property="og:title" content="Комітет Ради рекомендує ухвалити законопроєкт про заборону депутатам брати у помічники родичів"/>
    <meta property="og:description" content="Парламентський комітет з антикорупційної політики рекомендує Верховній Раді законопроєкт №2203 про внесення змін до деяких законодавчих актів України щодо обмеження спільної роботи близьких осіб."/>
  </head>
  <body>
    <article>
      <h1>Комітет Ради рекомендує ухвалити законопроєкт про заборону депутатам брати у помічники родичів</h1>
      <address>
        <time datetime="2019-11-06T17:45:00+00:00">06 Nov 2019, 17:45</time>
      </address>
      <p>
        <b>Парламентський комітет з антикорупційної політики рекомендує Верховній Раді законопроєкт №2203 про внесення змін до деяких законодавчих актів України щодо обмеження спільної роботи близьких осіб.</b>
      </p>
      <p>Про це повідомила голова комітету Анастасія Красносільська, передає <a href="https://www.rbc.ua/ukr/news/komitet-rekomenduet-rade-zapretit-nardepam-1573048813.html">РБК-Україна</a>.</p>
      <p>"У законопроєкті, йдеться про пропозицію закрити можливість народним депутатам в якості помічників мати близьких осіб... Пропозиція ВРУ включити в порядок денний і рекомендувати ухвалити за основу", - зазначила вона.</p>
      <p>Як зазначається у пояснювальній записці, Законом "Про запобігання корупції" не передбачено жодних обмежень  щодо призначення народними депутатами у якості помічників своїх близьких осіб. Відсутність таких обмежень призводив  до фактів, з найманням до себе на роботу близьких осіб, які могли отримувати доступ до бюджетних коштів – і це, у свою чергу, призводило до корупційних ризиків та потенційних зловживань.</p>
      <p>Зазначений законопроєкт передбачає врегулювання питань, пов’язаних з обмеженням спільної роботи близьких осіб на посадах помічників-консультантів депутатів усіх рівнів.</p>
      <p>Раніше відомий пранкер "Джокер" <a href="https://zik.ua/news/2019/11/06/a_obitsyaly_shcho_ne_bude_pranker_dzhoker_vyyavyv_shcho_yermak_i_tyshchenko__1684747">оприлюднив</a> дані про те, що особистий помічник президента Володимира Зеленського Андрій Єрмак є хрещеним батьком сина народного депутата від партії «Слуга народу» Миколи Тищенка.</p>
      <related>
        <h4>читайте також</h4>
        <a href="https://zik.ua/news/2019/11/06/komitet_rady_ne_znayshov_prychyn_skasovuvaty_zakon_pro_anbandling_1685329"/>
        <a href="https://zik.ua/news/2019/11/06/uryad_zareiestruvav_u_radi_dva_zakonoproiekty_dlya_polipshennya_1685185"/>
        <a href="https://zik.ua/news/2019/11/06/derzhbyudzhet2020_kabmin_proponuie_zbilshyty_finansuvannya_verhovnoi_rady_na_34_1684935"/>
        <a href="https://zik.ua/news/2019/11/05/razumkov_pidpysav_zakonoproiekt_pro_zakryti_plyazhi_1684405"/>
      </related>
    </article>
  </body>
</html>