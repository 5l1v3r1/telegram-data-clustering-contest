<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638516/%D8%A8%D9%88%D8%B1%DB%8C%D8%B3-%D8%AC%D8%A7%D9%86%D8%B3%D9%88%D9%86-%D8%A2%D8%BA%D8%A7%D8%B2-%DA%A9%D9%85%D9%BE%DB%8C%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T17:47:00+00:00"/>
    <meta property="og:title" content="بوریس جانسون آغاز کمپین انتخاباتی را اعلام کرد"/>
    <meta property="og:description" content="بوریس جانسون امروز (چهارشنبه) از رای دهندگان انگلیسی خواست تا در انتخابات پیش رو از حزب محافظه‌کار پشتیبانی کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638516/%D8%A8%D9%88%D8%B1%DB%8C%D8%B3-%D8%AC%D8%A7%D9%86%D8%B3%D9%88%D9%86-%D8%A2%D8%BA%D8%A7%D8%B2-%DA%A9%D9%85%D9%BE%DB%8C%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF">بوریس جانسون آغاز کمپین انتخاباتی را اعلام کرد</a>
      </h1>
      <h2>بوریس جانسون امروز (چهارشنبه) از رای دهندگان انگلیسی خواست تا در انتخابات پیش رو از حزب محافظه‌کار پشتیبانی کنند.</h2>
      <address><time datetime="2019-11-06T17:47:00+00:00">06 Nov 2019, 17:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،<b> بوریس جانسون</b>، نخست وزیر انگلیس امروز چهارشنبه از اقامتگاه نخست وزیر در خیابان داونینگ رسما <b>کمپین انتخابات</b> زودهنگام ۱۲ دسامبر بریتانیا را اعلام کرد.</p>
      <p>با اعلام خبر آغاز کمپین انتخاباتی، بوریس جانسون به عنوان رهبر <b>حزب محافظه‌کار</b> عمل می‌کند.</p>
      <p>وی در سخنانش ضمن اعلام آغاز کمپین رسمی انتخاباتی به رای دهندگان نسبت به "نمایش وحشتناک" پیروزی جرمی کوربین، رهبر حزب کارگر در انتخابات هشدار داد.</p>
      <p>جانسون متعهد شد اولین اقدامش در صورت پیروزی در انتخابات، تصویب توافق به دست آمده با بروکسل بر سر بریگزیت باشد.</p>
      <p>وی از رای دهندگان خواست تا به حزب محافظه‌کار رای دهند و کشور را به پیش ببرند. او تصویب توافق جدید بریگزیت را تنها راهکار برای سال آینده خواند و گفت حزب اپوزیسیون کارگر در صورت پیروزی در انتخابات در طول این سال برای برگزاری دو همه پرسی یکی در اسکاتلند و دیگری درباره خود بریگزیت تلاش خواهد کرد و مردم به این ترتیب کل ۲۰۲۰ را مجبورند در نمایشی وحشتناک بگذرانند.</p>
    </article>
  </body>
</html>