<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/genprokuror_ryaboshapka_u_bagatoh_prokuroriv_ie_svoi_nastavnyky_vlasnyky_chy_1685107"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T17:40:00+00:00"/>
    <meta property="og:title" content="Генпрокурор Рябошапка: У багатьох прокурорів є свої наставники, власники чи куратори"/>
    <meta property="og:description" content="Генпрокурор Руслан Рябошапка розповів про те, хто є наставниками прокурорів, кого президент Зеленський мав на увазі &quot;100% своїм Генпрокурором&quot; та кого ще з народних депутатів чекають &quot;посадки&quot;."/>
  </head>
  <body>
    <article>
      <h1>Генпрокурор Рябошапка: У багатьох прокурорів є свої наставники, власники чи куратори</h1>
      <address>
        <time datetime="2019-11-06T17:40:00+00:00">06 Nov 2019, 17:40</time>
      </address>
      <p>
        <b>Генпрокурор Руслан Рябошапка розповів про те, хто є наставниками прокурорів, кого президент Зеленський мав на увазі "100% своїм Генпрокурором" та кого ще з народних депутатів чекають "посадки".</b>
      </p>
      <p>Хто є "наставниками" прокурорів; кого Зеленський мав на увазі, кажучи в розмові з Дональдом Трампом про "100% свого Генпрокурора" та кого ще з народних депутатів чекають "посадки", - в <a href="https://lb.ua/news/2019/11/05/441431_ruslan_ryaboshapka_suspilstvo.html?fbclid=IwAR0H7EE_zWhZbBjVJ6jis4hy0dKovgkRNpNqyWzrcRc_oi6ugRRZbQoCLbc">інтерв'ю</a> LB.ua з Генпрокурором Русланом Рябошапкою.</p>
      <blockquote>"У багатьох прокурорів є свої наставники, власники чи куратори, які їх спрямовують"</blockquote>
      <p>
        <b>Про атестацію прокурорів</b>
      </p>
      <p>
        <i>Минулого тижня відбулося тестування прокурорів – перший етап реформи, яку формально запустив президент.</i>
      </p>
      <p>У багатьох прокурорів є свої наставники, власники чи куратори, які їх спрямовують. Є люди, які утримують когось із прокурорів. І це система. Тому атестація може бути одним із інструментів, що допоможе виявити контрольованих прокурорів і позбутись їх.</p>
      <p>Порядок проведення співбесіди буде максимально деталізований, щоб вона була схожа на ту, що застосовувалась під час конкурсу до Вищого антикорупційного суду.</p>
      <p>Також братиметься до уваги профайл кожного кандидата, в тому числі матеріали Національного агентства з питань запобігання корупції. Якщо в кадрової комісії виникатимуть запитання до прокурора, то їх надсилатимуть завчасно до співбесіди. Прокурор матиме змогу відповісти на них і додати до матеріалів співбесіди.</p>
      <p>Кожне інтерв’ю триватиме до 45 хвилин. І буде приблизно уніфікований перелік запитань. Крім того, кожен прокурор готуватиме письмове завдання.</p>
      <p>При цьому, лише з Генпрокуратури наразі відмовилися писати заяву про згоду проходити переатестацію 218 прокурорів.</p>
      <p>Повна переатестація усіх прокурорів може бути завершена до 1 вересня 2020 року.</p>
      <p>
        <b>Розслідування Майдану</b>
      </p>
      <p>ГПУ втрачає слідство через місяць (від 20 листопада Генпрокуратура не матиме повноважень вести слідство, усі незавершені справи будуть передані в НАБУ і ДБР, - <b>Ред</b>.).</p>
      <p>
        <b>Про вплив олігархів</b>
      </p>
      <blockquote>"Я не просив Богдана, щоб він просив Коломойського, щоб його люди заспокоїлися"</blockquote>
      <p>
        <i>Наразі щодо Генпрокурора розгортається масштабна інформаційна кампанія – І не тільки зі сторони депутатів, яких асоціюють з Коломойським.</i>
      </p>
      <p>Олена Лукаш ще до оголошення їй підозри називала Рябошапку незалежним і професійним. А одразу після оголошення підозри – думка змінилася у протилежний бік. Крім того, люди Коломойського також проти ГПУ активно працюють.</p>
      <p>"У мене немає ніяких стосунків з Коломойським, мене ніхто нічого не просив щодо Коломойського. І я не просив Богдана, щоб він просив Коломойського, щоб його люди заспокоїлися", - каже Рябошапка.</p>
      <blockquote>"Суспільство вимагає крові. Суспільство вимагає посадок"</blockquote>
      <p>Треба, щоб президент виявив політичну волю, і щоб усі правоохоронні органи працювали разом більш активно. Поки завдання немає, що треба «догнати» Гладковського, Пашинського чи Порошенка. До тогож є декілька проваджень щодо Гладковського, І вони підслідні НАБУ. Вони ними займаються.</p>
      <p>По справі Пашинського, все очевидно і логічно. Достатньо все скласти і довести до суду.</p>
      <p>По справі на Дубневича: наразі є одне провадження, на якому концентруються зусилля. Можливо, буде змінена підозра чи буде додаткова підозра, - побачимо.</p>
      <p>
        <b>Соня Кошкіна, Вікторія Матола</b>
      </p>
      <related>
        <h4>читайте також</h4>
        <a href="https://zik.ua/news/2019/11/06/perebuvannya_kulyka_na_posadi_u_gpu_mozhe_nashkodyty_derzhavi__shynkarenko_1685333"/>
        <a href="https://zik.ua/news/2019/11/06/u_pentagoni_zaklykaly_ukrainu_do_posylennya_tsyvilnogo_kontrolyu_nad_zsu_1685345"/>
        <a href="https://zik.ua/news/2019/11/06/komitet_rady_ne_znayshov_prychyn_skasovuvaty_zakon_pro_anbandling_1685329"/>
        <a href="https://zik.ua/news/2019/11/06/rada_z_pytan_svobody_slova_ta_novi_detali_u_spravi_shchodo_impichmentu_trampa_1685327"/>
      </related>
    </article>
  </body>
</html>