<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/hmelnitski-blogeri-buyani-znimut-vlasniy-film-pro-scho-vin-bude-10962897.html"/>
    <meta property="og:site_name" content="Всім"/>
    <meta property="article:published_time" content="2019-11-06T17:08:00+00:00"/>
    <meta property="og:title" content="Хмельницькі блогери Буяни знімуть фільм. Про що він буде"/>
    <meta property="og:description" content="Альона і Сергій Буян - популярні блогери в Instagram. Вже більше року вони знімають і публікують на своїх сторінках кумедні відео. Нещодавно подружжя “дозріло” до зйомок фільму.  Про що він буде?"/>
  </head>
  <body>
    <article>
      <h1>Хмельницькі блогери Буяни знімуть фільм. Про що він буде</h1>
      <address><time datetime="2019-11-06T17:08:00+00:00">06 Nov 2019, 17:08</time> by <a rel="author" href="https://vsim.ua/authors/aleksandra" target="_blank">Олександра КЛИМЕНКО</a></address>
      <ul>
        <li>Альона і Сергій Буян - популярні блогери в Instagram.</li>
        <li>Вже більше року вони знімають і публікують на своїх сторінках кумедні відео.</li>
        <li>Нещодавно подружжя “дозріло” до зйомок фільму. </li>
        <li>Про що він буде?</li>
      </ul>
      <p>Кумедні відео з “Альоною і Сірьожою” давно завоювали серця підписників. Їх вони знімають вже більше року. Буяни мають тисячі читачів у соцмережах. Та відео на кілька хвилин для них не межа. Скоро подружжя відправляється на зйомки власного фільму.</p>
      <p>Ідею зняти стрічку вони “виношували” кілька років. Та зважитися на це вирішили тільки зараз. Сам фільм буде новорічним. Зніматимуть його в Карпатах. А от із назвою ще не визначилися. Кажуть, щодо цього поки тривають дискусії. Натомість сюжет вже готовий. </p>
      <p>Фільм має бути короткометражним. У головних ролях буде четверо персонажів. Серед них самі Буяни та їх друзі. Головна ідея: висвітлити протистояння навколишньої краси та гаджетів. Для цього пара й обрала мальовничу гірську локацію. Сюжет полягає в тому, що головні герої будуть конфліктувати із власниками готелю. Бо ж обидві сторони матимуть різні життєві позиції. </p>
      <figure>
        <img src="https://img.20minut.ua/uploads/ckeditor/0015/24/d5d38a3f85ac047798b475b640275021f5ad3ab6.jpeg?hash=2019-11-06-17-16-21"/>
      </figure>
      <ul>
        <li> Хочемо зняти добрий новорічний фільм. Стрічка буде про те, що власники готелю в Карпатах - це люди, які проти цих всіх сучасних технологій, а ми, як блогери, це все популяризуємо. І виходить, що вони нам нав’язують свою думку, а ми їм свою - розповідає Альона. </li>
      </ul>
      <p>Над сценарієм Альона та Сергій працювали разом із друзями-гумористами. Деякі з них є учасниками шоу “Розсміши коміка”. Тож обіцяють, що фільм буде смішним. Стрічка “вийде в люди” 25 грудня. Подружжя каже, що кіно транслюватимуть на одному з місцевих каналів. Ну і, звісно, що подивитися його можна буде в соцмережах. </p>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnNob3J0dXJsLmF0JTJGZmluQ0Q=">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouTube</a>.</b>
      </p>
    </article>
  </body>
</html>