<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76288-Ukradli-mu-notebook-tak-zverejnil-fotky-zlodeju-Nyni-mu-hrozi-pokuta-az-700-tisic-korun"/>
    <meta property="og:site_name" content="REFRESHER"/>
    <meta property="article:published_time" content="2019-11-06T17:28:00+00:00"/>
    <meta property="og:title" content="Ukradli mu notebook, tak zveřejnil fotky zlodějů. Nyní mu hrozí pokuta až 700 tisíc korun"/>
    <meta property="og:description" content="IT specialista si před šesti lety sám našel odcizený počítač, od té doby chodí po soudech. Obžalovaným je však on sám."/>
  </head>
  <body>
    <article>
      <h1>Ukradli mu notebook, tak zveřejnil fotky zlodějů. Nyní mu hrozí pokuta až 700 tisíc korun</h1>
      <address><time datetime="2019-11-06T17:28:00+00:00">06 Nov 2019, 17:28</time> by <a rel="author">Vojtěch Vanda</a></address>
      <p>
        <b>IT specialista si před šesti lety sám našel odcizený počítač, od té doby chodí po soudech. Obžalovaným je však on sám.</b>
      </p>
      <p>Lukáš Kuzmiak je IT specialista, logicky tak potřebuje svůj počítač k práci. V létě roku 2011 mu však neznámí zloději vykradli byt. Obsahem lupu byl mimo jiné notebook značky Apple. Kuzmiak se jej ale nevzdal, a přesto, že si<b> byl schopen obstarat skrze svůj odcizený počítač fotky nových uživatelů, policie je nedopadla.</b> Nyní mu ale hrozí za zveřejnění jejich fotek na blogu <b>pokuta až 700 tisíc korun</b>. S příběhem přišly <a href="https://www.novinky.cz/krimi/clanek/nasel-si-sam-ukradeny-notebook-ma-platit-700-tisic-40302201?fbclid=IwAR0BDnrM4e0K_HA9MdEfbYzOHrHDgIiUTaa-xY_s_45WS4Uki5NxPVzsBkw">Novinky.cz</a>.</p>
      <related>
        <a href="https://refresher.cz/68963-Zlodeji-ukradli-iPhony-za-vice-nez-300-tisic-dolaru-Apple-vsak-s-nimi-vypekl"/>
      </related>
      <p>Už šest let řeší soudy Kuzmiak, který za svou vychytralost může být ještě potrestán. Poté, co mu byl odcizen počítač, se do něj jako IT specialista dokázal skrze vzdálený přístup dostat a nainstalovat v něm program, pomocí kterého dokázal pořídit fotky nových uživatel. Ty následně předal policistům, již však nevypátrali ani pachatele, ani počítač.</p>
      <figure>
        <iframe src="https://www.youtube.com/embed/t_JaTry7mz8" width="700" height="380" data-service="Youtube" scrolling="no"/>
      </figure>
      <h3>Farmářka, Onanista, Afroman</h3>
      <p><b>Frustrován takovým výsledkem pátrání se rozhodl o situaci napsat nový blog</b>, kde také vyvěsil fotky nových majitelů. Ty si také pojmenoval, například „Onanista“ nebo „Fifinka“, podle činností, ke kterým počítač využívali. Na tento blog se sice dostali pouze lidé, kteří měli na něj přímý odkaz, netrvalo ale dlouho, než se o situaci dozvěděla média.</p>
      <p>Nic netušící majitelé se hned po odvysílání televizní reportáže objevili s počítačem na policii s tím, že <b>chtějí za špehování Kuzmiaka žalovat</b>. Údajně netušili, že byl laptop kradený. Kuzmiak se tehdy nechal slyšet, že se dá velice jednoduše zjistit, jestli o tom věděli nebo ne, a když se ho reportér z TV Nova zeptal, co si myslí o tom, že by se špehování mohlo klidně obrátit proti němu, uznal, že by se to klidně mohlo stát. Česká justice totiž podle něj neměla</p>
      <p>do té doby s podobnými případy zkušenosti.</p>
      <figure>
        <iframe src="https://www.youtube.com/embed/goBmg5wyguQ" width="700" height="380" data-service="Youtube" scrolling="no"/>
      </figure>
      <h3>Zajímavý soudní zvrat</h3>
      <p>Přestože se tedy IT specialista počítače dopátral, zloděje nenašel a měl na krku žalobu. Žena, jíž se přezdívalo „Farmářka“ a byla matkou kupce počítače, od <b>něj požadovala odškodné ve výši 450 tisíc korun</b>. Utrpěla prý se synem psychickou újmu, kterou podpořil i soudní znalec. Obvodní soud pro Prahu 1 přiznal žalobcům 170 tisíc. Po jejich odvolání jim částku snížil a přiznal jim pouze 100 tisíc.</p>
      <p><b>Co se však snížilo na odškodném se vrátilo na soudních výlohách. Ty dal soud, zatím nepravomocně, zaplatit Kuzmiakovi – ve výši necelých 600 tisíc.</b><i> „Co ale považujeme za naprosto bezprecedentní, je způsob, jakým soud rozhodl o nákladech řízení. Přestože klient měl úspěch ve věci v poměru 77 procent, měl by, při povinnosti uhradit celkově žalobcům částku 103 680 korun, hradit na nákladech řízení neuvěřitelných 588 931 korun,“</i> citovaly <a href="https://www.novinky.cz/krimi/clanek/nasel-si-sam-ukradeny-notebook-ma-platit-700-tisic-40302201?fbclid=IwAR0BDnrM4e0K_HA9MdEfbYzOHrHDgIiUTaa-xY_s_45WS4Uki5NxPVzsBkw">Novinky</a> sdělení Kuzmiakova advokáta Jiřího Wytrzense Právu.</p>
      <related>
        <a href="https://refresher.cz/68663-Soud-poslal-do-vazby-18leteho-mladika-ktery-u-prazskeho-metra-pobodal-dva-lidi"/>
      </related>
      <p>Toto rozhodnutí bude moci zvrátit odvolací soud, kterého se dovolali jak žalobci tak žalovaný. K případu se však ještě pojí druhý soudní proces, ve kterém poškozená rodina podává na blogera žalobu na ochranu osobnosti. Soud už sice předtím zamítl další 300tisícové odškodnění, které sledovaná rodina požadovala, bude se ale zabývat omluvou, kterou poškození také žádali.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76279-Cinsky-umelec-premiena-odpadky-na-modu-chce-upozornit-na-klimaticku-krizu-Ochrana-zivotneho-prostredia-je-ulohou-kazdeho-z-nas"/>
        <a href="https://refresher.sk/76304-Zeny-su-lepsimi-soferkami-ako-muzi-Ti-sposobuju-takmer-80-priestupkov"/>
        <a href="https://refresher.sk/76284-Pri-behu-jej-mali-musky-do-oka-naklast-vajicka-neskor-sa-z-nich-vyliahli-paraziticke-cervy"/>
        <a href="https://refresher.sk/76295-Cech-podrezal-svojho-psa-a-nechal-ho-vykrvacat-Vraj-kvoli-tazivej-zivotnej-situacii"/>
        <a href="https://refresher.sk/76297-Jan-Kolenik-spachal-danovy-podvod-Musel-zaplatit-10-000"/>
        <a href="https://refresher.sk/76280-Skvele-spravy-Ak-behavas-aspon-raz-tyzdenne-mas-az-o-30-nizsie-riziko-umrtia-na-srdcovocievne-ochorenia-tvrdia-vedci"/>
        <a href="https://refresher.sk/69425-31-najhorsie-kriminalnicky-Slovenska-Vrahyne-odsudene-na-dlhorocne-tresty-a-preco-hrozi-Alene-Zsuzsovej-dozivotie"/>
        <a href="https://refresher.sk/76273-Ludia-s-podozrenim-na-pohlavne-choroby-hladaju-rady-na-Reddite-pridavaju-fotografie-intimnych-partii-a-opis-symptomov"/>
      </related>
    </article>
  </body>
</html>