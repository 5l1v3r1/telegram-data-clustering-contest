<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/zvezdini-klinci-napravili-dobru-uvertiru-totenhem-pao-na-krovu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T17:50:17+00:00"/>
    <meta property="og:title" content="Zvezdini klinci napravili dobru uvertiru: Totenhem pao na krovu!"/>
    <meta property="og:description" content="Crvena zvezda U-19 – Totenhem U-19 2:0 (0:0) Radulović 69′, Piplica 90+3′ Na stadionu Voždovca u Zaplenjskoj ulici odigrana je utakmica četvrtog kola Lige šampiona za mlade između Crvene zvezde i Totenhema. Slavili su beogradski crveno-beli rezultatom 2:0, i napravili dobru uvertiru pred meč ovih klubova u elitnom rangu evropskog klupskog fudbala. Crvena zvezda: Katić, […]"/>
  </head>
  <body>
    <article>
      <h1>Zvezdini klinci napravili dobru uvertiru: Totenhem pao na krovu!</h1>
      <address><time datetime="2019-11-06T17:50:17+00:00">06 Nov 2019, 17:50</time> by <a rel="author">Milos</a></address>
      <p><b>Crvena zvezda U-19 – Totenhem U-19 2:0</b> (0:0)<br/><i>Radulović 69′, Piplica 90+3′</i></p>
      <p>Na stadionu Voždovca u Zaplenjskoj ulici odigrana je utakmica četvrtog kola Lige šampiona za mlade između Crvene zvezde i Totenhema.</p>
      <p>Slavili su beogradski crveno-beli rezultatom 2:0, i napravili dobru uvertiru pred meč ovih klubova u elitnom rangu evropskog klupskog fudbala.</p>
      <p><b>Crvena zvezda</b>: Katić, Mitrović, Blagojević, Matić (od 67. Miletić), Lukić, Milikić, Pantović (od 70. Bačanin), Novaković, Burmaz (od 90. Piplica), Radulović, Babić.</p>
      <p><b>Totenhem</b>: De Bie, Ejoma, Sirken, Bouden, Binks, Volkot, Oukli-Bote (od 78. Poketino), Vajt, Robson (od 67. Vitaker), Benet, Markandej (od 84. Peder).</p>
      <p>Nakon početnog ispitivanja snaga, do prve šanse su stigli domaći. Burmaz, koji je debitovao i za seniorski tim, šutirao je tik pored stative sa ivice šesnaesterca u 13. minutu. Zvezda je imala dominaciju u posedu u prvih pola sata igre, a gosti su zapretili preko Vajta, ali mladi veznjak nije bio precizan.</p>
      <p>Crveno-beli juniori su najbolju priliku u prvom poluvremenu imali u 39. minutu. Matić je sjajno uposlio Pantovića koji je izbio sam na golmana De Biea, ali je bio neprecizan u završnici. Do kraja pvog dela udarac je okušao i Novaković, koji je šutirao pravo u golmana gostiju sa nekih 18 metara.</p>
      <p>Iako je Totenhem uspostavio svoju igru u nastavku, prvi do gola su stigli domaći. Zvezda je povela u 69. minutu pogotkom Andrije Radulovića, koji je dobio duel sa štoperom domaćih i iskosa sa leve strane savladao nemoćnog golmana De Biea.</p>
      <p>Do kraja su gosti pokušavali da dođu do izhednačenja, ali je mreža golmana Katića ostala netaknuta. Katić je fantastično intervenisao nakon udarca Beneta u sudijskoj nadoknadi.</p>
      <p>Tačku na ovaj susret stavio je Petar Piplica u poslednjim trenucima susreta, rezantnim udarcem nakon asistencije petom Babića.</p>
      <p>Zvezda je ostvarila drugi trijumf u Ligi šampiona za mlade i druga je sa sedam bodova, tri više od Totenhema. Izabranici Slavoljuba Đorđevića su se naneki način revanširali vršnjacima iz Londona za poraz od 9:2, ali međusobni skor će odlučivati samo ukoliko dve ekipe imaju isti broj bodova na kraju takmičenja u B grupi.</p>
      <p>U narednom kolu, u Beogradu gostuje minhenski Bajern.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2018/11/28/igraju-i-omladinci-zvezde-zivkovic-gradimo-put-za-buduce-generacije/"/>
        <a href="https://www.sportskacentrala.com/2018/11/09/zvezda-dobija-veliko-pojacanje-pred-nastavak-lige-sampiona-za-mlade/"/>
        <a href="https://www.sportskacentrala.com/2018/11/06/live-crvena-zvezda-u-19-liverpul-u-19/"/>
        <a href="https://www.sportskacentrala.com/2018/11/05/omladinci-zvezde-pred-duel-sa-liverpulom-potrebna-nam-je-pomoc-navijaca/"/>
        <a href="https://www.sportskacentrala.com/2018/10/24/zivkovic-emocije-pomesane-nekad-nagrada-izostane/"/>
        <a href="https://www.sportskacentrala.com/2018/10/24/zvezdini-klinci-nisu-izdrzali-liverpul-do-preokreta-u-poslednjim-trenucima/"/>
        <a href="https://www.sportskacentrala.com/2018/10/03/liga-sampiona-za-mlade-joveljic-doneo-izjednacenje-zvezdi/"/>
        <a href="https://www.sportskacentrala.com/2018/09/18/live-crvena-zvezda-napoli/"/>
        <a href="https://www.sportskacentrala.com/2018/09/18/odlicna-uvertira-na-banovom-brdu-omladinci-zvezde-uzeli-bod-napoliju-video/"/>
      </related>
    </article>
  </body>
</html>