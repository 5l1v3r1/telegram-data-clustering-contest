<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/anziane-derubate-al-supermercato-condannate-due-biellesi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-06T17:22:22+00:00"/>
    <meta property="og:title" content="Anziane derubate al supermercato, condannate due biellesi"/>
    <meta property="og:description" content="Ad una sono stati inflitti 2 anni e 6 mesi di reclusione, all'altra 2 anni e 2 mesi."/>
  </head>
  <body>
    <article>
      <h1>Anziane derubate al supermercato, condannate due biellesi</h1>
      <h2>Ad una sono stati inflitti 2 anni e 6 mesi di reclusione, all'altra 2 anni e 2 mesi.</h2>
      <address>
        <time datetime="2019-11-06T17:22:22+00:00">06 Nov 2019, 17:22</time>
      </address>
      <p>Avrebbero agito due volte con lo stesso “copione” nei supermercati di Chatillon e Verres. Nello specifico le due donne biellesi avvicinavano un’anziana e mentre una la distraeva, l’altra le rubava il portafogli dal quale venivano sottratti i contanti e il bancomat con il quale, una volta trovati i codici spesso custoditi insieme alla carta, venivano prelevati altri soldi. Per questi episodi, risalenti al 5 aprile 2018, il Gup del Tribunale di Aosta ha condannato due biellesi, C. B. (già nota alle forze dell’ordine per reati simili) e T. C. per furto aggravato in concorso ed utilizzo indebito di carta di credito. Alla prima sono stati inflitti 2 anni e 6 mesi di reclusione mentre alla seconda 2 anni e 2 mesi di reclusione.</p>
      <p>A Chatillon era stato rubato un portafogli ad un’80enne, contenente circa 80 euro e con il bancomat erano stati prelevati, in più riprese, 650 euro. A Verres invece una 72 enne era stata derubata del portafogli con 85 euro all’interno e di 600 euro dalla carta Bancoposta.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/trova-un-portafogli-intasca-soldi"/>
        <a href="https://laprovinciadibiella.it/cronaca/mamma-tre-figli-ruba-abbigliamento-al-supermercato"/>
        <a href="https://laprovinciadibiella.it/cronaca/tenta-rubare-un-orologio-viene-scoperto"/>
      </related>
    </article>
  </body>
</html>