<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/igrachyt-na-macha-levski---etyr-vazhno-e-otboryt-da-vyrvi-no-chakah-svoq-shans-1403657.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T17:51:00+00:00"/>
    <meta property="og:title" content="Играчът на мача Левски - Етър: Важно е отборът да върви, но чаках своя шанс"/>
    <meta property="og:description" content="Направилият много силен мач срещу Етър - Дени Алар, беше обявен за играч на мача при победата с 3:0 на Левски в сряда следобед на Герена Нападателят изигра много силни 90 минути, в които даде две асистенции и най-накрая се разписа в Първа лига"/>
  </head>
  <body>
    <article>
      <h1>Играчът на мача Левски - Етър: Важно е отборът да върви, но чаках своя шанс</h1>
      <address><time datetime="2019-11-06T17:51:00+00:00">06 Nov 2019, 17:51</time> by <a rel="author">Sportlive.bg</a></address>
      <p>Направилият <b><a href="https://www.sportlive.bg/bgfootball/levski/I-Levski-ne-pozhali-kletiq-Etyr--1403497.html">много силен мач срещу Етър</a></b> - Дени Алар, беше обявен за играч на мача при победата с 3:0 на Левски в сряда следобед на "Герена". Нападателят изигра много силни 90 минути, в които даде две асистенции и най-накрая се разписа в Първа лига. Той обаче остава здраво стъпил на земята и осъзнава колко е сериозна конкуренцията за титулярно място в селекцията на Петър Хубчев. </p>
      <p>Взетият под наем футболист направи интересен коментар на това как се отразява времето в България в последните седмици - нещо, което със сигурност не прави впечатление както на феновете на футбола в страната. </p>
      <p>"Беше тежък мач, времето беше много топло, но мачът беше много важен за нас и се радвам, че успяхме да спечелим. Преди два дни беше много студено, днес - 23 градуса, това се отразява негативно на футболистите. Важното е, че успяхме да се справим", сподели Алар пред "Диема спорт". </p>
      <p>"За един нападател е важно да вкарва голове. Роберта вкара много попадения, но аз чаках своя шанс и днес успях да се разпиша. Имаме много футболисти, така че трябва да се възползвам от всеки шанс. </p>
      <p>Научих се да изпълнявам статични положения преди години, още в Рапид Виена ги изпълнявах. Казах това на треньорите и виждате, че се получава. Моята цел е да помагам на отбора и да вкарвам голове. Дали съм по крилото или в центъра на нападението, няма значение. Всички си помагаме и в двете фази на играта. Крайната цел е отборът да върви", категоричен бе нападателят на <b><a href="https://www.sportlive.bg/bgfootball/levski">Левски</a></b>. </p>
      <p>
        <b>Междувременно преди двубоя срещу Етър излезе много интересна информация, че <a href="https://www.sportlive.bg/bgfootball/levski/Prohazka-pred-zavryshtane-v-Levski-1391590.html">един от любимците на феновете на Левски може да се завърне в клуба (подробности четете тук)</a>. </b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Petrichev-Ludogorec-ne-iska-futbolisti-na-Levski-1403428.html"/>
        <a href="https://www.sportlive.bg/bgfootball/levski/Levski-si-nabelqza-igrach-na-Beroe-1391635.html"/>
        <a href="https://www.sportlive.bg/worldfootball/england/Veche-bivsh-vratar-na-Levski-kara-probi-v-Angliq-1391296.html"/>
        <a href="https://www.sportlive.bg/bgfootball/levski/Koj-e-naj-problemniqt-transfer-na-Levski-prez-tova-lqto--775315.html"/>
        <a href="https://www.sportlive.bg/bgfootball/levski/I-Levski-ne-pozhali-kletiq-Etyr--1403497.html"/>
      </related>
    </article>
  </body>
</html>