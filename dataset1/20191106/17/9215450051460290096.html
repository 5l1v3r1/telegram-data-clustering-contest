<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.edigest.hk/article/122905/%e6%a8%93%e5%b8%82/%e9%8a%80%e8%a1%8c%e8%81%b7%e5%93%a1-%e5%8d%81%e6%88%90%e6%8c%89%e6%8f%ad-%e4%be%9b%e6%a8%93-%e5%85%8d%e9%a6%96%e6%9c%9f-%e5%88%a9%e6%81%af/"/>
    <meta property="og:site_name" content="經濟一週"/>
    <meta property="article:published_time" content="2019-11-06T17:53:33+00:00"/>
    <meta property="og:title" content="銀行職員享十成按揭 買600萬樓慳165萬元利息"/>
    <meta property="og:description" content="大家有冇留意第三季負資產個案由上季僅1宗，急升至53宗呢？不過又唔使咁擔心，因為金管局表示原來大部分個案都係屬於銀行職員住宅按揭貸款，相關貸款按揭成數比一般按揭保險計劃貸款較高，所以樓價連跌四個月後，呢批銀行職員都比較易跌入負資產界線。究竟銀行職員買樓會有咩優惠？而銀行員工按揭又著唔著數呢？"/>
  </head>
  <body>
    <article>
      <h1>銀行職員享十成按揭 買600萬樓慳165萬元利息</h1>
      <address><time datetime="2019-11-06T17:53:33+00:00">06 Nov 2019, 17:53</time> by <a rel="author">樓市</a></address>
      <p>大家有冇留意第三季<a href="https://www.edigest.hk/tag/%e8%b2%a0%e8%b3%87%e7%94%a2/">負資產</a>個案由上季僅1宗，急升至53宗呢？不過又唔使咁擔心，因為<a href="https://www.hkma.gov.hk/chi/">金管局</a>表示原來大部分個案都係屬於銀行職員住宅<a href="https://www.edigest.hk/tag/%e6%8c%89%e6%8f%ad/">按揭</a>貸款，相關貸款按揭成數比一般按揭保險計劃貸款較高，所以樓價連跌四個月後，呢批銀行職員都比較易跌入負資產界線。究竟銀行職員買樓會有咩優惠？而銀行員工按揭又著唔著數呢？</p>
      <p>撰文：SmartED編採部｜圖片：新傳媒資料室</p>
      <h3>銀行員工可享十成按揭</h3>
      <p>多間銀行都有提供買樓優惠以挽留員工，本地某大銀行向員工提供十成按揭，最多可借款的月薪倍數由原來的100倍調高至120倍，至於按揭貸款息率方面最低息口為0.8厘。銀行員工同一般街客比，假設買$6,000,000嘅樓，月入都係$50,000、還款年期30年，而雙方都借足首置最高按揭成數嘅話，銀行職員每月還款額低至$18,752，比街客平咗成$2,937！最誇張嘅係利息總數只係$750,763，比街客嘅$2,408,086，慳成$1,657,323！</p>
      <figure>
        <img src="https://images.edigest.hk/wp-content/uploads/2019/11/1983acsa11_6201523935dbfa7d6d8049.png"/>
        <figcaption>大家有冇留意第三季負資產個案由上季僅1宗，急升至53宗呢？</figcaption>
      </figure>
      <p>嘩，咁喺銀行做咪好著數？不過由於批核結果都要視乎實際個案情況或其他因素而定，未必真係有最低息同批足十成咁多，而且職員離職後，有關按揭優惠亦會隨之失效，需要向銀行償還優惠按揭成數與一般街客按揭成數嘅差額，所以部分唔想「賣身」俾銀行嘅職員，都會選擇放棄呢個員工按揭優惠。</p>
      <h3>相關文章</h3>
      <figure>
        <img src="https://images.edigest.hk/wp-content/uploads/2019/11/20191104h004_10960159535dbfb040232d0.png"/>
      </figure>
      <h3>
        <a href="https://www.edigest.hk/article/122905/%e6%a8%93%e5%b8%82/%e9%8a%80%e8%a1%8c%e8%81%b7%e5%93%a1-%e5%8d%81%e6%88%90%e6%8c%89%e6%8f%ad-%e4%be%9b%e6%a8%93-%e5%85%8d%e9%a6%96%e6%9c%9f-%e5%88%a9%e6%81%af/javascript:void(0)">樓市見底 步入升浪！花旗：往後樓價每個月貴1%</a>
      </h3>
      <figure>
        <img src="https://images.edigest.hk/wp-content/uploads/2019/11/20191101h009_18517194015dbc162d98353.png"/>
      </figure>
      <h3>
        <a href="https://www.edigest.hk/article/122905/%e6%a8%93%e5%b8%82/%e9%8a%80%e8%a1%8c%e8%81%b7%e5%93%a1-%e5%8d%81%e6%88%90%e6%8c%89%e6%8f%ad-%e4%be%9b%e6%a8%93-%e5%85%8d%e9%a6%96%e6%9c%9f-%e5%88%a9%e6%81%af/javascript:void(0)">減息＋放寬按保推高樓市！業主狂反價！買樓要有呢個準備</a>
      </h3>
      <figure>
        <img src="https://images.edigest.hk/wp-content/uploads/2019/11/1982acsa05_10582999495dbbf011440c6.jpg"/>
      </figure>
      <h3>
        <a href="https://www.edigest.hk/article/122905/%e6%a8%93%e5%b8%82/%e9%8a%80%e8%a1%8c%e8%81%b7%e5%93%a1-%e5%8d%81%e6%88%90%e6%8c%89%e6%8f%ad-%e4%be%9b%e6%a8%93-%e5%85%8d%e9%a6%96%e6%9c%9f-%e5%88%a9%e6%81%af/javascript:void(0)">8月租金回報率回升！樓市見底的三大訊號</a>
      </h3>
      <figure>
        <img src="https://images.edigest.hk/wp-content/uploads/2019/10/1109nnn002_12237512865da99353a4c49.jpg"/>
      </figure>
      <h3>
        <a href="https://www.edigest.hk/article/122905/%e6%a8%93%e5%b8%82/%e9%8a%80%e8%a1%8c%e8%81%b7%e5%93%a1-%e5%8d%81%e6%88%90%e6%8c%89%e6%8f%ad-%e4%be%9b%e6%a8%93-%e5%85%8d%e9%a6%96%e6%9c%9f-%e5%88%a9%e6%81%af/javascript:void(0)">嘉湖山莊一週交投升至19宗！中細價物業受追捧｜布少明</a>
      </h3>
    </article>
  </body>
</html>