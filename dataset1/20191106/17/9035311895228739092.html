<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/trumpin-konvoyuna-orta-parmak-gosterdigi-icin-isten-atilan-kadin-girdigi-yerel-secimi-kaza"/>
    <meta property="og:site_name" content="euronews"/>
    <meta property="article:published_time" content="2019-11-06T17:42:01+00:00"/>
    <meta property="og:title" content="Trump’ın konvoyuna 'orta parmak' gösteren kadın yerel seçim kazandı"/>
    <meta property="og:description" content="ABD Başkanı Donald Trump'ın konvoyundakilere orta parmak gösterdikten sonra 2017 yılında işten atılan Juli Briskman, Virginia eyaletinde girdiği bir yerel seçimi kazanma başarısı gösterdi."/>
  </head>
  <body>
    <article>
      <h1>Trump’ın konvoyuna 'orta parmak' gösteren kadın yerel seçim kazandı</h1>
      <address><time datetime="2019-11-06T17:42:01+00:00">06 Nov 2019, 17:42</time> by <a rel="author">Euronews </a></address>
      <p>ABD Başkanı Donald Trump'ın konvoyundakilere 'orta parmak' gösterdikten sonra 2017 yılında işten atılan Juli Briskman, Virginia eyaletinde iktidar partisi adayı karşısında girdiği bir yerel seçimi kazanma başarısı gösterdi.</p>
      <p>Briskman, Loudoun ilçesinde girdiği yarışta Cumhuriyetçi Parti adayı karşısında galip gelerek yerel yönetim denetleme kurulu üyeliği görevine seçildi.</p>
      <p>İşten atıldıktan sonra eski şirketi aleyhine dava açan 52 yaşında ve iki çocuk annesi olan Briskman'ın fotoğrafı, sosyal medyada viral olmuştu.</p>
      <p>Briskman'ın, pazarlama analisti olarak çalışırken atıldığı Akima LLC şirketi aleyhine açtığı dava, ABD’de yine geniş yankı uyandırmıştı.</p>
      <p>Briskman, duruşmada, "Amerikalıların prensipleri ve bordroları arasında bir tercih yapmaya zorlanmamaları gerektiğini düşündüğüm için bu davayı açtım. Hükümetle iş yapan bir şirkette çalışmak, özel hayatımızda hükümeti eleştirme hakkımızı elimizden almamalı." diyerek savunma yapmıştı.</p>
      <p>Ek kaynaklar<b> • AFP</b></p>
    </article>
  </body>
</html>