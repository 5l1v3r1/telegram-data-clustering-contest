<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A8%D9%87-%D8%B2%D9%88%D8%AF%DB%8C-%D8%B1%D8%A6%DB%8C%D8%B3-%D9%81%DB%8C%D9%81%D8%A7-%D8%AF%D8%B1-%DA%A9%D9%86%D8%A7%D8%B1-%D8%B2%D9%86%D8%A7%D9%86-%D8%A7%DB%8C%D8%B1%D8%A7%D9%86-%D8%AF%D8%B1-%D9%88%D8%B1%D8%B2%D8%B4%DA%AF%D8%A7%D9%87-%D8%A2%D8%B2%D8%A7%D8%AF%DB%8C-%D8%AE%D9%88%D8%A7%D9%87%D8%AF-%D9%86%D8%B4%D8%B3%D8%AA-20191106/%D8%A7%DB%8C%D8%B1%D8%A7%D9%86"/>
    <meta property="og:site_name" content="RFI"/>
    <meta property="article:published_time" content="2019-11-06T17:12:30+00:00"/>
    <meta property="og:title" content="به زودی رئیس فیفا در کنار زنان ایران در ورزشگاه آزادی حضور می‌یابد"/>
    <meta property="og:description" content="رئیس فدراسیون بین المللی فوتبال (فیفا)، جیانی انفانتینو، قصد دارد به زودی زود برای تماشای یک مسابقۀ قهرمانی فوتبال ایران به این کشور سفر کند تا از نزدیک ببیند که آیا با حضور زنان در ورزشگاه این کشور موافقت می شود یا نه."/>
  </head>
  <body>
    <article>
      <h1>به زودی رئیس فیفا در کنار زنان ایران در ورزشگاه آزادی حضور می‌یابد</h1>
      <address><time datetime="2019-11-06T17:12:30+00:00">06 Nov 2019, 17:12</time> by <a rel="author">ناصر اعتمادی</a></address>
      <p>
        <b>رئیس فدراسیون بین المللی فوتبال (فیفا)، جیانی انفانتینو، قصد دارد به زودی زود برای تماشای یک مسابقۀ قهرمانی فوتبال ایران به این کشور سفر کند تا از نزدیک ببیند که آیا با حضور زنان در ورزشگاه این کشور موافقت می شود یا نه.</b>
      </p>
      <p>رئیس فیفا با ارسال نامه ای به فدراسیون فوتبال ایران گفته است که قصد دارد به زودی در کنار تماشاچیان زن در ورزشگاه ایران حضور یابد و از نزدیک یکی از رقابت های قهرمانی فوتبال این کشور را تماشا کند.</p>
      <p>فدراسیون بین المللی فوتبال که در دهم اکتبر گذشته نمایندگان خود را راهی ایران کرد گفته است که از این پس بیش از هر زمان مراقب است تا زنان ایرانی بتوانند در صورت تمایل مسابقات فوتبال را در ورزشگاه های این کشور تماشا کنند.</p>
      <p> </p>
      <p>خبرگزاری فرانسه در گزارش خود در اینباره نوشته است که فیفا مایل است اطمینان حاصل کند که حضور زنان ایران در ورزشگاه های این کشور دایمی خواهد بود و عقب نشینی در این زمینه صورت نخواهد گرفت.  قرار است یک هیئت نمایندگی فیفا به زودی  برای تدارک سفر جیانی انفانتینو عازم ایران شود.</p>
      <p>در نتیجۀ مقاومت زنان ایران و فشارهای فدراسیون بین المللی فوتبال، زنان ایران توانستند در دهم اکتبر برای اولین بار در چهار دهۀ گذشته با حضور در ورزشگاه آزادی رقابت تیم های ملی فوتبال ایران و کامبوج را از نزدیک تماشا کنند.</p>
    </article>
  </body>
</html>