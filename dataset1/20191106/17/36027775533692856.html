<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/06/mahmud-murodov-ufcdagi-ikkinchi-jangi-boyicha-kelishuvga-erishdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-06T17:05:00+00:00"/>
    <meta property="og:title" content="Mahmud Murodov UFC’dagi ikkinchi jangi bo‘yicha kelishuvga erishdi"/>
    <meta property="og:description" content="Mazkur UFC kechasi 2020-yilning boshida bo‘lib o‘tishi mumkin"/>
  </head>
  <body>
    <article>
      <h1>Mahmud Murodov UFC’dagi ikkinchi jangi bo‘yicha kelishuvga erishdi</h1>
      <address>
        <time datetime="2019-11-06T17:05:00+00:00">06 Nov 2019, 17:05</time>
      </address>
      <p>O‘zbekistonlik yakkakurashchi Mahmud Murodov (23-6, 14 KO) UFC’dagi ikkinchi jangi bo‘yicha shartnoma imzoladi. Bu haqda GoSport <a href="https://gosport.uz/boxing/mahmud-ufc-2/">xabar bermoqda</a>.</p>
      <figure>
        <img src="https://s.daryo.uz/wp-content/uploads/2019/11/XFN-11-234-680x447.jpg"/>
        <figcaption>Foto: CzechFighters</figcaption>
      </figure>
      <p>Ma’lum bo‘lishicha, Mahmud Murodov UFC’dagi ikkinchi jangini o‘tkazish bo‘yicha kelishuvga erishgan. Jangning aniq sanasi bo‘yicha ma’lumotlar yo‘q. Xabarlarga ko‘ra, mazkur UFC kechasi 2020-yilning boshida bo‘lib o‘tadi. Shuningdek, Murodovning bo‘lajak raqibi ham noma’lum.</p>
      <p>Eslatib o‘tamiz, Mahmud UFC’dagi debyut jangini 28-sentabr kuni o‘tkazgandi. Murodov Kopengagenda bo‘lib o‘tagan UFC Fight Night 160 kechasi doirasida italiyalik Alessio di Kirikoga (12-4, 9 KO) qarshi oktagonga chiqib, uch raund yakunlariga ko‘ra, ochkolar evaziga <a href="https://daryo.uz/2019/09/28/mahmud-murodov-ufcdagi-ilk-jangida-galaba-qozondi/">g‘alaba qozongandi.</a></p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>