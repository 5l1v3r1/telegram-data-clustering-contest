<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196442/syriza-na-mi-symmetexoyn-oi-polites-sta-mploka-enantion-ton-prosfygon"/>
    <meta property="og:site_name" content="CNN.gr"/>
    <meta property="article:published_time" content="2019-11-06T17:02:14+00:00"/>
    <meta property="og:title" content="ΣΥΡΙΖΑ: Να μη συμμετέχουν οι πολίτες στα μπλόκα εναντίον των προσφύγων"/>
    <meta property="og:description" content="Το πολιτικό οξύμωρο της κυβέρνησης"/>
  </head>
  <body>
    <article>
      <h1>ΣΥΡΙΖΑ: Να μη συμμετέχουν οι πολίτες στα μπλόκα εναντίον των προσφύγων</h1>
      <h2>Οι τοπικές διαμαρτυρίες ενάντια στη μετεγκατάσταση των προσφύγων από τα νησιά στην ενδοχώρα, έχουν εξελιχθεί σε βασικό πρόβλημα για την κυβέρνηση.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Αλμπάνης Γιάννης, CNN Greece 19:02 , 06 November 2019</p>
      <p>Πέρα από αυτή καθαυτή τη δυναμική των κινητοποιήσεων, τα πράγματα δυσκολεύουν περισσότερο για την <b>κυβέρνηση</b> λόγω της πολιτικής ταυτότητας των διαμαρτυρομένων. Πρόκειται για πολίτες που ανήκουν στη <b>Δεξιά </b>και την <b>Ακροδεξιά</b>. Οι διαμαρτυρίες τους, μάλιστα, υιοθετούνται από τους δημάρχους και τους περιφερειάρχες της <a href="https://www.cnn.gr/eidhseis/tag/1/nea-dhmokratia"><b>Νέας Δημοκρατίας</b></a>. Την ίδια στιγμή, βουλευτές της συμπολίτευσης όπως οι <b>Κωνσταντίνος Κυρανάκης</b> και<b> Θανάσης Πλεύρης</b>, εμφανίζονται να συμμερίζονται της ανησυχίες των διαμαρτυρόμενων, αποστασιοποιούμενοι από την καθησυχαστική γραμμή της κυβέρνησης.</p>
      <h3>Τι δήλωσε ο Σκουρλέτης</h3>
      <p>Παρά το πολιτικό πρόβλημα που δημιουργούν στην κυβέρνηση οι διαμαρτυρίες εναντίον της εγκατάστασης των προσφύγων, ο <a href="https://www.cnn.gr/eidhseis/tag/212/syriza"><b>ΣΥΡΙΖΑ</b> </a>όχι μόνο δεν τις υποστηρίζει, αλλά δηλώνει κατηγορηματικά αντίθετος σε αυτές. Αναφορικά με το ζήτημα, ο <b><a href="https://www.cnn.gr/eidhseis/tag/1261/panos-skoyrletis">Πάνος Σκουρλέτης</a></b> έκανε την εξής δήλωση στο<b> CNN Greece</b>:</p>
      <blockquote>«Είμαστε αντίθετοι στα μπλόκα εναντίον των προσφύγων. Η ελληνική κοινωνία έχει δείξει ότι μπορεί να στέκεται αλληλέγγυα στο δράμα των <b>προσφύγων</b> και <b><a href="https://www.cnn.gr/eidhseis/tag/347/metanastes">μεταναστών</a></b>. Πρέπει να γίνουν απολύτως σεβαστές οι διεθνείς συνθήκες για το <b>άσυλο</b>. Η κυβέρνηση βρίσκεται σήμερα αντιμέτωπη με τις ακραίες φωνές που ενθάρρυνε και υιοθέτησε το προηγούμενο διάστημα. Πρόκειται για ένα ολισθηρό κι εξαιρετικά επικίνδυνο δρόμο.»</blockquote>
      <h3>Η οδηγία προς τους αυτοδιοικητικούς</h3>
      <p>Στην <b>Κουμουνδούρου</b> είναι καθολική η πεποίθηση ότι οι διαμαρτυρίες εναντίον της εγκατάστασης των προσφύγων, έχουν <b>ακροδεξιό</b> και <b>ρατσιστικό</b> χαρακτήρα, ασχέτως αν όλοι οι συμμετέχοντες δεν είναι κατ’ ανάγκη ακροδεξιοί. Συνέπεια αυτής της εκτίμησης είναι η οδηγία που δίνεται στους εκλεγμένους αυτοδιοικητικούς του κόμματος, να μην ψηφίζουν ενάντια στη φιλοξενία των προσφύγων και, πολύ περισσότερο, να μην ενισχύουν άμεσα ή έμμεσα τις κινητοποιήσεις. Μάλιστα, είναι πιθανό το επόμενο διάστημα να δούμε και κάποια ισχυρού συμβολισμού κίνηση του <b>ΣΥΡΙΖΑ</b> υπέρ της απρόσκοπτης μετεγκατάστασης των προσφύγων από τα νησιά στην ενδοχώρα.</p>
      <h3>Το πολιτικό οξύμωρο</h3>
      <p>Η στάση που υιοθετεί ο<b> ΣΥΡΙΖΑ</b> σε συνδυασμό με αυτήν ισχυρής μερίδας και στελεχών της<b> ΝΔ</b>, δημιουργεί ένα πρωτοφανές πολιτικό οξύμωρο: Το κυβερνητικό πρόγραμμα της <b>μετεγκατάστασης των προσφύγων</b> απορρίπτεται από τις δυνάμεις της συμπολίτευσης, ενώ έχει την υποστήριξη της αξιωματικής αντιπολίτευσης. Το ερώτημα είναι βέβαια πόσο καιρό μπορεί να πορευτεί η <b>κυβέρνηση</b> με αυτό το πολιτικό οξύμωρο, αφού είναι ορατός ο κίνδυνος της αποξένωσης από την εκλογική βάση της.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196542/giannoylis-gia-ta-mparmpekioy-sta-diavata-tha-xanaekana-tin-idia-dilosi">Γιαννούλης για τα μπάρμπεκιου στα Διαβατά: Θα ξαναέκανα την ίδια δήλωση</a>
        </li>
        <li>
          <a href="https://www.cnn.gr/news/politiki/story/196531/proanakritiki-novartis-sta-xarakomata-kyvernisi-kai-syriza-en-opsei-tis-simerinis-synedriasis">«Φωτιά» στην υπόθεση Novartis: Ο Παπαγγελόπουλος ζητά εξαίρεση βουλευτών από την Προανακριτική</a>
        </li>
        <li>
          <a href="https://www.cnn.gr/news/politiki/story/196535/periodeia-tsipra-sto-nomo-voiotias-tin-pempti">Περιοδεία Τσίπρα στο νομό Βοιωτίας την Πέμπτη</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/496/prosfgiko">ΠΡΟΣΦΥΓΙΚΟ</a>
        </li>
        <li>
          <a href="https://www.cnn.gr/eidhseis/tag/33/prosfyges">ΠΡΟΣΦΥΓΕΣ</a>
        </li>
        <li>
          <a href="https://www.cnn.gr/eidhseis/tag/347/metanastes">ΜΕΤΑΝΑΣΤΕΣ</a>
        </li>
        <li>
          <a href="https://www.cnn.gr/eidhseis/tag/81402/rsa">RSA</a>
        </li>
        <li>
          <a href="https://www.cnn.gr/eidhseis/tag/41824/mixalhs-xrysoxoidhs">ΜΙΧΑΛΗΣ ΧΡΥΣΟΧΟΙΔΗΣ</a>
        </li>
        <li>
          <a href="https://www.cnn.gr/eidhseis/tag/7708/asylo">ΑΣΥΛΟ</a>
        </li>
        <li>
          <a href="https://www.cnn.gr/eidhseis/tag/5439/moria">ΜΟΡΙΑ</a>
        </li>
        <li>
          <a href="https://www.cnn.gr/eidhseis/tag/36930/toyrkikh-eisvolh-syria">ΤΟΥΡΚΙΚΗ ΕΙΣΒΟΛΗ ΣΥΡΙΑ</a>
        </li>
        <li>
          <a href="https://www.cnn.gr/eidhseis/tag/1/nea-dhmokratia">ΝΕΑ ΔΗΜΟΚΡΑΤΙΑ</a>
        </li>
        <li>
          <a href="https://www.cnn.gr/eidhseis/tag/212/syriza">ΣΥΡΙΖΑ</a>
        </li>
        <li>
          <a href="https://www.cnn.gr/eidhseis/tag/1261/panos-skoyrletis">ΠΑΝΟΣ ΣΚΟΥΡΛΕΤΗΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/07/196569/snapshot/1-1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196529/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196548/snapshot/ellada-2021-mitsotakis.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/07/196547/snapshot/vasilakis.jpg"/>
      </figure>
    </article>
  </body>
</html>