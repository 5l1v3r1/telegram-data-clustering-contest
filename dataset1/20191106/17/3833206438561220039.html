<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Slavi-Georgiev-Dnes-Kanazireva-beshe-vuznagradena-za-zadkulisnite-si-igri-911735"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T17:31:00+00:00"/>
    <meta property="og:title" content="Слави Георгиев: Днес Каназирева беше възнаградена за задкулисните си игри"/>
    <meta property="og:description" content="Предизборната кампания на Дани Каназирева е била подчинена единствено и само на това да се реализира..."/>
  </head>
  <body>
    <article>
      <h1>Слави Георгиев: Днес Каназирева беше възнаградена за задкулисните си игри</h1>
      <address>
        <time datetime="2019-11-06T17:31:00+00:00">06 Nov 2019, 17:31</time>
      </address>
      <p>Предизборната кампания на <a href="https://www.plovdiv24.bg/novini/persons/2599.html">Дани Каназирева</a> е била подчинена единствено и само на това да се реализират нейните лични властови амбиции. Така коментира пред <b>Plovdiv24.bg</b> общинският съветник от местната коалиция НФСБ-ВМРО <a href="https://www.plovdiv24.bg/novini/persons/342.html">Слави Георгиев</a> назначаването на Каназирева за нов областен управител на Пловдивска област.</p>
      <p>С кампанията, която проведе г-жа Каназирева излъга хиляди пловдивчани, че не е част от политическото статукво. На практика се случи точно това, което подозирахме, а именно, че тя е част от разгърнато политическо ветрило. </p>
      <p>Първото доказателство за твърденията ни, че тя е част от задкулисни игри е манипулацията на екзитпола при първия тур на изборите. Второто доказателство за подмолните й действия в последните два месеца е днешното й назначаване. <a href="https://www.plovdiv24.bg/novini/persons/2599.html">Дани Каназирева</a> винаги е твърдяла, че не участва в задкулисни игри и сделки, но с действията си доказва обратното. </p>
      <p>"За съжаление излъгани остават много пловдивчани, решили да гласуват за нея,  убедени, че Каназирева ще донесе промяна, а фактите сочат, че единствената промяна, която тя е търсела е реализиране на собствената й амбиция“, заключи общинският съветник от групата на патриотите.</p>
    </article>
  </body>
</html>