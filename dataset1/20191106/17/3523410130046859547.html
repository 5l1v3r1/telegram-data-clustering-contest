<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638514/%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%B9%D8%B1%D8%A7%D9%82-%D9%85%D8%AA%D8%B9%D9%87%D8%AF-%D8%A8%D9%87-%D8%B9%D8%AF%D9%85-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AE%D8%B4%D9%88%D9%86%D8%AA-%D9%87%D8%B3%D8%AA%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T17:47:00+00:00"/>
    <meta property="og:title" content="نیروهای مسلح عراق: متعهد به عدم استفاده از خشونت هستیم"/>
    <meta property="og:description" content="سخنگوی نیروهای مسلح عراق اعلام کرد، اقدام تظاهرکنندگان برای بستن مسیرها مانع از بارگیری‌های نفت و نقل و انتقال آنها می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/638514/%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%B9%D8%B1%D8%A7%D9%82-%D9%85%D8%AA%D8%B9%D9%87%D8%AF-%D8%A8%D9%87-%D8%B9%D8%AF%D9%85-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AE%D8%B4%D9%88%D9%86%D8%AA-%D9%87%D8%B3%D8%AA%DB%8C%D9%85">نیروهای مسلح عراق: متعهد به عدم استفاده از خشونت هستیم</a>
      </h1>
      <h2>سخنگوی نیروهای مسلح عراق اعلام کرد، اقدام تظاهرکنندگان برای بستن مسیرها مانع از بارگیری‌های نفت و نقل و انتقال آنها می‌شود.</h2>
      <address><time datetime="2019-11-06T17:47:00+00:00">06 Nov 2019, 17:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سخنگوی<b> نیروهای مسلح عراق</b> اعلام کرد، <b>تظاهرکنندگان</b> می‌توانند برای تحقق خواسته‌های خود به راهکارهای مسالمت‌آمیز متوسل شوند.</p>
      <p>وی گفت، <b>عراق</b> تعهداتی در خصوص حفظ بنادر نفتی دارد.</p>
      <p>این سخنگو اظهار کرد: ما دستوراتی مبنی بر عدم استفاده از گلوله واقعی علیه تظاهرکنندگان صادر کرده‌ایم. بستن مسیرها و پل‌ها اقدامی ناصحیح است و شهروندان را معطل می‌کند.</p>
      <p>وی خاطرنشان کرد: امروز ۲۶ تظاهرکننده را بازداشت کردیم و از تظاهرکنندگان می‌خواهیم پل‌ها را نبندند زیرا اقدامی مجرمانه است. ما متعهد به عدم استفاده از خشونت علیه تظاهرکنندگان هستیم.</p>
      <p>این سخنگو اظهار کرد: برخی نفوذی‌ها تظاهرکنندگان را به اقدامات ناصحیح می‌کشانند. آزادی بیان تظاهرکنندگان و رسانه‌ها تضمین شده است.</p>
      <p>وی خاطرنشان کرد، دستور برای جذب ۲۰۰ هزار جوان برای مشاغل مختلف اخیرا صادر شده و این روند ادامه دارد.</p>
    </article>
  </body>
</html>