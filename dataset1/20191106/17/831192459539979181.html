<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyti-tragodia-sta-kaminia-14chroni-machairose-ti-mitera-tis-tin-ora-poy-koimotan/"/>
    <meta property="og:site_name" content="europost.gr"/>
    <meta property="article:published_time" content="2019-11-06T17:30:13+00:00"/>
    <meta property="og:title" content="Απίστευτη τραγωδία στα Καμίνια: 14χρονη μαχαίρωσε τη μητέρα της την ώρα που κοιμόταν!"/>
    <meta property="og:description" content="Σοκαριστικό περιστατικό σημειώθηκε την περασμένη Πέμπτη στα Καμίνια, όταν 14χρονη, που αντιμετωπίζει σοβαρά ψυχολογικά προβλήματα, μαχαίρωσε τη μητέρα της την ώρα που κοιμόταν. Σύμφωνα με τις πρώτες πληροφορίες, το ανήλικο κορίτσι πετάχτηκε από το κρεβάτι του"/>
  </head>
  <body>
    <article>
      <h1>Απίστευτη τραγωδία στα Καμίνια: 14χρονη μαχαίρωσε τη μητέρα της την ώρα που κοιμόταν!</h1>
      <address>
        <time datetime="2019-11-06T17:30:13+00:00">06 Nov 2019, 17:30</time>
      </address>
      <p>Σοκαριστικό περιστατικό σημειώθηκε την περασμένη Πέμπτη στα Καμίνια, όταν 14χρονη, που αντιμετωπίζει σοβαρά ψυχολογικά προβλήματα, μαχαίρωσε τη μητέρα της την ώρα που κοιμόταν.</p>
      <p>Σύμφωνα με τις πρώτες πληροφορίες, το ανήλικο κορίτσι πετάχτηκε από το κρεβάτι του τα ξημερώματα της Πέμπτης και με ένα μαχαίρι 23 εκατοστών μαχαίρωσε τη μητέρα του, η οποία κοιμόταν σε ράντσο στο σαλόνι.</p>
      <p>Αιμόφυρτη η μητέρα άρχισε να φωνάζει για βοήθεια με αποτέλεσμα να ξυπνήσει η δίδυμη αδελφή της 14χρονης, η οποία, αφού την ακινητοποίησε, ειδοποίησε το ΕΚΑΒ.<br/>Στο νοσοκομείο μητέρα και κόρη<br/>Η 14χρονη έφερε θλαστικά τραύματα στα οποία έγινε συρραφή και συγκεκριμένα ένα βαθύ θλαστικό τραύμα ραχιαίας επιφάνειας στο αριστερό χέρι και τρία μικρότερα στο γόνατο. Η μητέρα οδηγήθηκε στο χειρουργείο καθώς έφερε τρία τραύματα στον αριστερό βραχίονα και ένα στον ώμο, δύο στον μαστό και 4 στην κοιλιά. Υπεβλήθη σε σπληνεκτομή και νοσηλεύτηκε διασωληνωμένη για μέρες.<br/>Μετά από νοσηλεία ορισμένων ημερών στη ΜΕΘ, πλέον νοσηλεύεται σε θάλαμο και η ζωή της δεν διατρέχει κίνδυνο.</p>
      <p>Το ανήλικο κορίτσι εξετάστηκε από παιδοψυχολόγο στο Παίδων και σύμφωνα με την εκτίμησή του φαινόταν να μην έχει συνειδητοποιήσει την πράξη του. Ο εισαγγελέας την άφησε ελεύθερη με περιοριστικούς όρους.</p>
      <p>Τι είπε η δίδυμη αδελφή της στην Αστυνομία<br/>Περισσότερα στοιχεία για το τι οδήγησε την κοπέλα να επιτεθεί στη μητέρα της δεν έχουν γίνει γνωστά, καθώς ούτε από την κατάθεση της δίδυμης αδερφής της προέκυψε κάτι. Το μόνο που είπε η 14χρονη ήταν ότι η αδερφή της πριν το επεισόδιο έπαιζε μέχρι αργά παιχνίδια στο τάμπλετ.</p>
      <h3>Σχετικά</h3>
    </article>
  </body>
</html>