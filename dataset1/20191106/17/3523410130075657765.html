<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638517/%D9%85%D8%B9%D8%A7%D9%88%D9%86-%D9%88%D8%B2%DB%8C%D8%B1-%D8%B1%D8%A7%D9%87-%D8%B3%D8%A7%D9%85%D8%A7%D9%86%D9%87-%D8%AB%D8%A8%D8%AA%E2%80%8C%D9%86%D8%A7%D9%85-%D9%85%D9%84%DB%8C-%D9%85%D8%B3%DA%A9%D9%86-%D8%B4%D9%86%D8%A8%D9%87-%D9%85%D8%B9%D8%B1%D9%81%DB%8C-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T17:47:00+00:00"/>
    <meta property="og:title" content="معاون وزیر راه: سامانه ثبت‌نام ملی مسکن شنبه معرفی می‌شود"/>
    <meta property="og:description" content="سرپرست معاونت مسکن و ساختمان وزارت راه و شهرسازی گفت: ثبت نام ملی مسکن در شهرهای جدید هم در خلال ثبت نام از استانها آغاز می شود."/>
  </head>
  <body>
    <article>
      <h1>
        <a href="https://www.bultannews.com/fa/news/638517/%D9%85%D8%B9%D8%A7%D9%88%D9%86-%D9%88%D8%B2%DB%8C%D8%B1-%D8%B1%D8%A7%D9%87-%D8%B3%D8%A7%D9%85%D8%A7%D9%86%D9%87-%D8%AB%D8%A8%D8%AA%E2%80%8C%D9%86%D8%A7%D9%85-%D9%85%D9%84%DB%8C-%D9%85%D8%B3%DA%A9%D9%86-%D8%B4%D9%86%D8%A8%D9%87-%D9%85%D8%B9%D8%B1%D9%81%DB%8C-%D9%85%DB%8C%E2%80%8C%D8%B4%D9%88%D8%AF">معاون وزیر راه: سامانه ثبت‌نام ملی مسکن شنبه معرفی می‌شود</a>
      </h1>
      <h2>سرپرست معاونت مسکن و ساختمان وزارت راه و شهرسازی گفت: ثبت نام ملی مسکن در شهرهای جدید هم در خلال ثبت نام از استانها آغاز می شود.</h2>
      <address><time datetime="2019-11-06T17:47:00+00:00">06 Nov 2019, 17:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمود محمودزاده، در پاسخ به این سؤال که <b>ثبت‌نام طرح ملی مسکن</b> شنبه هفته آینده در 10 استان قطعی است یا احتمال تأخیر وجود دارد؟ گفت: شنبه <b>سایت</b> فعال می‌شود و برای اینکه فرصت برابر برای همه متقاضیان برای ثبت‌نام وجود داشته باشد یک یا دو روز لازم است تا <b>متقاضیان</b> مدارک خود را آماده کنند تا روی سایت اسکن کنند.</p>
      <p>محمودزاده ادامه داد: متقاضیان ثبت نام ملی مسکن مدارک را آماده می‌کنند و روی سایت اعلام می‌کنیم تا صبح روز دوشنبه یا سه‌شنبه ثبت‌نام را شروع می‌کنند. </p>
      <p>وی افزود: متقاضیان شنبه باید مدارک خود را روی سایت آماده و بارگذاری کنند چون معمولاً‌ آماده کردن مدارک یک یا دو روز زمان می‌برد بنابراین گفتیم اگر از 15 آبان ثبت‌نام انجام شود ممکن است بسیاری از کسانی که می‌خواهند ثبت‌نام کنند مدارک آنها آماده نباشد پس چند روزی همه فرصت داشته باشند تا مدارک خود را ارائه و بر روی سایت اسکن کنند. </p>
      <p>
        <b>*آدرس سایت روز شنبه به متقاضیان اعلام عمومی می‌شود</b>
      </p>
      <p>سرپرست معاونت مسکن و ساختمان وزارت راه و شهرسازی در پاسخ به این سؤال که هنوز به متقاضیان سایت ثبت‌نام طرح ملی مسکن معرفی نشده است گفت: آدرس سایت روز شنبه به متقاضیان اعلام عمومی می‌شود.</p>
      <p>محودزاده در پاسخ به این سؤال که آیا آغاز ثبت‌نام طرح ملی مسکن در 10 استان، استان‌هایی هستند که کم تقاضا هستند گفت: این 10 استان با هم به صورت ادواری و 3 استان 3 استان در چند روز آینده شروع به ثبت‌نام می‌کنند و 7 تا 8 روز ثبت‌نام آنها انجام می‌شود. امید است بلافاصله هم شهرهای جدید شروع شود تا بتوانیم بحث کلان‌شهرها را هم پاسخ دهیم.</p>
      <p>وی در پاسخ به این سئوال که بعد از اتمام ثبت نام در این 10 استان ثبت نام در شهرهای جدید آغاز می شود افزود: به هر حال احتمال این هم است که ثبت‌نام در شهرهای جدید همزمان هم آغاز شود اما به هر حال هفته آینده اطلاعات به طور پشت‌سر هم اعلام می‌شود تا متقاضیان ساماندهی شوند.</p>
      <p>محمودزاده در پاسخ به این سوال که برای طرح اقدام ملی تسهیلات در نظر گرفته شده، گفت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ در طرح اقدام ملی مسکن پروژه به پروژه این رقم متفاوت خواهد بود، اما در این طرح میزان تسهیلات 75 تا 100 میلیون تومان با نرخ سود 18 درصد خواهد بود.</p>
      <p>به گفته وزیر راه و شهرسازی تاکنون ساخت 180 هزار واحد مسکونی در طرح اقدام ملی مسکن آغاز شده است و قرار است تا 400 هزار واحد مسکونی در سراسر کشور تا سال 99 احداث شود.</p>
    </article>
  </body>
</html>