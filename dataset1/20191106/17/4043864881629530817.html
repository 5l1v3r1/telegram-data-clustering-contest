<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231203/"/>
    <meta property="og:site_name" content="Українська правда"/>
    <meta property="article:published_time" content="2019-11-06T17:01:07+00:00"/>
    <meta property="og:title" content="Імпічмент Трампа: в Конгресі анонсували перші відкриті слухання"/>
    <meta property="og:description" content="Голова комітету з питань розвідки Палати представників Конгресу США Адам Шифф заявив, що наступного тижня відбудуться перші відкриті слухання у справі розслідування імпічменту президента Дональда Трампа."/>
  </head>
  <body>
    <article>
      <h1>Імпічмент Трампа: в Конгресі анонсували перші відкриті слухання</h1>
      <address>
        <time datetime="2019-11-06T17:01:07+00:00">06 Nov 2019, 17:01</time>
      </address>
      <p>Голова комітету з питань розвідки Палати представників Конгресу США Адам Шифф заявив, що наступного тижня відбудуться перші відкриті слухання у справі розслідування імпічменту президента Дональда Трампа.</p>
      <p><b>Джерело:</b> "<a href="https://www.eurointegration.com.ua/news/2019/11/6/7102720/">Європейська правда</a>" з посиланням на <a href="https://www.reuters.com/">Reuters</a>.</p>
      <p><b>Деталі:</b> Тимчасовий повірений у справах США в Україні Вільям Тейлор, заступник помічника держсекретаря США у справах Європи і Євразії Джордж Кент та експосол США в Україні Марі Йованович з’являться 13, 15 листопада, йдеться у повідомленні.</p>
      <p>
        <b>Передісторія:</b>
      </p>
      <ul>
        <li>Наприкінці минулого тижня демократи, які мають більшість у нижній палаті Конгресу, ухвалили<a href="https://www.eurointegration.com.ua/articles/2019/11/2/7102530/"> резолюцію </a>про початок нового етапу процедури імпічменту. </li>
        <li>Рішення демократів дозволяє призначати відкриті слухання, чи то допити свідків, та публікувати свідчення посадовців, яких раніше допитували за зачиненими дверима.</li>
      </ul>
      <p><b>Знати більше:</b> <i><a href="https://www.eurointegration.com.ua/articles/2019/11/5/7102655/"><b>Підтримка Зеленського, боротьба з Луценком та помста Трампа: що розповіла на допиті експосол США</b></a></i></p>
      <p>
        <i>
          <a href="https://www.eurointegration.com.ua/articles/2019/11/6/7102698/">
            <b>Хто формує думку Трампа про Україну: закриті свідчення Курта Волкера у Конгресі США</b>
          </a>
        </i>
      </p>
      <related>
        <a href="https://www.pravda.com.ua/columns/2019/11/6/7231183/"/>
        <a href="https://www.pravda.com.ua/news/2019/11/6/7231110/"/>
        <a href="https://www.pravda.com.ua/news/2019/11/5/7231002/"/>
      </related>
    </article>
  </body>
</html>