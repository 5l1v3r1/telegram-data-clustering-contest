<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740359"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T17:35:00+00:00"/>
    <meta property="og:title" content="&quot;โอริกี&quot;รับแย่งตัวจริงหงส์แดงลำบาก"/>
    <meta property="og:description" content="'ดิวอก โอริกี' หัวหอกตัวสำรองอดทนของ ลิเวอร์พูล ยอมรับโอกาสเบียดแย่งตัวจริงจาก 3 ประสาน 'เอสเอ็มเอฟ' เป็นเรื่องยากเหลือเกิน"/>
  </head>
  <body>
    <article>
      <h1>"โอริกี"รับแย่งตัวจริงหงส์แดงลำบาก</h1>
      <address>
        <time datetime="2019-11-06T17:35:00+00:00">06 Nov 2019, 17:35</time>
      </address>
      <p>
        <b>"ดิวอก โอริกี" หัวหอกตัวสำรองอดทนของ ลิเวอร์พูล ยอมรับโอกาสเบียดแย่งตัวจริงจาก 3 ประสาน "เอสเอ็มเอฟ" เป็นเรื่องยากเหลือเกิน</b>
      </p>
      <p>ดิวอก โอริกี กองหน้าทีมชาติเบลเยียม ของ ลิเวอร์พูล จ่าฝูง พรีเมียร์ลีก อังกฤษ ยอมรับโอกาสที่ตัวเขาจะเบียดแย่งตำแหน่งตัวจริงจาก 3 แนวรุกมหากาฬอย่าง ซาดิโอ มาเน, โรแบร์โต ฟีร์มิโน และโมฮาเหม็ด ซาลาห์ มาได้นั้นเป็นเรื่องยากทีเดียว<br/><br/>โอริกี ไม่ได้ลงเล่นมากนักในฤดูกาลนี้ เนื่องจากต้องตกเป็นตัวเลือกอันดับ 4 ถัดจากทั้ง มาเน, ฟีร์มิโน และซาลาห์ อย่างไรก็ตาม กองหน้าเลือดเบลเจียน ก็ไม่ได้ท้อ และพร้อมจะพยายามอย่างเต็มที่เพื่อทำให้ เจอร์เกน คลอปป์ ผู้จัดการทีม เรด แมชีน ต้องหนักใจมากขึ้นในการเลือกผู้เล่นลงสนาม<br/><br/>"ผมชอบที่ทีมของเรามีนักเตะคุณภาพมากมายเพราะนั่นทำให้เราคว้าถ้วย แชมเปี้ยนส์ ลีก มาครองได้ ถ้าทุกคนอยู่ในฟอร์มที่ดีที่สุด แน่นอนว่าตัวเลือกของโค้ชก็ไม่มีอะไรใหม่ มันขึ้นอยู่กับโค้ช และหน้าที่ของนักเตะอย่างเราก็คือทำให้โค้ชเลือกจัดทีมได้ยากที่สุดเท่าที่จะสามารถเป็นไปได้" โอริกี กล่าว.<br/><br/><b> <br/>ภาพ gettyimages</b></p>
    </article>
  </body>
</html>