<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/finlandsferje-pa-grunn/71790980"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T17:47:23+00:00"/>
    <meta property="og:title" content="Finlandsferje på grunn"/>
    <meta property="og:description" content="Gikk på grunn utenfor Stockholm."/>
  </head>
  <body>
    <article>
      <h1>Finlandsferje på grunn</h1>
      <h2>Gikk på grunn utenfor Stockholm.</h2>
      <address><time datetime="2019-11-06T17:47:23+00:00">06 Nov 2019, 17:47</time> by <a rel="author">Thomas Sæbø</a></address>
      <p>Finlandsferja har gått på grunn utenfor Stockholm, melder <a href="https://www.expressen.se/nyheter/farja-har-gatt-pa-grund-utanfor-lidingo-/">Expressen.</a></p>
      <p>Ifølge den svenske avisa er det ferja «Princess Anastasia» som har gått på grunn utenfor Lidingö.</p>
      <p>- Det er en båt som heter «Princess Anastasia» som har fått en blackout, elektrisiteten gikk og de har sannsynligvis styrt på grunn, sier Tony Frank ved Stor-Stockholm redningssentral.</p>
      <p>Ferja skulle seile mellom Stockholm og Helsinki onsdag kveld.</p>
      <p>- Vi ble alarmert av en privatperson som så at ferja avvek fra sin normale rute og vek av mot Lindingö. Personen så at fartøyet var mørkt, noe som tyder på strømbrudd om bord. Vi har selv vært i kontakt med fartøyet. Det er rolig om bord og det er ingen skadde, sier Isac Östman, sjøredningsleder ved Sjø- og flyredningstjenesten, til SVT.</p>
      <figure>
        <img src="https://www.dagbladet.no/images/71791021.jpg?imageId=71791021&amp;width=1024&amp;height=615"/>
        <figcaption><b>GRUNNSTØTTE:</b> Finlandsferja «Princess Anastasia» har gått på grunn utenfor Stockholm. Foto: Expressen Vis mer</figcaption>
      </figure>
      <p>Det svenske sjøfartsverket melder at det ikke er rapportert om noen personskader. Ferja skal ha mistet strømmen.</p>
      <p>- Vi er på vei med alle mulige ressurser, sier Tony Frank ved Stor-Stockholm redningssentral.</p>
      <p>Ferja tar omkring 2500 passasjerer. Ifølge Emelie Boid, talsperson for Sjøfartsverket, var det 1065 personer om bord da ferja gikk på grunn.</p>
      <p>Ferja skal ha hatt lav hastighet da den gikk på grunn.</p>
      <p>- Kystverket er på vei ut med en inspektør fra Transportstyrelsen. Ferja kan ikke flyttes før den har blitt inspisert, sier Boid.</p>
      <p>Flere redningsbåter befinner seg rundt den grunnstøtte ferja, som ligger med baugen inn mot land.</p>
      <p>Dagbladet kommer med mer</p>
    </article>
  </body>
</html>