<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/incidente-mortale-sulla-roma-fiumicino-lappello-disperato-della-famiglia-di-rebecca-abbiamo-bisogno-di-testimoni.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-06T17:14:39+00:00"/>
    <meta property="og:title" content="Incidente mortale sulla Roma-Fiumicino, l’appello disperato della famiglia di Rebecca: ‘Abbiamo bisogno di testimoni’"/>
    <meta property="og:description" content="“Scusate qualcuno che era presente o che conosce o ha sentito qualcuno che era presente il giorno 4/11 lunedì sull’autostrada Roma – Fiumicino durante l’incidente che ha coinvolto due auto in cui ha perso la vita una ragazza di 20 anni. Vi prego, mi contattate in privato, abbiamo bisogno di testimoni. Grazie a tutti…”. Questo […]"/>
  </head>
  <body>
    <article>
      <h1>Incidente mortale sulla Roma-Fiumicino, l’appello disperato della famiglia di Rebecca: ‘Abbiamo bisogno di testimoni’</h1>
      <address><time datetime="2019-11-06T17:14:39+00:00">06 Nov 2019, 17:14</time> by <a rel="author" href="https://www.ilcorrieredellacitta.com/author/direttore" target="_blank">Direttore</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“Scusate qualcuno che era presente o che conosce o ha sentito qualcuno che era presente il giorno 4/11 lunedì sull’autostrada Roma – Fiumicino durante l’incidente che ha coinvolto due auto in cui ha perso la vita una ragazza di 20 anni. Vi prego, mi contattate in privato, abbiamo bisogno di testimoni. Grazie a tutti…”.</p>
      <p>Questo è il disperato appello dei familiari di Rebecca Spera, la giovane vittima dell’incidente avvenuto nel pomeriggio del 4 novembre sull’autostrada Roma Fiumicino.</p>
      <p>La ragazza si trovava a bordo di una Fiat Punto guidata dal fidanzato quando l’auto è entrata in collisione con una Clio alla cui guida era una donna di 41 anni. Entrambi i conducenti sono rimasti gravemente feriti, mentre Rebecca non ce l’ha fatta.</p>
      <p>Adesso la famiglia vuole sapere come sono andate le cose: sulla dinamica, infatti, non c’è ancora chiarezza. Non si sa quale delle due auto abbia tamponato l’altra. Troppo danneggiate entrambe da poter dedurre qualcosa dagli urti, così come è impossibile capire dalla posizione di quel che resta dei veicoli. Fondamentali, quindi, eventuali testimoni o video.</p>
      <p>Chiunque possa aver visto qualcosa può contattare i genitori della ragazza o andare a raccontare quello che è successo in un comando della polizia stradale.</p>
      <p> <br/> <br/> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/million-day-6-novembre-2019-ecco-i-numeri-vincenti-di-stasera.html"/>
        <a href="https://www.ilcorrieredellacitta.com/ultime-notizie/monteverde-ubriaco-da-in-escandescenze-e-blocca-il-traffico-due-pattuglie-dei-carabinieri-e-due-della-polizia-municipale-per-bloccarlo.html"/>
        <a href="https://www.ilcorrieredellacitta.com/gaeta-e-terracina/gaeta-lomaggio-dei-volontari-della-protezione-civile-ai-tre-pompieri-deceduti-a-quargnento.html"/>
        <a href="https://www.ilcorrieredellacitta.com/ultime-notizie/pomezia-il-riposino-dei-bambini-allasilo-si-ma-sul-banco.html"/>
        <a href="https://www.ilcorrieredellacitta.com/ostia-cronaca/incertezza-sulle-case-del-villaggio-san-francesco-di-acilia-inquilini-a-rischio-sfratto-per-le-superficialita-dellamministrazione.html"/>
        <a href="https://www.ilcorrieredellacitta.com/ultime-notizie/nettuno-autista-al-cellulare-rischia-di-investire-i-pedoni-che-attraversano-multato-dai-vigili.html"/>
      </related>
    </article>
  </body>
</html>