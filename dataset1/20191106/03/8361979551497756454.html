<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiya-ye-naybilshoyu-pereshkodoyu-dlya-miru-v-ukrajini-glava-mzs-litvi-50051835.html"/>
    <meta property="og:site_name" content="НВ"/>
    <meta property="article:published_time" content="2019-11-06T03:29:00+00:00"/>
    <meta property="og:title" content="Росія є «найбільшою перешкодою» для миру в Україні - глава МЗС Литви"/>
    <meta property="og:description" content="Міністр закордонних справ Литви Лінас Лінкявічюс заявив, що Росія є «найбільшою перешкодою» для миру в Україні."/>
  </head>
  <body>
    <article>
      <h1>Росія є «найбільшою перешкодою» для миру в Україні - глава МЗС Литви</h1>
      <h2>Міністр закордонних справ Литви Лінас Лінкявічюс заявив, що Росія є «найбільшою перешкодою» для миру в Україні.</h2>
      <address>
        <time datetime="2019-11-06T03:29:00+00:00">06 Nov 2019, 03:29</time>
      </address>
      <p>Про це повідомляє <a href="https://www.radiosvoboda.org/a/news-lytva-viyna-v-ukrayini/30254940.html">Радіо Свобода</a>.</p>
      <p>«Ймовірно, найбільша перешкода в цьому (мирному) процесі - це те, що Росія позиціонує себе як нейтральна сторона, у той час, як є активною учасницею конфлікту, хоча офіційно її не розглядають таким чином», — сказав Лінкявічюс.</p>
      <p>За словами міністра, Москва говорить бойовикам на Донбасі, що «вам потрібно досягти угоди, і ми допоможемо», хоча насправді все відбувається «з точністю до навпаки».</p>
      <p>Лінкявічюс додав, що відчуває «щирі наміри» президента України Володимира Зеленського.</p>
      <p>«Ці нормандські переговори й пошук компромісу на вустах у всіх. Я розумію, що дуже складно все це зробити, але я відчуваю щирі наміри президента вирішити цю проблему. Складно сказати, наскільки успішним він буде», — заявив він.</p>
      <p>Читайте також:<br/><a href="https://nv.ua/ukr/world/geopolitics/formula-shtaynmayyera-prezident-litvi-nazvav-jiji-spriyatlivoyu-dlya-rosiji-50051823.html">&amp;nbspПрезидент Литви про формулу Штайнмайєра: Більш сприятлива для Росії, ніж для України</a></p>
    </article>
  </body>
</html>