<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740214"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T03:53:00+00:00"/>
    <meta property="og:title" content="'แลมพ์' ชี้บ้าไปแล้ว 'สิงห์' ไล่เจ๊า 'อาแจ๊กซ์' 4-4"/>
    <meta property="og:description" content="แฟรงค์ แลมพาร์ด รับ เกม แชมเปี้ยนส์ ลีก นัดที่ “สิงห์สำอาง” เปิดบ้านไล่เจ๊า อาแจ๊กซ์ สุดระทึก 4-4 เมื่อวันอังคาร ถือเป็นหนึ่งในเกมที่บ้าคลั่งที่สุดเท่าที่เคยเจอ "/>
  </head>
  <body>
    <article>
      <h1>'แลมพ์' ชี้บ้าไปแล้ว 'สิงห์' ไล่เจ๊า 'อาแจ๊กซ์' 4-4</h1>
      <address>
        <time datetime="2019-11-06T03:53:00+00:00">06 Nov 2019, 03:53</time>
      </address>
      <p>
        <b>แฟรงค์ แลมพาร์ด รับ เกม แชมเปี้ยนส์ ลีก นัดที่ “สิงห์สำอาง” เปิดบ้านไล่เจ๊า อาแจ๊กซ์ สุดระทึก 4-4 เมื่อวันอังคาร ถือเป็นหนึ่งในเกมที่บ้าคลั่งที่สุดเท่าที่เคยเจอ </b>
      </p>
      <p>แฟรงค์ แลมพาร์ด ผู้จัดการทีม เชลซี ทีมดังในศึกพรีเมียร์ลีก อังกฤษ ออกมายอมรับว่าเกม ยูฟ่า แชมเปี่ยนส์ ลีก รอบแบ่งกลุ่ม กลุ่ม H นัดที่ทีมเปิดบ้านไล่ตามตีเสมอ อาแจ๊กซ์ อัมสเตอร์ดัม 4-4 เมื่อวันอังคารที่ผ่านมานั้น ถือเป็นค่ำคืนที่บ้าคลั่งที่สุดในชีวิตการเป็นกุนซือของตัวเอง หลัง “สิงห์สำอาง” ตามหลังก่อนถึง 1-4  ก่อนไล่ตีเสมอได้สำเร็จ ในเกมที่มี 2 ใบแดง การทำเข้าประตูตัวเอง 2 ลูก แถมเข้าถิ่นังเกือบแซงชนะเมื่อส่งลูกเข้าไปตุงตาข่าย แต่ถูกปฏิเสธโดย วีเออาร์ ขณะที่ทีมเยือนที่เหลือ 9 คน ก็เกือบได้ประตูชัยในช่วงท้ายเกมเช่นกัน <br/>    <br/>“แลมพ์” กล่าวว่า “ผมเองก็ไม่รู้จะพูดอย่างไรเหมือนกัน มันเป็นเกมแบบที่คุณต้องไปหามาดูย้อนหลัง ผมเคยเจอค่ำคืนที่บ้าคลั่งแบบนี้มาแล้วตลอดหลายปีที่ผ่านมา แล้วก็เคยผ่านค่ำคืนที่ยอดเยี่ยมมามากมาย แต่ทุกสิ่งทุกอย่างของเกมนี้ ทำให้มันน่าจะเป็นหนึ่งในเกมที่บ้าคลั่งที่สุดเท่าที่ผมเคยเจอ มันเป็นเกมที่บ้าสุด ๆ ตอนผมเป็นนักเตะมันก็มีเกมที่บ้าคลั่งแบบนี้ไม่มากนักหรอก อย่างไรก็ตาม ถ้าไม่รวมเรื่อง วีเออาร์ และ ใบแดงที่เกิดขึ้น สิ่งที่ผมคิดก็คือเรื่องของทีม และสปิริตที่เราแสดงให้เห็นในเกมนี้ มันเป็นสิ่งที่ผมชอบมาก และผมคิดว่าแฟนบอลของเราก็ชอบเช่นกัน”    <br/><br/>เครดิตภาพ : AFP</p>
    </article>
  </body>
</html>