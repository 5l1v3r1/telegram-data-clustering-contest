<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/kaspruk/obrazok-z-naturi-taki-kijiv-ukrajinskiy-637974.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T03:50:21+00:00"/>
    <meta property="og:title" content="Образок з натури: таки Київ український"/>
    <meta property="og:description" content="Про реакцію киян на російські співи"/>
  </head>
  <body>
    <article>
      <h1>Образок з натури: таки Київ український</h1>
      <address><time datetime="2019-11-06T03:50:21+00:00">06 Nov 2019, 03:50</time> by <a rel="author">Віктор Каспрук</a></address>
      <h4>Про реакцію киян на російські співи</h4>
      <p>Їду сьогодні ввечері в метро з Лівого берега. Заходять і виходять люди. Раптом в вагоні з’являється молодик з гітарою.</p>
      <p>Починає співати якусь нудну і затяжну російську пісню, невправно акомпануючи собі. Вагон не реагує.</p>
      <p>Люди сидять і жодних емоцій до співака-імпровізатора, який не розуміє, що він знаходиться в столиці Української держави.</p>
      <p>Він старається, з під лоба зиркаючи на всі боки, але це не може хоч якось зворушити публіку, що їде на Правий берег.</p>
      <p>Вона не може припинити цей «концерт», але й слухати ці його співи явно не хоче.</p>
      <p>Ніхто й не збирався віддячувати цьому «артисту» хоча б гривнею чи кількома. Люди його просто ігнорували.</p>
      <p>І це не вперше, коли за останні півроку в київському метрополітені з’являються російськомовні співаки. Раніше такого не було.</p>
      <p>Але кияни реагують однаково – вони цих співаючих не помічають.</p>
      <p>І щоб там не було, така реакція столиці наочно доводить – Київ таки український.</p>
      <p>Він раз за разом відторгає те, що стараються йому нав’язувати зайди і різного роду тимчасовці.</p>
      <p>Для яких Київ не рідне місто, а місце вимушеного тимчасового проживання.</p>
      <footer>Джерело: <a href="https://viktorkaspruk.wordpress.com/">блог Віктора Каспрука</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/kyiv/news/u-kijevi-obmezhat-ruh-na-brovarskomu-prospekti-637964.html"/>
        <a href="https://glavcom.ua/news/svoboda-zaznala-vtrat-vidomi-stolichni-deputati-ydut-z-partiji-637932.html"/>
        <a href="https://glavcom.ua/kyiv/news/u-kijevi-hochut-zaboroniti-rozmishchennya-sigaret-na-vitrinah-magaziniv-637905.html"/>
      </related>
    </article>
  </body>
</html>