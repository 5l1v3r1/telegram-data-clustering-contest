<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740218"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T03:56:00+00:00"/>
    <meta property="og:title" content="ขอล่ะ! 'หมอก้อง' โพสต์เตือนคนเล่นมือถือขณะข้ามถนน"/>
    <meta property="og:description" content="หมอก้อง โพสต์เตือนสติคนเล่นมือถือขณะข้ามถนน บอกระวังกันด้วย ด้านดีเจพล่ากุ้ง โผล่คอมเมนต์กวนๆ"/>
  </head>
  <body>
    <article>
      <h1>ขอล่ะ! 'หมอก้อง' โพสต์เตือนคนเล่นมือถือขณะข้ามถนน</h1>
      <address>
        <time datetime="2019-11-06T03:56:00+00:00">06 Nov 2019, 03:56</time>
      </address>
      <p>
        <b>หมอก้อง โพสต์เตือนสติคนเล่นมือถือขณะข้ามถนน บอกระวังกันด้วย ด้านดีเจพล่ากุ้ง โผล่คอมเมนต์กวนๆ</b>
      </p>
      <p>ปกติเป็นนักแสดงที่สร้างเสียงหัวเราะและมีมุมฮาๆมาให้แฟนๆได้เห็นกันเสมอ สำหรับ <b>หมอก้อง</b><b>-</b><b>สรวิชญ์ สุบุญ</b> แต่ล่าสุดดูเหมือนเจ้าตัวจะออกอาการเซ็งจริงๆ จึงโพสต์อินสตาแกรมส่วนตัวเตือนสติคนที่เล่นโทรศัพท์ขณะข้ามถนน<br/><br/>โดยหมอก้องได้โพสต์ข้อความรูปภาพว่า <b><i>“ขอล่ะ! เดินข้ามถนนอย่าก้มหน้าก้มตาเล่นมือถือเลย ถ้าไม่กลัวตัวเองบาดเจ็บ อันตรายก็สงสารคนใช้รถใช้ถนนคนอื่นบ้าง เขาก็กลัวนะ” </i></b>พร้อมแคปชั่นว่า <b><i>“เช้านี้เบรกหัวทิ่ม เพราะอยู่ก็ลงจากฟุตบาทมาพร้อมก้มหน้าเล่นมือถือ แถมเสียบหูฟังอีกต่างหาก.... เฮ้อ!”</i></b><br/><br/>พอหมอก้องโพสต์รูปลงไป ก็มีชาวเน็ตมาคอมเมนต์ถึงเรื่องนี้มากมาย พร้อมบอกให้ทุกฝ่ายมีสติขณะใช้รถบนท้องถนนและข้ามถนนด้วย ขณะเดียวกันดีเจคนดัง <b>ดีเจพล่ากุ้ง</b> ก็ได้มาคอมเมนต์กวนๆในเรื่องนี้เช่นกัน โดยเขียนข้อความว่า <b><i>“ตามอ่านทุกตัวอักษร เห็นด้วยจริงๆ เดี้ยวนี้คนไม่ชอบดูทาง แต่ดูมือถือแทน น่าเป็นห่วงจริงๆครับ เอาว่าเป็นห่วงทั้ง 2 ฝ่ายละกันนะ โอเคนะหมอ ไว้ค่อยเจอกันใหม่ เดี๋ยวผมข้ามถนนก่อน ถนนแถวนี้กว้างตั้ง 8 เลน ตอนนี้อยู่เลนที่ 3 ละ รถเยอะด้วย เดี้ยวข้ามต่อก่อนนะ เครๆไว้เจอกันนะครับ” </i></b>จากนั้นก็มีคนมากดไลค์ขำๆกันคอมเมนต์ของดีเจพล่ากุ้งมากมาย<br/><br/>ขอขอบคุณภาพประกอบจากอินสตาแกรม @kong_sarawit</p>
      <figure>
        <img src="https://www.dailynews.co.th/admin/upload/20191106/news_dPlRDQGtEj111021_533.jpg?v=20191106135?v=5730"/>
      </figure>
      <p> </p>
    </article>
  </body>
</html>