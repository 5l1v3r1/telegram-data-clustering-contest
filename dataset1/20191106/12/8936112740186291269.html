<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/napoli-red-bull-salzburg-liga-mistrzow-2019-20-carlo-ancelotti-i-pilkarze-napoli-przeciwko-prezydentowi-klubu,983290.html"/>
    <meta property="og:site_name" content="TVN24"/>
    <meta property="article:published_time" content="2019-11-06T12:04:00+00:00"/>
    <meta property="og:title" content="Bunt w Napoli. Trener i piłkarze przeciwko decyzji prezydenta"/>
    <meta property="og:description" content="Carlo Ancelotti odmówił rozmowy z dziennikarzami i nie pojawił się na konferencji prasowej po wtorkowym meczu Ligi Mistrzów, w którym prowadzone przez niego Napoli zremisowało u siebie 1:1 z RB Sal..."/>
  </head>
  <body>
    <article>
      <h1>Bunt w Napoli. Trener i piłkarze przeciwko decyzji prezydenta</h1>
      <address>
        <time datetime="2019-11-06T12:04:00+00:00">06 Nov 2019, 12:04</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/7848b4a9-ceb1-4352-b8db-f4b58e1480c0.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3a97cc73-1f34-4a36-bd6b-7cce1074d970-480p.mp4"/>
          <figcaption>Napoli - Salzburg</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4b4353ea-f8e0-11e9-bbc6-0050569b018a-480p.mp4"/>
          <figcaption>Gol Milika przeciwko Spal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/34d19037-eed7-44fd-9e6b-07222867600e-480p.mp4"/>
          <figcaption>Napoli - Hellas. Dwa gole Milika</figcaption>
        </figure>
        <figcaption>Napoli tylko zremisowało z Salzburgiem Foto: PAP/EPA | Video: Getty Images</figcaption>
      </slideshow>
      <h3>Carlo Ancelotti odmówił rozmowy z dziennikarzami i nie pojawił się na konferencji prasowej po wtorkowym meczu Ligi Mistrzów, w którym prowadzone przez niego Napoli zremisowało u siebie 1:1 z RB Salzburg. Podobnie uczynił napastnik Fernando Llorente. Pojawiły się spekulacje, że w ten sposób trener i drużyna zaprotestowali przeciwko decyzji prezydenta Aurelio De Laurentiisa o skoszarowaniu ich w ośrodku treningowym.</h3>
      <p>
        <a href="https://player.pl/">
          <b>Mecze ligi włoskiej można oglądać w kanałach ELEVEN SPORTS w Player.pl</b>
        </a>
      </p>
      <related>
        <a href="https://eurosport.tvn24.pl/pilka-nozna,105/nieskuteczne-napoli-zaprzepascilo-szanse-na-awans,983216.html"/>
      </related>
      <p>Zwycięstwo nad mistrzem Austrii dawało miejscowym awans do pucharowej fazy Ligi Mistrzów. Nic z tego. Zmarnowali wiele sytuacji bramkowych, a Jose Callejon i Lorenzo Insigne trafili piłką w poprzeczkę.</p>
      <h3>De Laurentiis: Wszystko zależy od piłkarzy</h3>
      <p>Remis nie poprawił i tak napiętej sytuacji w Neapolu. Już przed meczem z Salzburgiem pojawiła się informacja, że prezydent De Laurentiis zarządził, by do ligowego meczu z Genoą, który zaplanowano na sobotę, piłkarze i sztab przygotowywali się w ośrodku treningowym. Skoszarowanie drużyny miało wpłynąć na jej lepszą postawę na boisku i zmazanie plamy po przegranym meczu z Romą i remisie z Atalantą.</p>
      <p>- Problemem jest praca zespołowa. Wszystko zależy tu od piłkarzy, którzy muszą znaleźć w sobie motywację – argumentował.</p>
      <h3>Na konferencji prasowej nie pojawił się już nikt</h3>
      <p>Z jego rozporządzeniem nie zgodzili się trener i piłkarze. Wyraz temu dali we wtorek, gdy po meczu z Salzburgiem zamiast do klubowego autobusu, wsiedli do swoich samochodów i rozjechali się do domów. Krótkiego wywiadu na boisku udzielił tylko Lorenzo Insigne. Na konferencji prasowej nie pojawił się już nikt, za co zapewne klub będzie musiał zapłacić karę.</p>
      <p> </p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/0e7db486-f1d7-4e99-8bf9-011245104fd8.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Carlo Ancelotti - trener SSC Napoli<cite>Źródło: Getty Images</cite></figcaption>
      </figure>
      <p>Z ośmioma punktami na koncie Napoli zajmuje drugie miejsce w grupie E Ligi Mistrzów. Do Liverpoolu traci punkt, a trzeci RB Salzburg ma od wicemistrza Włoch cztery punkty mniej.</p>
      <p>W Serie A ekipa Arkadiusza Milika i Piotra Zielińskiego zajmuje dopiero siódmą lokatę, tracąc do prowadzącego Juventusu po 11 kolejkach już 11 punktów.</p>
      <p>Autor: br / Źródło: Eurosport</p>
    </article>
  </body>
</html>