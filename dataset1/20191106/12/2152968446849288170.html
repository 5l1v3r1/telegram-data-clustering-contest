<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/06/ataka-poiska-otmiana-na-zakona-za-socialnite-uslugi.428727"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T12:03:00+00:00"/>
    <meta property="og:title" content="&quot;Атака&quot; поиска отмяна на Закона за социалните услуги"/>
    <meta property="og:description" content="Той трябва да влезе в сила на 1 януари 2020 г. | Dnes.bg"/>
  </head>
  <body>
    <article>
      <h1>"Атака" поиска отмяна на Закона за социалните услуги</h1>
      <h2>Той трябва да влезе в сила на 1 януари 2020 г.</h2>
      <address><time datetime="2019-11-06T12:03:00+00:00">06 Nov 2019, 12:03</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Депутатите от "Атака" поискаха да бъде отменен Законът за социалните услуги, защото според тях той променя цялата социална система.</p>
      <p>Законът, който беше приет през март, е третият и последен закон, за който настояваха майките на деца с увреждания, които протестираха месеци наред пред парламента.</p>
      <p>Той трябва да влезе в сила на 1 януари 2020 г.</p>
      <p>За да не се случи това обаче, от "Атака" внасят проектозакон за отмяна на Закона за социалните услуги.</p>
      <p>Десислав Чуколов предупреди, че с този закон социалните услуги се предават на частни фирми и НПО, които изземват държавни функции.</p>
      <p>"Държавата аутсорства социалните улуги на частни фирми и НПО-ата, като им дава изключително големи права. С приемането на този закон извеждането на дете може да става само по сигнал, включително и анонимен. Децата могат да бъдат взети от всяко едно семейство за 24 часа без съдебно решение и заповед. По сигнал социален работник ще може да влиза в дома ни", обясни той.</p>
      <p>Освен това частните фирми и НПО-тата ще бъдат финансирани с парите на данъкоплатците.</p>
      <p>Те сами ще определят размера на цената на услугите, които предлагат, каза още Чуколов.</p>
      <p> </p>
      <related>
        <h4>Още по темата</h4>
        <a href="https://www.dnes.bg/obshtestvo/2019/09/09/nedostig-na-priemni-roditeli-u-nas-nai-zle-v-sofiia.422197"/>
        <a href="https://www.dnes.bg/obshtestvo/2019/03/07/socialnite-uslugi-vse-po-blizo-do-horata.403996"/>
        <a href="https://www.dnes.bg/politika/2019/03/07/iskan-ot-maikite-zakonyt-za-socialnite-uslugi-fakt.403952"/>
      </related>
    </article>
  </body>
</html>