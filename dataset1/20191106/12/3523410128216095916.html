<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638445/%D9%88%DB%8C%DA%98%DA%AF%DB%8C-%D9%87%D8%A7%DB%8C-%D8%AC%D8%AF%DB%8C%D8%AF-%D8%AA%D9%88%D8%A6%DB%8C%D8%AA%D8%B1-%DB%B2%DB%B0%DB%B2%DB%B0-%D8%B9%D8%B1%D8%B6%D9%87-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T12:11:00+00:00"/>
    <meta property="og:title" content="ویژگی های جدید توئیتر ۲۰۲۰ عرضه می شوند"/>
    <meta property="og:description" content="در۲۰۲۰ میلادی احتمالا ویژگی های جدیدی به توئیتر افزوده شود. گزینه ادیت توئیت ها و جلوگیری از بازنشر برخی پست ها به انتخاب کاربر از جمله این موارد است."/>
  </head>
  <body>
    <article>
      <h1>
        <a href="https://www.bultannews.com/fa/news/638445/%D9%88%DB%8C%DA%98%DA%AF%DB%8C-%D9%87%D8%A7%DB%8C-%D8%AC%D8%AF%DB%8C%D8%AF-%D8%AA%D9%88%D8%A6%DB%8C%D8%AA%D8%B1-%DB%B2%DB%B0%DB%B2%DB%B0-%D8%B9%D8%B1%D8%B6%D9%87-%D9%85%DB%8C-%D8%B4%D9%88%D9%86%D8%AF">ویژگی های جدید توئیتر ۲۰۲۰ عرضه می شوند</a>
      </h1>
      <h2>در۲۰۲۰ میلادی احتمالا ویژگی های جدیدی به توئیتر افزوده شود. گزینه ادیت توئیت ها و جلوگیری از بازنشر برخی پست ها به انتخاب کاربر از جمله این موارد است.</h2>
      <address><time datetime="2019-11-06T12:11:00+00:00">06 Nov 2019, 12:11</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یکی از مدیران ارشد <b>توئیتر</b> اعلام کرد احتمالا در ۲۰۲۰ میلادی چند ویژگی جدید به این <b>شبکه</b> <b>اجتماعی</b> افزوده می شوند از جمله توانایی مسدود کردن منشن افراد در یک پست بدون اجازه آنها.</p>
      <p><b>دنتلی دیویس</b>، نایب مدیر بخش طراحی و تحقیق این پلتفرم اجتماعی، توئیتی حاوی چند ایده در این باره را منتشر کرد. البته هنوز مشخص نیست آنها به طور واقعی اجرا شوند.</p>
      <p>در حساب کاربری دیویس اشاره شده ویژگی های جدید به کاربران اجازه می دهد در یک محاوره در شبکه اجتماعی خود را حذف کنند. همچنین ابزارهایی ابداع می شود که اجازه نمی دهد کاربران برخی پست ها را بازنشر کنند.</p>
      <p>او در یک مجموعه توئیت نوشت: ویژگی هایی که در ۲۰۲۰ منتظر آنها هستم؛ در ادامه او فهرستی از ویژگی ها مانند حذف گزینه «منشن» در برخی پست های یک محاوره را ارائه کرد.</p>
      <p>دیویس در ادامه نوشت:  معتقدم با افزایش قدرت کاربران در کنترل پست ها می توان توئیتر را ارتقا داد و از میزان سواستفاده ها در پلتفرم کاست. در کنار این موارد ویژگی های مذکور باید به راحتی قابل دسترس باشند.</p>
      <p>در کنار این موارد دیویس اشاره کرد زنجیره توئیت ها باید به طور خودکار در شبکه اجتماعی برچسب گذاری شوند. این بدان معنا است که  دیگر نیازی نیست کاربران خود رشته توئیت ها را مشخص کنند.</p>
      <p>همچنین یک گزینه «ادیت» به کاربران اجازه می دهد اشتباهات خود را اصلاح کنند.</p>
    </article>
  </body>
</html>