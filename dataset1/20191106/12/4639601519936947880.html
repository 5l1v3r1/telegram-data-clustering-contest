<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/society/diekopi-i-diki-tou-artemi-sorra/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T12:01:19+00:00"/>
    <meta property="og:title" content="Διεκόπη η δίκη του Αρτέμη Σώρρα"/>
    <meta property="og:description" content="Με έγγραφό του που διάβασε  η πρόεδρος του Τριμελούς Εφετείου Κακουργημάτων, δήλωσε πως «δεν επιθυμώ την μεταγωγή μου, θα με εκπροσωπήσει ο συνήγορός μου»"/>
  </head>
  <body>
    <article>
      <h1>Διεκόπη η δίκη του Αρτέμη Σώρρα</h1>
      <h2>Με έγγραφό του που διάβασε  η πρόεδρος του Τριμελούς Εφετείου Κακουργημάτων, δήλωσε πως «δεν επιθυμώ την μεταγωγή μου, θα με εκπροσωπήσει ο συνήγορός μου»</h2>
      <address><time datetime="2019-11-06T12:01:19+00:00">06 Nov 2019, 12:01</time> by <a rel="author">ΤοΒΗΜΑ Team</a></address>
      <p>Χωρίς την παρουσία του Αρτέμη Σώρρα ο οποίος παραμένει προσωρινά κρατούμενος ξεκίνησε σήμερα Τετάρτη στο Τριμελές Εφετείο Κακουργημάτων της Αθήνας η δίκη του και άλλων 22 ατόμων που κατηγορούνται ότι εξαπάτησαν πολίτες, στους οποίους υπόσχονταν ότι θα διαγράψουν τα χρέη τους προς το ελληνικό Δημόσιο.</p>
      <p>Ο Αρτέμης Σώρρας, ο οποίος βρίσκεται προφυλακισμένος από τον Ιούνιο του 2018 στις φυλακές του Κορυδαλλού, δεν παρέστη στη δίκη. Με έγγραφό του που διάβασε  η πρόεδρος του Τριμελούς Εφετείου Κακουργημάτων, δήλωσε πως «δεν επιθυμώ την μεταγωγή μου, θα με εκπροσωπήσει ο συνήγορός μου».</p>
      <p>
        <a href="https://www.in.gr/2019/11/06/politics/tsiaras-anoixto-endexomeno-genikeysis-se-olo-ton-idiotiko-tomea-tis-arsis-tis-aytepaggeltis-dioksis/">Διαβάστε ακόμη: Τσιάρας - Ανοιχτό το ενδεχόμενο γενίκευσης σε όλο τον ιδιωτικό τομέα της άρσης της αυτεπάγγελτης δίωξης</a>
      </p>
      <p>Η δίκη διεκόπη για τις 18 Νοεμβρίου προκειμένου οι νεοδιορισθεντες δικηγόροι τεσσάρων κατηγορουμένων να λάβουν γνώση της δικογραφίας.</p>
      <p>Οι κατηγορούμενοι αντιμετωπίζουν κατά περίπτωση διάφορα αδικήματα μεταξύ των οποίων συγκρότηση, ένταξη και διεύθυνση εγκληματικής οργάνωσης, απάτη και απόπειρα απάτης σε βάρος του Δημοσίου και διέγερση σε διάπραξη κακουργήματος.</p>
      <p>
        <a href="https://www.tovima.gr/2019/11/06/culture/spoudaia-ekdilosi-tis-alter-ego-sta-giannena-gia-tis-megales-sxoles-ton-ioanninon-kai-ton-ipeirotiko-eyergetismo/">Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»</a>
      </p>
    </article>
  </body>
</html>