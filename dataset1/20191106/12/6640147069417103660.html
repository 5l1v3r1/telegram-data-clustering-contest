<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/xeon-gold-stop-a-due-modelli-dopo-soli-7-mesi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T12:16:00+00:00"/>
    <meta property="og:title" content="Xeon Gold, stop a due modelli dopo soli 7 mesi"/>
    <meta property="og:description" content="Intel manda in pensione anticipata i processori Cascade Lake-SP Xeon Gold 6222 e Xeon Gold 6262 a soli sette mesi dal debutto."/>
  </head>
  <body>
    <article>
      <h1>Xeon Gold, stop a due modelli dopo soli 7 mesi</h1>
      <address><time datetime="2019-11-06T12:16:00+00:00">06 Nov 2019, 12:16</time> by <a rel="author">Marco Silvestri</a></address>
      <p><b>Dopo appena sette mesi</b> dalla loro commercializzazione, Intel ha interrotto la produzione dei processori <b>“Cascade Lake-SP” Xeon Gold 6222 e 6262</b> della famiglia <b>Xeon Scalable di seconda generazione.</b></p>
      <figure>
        <img src="https://www.tomshw.it/images/images/2019/05/xeon-w-3175x-overclock-31030.jpg"/>
      </figure>
      <p>I due processori destinati al segmento server, stranamente, <b>non erano inclusi nella lista inizialmente annunciata da Intel che comprendeva più di 50 modelli</b>.</p>
      <p>Inoltre, le specifiche tecniche delle due CPU non sono mai apparse nel database ARK di Intel, perciò sono tuttora un mistero.</p>
      <p>Secondo quanto indicato in un documento di Intel, <b>sarà possibile ordinare le CPU fino al 27 dicembre</b>, con le ultime spedizioni previste per il 6 novembre 2020.</p>
      <p>I due processori non lasciano un vuoto, infatti vengono sostituiti da versioni aggiornate chiamate <b>Xeon Gold 6222V e 6262V:</b> l’aggiunta del suffisso “V” (VM Density Value Specialized) dovrebbe indicare la presenza di <b>un maggior numero di core</b> allo stesso prezzo degli altri chip della categoria.</p>
      <p>Un miglioramento che però <b>si riflette negativamente sulla frequenza e sul supporto di memoria</b>. Xeon Gold 6222V e 6262V lavorano rispettivamente a una frequenza base di 1,8 e 1,9 GHz e possono accelerare fino a 3,6 GHz in boost.</p>
      <table bordered="">
        <tr>
          <th align="center">Processore</th>
          <th align="center">Core / Thread</th>
          <th align="center">Base / Boost (GHz)</th>
          <th align="center">Cache (MB)</th>
          <th align="center">TDP (W)</th>
          <th align="center">Prezzo consigliato</th>
        </tr>
        <tr>
          <td align="center">Intel Xeon Gold 6262V</td>
          <td align="center">24 / 48</td>
          <td align="center">1.9 / 3.6</td>
          <td align="center">33</td>
          <td align="center">135</td>
          <td align="center">2900 dollari</td>
        </tr>
        <tr>
          <td align="center">Intel Xeon Gold 6222V</td>
          <td align="center">20 / 40</td>
          <td align="center">1.8 / 3.6</td>
          <td align="center">27.5</td>
          <td align="center">115</td>
          <td align="center">1600 dollari</td>
        </tr>
      </table>
      <p>Gli Xeon Gold “tradizionali” hanno un base clock più alto (2,1 GHz) e riescono a raggiungere fino a 3,9 GHz in boost. Solitamente i chip Cascade Lake-SP sono dotati di supporto nativo alle memorie DDR4 con frequenze di 2933 MHz, mentre gli Xeon Gold “V” supportano memorie DDR4 fino a 2400 MHz.</p>
      <p>Qualcuno potrebbe chiedersi il motivo di questo pensionamento anticipato delle due CPU oggetto di questa notizia, e la risposta è semplice: Intel agisce sulla base della richiesta di mercato, rimodulando di continuo la propria offerta. Evidentemente Xeon Gold 6222 e 6262 non hanno incontrato il successo sperato.</p>
    </article>
  </body>
</html>