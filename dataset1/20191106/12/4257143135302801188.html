<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/06/javitani-kell-a-mar-felujitott-3-as-metro-szakaszon"/>
    <meta property="og:site_name" content="infostart"/>
    <meta property="article:published_time" content="2019-11-06T12:51:00+00:00"/>
    <meta property="og:title" content="Javítani kell a már felújított 3-as metró szakaszon"/>
    <meta property="og:description" content="Emiatt változik a 3-as metró pótlása három novemberi hétvégén."/>
  </head>
  <body>
    <article>
      <h1>Javítani kell a már felújított 3-as metró szakaszon</h1>
      <address><time datetime="2019-11-06T12:51:00+00:00">06 Nov 2019, 12:51</time> by <a rel="author">Infostart / MTI</a></address>
      <h3>Emiatt változik a 3-as metró pótlása három novemberi hétvégén.</h3>
      <p>Változik a 3-as metró pótlása a november 9-i, 16-i és 23-i hétvégén szombaton és vasárnap - közölte a Budapesti Közlekedési Központ (BKK). Ezeken a hétvégéken a teljes vonalon pótlóbuszok közlekednek, mert a legutóbb felújított, Újpest-városközpont és Lehel tér közötti szakaszon garanciális javítási munkákat végeznek.</p>
      <p>Az M3 jelzésű pótlóbuszok Kőbánya-Kispest és Újpest-központ között, az M3A jelűek Kőbánya-Kispest és az Árpád híd között közlekednek, és a Ferenciek tere megállót nem érintik.</p>
      <p>A BKK a pótlás idején a belváros megközelítésére az 5-ös, szentendrei HÉV-et, a 2-es metrót, a nagykörúti villamosokat javasolja.</p>
      <p>
        <i>Nyitókép: MTI/Máthé Zoltán</i>
      </p>
    </article>
  </body>
</html>