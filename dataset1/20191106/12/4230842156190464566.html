<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-v-ukrayini-zapustyat-onlajn-platformu-dlya-konsultatsiyi-biznesu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T12:05:41+00:00"/>
    <meta property="og:title" content="В Україні запустять онлайн-платформу для консультації бізнесу"/>
    <meta property="og:description" content="В Україні у лютому 2020 року запустять онлайн-платформу для допомоги малому та середньому бізнесу."/>
  </head>
  <body>
    <article>
      <h1>В Україні запустять онлайн-платформу для консультації бізнесу</h1>
      <address>
        <time datetime="2019-11-06T12:05:41+00:00">06 Nov 2019, 12:05</time>
      </address>
      <p>В Україні у лютому 2020 року запустять онлайн-платформу для допомоги малому та середньому бізнесу.</p>
      <p>За словами міністра цифрової трансформації Михайла Федорова, кожен охочий зможе отримати консультацію щодо відкриття бізнесу, побудови ефективного менеджменту, цифрового маркетингу, продажів, HR, впровадження CRM/HR-систем та інших важливих функцій і напрямів.</p>
      <p>Отримати допомогу від реального консультанта можна буде онлайн і за допомогою відеозв’язку.</p>
      <p>У Міністерстві цифрової трансформації вже розробили карту проблематики малого і середнього бізнесу. Зараз її доопрацьовують.</p>
      <p><b>Читайте:</b> <a href="https://fakty.com.ua/ua/ukraine/20191029-pro-skorochennya-reyestriv-platformu-dlya-navchannya-ta-e-prava-interv-yu-z-fedorovym/">Про скорочення реєстрів, платформу для навчання та е-права – інтерв’ю з Федоровим</a></p>
      <p>Наразі фахівці розробляють методологію навчання консультантів та саму онлайн-платформу.</p>
      <p>Також готують запуск першої офлайн консалтингової-зони та зміни в закон про державно-приватне партнерство.</p>
      <p>Раніше Михайло Федоров анонсував, що <a href="https://fakty.com.ua/ua/ukraine/20190927-biznes-v-ukrayini-mozhna-bude-vesty-z-inshyh-krayin-fedorov/">бізнес в Україні</a> можна буде вести з інших країн.</p>
      <p><b>Джерело:</b> <a href="https://www.facebook.com/fedorov1991/posts/1831264177017438">Михайло Федоров</a></p>
    </article>
  </body>
</html>