<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/06/19-godishen-s-opasnost-za-jivota-sled-katastrofa-vyv-varna.428737"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T12:56:00+00:00"/>
    <meta property="og:title" content="19-годишен с опасност за живота след катастрофа във Варна"/>
    <meta property="og:description" content="Негов приятел се забил в стълб на бул. &quot;Васил Левски&quot; | Dnes.bg"/>
  </head>
  <body>
    <article>
      <h1>19-годишен с опасност за живота след катастрофа във Варна</h1>
      <h2>Негов приятел се забил в стълб на бул. "Васил Левски"</h2>
      <address><time datetime="2019-11-06T12:56:00+00:00">06 Nov 2019, 12:56</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>19-годишно момче е в болница с опасност за живота след тежка катастрофа във Варна. <br/><br/>Катастрофата е станала тази нощ, около 3:50 часа на бул. "Васил Левски" в морската столица. <br/><br/>19-годишният приятел на пострадалия бил зад волана на Ауди. Поради движение с несъобразена скорост, губи контрол над автомобила и се блъска в електрически стълб, пише "<a href="http://24chasa.bg/"><b>24часа</b></a>".<br/><br/>Вследствие на инцидента, шофьорът, който е от Силистра, получава фрактура на лява ръка и е настанен за лечение в болнично заведение, без опасност за живота. Неговият спътник (19 г. от с. Смилец) е получил множество фрактури, като за живота му има опасност.<br/><br/>Изясняват се детайли и обстоятелства около произшествието. По случая е образувано досъдебно производство.<br/> </p>
    </article>
  </body>
</html>