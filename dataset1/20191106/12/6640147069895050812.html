<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/astro-gaming-porta-in-italia-il-controller-c40-tr-per-pc-windows-e-ps4/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T12:01:00+00:00"/>
    <meta property="og:title" content="ASTRO Gaming porta in Italia il controller C40 TR per PC Windows e PS4"/>
    <meta property="og:description" content="Il nuovo controller ASTRO C40 TR è finalmente disponibile anche in Italia, a un anno dal debutto negli Stati Uniti."/>
  </head>
  <body>
    <article>
      <h1>ASTRO Gaming porta in Italia il controller C40 TR per PC Windows e PS4</h1>
      <address><time datetime="2019-11-06T12:01:00+00:00">06 Nov 2019, 12:01</time> by <a rel="author">Riccardo Magnani</a></address>
      <p>Il <b>controller ASTRO C40 TR</b> arriva anche in <b>Italia</b>. Si tratta di un prodotto con licenza ufficiale per <b>PS4, compatibile anche con i PC Windows</b>, realizzato da ASTRO Gaming, azienda <a href="https://www.tomshw.it/hardware/logitech-compra-astro-gaming-per-avere-cuffie-di-qualita/">acquisita da Logitech nel 2017</a>.</p>
      <p>Modulare ed ergonomico, pensato per resistere a un uso prolungato, ASTRO C40 TR è stato progettato seguendo i consigli dei giocatori professionisti, pensando soprattutto ai tornei ufficiali, e di conseguenza si adatta alle esigenze di aspiranti professionisti, giocatori appassionati e casual gamer.</p>
      <figure>
        <img src="https://www.tomshw.it/images/images/2019/11/astro-c40-tr-61010.jpg"/>
      </figure>
      <p>Tra le caratteristiche principali del nuovo controller (pesa 310 grammi) spiccano diversi punti interessanti, come la possibilità di <b>sostituire i moduli degli stick analogici e il D-Pad</b>. Ciò permette di impostare di cambiare la disposizione di questo elementi, per adattarsi meglio alla vostra impugnatura.</p>
      <p><b>È possibile rimappare i pulsanti e salvare le mappature direttamente sul controller</b>, senza bisogno di un software dedicato, ma anche agire sull’equilizzatore audio. Parlando proprio di software, ASTRO mette a disposizione un programma chiamato ASTRO C40 TR Configuration Software per creare profili che possono essere cambiati direttamente dal controller e di regolare la sensibilità, la corsa e la distanza di trazione dei grilletti e degli stick.</p>
      <p>In termini di connettività, sull’ASTRO C40 TR è presente uno switch per passare dalla modalità cablata a quella wireless (2,4 GHz). Il controller permette la riproduzione dell’audio di gioco e della chat vocale sia in modalità cablata (jack da 3,5 mm) che wireless. Ultimo, ma non meno importante, ASTRO Gaming garantisce fino a <b>12 ore di autonomia</b> della batteria.</p>
      <figure>
        <img src="https://www.tomshw.it/images/images/2019/11/astro-c40-tr-61011.jpg"/>
      </figure>
      <p>Il nuovo controller di ASTRO Gaming è disponibile al <b>prezzo di 199 euro</b> per PlayStation 4 e PC Windows.</p>
    </article>
  </body>
</html>