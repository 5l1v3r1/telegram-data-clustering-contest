<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/dani-kanazireva-e-noviyat-gubernator-na-plovdiv-406023.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T12:53:52+00:00"/>
    <meta property="og:title" content="Дани Каназирева е новият губернатор на Пловдив"/>
    <meta property="og:description" content="Дани Каназирева заема поста на избрания за кмет на града Здравко Димитров"/>
  </head>
  <body>
    <article>
      <h1>Дани Каназирева е новият губернатор на Пловдив</h1>
      <address>
        <time datetime="2019-11-06T12:53:52+00:00">06 Nov 2019, 12:53</time>
      </address>
      <p>Дани Каназирева заема поста на избрания за кмет на града Здравко Димитров.</p>
      <p>Тя е лидер на "Съюз за Пловдив", общински съветник три мандата, а на първия тур на местните избори за кмет остана трета, като партията й спечели 5 мандата в местния парламент. Политическата кариера на Каназирева започва в ГЕРБ. След като бе изключена от партията тя създаде "Съюз за Пловдив".</p>
      <p>Тя е завършила право в ПУ „П. Хилендарски“, специализира във Великобритания, а по- късно става д-р по конституционно право. През 2014-та година специализира в САЩ по програмата  „Младите лидери на България“ на фондация „Америка за България“.</p>
      <p>Във визитката си отбелязва, че е десен политик, защото за развитието на обществото има два пътя – единият е десен, а другият – грешен. </p>
      <p>Омъжена е, с едно дете.</p>
    </article>
  </body>
</html>