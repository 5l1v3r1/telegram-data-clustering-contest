<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/btmeninger/debatt/i/qLx7Wm/elsk-eller-hat-det-men-diskusjon-vil-alltid-vaere-del-av-en-kunstmoenst"/>
    <meta property="og:site_name" content="Bergens Tidende"/>
    <meta property="article:published_time" content="2019-11-06T12:52:03+00:00"/>
    <meta property="og:title" content="Elsk eller hat det, men diskusjon vil alltid være del av en kunstmønstring i Bergen"/>
    <meta property="og:description" content="Bergen Assembly skal ikke bare vise kunst, men være et forum for å diskutere et aktuelt tema."/>
  </head>
  <body>
    <article>
      <h1>Elsk eller hat det, men diskusjon vil alltid være del av en kunstmønstring i Bergen</h1>
      <h2>Bergen Assembly skal ikke bare vise kunst, men være et forum for å diskutere et aktuelt tema.</h2>
      <address><time datetime="2019-11-06T12:52:03+00:00">06 Nov 2019, 12:52</time> by <a rel="author">Michael William Laundry</a></address>
      <p>Debattinnlegg</p>
      <p><b>Førstkommende helg, </b>8.–11. november, markerer slutten på Bergen Assembly for denne gang.</p>
      <p>Kunsttriennalen har igjen utfordret kunstscenen i Bergen, noe som har resultert i en diskusjon rundt forholdet mellom kunstteori og kunst.</p>
      <p>I møte med den kommende avslutningshelgen til Bergen Assembly er det relevant å reflektere over betydning av denne debatten.</p>
      <p>
        <a href="https://www.bt.no/kultur/i/EWXw1j/oddvar-torsheim-og-jon-fosse-er-enige-om-en-ting-kunst-og-alkohol-hoer">Les også<br/>Oddvar Torsheim og Jon Fosse er enige om en ting. Kunst og alkohol hører ikke sammen.</a>
      </p>
      <p><b>Debatten mellom</b> kunstneren Gerhard Stoltz og Stein Olaf Onarheim, styreleder ved Bergenstriennalen AS, setter to tilsynelatende uforenlige synspunkter opp mot hverandre.</p>
      <p>Stoltz argumenterer på den ene siden at kuratoren – med sine kvasifilosofiske teorier – tar for mye av<br/>kunstnerens plass.</p>
      <p>På den andre siden sier Onarheim at «det er ikke kunstteori som henger på veggene, men kunst» og at frykten for kuratorenes makt blir løst ved å ha «conveners», som under årets Bergen Assembly har ansatt åtte kuratorer til.</p>
      <p><b>I denne debatten</b> konstrueres dermed to ulike posisjoner, der én av dem må være den riktige.</p>
      <p>I retoriske studier kalles dette falsk dikotomi; katten kan kun være svart eller hvit. Hva så med den grå katten vi ser rett foran oss?</p>
      <p>
        <a href="https://www.bt.no/kultur/i/GG8z7l/risikofylt-kunst-om-doed-og-katastrofer">Les også<br/>Risikofylt kunst om død og katastrofer</a>
      </p>
      <figure>
        <img src="https://images.sacdn.no/v2/images/cb804c8f-810d-4f05-9f7b-20adb337a385?fit=crop&amp;h=534&amp;w=800&amp;s=a07bb087e47444fecf6b489cff06109dadb9c14e"/>
        <figcaption>KURATORSTYRT? Bergen Assembly presenterer en tredje vei. I denne tertiærposisjonen kan kunstneren både produsere teori – og hvis de er dyktige og kanskje litt heldige – kunst. Likeledes kan kuratoren produsere kunst – og hvis de er dyktige og kanskje litt heldige – teori, skriver Michael W. Laundry.<cite>Tuva Åserud</cite></figcaption>
      </figure>
      <p><b>Bergen Assembly</b> presenterer en tredje vei. I denne tertiærposisjonen kan kunstneren både produsere teori og – hvis de er dyktige og kanskje litt heldige – kunst.</p>
      <p>Likeledes kan kuratoren produsere kunst og – hvis de er dyktige og kanskje litt heldige – teori.</p>
      <p>Det er en voksende multidisiplinær tilnærmelse til kunst i dag som ikke kan ignoreres.</p>
      <p><b>På en måte</b> har både Stolz og Onarheim rett. Under årets Bergen Assembly er det i noen tilfeller kvasifilosofiske eller til og med kvasivitenskapelige teorier på veggene.</p>
      <p>Ett eksempel er Minna Henriksson’s veggtegning «Nordic Race Science».</p>
      <p>I andre tilfeller er skjønnheten til kunstverket på veggen rørende og umiddelbar, selv uten en mastergrad i kunst, som i Lorenza Böttners verker.</p>
      <p>For en blanding av både teori og estetikk, se Ines Doujaks «Economies of Desperation».</p>
      <p><b>Rollen til et</b> «assembly» er annerledes enn en biennale. Dette har skapt en kløft i forventningene til Stoltz og Onarheim, der begge ser ut til å tro at de prater om det samme.</p>
      <p>En biennale i den tradisjonelle forstand har kun ett mandat, nemlig å vise frem kunst. Et «assembly» skal derimot skape et forum for å diskutere et aktuelt tema.</p>
      <p>
        <a href="https://www.bt.no/kultur/i/wP5Wx5/ragnar-hovlands-kjaerlighet-til-rare-og-skakke-boeker-er-smittende">Les også<br/>Ragnar Hovlands kjærlighet til rare og skakke bøker er smittende</a>
      </p>
      <p><b>Det er viktig</b> å huske Bergen sin kunsthistorie her. Triennalen ble startet på initiativ fra en politiker, og ikke egentlig av kunstmiljøet i byen.</p>
      <p>På den tiden sendte varadirektør ved Bergen Kunsthall spørsmålet tilbake til kunstmiljøet da hun spurte «To Biennale or Not to Biennale» i Bergen?</p>
      <p>Responsen var et «hmm, la oss tenke på det». En nydelig bok ble utgitt – «The Biennial Reader», og vi fikk Bergen Assembly.</p>
      <p><b>Elsk eller hat </b>det, men diskurs kommer til å være en del av et «assembly» i Bergen.</p>
      <p>Stoltz påstår at kuratorene sager av greinen de sitter på ved å plassere seg selv foran kunstnerne. Her presenterer han en annen debatt vedrørende rollen til kuratoren i assemblyformatet.</p>
      <p>Hvor mange kokker trengs i et kjøkken? Gir det mer eller mindre – hva Stoltz kaller – «makt» til kunstneren om tilstedeværelsen av kuratorene øker?</p>
      <p>Dette er et strukturelt spørsmål.</p>
      <related>
        <h4>Les også</h4>
        <a href="https://www.bt.no/kultur/i/8mza3d/jeg-var-lei-av-meg-selv"/>
        <a href="https://www.bt.no/kultur/i/WbX6MG/slik-gikk-det-da-dennis-reksten-moette-kong-harald"/>
        <a href="https://www.bt.no/kultur/i/Xgn64m/naa-skal-astrups-malerier-stilles-ut-utenfor-europa-for-foerste-gang"/>
        <a href="https://www.bt.no/kultur/i/1n8mvK/saar-tvil-om-vin-har-ingenting-med-gatekunstneren-banksy-aa-gjoere"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/2GgJoa/snur-om-paa-bybaneplanene"/>
        <a href="https://www.bt.no/nyheter/lokalt/i/1newoK/politiet-maatte-gripe-inn-mot-ungdommene-paa-flesland-de-var-der-ikke-f"/>
        <a href="https://www.bt.no/sport/i/RRX8W8/foelte-seg-utrygg-i-brann-naa-er-han-toppscorer-i-eliteserien"/>
        <a href="https://www.bt.no/nyheter/lokalt/i/GGXj1B/paal-andre-vaaknet-i-full-panikk-over-et-halvt-aar-etter-havariet-slik-g"/>
        <a href="https://www.bt.no/nyheter/okonomi/karriere/i/0nqko2/cathrine-fossum-forlot-tv-2-for-aa-starte-i-rema-1000-saa-fikk-hun-kald"/>
        <a href="https://www.bt.no/sport/i/JoXM44/italiensk-paralympics-helt-dopingtatt"/>
      </related>
      <ol>
        <li>
          <a href="https://www.bt.no/tag/Kulturdebatt">Kulturdebatt</a>
        </li>
        <li>
          <a href="https://www.bt.no/tag/Kunst">Kunst</a>
        </li>
        <li>
          <a href="https://www.bt.no/tag/Bergen">Bergen</a>
        </li>
        <li>
          <a href="https://www.bt.no/tag/Kultur">Kultur</a>
        </li>
      </ol>
    </article>
  </body>
</html>