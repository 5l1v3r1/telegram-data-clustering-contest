<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/faruk-bildiriciden-rtuke-yanit-tehditlere-boyun-egseydim/926362"/>
    <meta property="og:site_name" content="medya faresi"/>
    <meta property="article:published_time" content="2019-11-06T12:23:00+00:00"/>
    <meta property="og:title" content="Faruk Bildirici'den RTÜK'e yanıt: Tehditlere boyun eğseydim"/>
    <meta property="og:description" content="Radyo Televizyon Üst Kurulu (RTÜK) üyeliği 31 Ekim’de yapılan toplantıyla düşen Faruk Bildirici, kurumdan kendisine yönelik yapılan açıklamalara yanıt verdi. Bildirici, “Tehditlerine boyun eğseydim böyle suçlamalarda bulunmayacaktı” dedi."/>
  </head>
  <body>
    <article>
      <h1>Faruk Bildirici'den RTÜK'e yanıt: Tehditlere boyun eğseydim</h1>
      <h2>Radyo Televizyon Üst Kurulu (RTÜK) üyeliği 31 Ekim’de yapılan toplantıyla düşen Faruk Bildirici, kurumdan kendisine yönelik yapılan açıklamalara yanıt verdi. Bildirici, “Tehditlerine boyun eğseydim böyle suçlamalarda bulunmayacaktı” dedi.</h2>
      <address>
        <time datetime="2019-11-06T12:23:00+00:00">06 Nov 2019, 12:23</time>
      </address>
      <p>RTÜK, Bildirici'nin yaptığı ek işleri gündeme getirmesinin ardından Başkan Ebubekir Şahin'in TÜRKSAT Yönetim Kurulu üyeliğinden istifa ettiğini duyurduğu açıklamada Bildirici hakkında "Faruk Bildirici, yasanın açık hükümlerle emrettiği ve üyelerin uymak zorunda olduğu siyasi tarafsızlık konusuna ısrarla uymamıştır. Üst Kurul'un gizlilik taşıyan bilgi ve belgelerini kamuoyuna ve basına açıklamış, kanuna göre gizli olan toplantı müzakerelerinin açıklanması yasağını defalarca ihlal etmiştir." ifadelerine yer vermişti.</p>
      <h3>"Tehditlerine boyun eğseydim böyle suçlamalarda bulunmayacaktı"  </h3>
      <p>RTÜK tarafından yapılan yazılı açıklamaya Twitter üzerinden yanıt veren Bildirici, "RTÜK Başkanı, içine düştüğü hukuksuzluğu örtebilmek adına açıklama yapıp yine beni suçlamış. Onun için değil ama RTÜK için üzülüyorum. Bu dayanaksız, mesnetsiz, hukuksuz iftiralarını dava dilekçemde tek tek yanıtladım. Mahkeme karar verecek. </p>
      <p>Tehditlerine boyun eğseydim böyle suçlamalarda bulunmayacaktı. Sorun onun durumuna karşı çıkmam. Ebubekir Şahin’in Turksat’tan istifası bugüne kadarki hukuksuzluğunu ortadan kaldırmadığı gibi yasalara aykırı davranışının itirafıdır. Bu konu da artık yargıda...."</p>
    </article>
  </body>
</html>