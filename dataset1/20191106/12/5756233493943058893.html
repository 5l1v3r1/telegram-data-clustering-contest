<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620193/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AC%D8%A7%D8%AF%D9%87-%DA%A9%D9%86%D8%AF%D9%88%D8%A7%D9%86-%D8%B1%D8%A7-%DB%8C%DA%A9%D8%B7%D8%B1%D9%81%D9%87-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T12:35:00+00:00"/>
    <meta property="og:title" content="ترافیک سنگین جاده کندوان را یکطرفه کرد"/>
    <meta property="og:description" content="رئیس پلیس راه مازندران اعلام کرد : دقایقی پیش به علت بار ترافیکی سنگین، تردد خودرویی از جاده کندوان در مسیر شمال به جنوب مسدود و از کرج به سمت مازندران یکطرفه شد."/>
  </head>
  <body>
    <article>
      <h1>ترافیک سنگین جاده کندوان را یکطرفه کرد</h1>
      <address>
        <time datetime="2019-11-06T12:35:00+00:00">06 Nov 2019, 12:35</time>
      </address>
      <p>
        <i>رئیس پلیس راه مازندران اعلام کرد : دقایقی پیش به علت بار ترافیکی سنگین، تردد خودرویی از جاده کندوان در مسیر شمال به جنوب مسدود و از کرج به سمت مازندران یکطرفه شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ علیرضا قدمی روز چهارشنبه در گفتگو با خبرنگار ایرنا افزود: محدودیت ترافیکی جاده کندوان بستگی به بار ترافیکی آن دارد و در صورت کاهش میزان تردد و روان شدن رفت وآمد محدودیت برداشته خواهد شد.</p>
      <p>وی با بیان اینکه ترافیک در محور کندوان نیز در مسیر جنوب به شمال سنگین و نیمه سنگین است، گفت: گزارش‌ها حاکی از ورود تعداد زیاد خودرو به محورهای منتهی به شمال از سوی پایتخت است.</p>
      <figure>
        <img src="https://aftabnews.ir/files/fa/news/1398/8/15/356096_977.jpg"/>
      </figure>
      <p>رئیس پلیس راه مازندران همچنین تردد خودرویی در جاده هراز را در برخی نقاط سنگین توصیف کرد و گفت: در حال حاضر ترافیک در محدوده نارنجستان تا شاه زید ، لاسم تا آب اسک و گالری امامزاده هاشم سنگین و نیمه سنگین است و در باقی نقاط پرحجم می باشد.</p>
      <p>وی شرایط باقی محورهای استان را روان و در برخی موارد پر حجم عنوان کرد و گفت: پیش بینی می‌شود در ساعات بعد از ظهر با ورود حجم بیشتر مسافر به جاده های مازندران شاهد ترافیک سنگین تر باشیم.</p>
      <p>سرهنگ قدمی همچنین از مردم و مسافران خواست از رانندگی حادثه ساز در این ایام خودداری نمایند و تاکید کرد: تخلفات حادثه ساز در این ایام برخورد شدید می‌شود و خودرو رانندگان نیز به مدت ۷۲ ساعت توقیف می‌شود.</p>
      <p>شرایط جوی محور های مازندران در مناطق ساحلی و کوهستانی صاف تا نیمه ابری گزارش می شود.</p>
      <p>پیش بینی هواشناسی مازندران نشان می دهد تا پایان هفته شاهد اسمانی صاف همراه با افزایش نسبی دما در استان باشیم.</p>
    </article>
  </body>
</html>