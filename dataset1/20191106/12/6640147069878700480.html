<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/hocus-pocus-presto-il-sequel-su-disney/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T12:45:00+00:00"/>
    <meta property="og:title" content="Hocus Pocus: presto il sequel su Disney+"/>
    <meta property="og:description" content="Entusiasmanti novità sul sequel del film cult Hocus Pocus. Arriverà su Dinsey+ e due delle protagoniste principali, Bette Midler e Kathy Najimy, saranno produttrici del sequel."/>
  </head>
  <body>
    <article>
      <h1>Hocus Pocus: presto il sequel su Disney+</h1>
      <address><time datetime="2019-11-06T12:45:00+00:00">06 Nov 2019, 12:45</time> by <a rel="author">Mariagrazia Veccaro</a></address>
      <p>L’atteso <b>sequel</b> di <b>Hocus Pocus</b> arriverà presto sulla nuova piattaforma <a href="https://www.tomshw.it/culturapop/disney-plus-come-funziona/">Disney+</a>, con data ancora da destinarsi.</p>
      <p>La sceneggiatura del secondo appuntamento con le tre streghe più divertenti di Salem, è stata affidata a Jen D’Angelo (<i>Workaholics, Happy Togheter</i>) e rivedrà ufficialmente la presenza delle sorelle Sanderson, interpretate da <b>Bette Midler</b>, <b>Kathy Najimy</b> e <b>Sarah Jessica Parker</b>.</p>
      <p>A svelare il coinvolgimento delle tre attrici anche in questo film, è stata proprio la Parker durante la notte di Halloween, rispondendo alla domanda di una sua fan:</p>
      <blockquote>
        <i>Abbiamo detto tutte si. Ora aspettiamo!</i>
      </blockquote>
      <p>Una <b>conferma importante</b> visto che tutti i fan della storia avevano temuto che il cast originale non sarebbe stato presente da quando, un paio di anni fa, si era diffusa la notizia che Tina Fey avesse iniziato a lavorare alla sceneggiatura di un<a href="https://www.cinemablend.com/new/Hocus-Pocus-Remake-Isn-t-Really-Remake-According-Tina-Fey-125987.html?pv=search"> remake</a> del film per Disney Channel con un cast del tutto nuovo.</p>
      <p>L’originale <i>Hocus Pocus</i> è stato diretto nel 1993 da Kenny Ortega per la Walt Disney Pictures, scritto da Mick Garris e Neil Cuthbert su una storia di Garris e David Kirschne ed è diventato <b>un vero e proprio cult</b>, più che in sala, a partire dagli home video anni Novanta.</p>
      <p>Il film raccontava le vicende delle tre sorelle Sanderson e del rapimento della piccola Emily Binx, a cui le streghe volevano succhiare la linfa vitale per ridiventare di nuovo giovani. A spezzare gli incantesimi ci penseranno, trecento anni dopo, nella notte di Halloween, il giovane Max, la sua sorellina Dani e la loro amica Allison, in un tripudio di gag e canzoni.</p>
      <figure>
        <img src="https://www.tomshw.it/images/images/2019/11/hocus-pocus-60897.768x432.jpg"/>
      </figure>
      <p>Sarah Jessica Parker ha inoltre svelato che sia lei che le altre due protagoniste principali, Bette Midler e Kathy Najimy, saranno<b> produttrici del sequel</b>.</p>
      <p>Non sappiamo ancora se <i>Hocus Pocus 2</i> trarrà ispirazione dal secondo romanzo della storia pubblicato lo scorso anno o se ritorneranno anche gli altri membri del cast originale come Omri Katz, Vanessa Shaw e Thora Birch.</p>
      <p>Ma di certo per ora chiudiamo con le parole della più temuta delle sorelle Sanderson, Bette Midler, a <a href="https://www.etonline.com/bette-midler-and-kathy-najimy-dish-on-upcoming-hocus-pocus-sequel-and-if-theyd-be-involved">Entertainment</a><a href="https://www.etonline.com/bette-midler-and-kathy-najimy-dish-on-upcoming-hocus-pocus-sequel-and-if-theyd-be-involved"> Tonight:</a></p>
      <blockquote>
        <i>Oh mio Dio. Spero riescano a contattarmi prima che diventi un cadavere!</i>
      </blockquote>
      <p> </p>
      <blockquote>Vorreste rivedervi adesso <i>Hocus Pocus, </i>vero? <a href="https://toms.it/3gL8D">Provate qui</a>.</blockquote>
      <p> </p>
      <p> </p>
    </article>
  </body>
</html>