<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/me-doseis-to-epidoma-gennas-2020-deite-pote/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T12:45:47+00:00"/>
    <meta property="og:title" content="Με δόσεις θα καταβληθεί το επίδομα γέννας 2020 – Δείτε πότε"/>
    <meta property="og:description" content="Σύμφωνα με τα όσα διαμήνυσε η Υφυπουργός Εργασίας και Κοινωνικών Υποθέσεων, Δόμνα Μιχαηλίδου, η οποία μίλησε στην ΕΡΤ 1, το επίδομα γέννας  θα καταβάλλεται σε δύο ή σε τρεις δόσεις από την 1η Ιανουαρίου του 2020."/>
  </head>
  <body>
    <article>
      <h1>Με δόσεις θα καταβληθεί το επίδομα γέννας 2020 – Δείτε πότε</h1>
      <h2>Δείτε αναλυτικά τι θα ισχύσει με το επίδομα γέννας 2020!</h2>
      <address><time datetime="2019-11-06T12:45:47+00:00">06 Nov 2019, 12:45</time> by <a rel="author">neolaia.gr Team</a></address>
      <p>Σύμφωνα με τα όσα διαμήνυσε η Υφυπουργός Εργασίας και Κοινωνικών Υποθέσεων, <b>Δόμνα Μιχαηλίδου</b>, η οποία μίλησε στην ΕΡΤ 1, το <b><a href="https://www.neolaia.gr/tag/%ce%b5%cf%80%ce%af%ce%b4%ce%bf%ce%bc%ce%b1-%ce%b3%ce%ad%ce%bd%ce%bd%ce%b1%cf%82/">επίδομα γέννας  </a></b>θα καταβάλλεται σε δύο ή σε τρεις δόσεις από την 1η Ιανουαρίου του 2020.</p>
      <p>Πιο αναλυτικά:</p>
      <p>Όπως υπογράμμισε η Υφυπουργός, <b><i>«Το επίδομα γέννας ξεκινά από τις αρχές του 2020» </i></b>με εξαίρεση εκείνα τα ζευγάρια που έχουν πολύ υψηλά εισοδήματα.</p>
      <p><i>«Μόνο το 10% των πλουσιότερων Ελλήνων δεν θα πάρει αυτό το επίδομα»</i> σημείωσε η ίδια και πρόσθεσε ότι <i>«θα δοθεί σε δόσεις».</i></p>
      <p>
        <b>Όπως δήλωσε η Δόμνα Μιχαηλίδου, εξετάζεται αυτή τη στιγμή:</b>
      </p>
      <p><b>– είτε σε τρεις δόσεις,</b> η α΄ δόση που θα είναι ίση με το μισό του συνολικού ποσού, να δοθεί αμέσως μετά τη γέννηση του παιδιού, η β΄ στον τρίτο μήνα και η γ΄δόση στον έκτο μήνα,</p>
      <p><b>– είτε σε δύο δόσεις,</b> η α΄ στον πρώτο μήνα και η β΄ στον έκτο μήνα.</p>
      <p>Με τον τρόπο αυτό, θα ευνοηθούν πολίτες με μεσαία και χαμηλά εισοδήματα.</p>
      <p>
        <b>
          <a href="https://www.neolaia.gr/2019/11/06/kea-noemvriou-2019-pote-tha-plirothun-oi-dikeouxoi/">ΚΕΑ Νοεμβρίου 2019: Πότε θα πληρωθούν οι δικαιούχοι;</a>
        </b>
      </p>
      <p>
        <b>Υπογραμμίζεται επίσης ότι:</b>
      </p>
      <p>Το προσχέδιο του προϋπολογισμού προβλέπει την χορήγηση επιδόματος ύψους<b> 2.000 ευρώ</b> για κάθε παιδί που θα γεννηθεί από την<b> 1η Ιανουαρίου 2020.</b></p>
      <p>Το συνολικό ποσό που προϋπολογίζεται για το επίδομα του κάθε παιδιού που γεννιέται στις νέες οικογένειες, ανέρχεται στα 123 εκατ. ευρώ, ενώ άλλα 12 εκατ. αναμένεται να κοστίσει η μετάπτωση στον χαμηλό συντελεστή ΦΠΑ για τα είδη βρεφικής ηλικίας και για τα κράνη ασφαλείας.</p>
      <p>Επιπλέον, η Υφυπουργός Εργασίας επανέλαβε ότι <b><i>«κανένα παιδί δεν θα μένει εκτός παιδικού σταθμού» […] «από το 2020 για κάθε παιδί που δεν βρίσκει θέση σε δημοτικό παιδικό σταθμό, θα χορηγείται μηνιαίο κουπόνι 180 ευρώ»</i>,</b> για χρήση σε βρεφονηπιακό σταθμό της επιλογής των γονέων, όπως τόνισε η ίδια.</p>
      <h3>Δείτε επίσης: <a href="https://www.neolaia.gr/2019/11/06/koinoniko-merisma-2019-aitiseis-agonia-poioi-ine-dikeouchoi/">Κοινωνικό μέρισμα 2019: Αγωνία για το πότε θα ξεκινήσουν οι αιτήσεις – Ποιοι είναι δικαιούχοι</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/07/epidoma-pediou-a21-imerominia-pliromis/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/07/oi-kaliteres-atakes-apo-to-plaka-eheis-gia-na-hamogelaseis-ke-na-taftiistis/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/07/6310-proslipsis-ekpaideutikon-apo-to-upourgio-pedias/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/07/the-end-of-the-fucking-world-i-2i-sezon-sto-netflix/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/07/megi-drio-gia-papageorgiou-ehei-ena-tupe-pou-de-m-aresei/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>