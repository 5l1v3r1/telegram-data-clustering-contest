<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zelenskiy-pro-zavod-malisheva-harkiv-tanki-ya-v-shoci-novini-ukrajini-50051930.html"/>
    <meta property="og:site_name" content="НВ"/>
    <meta property="article:published_time" content="2019-11-06T12:27:00+00:00"/>
    <meta property="og:title" content="Зеленський: Завод Малишева з 2009 року випустив лише один танк для ЗСУ, я в шоці"/>
    <meta property="og:description" content="Президент України Володимир Зеленський заявив, що був шокований інформацією про те, що харківський завод імені Малишева з 2009 року випустив лише один танк для Збройних сил України."/>
  </head>
  <body>
    <article>
      <h1>Зеленський: Завод Малишева з 2009 року випустив лише один танк для ЗСУ, я в шоці</h1>
      <h2>Президент України Володимир Зеленський заявив, що був шокований інформацією про те, що харківський завод імені Малишева з 2009 року випустив лише один танк для Збройних сил України.</h2>
      <address>
        <time datetime="2019-11-06T12:27:00+00:00">06 Nov 2019, 12:27</time>
      </address>
      <p>Про це Зеленський заявив в середу в Харкові на нараді з проблемних питань діяльності Укроборонпрому.</p>
      <p>«Я в шоці, що стосується статистики. Нам сказав директор заводу, що з 2009 року один танк побудували ми з вами, один танк для ЗСУ. А статистика така, що в радянські часи було 900 танків на рік», — цитує Зеленського <a href="https://interfax.com.ua/">Інтерфакс-Україна.</a></p>
      <p>Зеленський вказав, що на заводах оборонно-промислового комплексу є заборгованість із зарплати до чотирьох років і рівень зарплат дуже низький, а взимку, наприклад, люди працюють в приміщенні, де температура 0 градусів.</p>
      <p>Президент вважає, що прем'єр-міністр України повинен зібрати весь Кабінет міністрів і представників правоохоронних органів щодо цієї проблеми.</p>
      <p>«Щоб ми розуміли, хто у нас замовник, чого, скільки танків, чому ми для когось, для Таїланду робимо, а для України не робимо. Чому у нас є прекрасні літаки, прекрасні конструктори, тільки ми нічого не виробляємо і нічого не літає?», — запитав він.</p>
    </article>
  </body>
</html>