<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-e-sempre-piu-legata-al-mercato-delle-cuffie-ecco-i-due-innovativi-brevetti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T12:14:00+00:00"/>
    <meta property="og:title" content="Apple è sempre più legata al mercato delle cuffie: ecco i due innovativi brevetti"/>
    <meta property="og:description" content="I nuovi brevetti consentiranno di migliorare l'esperienza utente con le cuffie Apple."/>
  </head>
  <body>
    <article>
      <h1>Apple è sempre più legata al mercato delle cuffie: ecco i due innovativi brevetti</h1>
      <address>
        <time datetime="2019-11-06T12:14:00+00:00">06 Nov 2019, 12:14</time>
      </address>
      <p>Apple crede fortemente <b>nel mercato delle cuffie e degli auricolari:</b> a confermare questa tesi vi sono dei recenti brevetti. Dopo aver prodotto alcune auricolari di altissima qualità e aver acquistato Beats (società specializzata in prodotti per l’audio), l’azienda di Cupertino ha appena registrato due nuovi brevetti.</p>
      <p>Il primo sembrerebbe voler risolvere un fastidioso problema, ovvero i suoni che rimbombano dentro le cuffie con i padiglioni chiusi. Questa categoria, infatti, è pensata per ridurre notevolmente la percezione dei rumori provenienti dall’esterno, ma causa anche una sorta di intrappolamento dei suoni interni. <b>Alcune frequenze causano quindi un certo fastidio.</b></p>
      <figure>
        <img src="https://www.tomshw.it/images/images/2019/05/airpods-2-31959.768x432.jpg"/>
      </figure>
      <p>Apple vorrebbe risolvere questa problematica inserendo nei padiglioni dei pannelli fonoassorbenti, con materiali adatti specialmente alle <b>frequenze comprese tra 7 e 9 kHz.</b></p>
      <p>Il secondo documento si ricollega a un brevetto proposto già nel 2017. L’obiettivo della società sarebbe quello di includere nelle cuffie anche dei veri e propri altoparlanti portatili. In poche parole, il brevetto vedrebbe l’inserimento di un amplificatore che potrebbe aumentare a comando il volume. Per evitare dei possibili, e potenzialmente dannosi, incidenti, Apple vorrebbe inoltre includere un sensore capace <b>di comprendere quando le cuffie si trovano vicino alle orecchie</b>, così da disattivare la funzione “altoparlante”.</p>
      <p>Questi sono solo dei brevetti e non sappiamo se effettivamente porteranno a qualcosa di concreto. L’unica cosa certa è una: Apple ha più volte dimostrato il proprio interesse nei confronti delle cuffie e degli auricolari.</p>
      <blockquote>Il nuovo iPad 10,2 2019 è disponibile all’acquisto su Amazon a 370 euro. Lo trovate a <a href="https://toms.it/S1nIn">questo link.</a></blockquote>
    </article>
  </body>
</html>