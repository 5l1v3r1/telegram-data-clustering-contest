<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/pervitin-hasis-i-marihuana-toxi-tym-v-olomouci-si-posvitil-na-dealery-20191106.html"/>
    <meta property="og:site_name" content="Deník.cz"/>
    <meta property="article:published_time" content="2019-11-06T12:52:00+00:00"/>
    <meta property="og:title" content="Pervitin, hašiš i marihuana! TOXI tým v Olomouci si posvítil na dealery"/>
    <meta property="og:description" content="Drogy nejen užívala, ale zdarma i za peníze dodávala dalším lidem na Olomoucku. Od roku 2014 to čtyřiadvacetileté ženě procházelo, v pondělí 4. listopadu 2019 spadla klec. Kriminalisté ji v Olomouci zadrželi a obvinili z nedovolené výroby a jiného nakládání s omamnými a psychotropními látkami a s jedy i z jejich přechovávání."/>
  </head>
  <body>
    <article>
      <h1>Pervitin, hašiš i marihuana! TOXI tým v Olomouci si posvítil na dealery</h1>
      <address><time datetime="2019-11-06T12:52:00+00:00">06 Nov 2019, 12:52</time> by <a rel="author">František Berger</a></address>
      <p>„V době zásahu u sebe měla sáček s bílou krystalickou látkou obsahující metamfetamin a sáčky se sušenou rostlinnou hmotou. Zajištěné věci byly zaslány na odborné pracoviště k provedení expertiz,“ uvedla mluvčí policie Irena Urbánková. Dealerce pervitinu nyní hrozí pětileté vězení, obviněná je stíhána na svobodě.</p>
      <p>V uplynulých dnech se nejednalo o jediný zásah specialistů z TOXI týmu.</p>
      <p>„Během víkendu realizovali kriminalisté hned tři případy týkající se neoprávněného držení omamných a psychotropních látek. V jejich síti tak uvízli dva muži ve věku 33 a 26 let a žena ve věku 18 let,“ informovala Urbánková.</p>
      <p>Všichni podezřelí přechovávali sušenou rostlinnou hmotu, žena ze Zlínska navíc vlastnila metamfetamin i malé množství hašiše. Pachatelům hrozí roční pobyt za mřížemi. </p>
      <figure>
        <img src="https://g.denik.cz/43/7b/prerov-dalnice-d1-stavba-02-787987_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/rsd-zrusilo-tendr-na-stavbu-useku-d1-rikovice-prerov-20191105.html">ŘSD zrušilo tendr na stavbu D1 Říkovice - Přerov Přečíst článek ›</a>
      </aside>
      <figure>
        <img src="https://g.denik.cz/43/f6/muchomurka_zelena_1808_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/otrav-houbami-bylo-letos-dost-zvracel-i-mykolog-jiri-polcak-20191104.html">Otrav houbami bylo letos dost, zvracel i známý mykolog Polčák Přečíst článek ›</a>
      </aside>
    </article>
  </body>
</html>