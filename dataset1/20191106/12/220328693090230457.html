<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/xerox-obmislya-da-poglne-hewlett-packard-406024.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T12:55:43+00:00"/>
    <meta property="og:title" content="Xerox обмисля да погълне Hewlett-Packard"/>
    <meta property="og:description" content="Запознати с въпроса лица заявиха пред &quot;Уолстрийт джърнъл&quot;, че се обмисля оферта в кеш и в акции с премия спрямо пазарната стойност на HP, която се оце..."/>
  </head>
  <body>
    <article>
      <h1>Xerox обмисля да погълне Hewlett-Packard</h1>
      <address>
        <time datetime="2019-11-06T12:55:43+00:00">06 Nov 2019, 12:55</time>
      </address>
      <p>Компанията "Ксерокс" (Xerox Holdings Corporation) обмисля предложение за поглъщане на производителя на компютри "Хюлет-Пакард" (Hewlett-Packard, или HP). Запознати с въпроса лица заявиха пред "Уолстрийт джърнъл", че се обмисля оферта в кеш и в акции с премия спрямо пазарната стойност на HP, която се оценява на около 27 млрд. долара.</p>
      <p>Според информацията на финансовото издание, управителният съвет на "Ксерокс" е обсъдил тази  възможността във вторник, но няма гаранции, че компанията действително ще отправи оферта или че подобна оферта ще успее.</p>
      <p>Базираната в Норуолк, Кънектикът компания Xerox Norwalk също така е получила неофициален ангажимент за финансиране на подобна мега сделка от неназована голям банка.</p>
      <p>И двете компании в лицето на Xerox и HP отказаха да коментират пред агенция Ройтерс информацията за евентуалното им сливане.</p>
      <p>По-рано тази седмица Xerox обяви, че смята да продаде своя дял от 25% в японската Fuji Xerox на бившия си японски партньор Fujifilm при очаквана цена от около 2,2 млрд. долара. Компанията от САЩ взе това решение за прекратяване на съвместното партньорство с Fujifilm една година, след като двете фирми не успяха да се споразумеят за тяхното сливане на стойност 6,1 млрд. долара.</p>
      <p>Междувременно Hewlett-Packard изпитва трудности със своя бизнес сегмент за принтери, като приходите на поделението за принтери на компанията за третото тримесечие паднаха с 5% на годишна база.</p>
      <p>През октомври HP също така обяви план за съкращаване на до 9000 работни места като част от програма за преструктуриране, насочена към намаляване на разходите.</p>
    </article>
  </body>
</html>