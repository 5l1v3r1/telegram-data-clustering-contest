<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/cumhurbaskani-erdogan-bagdadinin-esini-kiz-kardesini-ve-enistesini-yakaladik"/>
    <meta property="og:site_name" content="euronews"/>
    <meta property="article:published_time" content="2019-11-06T12:39:59+00:00"/>
    <meta property="og:title" content="Erdoğan: Bağdadi'nin eşini, kız kardeşini ve eniştesini yakaladık"/>
    <meta property="og:description" content="Cumhurbaşkanı Erdoğan, ABD'nin operasyonu sonucu öldürülen eski Irak Suriye İslam Devleti lideri Ebubekir el Bağdadi’nin eşi, kız kardeşi ve eniştesinin de yakalandığını duyurdu."/>
  </head>
  <body>
    <article>
      <h1>Erdoğan: Bağdadi'nin eşini, kız kardeşini ve eniştesini yakaladık</h1>
      <address><time datetime="2019-11-06T12:39:59+00:00">06 Nov 2019, 12:39</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/28/22/22/773x435_cmsv2_36e2d55e-ffe7-5231-b1ba-7a931616a8c6-4282222.jpg"/>
      </figure>
      <p>Cumhurbaşkanı Erdoğan, Ankara'da bir törende yaptığı konuşmada Amerika Birleşik Devletleri'nin operasyonu sonucu öldürülen eski Irak Şam İslam Devleti lideri Ebubekir el Bağdadi’nin eşi, kız kardeşi ve eniştesinin de yakalandığını duyurdu.</p>
      <p>Erdoğan bu bilgiyi "ABD, Bağdadi'yi tünelde imha etti. İlk kez açıklıyorum, biz de Bağdadi'nin hanımını yakaladık ama bakın bir yaygara yapmadık. Aynı şekilde kız kardeşini ve eniştesini de Suriye'de yakaladık. Şu anda bu noktada çalışmalarımızı en güçlü şekilde sürdürüyoruz ve sürdürmeye devam edeceğiz" sözleriyle aktardı.</p>
      <p>İslam'ın barış dini, Müslüman'ın da barış için çalışan kişi olduğuna vurgu yapan cumhurbaşkanı, "Müslüman'dan terörist olmaz. Utanmadan, sıkılmadan 'İslami terör' ifadesini kullanan Batı'nın önce aynaya bakması lazım. Eğer terörist arıyorsanız onlar sizde. İslam'ın adını kullanarak terör faaliyeti yürütenlerin tamamının üzerini kazıyın, altından İslam düşmanları çıkacaktır. El Kaide ve ikizi DEAŞ'ı kimlerin kurduğunu bizzat takip ediyoruz. Hepsi arşivimizde var" şeklinde konuştu.</p>
      <p>Dün ajanslara yansıyan haberlerde Türkiye'nin, Suriye’nin Azez kentine düzenlediği operasyonda Bağdadi’nin ablası Rasmiya Awad'ın yakalandığı duyurulmuş, konuya ilişkin bilgi veren Türk yetkilileri bu gelişmeyi "bir istihbarat altın madeni" olarak <a href="https://tr.euronews.com/2019/11/05/turkiye-bagdadi-nin-kiz-kardesi-rasmiye-awad-yakaladigini-duyurdu">değerlendirmişti</a>.</p>
      <ul>
        <li>
          <a href="https://tr.euronews.com/2019/11/05/bozguna-ugrayan-isid-kuzey-irak-ta-kendine-guvenli-bir-bolge-buldu">'Bozguna uğrayan' IŞİD Kuzey Irak’ta kendine güvenli bir bölge buldu</a>
        </li>
        <li>
          <a href="https://tr.euronews.com/2019/11/01/isidin-yeni-lideri-ebu-ibrahim-el-hasimi-el-kureysi-kimdir">IŞİD'in yeni lideri Ebu İbrahim el-Haşimi el-Kureyşi kimdir?</a>
        </li>
      </ul>
    </article>
  </body>
</html>