<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/mpouz/682629/o-lignadismageirevei-perses-gia-tin-epidavro-me-koniordou-kai-kou"/>
    <meta property="og:site_name" content="enikos.gr"/>
    <meta property="article:published_time" content="2019-11-06T12:47:00+00:00"/>
    <meta property="og:title" content="O Λιγνάδης... μαγειρεύει «Πέρσες» για την Επίδαυρο με Κονιόρδου και Κουρή"/>
    <meta property="og:description" content="ΕΜΠΥΡΕΤΟΣ καλλιτεχνικά είναι ο νέος καλλιτεχνικός διευθυντής του Εθνικού Θεάτρου Δημήτρης Λιγνάδης μια και... τρέχει όλες τις ..."/>
  </head>
  <body>
    <article>
      <h1>O Λιγνάδης... μαγειρεύει «Πέρσες» για την Επίδαυρο με Κονιόρδου και Κουρή</h1>
      <address>
        <time datetime="2019-11-06T12:47:00+00:00">06 Nov 2019, 12:47</time>
      </address>
      <p>ΑΠΑΓΟΡΕΥΜΕΝΗ ΑΤΖΕΝΤΑ</p>
      <p>ΑΠΟΚΛΕΙΣΤΙΚΟ</p>
      <p>Του ΒΑΣΙΛΗ ΜΠΟΥΖΙΩΤΗ</p>
      <p>ΕΜΠΥΡΕΤΟΣ καλλιτεχνικά είναι ο νέος καλλιτεχνικός διευθυντής του Εθνικού Θεάτρου Δημήτρης Λιγνάδης μια και... τρέχει όλες τις υποχρεώσεις του νέου του «ρόλου», κάνει πρόβες για τον άκρως φιλόδοξο «Μάκβεθ»που θα ανεβάσει στο Εθνικό υπογράφοντας τη σκηνοθεσία και παίζοντας τον ομώνυμο ρόλο και προχωρά διανομές και για το καλοκαίρι και για τον χειμώνα...Όπως ήδη γράφηκε η μια από τις δύο καλοκαιρινές παραγωγές της πρώτης κρατικής σκηνής μας θα είναι η «Λυσιστράτη» που ανέλαβε σκηνοθετικά ο άξιος Οδυσσέας Παπασπηλιόπουλος με την «σαρωτική» Βίκυ Σταυροπούλου στον ομώνυμο ρόλο.Ποια θα είναι η άλλη παραγωγή του Εθνικού για το καλοκαίρι; Οι πηγές μου λένε πως πρόκειται για τους «Πέρσες»του Αισχύλου που, όπως όλα δείχνουν,θα σκηνοθετήσει ο ίδιος ο Δημήτρης Λιγνάδης με πρωταγωνιστές την Λυδία Κονιόρδου και τον Νίκο Κουρή. Το συγκεκριμένο έργο ήταν όνειρο-ζωής για τον Λιγνάδη και έχει αρχίσει ήδη να σχεδιάζει το ανέβασμά του, πολιορκώντας την Κονιόρδου που δεν έχει υπογράψει για την ώρα κι έχοντας «κλειδώσει» τον Κουρή, για την διανομή, ενώ όπως μαθαίνω έχει δυνατούς «άσσους»και για τη «Λυσιστράτη» πέρα από την Σταυροπούλου. Απλώς τον... γερό άσσο που δεν μπορώ να αποκαλύψω τον κρατάει σε περίπτωση που τον χρειαστεί για κάτι άλλο-δεν θα τα προδώσω όλα ακόμα. Όσοι ζουν από κοντά τον ...μαραθωνοδρόμο Λιγνάδη απ’ τον καιρό που ανέλαβε το τιμόνι του Εθνικού λένε πως είναι ενθουσιασμένος, παράφορος,πως περνά ατέλειωτες ώρες στο γραφείο του με απανωτά ραντεβού.Απ’τη μια είναι χαρούμενος κι από την άλλη έχει άγχος γιατί τα ισχνά οικονομικά του Εθνικού μας. Δουλεύει όμως σκληρά και θα τα καταφέρει!</p>
      <related>
        <h4>σχετικά άρθρα</h4>
        <a href="http://www.enikos.gr/mpouz/682298/oi-protes-photografies-kappa-mesimerli-apo-to-talgko-pou-erchetai%0A%20%20%20%20%0A"/>
        <a href="http://www.enikos.gr/mpouz/681085/me-ta-matia-ton-megalon-koritsion-oi-protes-photografies%0A%20%20%20%20%0A"/>
        <a href="http://www.enikos.gr/mpouz/678514/bikame-stis-proves-tou-o-dromos-perna-apo-mesa-ki-echoume-apoklei%0A%20%20%20%20%0A"/>
        <a href="http://www.enikos.gr/mpouz/678344/bikame-stis-proves-tou-polemos-kai-eirini-pou-skinothetei-i-ioli-%0A%20%20%20%20%0A"/>
        <a href="http://www.enikos.gr/mpouz/682487/apaichtos-matesis-sto-rialto-apo-ton-spyro%0A%20%20%20%20%0A"/>
        <a href="http://www.enikos.gr/mpouz/682442/apo-to-oneiro-kai-tis-agries-melisses-stin-enta-gkampler-i-christ%0A%20%20%20%20%0A"/>
        <a href="http://www.enikos.gr/mpouz/682357/ta-prota-klik-apo-tin-parastasi-i-samantha-kai-o-max-sto-vytho-ti%0A%20%20%20%20%0A"/>
        <a href="http://www.enikos.gr/mpouz/682313/meta-ton-onasi-tha-ginei-molieros-o-fasoulisme-skinotheti-ton-liv%0A%20%20%20%20%0A"/>
        <a href="http://www.enikos.gr/mpouz/682172/proso-olotachos-gia-premiera-gia-to-ommata-dakromena-nees-apoklei%0A%20%20%20%20%0A"/>
      </related>
    </article>
  </body>
</html>