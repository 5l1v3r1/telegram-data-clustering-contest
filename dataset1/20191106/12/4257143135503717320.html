<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/06/vege-a-balatoni-viharjelzesnek"/>
    <meta property="og:site_name" content="infostart"/>
    <meta property="article:published_time" content="2019-11-06T12:28:21+00:00"/>
    <meta property="og:title" content="Vége a balatoni viharjelzésnek"/>
    <meta property="og:description" content="Jön a tél, nem strandol már senki, vitorlázóknak sincs nagyon nyomuk. Tavasszal újrakezdik majd."/>
  </head>
  <body>
    <article>
      <h1>Vége a balatoni viharjelzésnek</h1>
      <address><time datetime="2019-11-06T12:28:21+00:00">06 Nov 2019, 12:28</time> by <a rel="author">Infostart</a></address>
      <h3>Jön a tél, nem strandol már senki, vitorlázóknak sincs nagyon nyomuk. Tavasszal újrakezdik majd.</h3>
      <p>Véget ért a balatoni viharjelzési szezon - írja a <a href="https://www.sonline.hu/kozelet/helyi-kozelet/a-viharjelzesi-szezon-is-veget-ert-a-balatonon-1910499/">Sonline</a>. A téli szünet november 1-től március végéig tart.</p>
      <p>A rendszer a magyar tenger körül 31 fényjelző lámpából áll, ezeket további mobilegységek egészítik ki. Uniós pénzből idén 8 új lámpát szereltek fel.</p>
      <p>2005 óta idén volt a legkevesebbszer szükség a jelzőrendszer bekapcsolására a tavon, öt olyan vihar volt mindössze, amikor a szélsebesség 90 km/h fölé emelkedett (a rekord 102,2 volt Balatonmáriánál).</p>
      <p>A jelzőrendszer 1934. július 8. óta szolgál a Balatonon. A Balatoni Szövetség közben kérte a Belügyminisztériumot, hogy lehessen egész évben viharjelzés, ám erre egyelőre nincs válasz.</p>
      <p>A rendőrök a szezonban 148 esetben 314 fürdőző vagy hajózó embert mentettek ki. 10 ember fulladt vízbe, vízi közlekedési balesetben viszont nem halt meg senki.</p>
      <p>
        <i>Nyitókép: police.hu</i>
      </p>
    </article>
  </body>
</html>