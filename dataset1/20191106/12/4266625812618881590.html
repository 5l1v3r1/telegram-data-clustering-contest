<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/ryaboshapka_pro_potribni_posady_vid_zelenskogo_takoi_rozmovy_ne_bulo_1684877"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T12:48:00+00:00"/>
    <meta property="og:title" content="Рябошапка про &quot;потрібні посадки&quot; від Зеленського: Такої розмови не було"/>
    <meta property="og:description" content="Генеральний прокурор України Руслан Рябошапка заперечив проведення наради силовиків в Офісі Президента, яка була присвячена посадкам в Україні."/>
  </head>
  <body>
    <article>
      <h1>Рябошапка про "потрібні посадки" від Зеленського: Такої розмови не було</h1>
      <address>
        <time datetime="2019-11-06T12:48:00+00:00">06 Nov 2019, 12:48</time>
      </address>
      <p>
        <b>Генеральний прокурор України Руслан Рябошапка заперечив проведення наради силовиків в Офісі Президента, яка була присвячена посадкам в Україні.</b>
      </p>
      <p>Про це він <a href="https://lb.ua/news/2019/11/05/441431_ruslan_ryaboshapka_suspilstvo.html">заявив</a> в інтерв’ю Лівому берегу.</p>
      <p>Зокрема, відповідаючи на питання, що під час наради у Президента називалися чотири пріоритетні справи: Порошенка, Гладковського (Свинарчука), Пашинського і ще одного невідомого персонажа, Рябошапка сказав, що "це дурниця".</p>
      <p>"Не було нарад у президента, де казали, що є чотири прізвища чи чотири кейси, які повинні розслідувати", – сказав Рябошапка і додав: "Такої розмови не було".</p>
      <p>Генпрокурор також відмовився відповісти на питання, чи є реальні підстави для оголошення підозри експрезидентові України Петрові Порошенкові.</p>
      <p>"Коли будуть реальні, ви все побачите", – зауважив він.</p>
      <p>Генеральний прокурор Руслан Рябошапка не вбачає проблеми у тому, що якщо почнеться переслідування колишнього президента – це може погано закінчитися для країни.</p>
      <p>"У Кримінальному кодексі чи Кримінально-процесуальному кодексі немає такої підстави – не відкривати кримінальне провадження, оскільки це – колишній президент і це може завдати шкоди іміджу", – заявив він.</p>
      <p>Разом з тим, Руслан Рябошапка, реагуючи на запитання, чи є підстави притягнути до відповідальності ексгенпрокурора Юрія Луценка, відповів, що якщо вони були б, то було би провадження в ЄРДР.</p>
      <p>Раніше повідомлялося, що в Офісі Президента Зеленського пройшла нарада, на які обговорювалося питання <a href="https://zik.ua/news/2019/10/02/u_zelenskogo_na_naradi_obgovoryuvaly_kryminalne_peresliduvannya_poroshenka__1659517">кримінального переслідування</a> Петра Порошенка а також ряду інших <a href="https://zik.ua/news/2019/10/02/gpu_gotuie_pidozru_poroshenku_ta_shche_kilkom_nardepam__zmi_1659245">діючих та колишніх</a> народних депутатів.</p>
      <related>
        <h4>читайте також</h4>
        <a href="https://zik.ua/news/2019/10/21/u_vyrishenni_konfliktu_na_donbasi_zelenskyy_yde_hybnym_shlyahom_poroshenko__1672685"/>
        <a href="https://zik.ua/news/2019/10/10/pomylka_poroshenka_u_tomu_shcho_vin_dumaie_shcho_zmozhe_staty_liderom_novogo_1665063"/>
        <a href="https://zik.ua/news/2019/06/11/zelenskyy_vnosyt_podannya_pro_zvilnennya_genprokurora_1591479"/>
        <a href="https://zik.ua/news/2019/04/04/u_zelenskogo_poyasnyly_zvidky_vzyalasya_initsiatyva_medanaliziv_dlya_kandydativ_1544811"/>
      </related>
    </article>
  </body>
</html>