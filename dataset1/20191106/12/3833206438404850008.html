<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Nova-kariera-v-chalgata-911641"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T12:21:00+00:00"/>
    <meta property="og:title" content="Нова кариера в чалгата"/>
    <meta property="og:description" content="&quot;Краен срок“ и ново начало за поп-фолк певицата Alekssa. Изпълнителката започва самостоятелна кариер..."/>
  </head>
  <body>
    <article>
      <h1>Нова кариера в чалгата</h1>
      <address>
        <time datetime="2019-11-06T12:21:00+00:00">06 Nov 2019, 12:21</time>
      </address>
      <p>"Краен срок“ и ново начало за поп-фолк певицата Alekssa. Изпълнителката започва самостоятелна кариера с едноименната песен и с нов артистичен псевдоним, с който ще представи новия си проект. </p>
      <p>Текстът на песента е написан от талантливата Лора Димитрова, а музиката и аранжиментът са дело на Радомир Кишев. Алекса идва с нов имидж и различно излъчване – провокативното, характерно за нея досега, вече фон на Барби – инстаграмската визия на певицата в клипа към песента.</p>
      <p>А той е дело на Данчо Петков. Видеото е заснето на няколко локации, като е използван дори дрон, който е би нужен за кадрите, направени на магистрала край столицата.</p>
      <p>Идеята за песента се ражда още през лятото, когато започват и първите стъпки по записването й и създаването на клипа. Тя е в стила на модерния поп-фолк с дискотечен ритъм и етно елементи. Заснемането на видеото е било в няколко етапа от по няколко дни, а един от снимачните дни е продължил повече от 24 часа.</p>
      <p>"Въпреки часовете, прекарани пред камерата, не чувствах умора – бях заредена с толкова адреналин, че чак след края на снимките осъзнах колко време бяхме работили. Тази песен е важна за мен и дадох наистина много за нейната реализация.“, споделя Alekssa.</p>
    </article>
  </body>
</html>