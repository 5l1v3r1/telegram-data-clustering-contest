<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-a-woman-who-made-a-lewd-gesture-on-trump-convoy-won-the-election-2835159.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T12:52:41+00:00"/>
    <meta property="og:title" content="ट्रंप के काफिले पर भद्दा इशारा करने वाली महिला ने जीता चुनाव"/>
    <meta property="og:description" content="अमेरिकी राष्ट्रपति डोनाल्ड ट्रंप से नाराजगी जाहिर करने के लिए 2017 में उनके काफिले की ओर भद्दा इशारा करने के कारण नौकरी गंवाने वाली जूली ब्रिस्कमैन को वर्जीनिया में स्थानीय चुनाव में जीत मिली..."/>
  </head>
  <body>
    <article>
      <h1>ट्रंप के काफिले पर भद्दा इशारा करने वाली महिला ने जीता चुनाव</h1>
      <address><time datetime="2019-11-06T12:52:41+00:00">06 Nov 2019, 12:52</time> by <a rel="author">एजेंसी,नई दिल्ली</a></address>
      <p>अमेरिकी राष्ट्रपति डोनाल्ड ट्रंप से नाराजगी जाहिर करने के लिए 2017 में उनके काफिले की ओर भद्दा इशारा करने के कारण नौकरी गंवाने वाली जूली ब्रिस्कमैन को वर्जीनिया में स्थानीय चुनाव में जीत मिली है। </p>
      <p>जूली ब्रिस्कमैन ने लौडौन काउंटी बोर्ड ऑफ सुपरवाइजर्स के चुनाव में जीत हासिल करते हुए रिपब्लिकन उम्मीदवार को हराया। साइकिल पर सवार होकर जाते हुए ब्रिस्कमैन की एक तस्वीर 2017 में काफी चर्चा में रही थी। इस तस्वीर में वह ट्रंप के काफिले की ओर भद्दा इशारा करते हुए दिखी थीं। यह तस्वीर मीडिया में प्रकाशित होने और इंटरनेट पर वायरल होने के बाद दो बच्चों की मां ब्रिस्कमैन की नौकरी चली गयी थी। वह अमेरिकी सरकार में मार्केटिंग विश्लेषक के तौर पर काम करती थीं। </p>
      <p>ब्रिस्कमैन (52) ने अपने प्रचार अभियान के दौरान कहा था कि नौकरी जाने के बाद उनके लिए ''कई रास्ते भी खुल गए और डेमोक्रेटिक पार्टी के टिकट पर स्थानीय चुनाव लड़ने का उन्हें आमंत्रण मिला। मंगलवार की रात ब्रिस्कमैन ने उस पुरानी तस्वीर के साथ अपनी जीत के बारे में एक ट्वीट किया। ब्रिस्कमैन ने ट्वीट किया, ''अलगोनकिन डिस्ट्रिक्ट के प्रतिनिधित्व के लिए उत्साहित हूं। निर्वाचन अधिकारियों ने बताया कि 99 प्रतिशत मतों की गिनती के बाद जूली ब्रिस्कमैन 52 प्रतिशत मतों के साथ प्रतिद्वंदी रिपब्लिकन सुजाने वोल्पे से आगे थीं।</p>
    </article>
  </body>
</html>