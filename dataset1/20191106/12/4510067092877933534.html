<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/agentia-de-bilete-a-teatrului-regina-maria-se-muta-la-arcadia-152582.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-06T12:24:00+00:00"/>
    <meta property="og:title" content="Agenţia de bilete a Teatrului Regina Maria se mută la Arcadia"/>
    <meta property="og:description" content="'Din cauza lucrărilor de modernizare a zonei din jurul clădirii Teatrului de Stat, începând cu data de 7 noiembrie, Agenția de bilete a Teatrului Regina Maria își mută sediul la Sala Arcadia, etajul I - Pasajul Vulturul Negru (intrarea dinspre strada pietonală Vasile Alecsandri)', au anunţat, marţi, reprezentanţii Teatrului Regina Maria. "/>
  </head>
  <body>
    <article>
      <h1>Agenţia de bilete a Teatrului Regina Maria se mută la Arcadia</h1>
      <address>
        <time datetime="2019-11-06T12:24:00+00:00">06 Nov 2019, 12:24</time>
      </address>
      <figure>
        <img src="https://www.ebihoreanul.ro/modules/news/files/tromdomnisoaraiulia.jpg"/>
        <figcaption>(foto: Remus Toderici)</figcaption>
      </figure>
      <p>"Din cauza lucrărilor de modernizare a zonei din jurul clădirii Teatrului de Stat, începând cu data de 7 noiembrie, Agenția de bilete a Teatrului Regina Maria își mută sediul la Sala Arcadia, etajul I - Pasajul Vulturul Negru (intrarea dinspre strada pietonală Vasile Alecsandri)", au anunţat, marţi, reprezentanţii Teatrului Regina Maria. </p>
      <p>Activitatea agenției de bilete se va desfășura la noul sediu până la finalizarea lucrărilor care îngreunează accesul în clădire.</p>
      <p>Programul rămâne, în schimb, acelaşi: marți – vineri de la ora 12:00 la ora 18:00, sâmbăta de la 10:00 la 13:00, iar duminică și luni închis. "Ne puteți contacta și la numărul de telefon 0372.368.475 sau la adresa de e-mail rezervari@teatrulreginamaria.ro", au mai transmis reprezentanţii TRM.</p>
      <p>De asemenea, biletele vor putea fi achiziționate și cu o oră înainte de fiecare spectacol de la intrarea în sala unde acesta urmează să se desfășoare, iar online prin intermediul www.bilete.ro.</p>
    </article>
  </body>
</html>