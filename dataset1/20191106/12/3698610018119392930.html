<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/rosiyskiy-aktorci-na-tri-roki-zaboronili-v-yizd-v-ukrayinu-328677_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T12:04:00+00:00"/>
    <meta property="og:title" content="Російській акторці на три роки заборонили в'їзд в Україну"/>
    <meta property="og:description" content="Від початку року заборону в'їзду отримали 43 іноземці-діячі культури та мистецтва."/>
  </head>
  <body>
    <article>
      <h1>Російській акторці на три роки заборонили в'їзд в Україну</h1>
      <h2>Від початку року заборону в'їзду отримали 43 іноземці-діячі культури та мистецтва.</h2>
      <address>
        <time datetime="2019-11-06T12:04:00+00:00">06 Nov 2019, 12:04</time>
      </address>
      <p>Російській акторці <a href="https://dt.ua/UKRAINE/dvom-gromadyanam-irlandiyi-yaki-krichali-dnr-upered-zaboronili-v-yizd-v-ukrayinu-315166_.html"><b>заборонили в'їзд в Україну</b></a> на три роки через незаконне відвідування тимчасово окупованого Криму. Про це повідомляє у середу, 6 листопада, пресцентр Держприкордонслужби України.</p>
      <p>Вказується, що правопорушницю виявили в аеропорту "Бориспіль" серед пасажирів рейсу із Мінська. Росіянка, яка минулого року незаконно відвідувала Кримський півострів, прилетіла в Україну на зйомки. Акторка вилетіла з України зворотним рейсом у Білорусь.</p>
      <p>За даними "<a href="https://www.pravda.com.ua/news/2019/11/6/7231144/">Української правди</a>", в'їзд заборонили акторці серіалів Маргариті Аброськіній.</p>
      <figure>
        <img src="https://image.zn.ua/media/images/original/Nov2019/244070.jpg"/>
      </figure>
      <p>У ДПСУ зазначили, що з початку року виявлено вже понад 5 тисяч фактів порушення особами порядку в'їзду/виїзду з/до тимчасово окупованих територій. За це порушення складено 4 251 адмінпротокол. За це 1314 іноземцям відмовили у перетинанні держкордону, щодо майже 915 – заборонили в'їзд. Від початку року заборону в'їзду отримали 43 іноземці-діячі культури та мистецтва.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5wcmF2ZGEuY29tLnVhLw==">Українська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>