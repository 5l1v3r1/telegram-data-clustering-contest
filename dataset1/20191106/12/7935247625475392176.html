<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ziraat-turkiye-kupasi-5inci-tur-eslesmeleri-belli-oldu-214314h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T12:35:35+00:00"/>
    <meta property="og:title" content="Ziraat Türkiye Kupası 5'inci tur eşleşmeleri belli oldu"/>
    <meta property="og:description" content="Ziraat Türkiye Kupası 5. Eleme Turu kura çekimi, TFF Hasan Doğan Milli Takımlar Kamp ve Eğitim Tesisleri Orhan Saka Konferans Salonu'nda gerçekleşti. İşte eşleşmeler..."/>
  </head>
  <body>
    <article>
      <h1>Ziraat Türkiye Kupası 5'inci tur eşleşmeleri belli oldu</h1>
      <h2>Ziraat Türkiye Kupası 5. Eleme Turu kura çekimi, TFF Hasan Doğan Milli Takımlar Kamp ve Eğitim Tesisleri Orhan Saka Konferans Salonu'nda gerçekleşti. İşte eşleşmeler...</h2>
      <address>
        <time datetime="2019-11-06T12:35:35+00:00">06 Nov 2019, 12:35</time>
      </address>
      <p>Ziraat Türkiye Kupası'nde 5'inci Eleme Turu eşleşmeleri çekilen kura sonucunda belli oldu. Bu turda, Fenerbahçe, Galatasaray, Beşiktaş, Trabzonspor maçları oynanacak. 32 takımın katıldığı ve çift maçlı eleme usulüne göre oynanacak 5'inci tur mücadelelerinde ilk maçlar, 3-4-5 Aralık'ta, rövanş maçları ise 17-18-19 Aralık'ta oynanacak.</p>
      <p>Ziraat Türkiye Kupası'nda 5'inci eleme turu kura çekimi, Riva Hasan Doğan Kamp Merkezi Orhan Saka Salonu'nda gerçekleştirildi. Düzenlenen kura çekimine Türkiye Futbol Federasyonu Başkan Vekili Yılmaz Büyükaydın, Türkiye Futbol Federasyonu İcra Kurulu Üyesi Ali Düşmez, Türkiye Futbol Federasyonu Yönetim Kurulu Üyesi İsmail Erdem, Türkiye Futbol Federasyonu Maç Planlama Müdürü Besim Yalçın ve kulüp yöneticileri katıldı.</p>
      <p>
        <b>YILMAZ BÜYÜKAYDIN: HEDEFE DOĞRU YAKLAŞTIKÇA HEYECAN SEVİYESİ ARTIYOR</b>
      </p>
      <p>Kura çekiminde açıklamalarda bulunan TFF Başkan Vekili Yılmaz Büyükaydın, "Yaklaşık 160 takımın mücadelesiyle başlayan kupa 32 takımla yola devam edecek. Bu turla birlikte çift maç müsabaka usulüne geçiyoruz. Geçtiğimiz turdan sonra heyecanımız katlanarak artıyor. Bu tür müsabakalarının da heyecanlı ve zevkli geçeceğini temenni ediyorum. Hedefe doğru yaklaştıkça heyecan seviyesi daha da fazla artıyor. Kura çekiminin hepimize hayırlı olmasını temenni ediyorum" dedi.</p>
      <p>
        <b>ALİ DÜŞMEZ: KUPA HER ZAMAN HEYECANLI VE SÜRPRİZE AÇIKTIR</b>
      </p>
      <p>Bütün takımlara başarılar dileyen TFF İcra Kurulu Üyesi Ali Düşmez ise "Centilmenlik ve fair play diliyorum. Sponsorlarımıza teşekkür ediyoruz. Kupa her zaman heyecanlı ve sürprizlere açıktır. Hak edenin kazandığı bir kupa diliyorum" ifadelerini kullandı.</p>
      <p>
        <b>Ziraat Türkiye Kupası'nda 5'înci tur eşleşmeleri şu şekilde:</b>
      </p>
      <p>Kasımpaşa - Van Spor Futbol Kulübü</p>
      <p>Altay - Trabzonspor</p>
      <p>Beşiktaş - Anagold 24Erzincanspor</p>
      <p>Altınordu - Yukatel Denizlispor</p>
      <p>BtcTurk Yeni Malatyaspor - Keçiörengücü</p>
      <p>Hekimoğlu Trabzon - Medipol Başakşehir </p>
      <p>Galatasaray - Tuzlaspor</p>
      <p>
        <b>Büyükşehir Belediye Erzurumspor - Bursaspor</b>
      </p>
      <p>Çaykur Rizespor - Yılport Samsunspor</p>
      <p>Esenler Erokspor - Demir Grup Sivasspor</p>
      <p>Fenerbahçe - İstanbulspor </p>
      <p>Eyüpspor - Antalyaspor</p>
      <p>Aytemiz Alanyaspor - Adanaspor</p>
      <p>Fatih Karagümrük - Göztepe</p>
      <p>İstikbal Mobilya Kayserispor - Manisa Futbol Kulübü</p>
      <p>Kırklarelispor - Gaziantep Futbol Kulübü</p>
    </article>
  </body>
</html>