<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277479/onderzoek-naar-vechtpartijen-terneuzen-grotendeels-afgerond-nog-een-verdachte"/>
    <meta property="og:site_name" content="Blik op nieuws"/>
    <meta property="article:published_time" content="2019-11-06T12:23:23+00:00"/>
    <meta property="og:title" content="Onderzoek naar vechtpartijen Terneuzen grotendeels afgerond; nog een verdachte aangehouden"/>
    <meta property="og:description" content="In de voorbije weken is de politie druk bezig geweest met het onderzoek naar de verspreiders van berichten op sociale media waardoor scholieren in Terneuzen werden aangemoedigd om deel te nemen aan vechtpartijen."/>
  </head>
  <body>
    <article>
      <h1>Onderzoek naar vechtpartijen Terneuzen grotendeels afgerond; nog een verdachte aangehouden</h1>
      <address>
        <time datetime="2019-11-06T12:23:23+00:00">06 Nov 2019, 12:23</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/app-gsm-mobiel-bon2018.jpg?itok=h1lcunYq"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/app-gsm-mobiel-bon2018.jpg?itok=h1lcunYq"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Terneuzen - </b>In de voorbije weken is de politie druk bezig geweest met het onderzoek naar de verspreiders van berichten op sociale media waardoor scholieren in Terneuzen werden aangemoedigd om deel te nemen aan vechtpartijen.</p>
      <p><b>Terneuzen - </b>In de voorbije weken is de politie druk bezig geweest met het onderzoek naar de verspreiders van berichten op sociale media waardoor scholieren in Terneuzen werden aangemoedigd om deel te nemen aan vechtpartijen.</p>
      <p>De berichten werden voornamelijk via Snapchat verspreid en, met name door scholieren, veel gedeeld. Door deze berichten ontstond een hoop onrust onder scholieren in Terneuzen. De politie werd erin gemoeid en door de burgemeester van de gemeente Terneuzen werd, in samenspraak met het Openbaar Ministerie en de politie, zelfs een samenscholingsverbod afgekondigd.</p>
      <p>Het onderzoek is inmiddels voor het grootste gedeelte afgerond. De politie heeft allerlei verzamelde informatie uitgelopen rondom de berichtgeving hieromtrent. Er zijn al eerder verdachten aangehouden en verhoord en ook zijn verschillende getuigen gehoord door rechercheurs. Vanmorgen is nog een verdachte aangehouden. Dit betreft een jongen van 15 jaar uit Oost-Souburg. De jongen heeft niets te maken met de scholen of scholieren die werden betrokken bij de vechtpartijen. Hij heeft vanmorgen een verklaring afgelegd bij rechercheurs waarin hij bekent te hebben geparticipeerd in de verspreiding van de eersteÂ berichten. De aangehouden verdachte zit nog vast, zijn telefoon is in beslag genomen voor verder onderzoek.</p>
    </article>
  </body>
</html>