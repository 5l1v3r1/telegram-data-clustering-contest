<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88844"/>
    <meta property="og:site_name" content="Denník politika"/>
    <meta property="article:published_time" content="2019-11-06T12:35:09+00:00"/>
    <meta property="og:title" content="Slovákov čakajú na Nemeckom pohári tradiční súperi, tréner Ramsay má jediné očakávanie"/>
    <meta property="og:description" content="6.11.2019 (Webnoviny.sk) – Slovenská hokejová reprezentácia začne novú sezónu na tradičnom turnaji o Nemecký pohár. V Krefelde si od štvrtka do nedele postupne zmeria sily so Švajčiarmi, olympijským tímom Ruska a domácimi Nemcami. Hlavný tréner Craig Ramsay s asistentmi Jánom Pardavým a Andrejom Podkonickým sa budú spoliehať na 23-členný káder, v ktorom figurujú aj traja debutanti v národnom tíme."/>
  </head>
  <body>
    <article>
      <h1>Slovákov čakajú na Nemeckom pohári tradiční súperi, tréner Ramsay má jediné očakávanie</h1>
      <address><time datetime="2019-11-06T12:35:09+00:00">06 Nov 2019, 12:35</time> by <a rel="author">Webnoviny</a></address>
      <p>6.11.2019 (Webnoviny.sk) – Slovenská hokejová reprezentácia začne novú sezónu na tradičnom turnaji o Nemecký pohár. V Krefelde si od štvrtka do nedele postupne zmeria sily so Švajčiarmi, olympijským tímom Ruska a domácimi Nemcami. Hlavný tréner Craig Ramsay s asistentmi Jánom Pardavým a Andrejom Podkonickým sa budú spoliehať na 23-členný káder, v ktorom figurujú aj traja debutanti v národnom tíme.</p>
      <p><i>„Mám jediné očakávanie a je rovnaké ako vždy, aby sme podali čo najlepší výkon. Máme v tíme opäť niekoľko nových tvárí alebo menej skúsených hráčov. Musia byť hrdí na to, že si oblečú dres národného tímu a chcem, aby hrali rýchlo a tvrdo. Ak tomu pridajú aj bojovnosť, budem šťastný,“</i> povedal 68-ročný kanadský kouč, ktorého čaká na lavičke Slovenska už tretia reprezentačná sezóna.</p>
      <h3>Traja nováčikovia v slovenskom drese</h3>
      <p>Najskúsenejším mužom v súčasnom výbere je obranca českej Sparty Praha Marek Ďaloga s 89 štartmi. Nad métu päťdesiatich duelov sa okrem neho dostali ešte bek Plzne Peter Čerešňák (73) a Ďalogov klubový spoluhráč Andrej Kudrna (53).</p>
      <h3>Nemecký pohár – program</h3>
      <p><b>štvrtok 7. novembra:</b> Slovensko – Švajčiarsko (16.15), Nemecko – Rusko olympionici (19.45)<br/><b>sobota 9. novembra:</b> Nemecko – Švajčiarsko (13.00), Rusko olympionici – Slovensko (16.30)<br/><b>nedeľa 10. novembra:</b> Švajčiarsko – Rusko olympionici (11.00), Nemecko – Slovensko (14.30)</p>
      <p>Ten je s dvanástimi gólmi najlepším strelcom spomedzi nominovaných. Až trojica hráčov zažije na Nemeckom pohári reprezentačnú premiéru na seniorskej úrovni. Prvé striedania v najcennejšom drese čakajú útočníkov Andreja Kollára ml., Jakuba Sukeľa a Petra Šišovského.</p>
      <p><i>„Som rád, že som sa dostal prvýkrát do nominácie. Je to o to krajšie, že v kádri je aj môj brat. Musím sa sústrediť na svoje výkony a pokúsim sa ukázať v čo najlepšom svetle,“</i> povedal jeden z nováčikov Jakub Sukeľ, ktorý si môže zahrať po boku svojho dvojčaťa Matúša.</p>
      <p><i>„Jeho už tréneri dobre poznajú. Chodí do reprezentácie častejšie a teraz je rad na mne, aby som zaujal. Mojou silnou stránkou je dobré korčuľovanie. Verím, že ho využijem aj v zápasoch na turnaji,“</i> doplnil 23-ročný Lipták.</p>
      <h3>Zhoršujúca sa tendencia</h3>
      <p>Výsledky slovenského tímu na Nemeckom pohári majú v ostatných rokoch zhoršujúcu sa tendenciu. Po celkovom triumfe v sezóne 2016/17 prišli pod vedením Ramsayho umiestnenia na druhej, resp. tretej priečke.</p>
      <p>Vlani Slováci v konkurencii Nemecka, Švajčiarska a ruského olympijského výberu zvíťazili v jednom z troch vystúpení, keď zdolali domáci tím 2:0. Helvétom podľahli 2:3 a Rusom takisto tesne 1:2.</p>
      <p>Rovnakí súperi čakajú hokejistov spod Tatier aj tentoraz. Účinkovanie na turnaji otvoria vo štvrtok o 16.15 h súbojom proti Švajčiarom. Po dni voľna nastúpia v sobotu o 16.30 h proti Rusom a v nedeľu o 14.30 h si zmerajú sily s domácimi reprezentantmi.</p>
      <h3>Káder slovenskej hokejovej reprezentácie na Nemecký pohár</h3>
      <p><b>Brankári:</b> Andrej Košarišťan (HC Košice, 4 štarty/0 gólov), Denis Godla (Rytíři Kladno/ČR, 11/0)</p>
      <p><b>Obrancovia</b>: Martin Bodák (Vítkovice/ČR, 2/0), Marek Ďaloga (Sparta Praha/ČR, 89/9), Peter Čerešňák (HC Plzeň/ČR, 73/8), Martin Chovan (HC 07 WPC Koliba Detva, 10/1), Patrik Koch (HC Košice, 19/0), Mislav Rosandič (Hradec Králové/ČR, 18/0), Martin Štajnoch (HC Slovan Bratislava, 29/1), Peter Trška, (Vítkovice/ČR, 20/0)</p>
      <p><b>Útočníci</b>: Samuel Buček (HK Nitra, 8/3), Marek Hrivík (Leksand IF/Švéd., 8/1), Dávid Gríger (Karlove Vary/ČR, 2/1), Andrej Kollár ml. (HK Nitra, 0/0), Filip Krivošík (HPK Hämmenlinna/Fín., 2/0), Andrej Kudrna (Sparta Praha/ČR, 53/12), Adam Liška (Severstaľ Čerepovec/Rus., 17/4), Mário Lunter (HC ’05 iClinic Banská Bystrica, 13/0), Jakub Sukeľ (MHk 32 Liptovský Mikuláš, 0/0), Matúš Sukeľ (HC Sparta Praha/ČR, 30/7), Peter Šišovský (HC 07 WPC Koliba Detva, 0/0), Tomáš Zigo (HC Slovan Bratislava, 18/3), Peter Zuzin (HC 07 WPC Koliba Detva, 10/0)</p>
      <p>Viac k témam: <a href="https://www.webnoviny.sk/tag/nemecky-pohar/"><u>Nemecký pohár</u></a><br/>Zdroj: Webnoviny.sk – <a href="https://www.webnoviny.sk/slovakov-cakaju-na-nemeckom-pohari-tradicni-superi-trener-ramsay-ma-jedine-ocakavanie/"><u>Slovákov čakajú na Nemeckom pohári tradiční súperi, tréner Ramsay má jediné očakávanie</u></a> © SITA Všetky práva vyhradené.</p>
    </article>
  </body>
</html>