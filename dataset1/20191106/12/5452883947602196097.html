<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/aggressione-denunce-6-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-06T12:47:00+00:00"/>
    <meta property="og:title" content="Per futili motivi aggrediscono un compaesano, tre denunce"/>
    <meta property="og:description" content="Per i tre soggetti, già noti agli operanti, è dunque scattato il deferimento in stato di libertà alla Procura della Repubblica di Avellino"/>
  </head>
  <body>
    <article>
      <h1>Per futili motivi aggrediscono un compaesano, tre denunce</h1>
      <h2>Per i tre soggetti, già noti agli operanti, è dunque scattato il deferimento in stato di libertà alla Procura della Repubblica di Avellino</h2>
      <address><time datetime="2019-11-06T12:47:00+00:00">06 Nov 2019, 12:47</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>I Carabinieri della Stazione di Quindici, a seguito del sollecito intervento eseguito nel pomeriggio ieri nei pressi del Palazzo Comunale di Quindici dove segnalavano una violenta zuffa, hanno denunciato tre persone (di età compresa tra i 30 ed i 65 anni), ritenute responsabili di lesioni personali nonché porto di armi od oggetti atti ad offendere.</p>
      <p>Grazie alla tempestiva attività sviluppata dai Carabinieri, estrinsecatasi attraverso l’acquisizione di utili informazioni, si addiveniva all’identificazione dei presunti responsabili.</p>
      <p>L’aggressione sarebbe scaturita per futili motivi, riconducibili ad una diatriba generata lo scorso mese di settembre per questioni di viabilità, tra la vittima ed uno dei tre denunciati.</p>
      <p>Il malcapitato veniva colpito con pugni ed alcuni colpi di bastone: soccorso e trasportato dal 118 all’ospedale di Nola è stato giudicato con una ventina di giorni di prognosi.</p>
      <p>Per i tre soggetti, già noti agli operanti, è dunque scattato il deferimento in stato di libertà alla Procura della Repubblica di Avellino.</p>
    </article>
  </body>
</html>