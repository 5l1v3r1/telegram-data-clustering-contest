<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/v_ukrainu_ne_pustyly_rosiysku_aktrysu_yaka_ranishe_nezakonno_vidviduvala_1684823"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T12:05:00+00:00"/>
    <meta property="og:title" content="В Україну не пустили російську актрису, яка раніше незаконно відвідувала Крим"/>
    <meta property="og:description" content="Державна прикордонна служба України не пропустила на територію країни російську актрису, яка у 2018 році незаконно відвідувала окупований Крим, їй заборонено в'їзд в Україну на три роки."/>
  </head>
  <body>
    <article>
      <h1>В Україну не пустили російську актрису, яка раніше незаконно відвідувала Крим</h1>
      <address>
        <time datetime="2019-11-06T12:05:00+00:00">06 Nov 2019, 12:05</time>
      </address>
      <p>
        <b>Державна прикордонна служба України не пропустила на територію країни російську актрису, яка у 2018 році незаконно відвідувала окупований Крим, їй заборонено в'їзд в Україну на три роки.</b>
      </p>
      <p>Про це повідомляє пресслужба відомства.</p>
      <p>"В аеропорту "Бориспіль" серед пасажирів рейсу з Мінська прикордонники виявили правопорушницю українського законодавства. Нею виявилася громадянка РФ - актриса, яка прилетіла в Україну на зйомки. Однак з’ясувалося, що у 2018 році росіянка незаконно відвідувала окупований її країною Кримський півострів", - зазначається у повідомленні.</p>
      <p>Тож, за порушення вимог закону України "Про забезпечення прав і свобод громадян та правовий режим на тимчасово окупованій території України" актрисі заборонили в'їзд в Україну на 3 роки. "З відповідним штампом у документі вона вилетіла зворотним рейсом до Білорусі", - наголосили у відомстві.</p>
      <p>При цьому к Держприкордонслужбі додали, що загалом із початку року виявлено понад 5 тис. фактів порушення особами порядку в'їзду/виїзду до/з тимчасово окупованих територій, складено 4251 адмінпротокол.</p>
      <p>Крім того, за це правопорушення 1314 іноземцям <a href="https://zik.ua/news/2019/10/23/123_1674617">відмовлено в перетині держкордону,</a> а щодо майже 915 - прийнято рішення про заборону в'їзду в Україну. Також із початку 2019 року заборону в'їзду в Україну отримали 43 іноземці серед діячів культури та мистецтва.</p>
      <related>
        <h4>читайте також</h4>
        <a href="https://zik.ua/news/2019/11/05/v_okupovanomu_krymu_porushyly_spravu_proty_veterana_krymskotatarskogo_ruhu_1684421"/>
        <a href="https://zik.ua/news/2019/11/03/skifske_zoloto_sponukaie_ukrainu_povernuty_kontrol_nad_muzeyamy_krymu_1682741"/>
        <a href="https://zik.ua/news/2019/11/03/rosiyski_pravozahysnyky_vymagayut_prypynyty_peresliduvannya_krymskyh_tatar_1682679"/>
        <a href="https://zik.ua/news/2019/11/02/facebook_znyav_galochku_veryfikatsii_zi_storinky_aksonova_1682269"/>
      </related>
    </article>
  </body>
</html>