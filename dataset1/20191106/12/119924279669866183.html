<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/06/228222/novice/dolenjska/Simpozij_o_prvem_stoletju_novomeskih_franciskanov/"/>
    <meta property="og:site_name" content="Dolenjski list"/>
    <meta property="article:published_time" content="2019-11-06T12:50:00+00:00"/>
    <meta property="og:title" content="Simpozij o prvem stoletju novomeških frančiškanov"/>
    <meta property="og:description" content="Praznovanje 550-letnice prihoda frančiškanov v Novo mesto se je danes, na sam praznik zaveznika novomeških frančiškanov sv. Lenarta, nadaljevalo s..."/>
  </head>
  <body>
    <article>
      <h1>Simpozij o prvem stoletju novomeških frančiškanov</h1>
      <address><time datetime="2019-11-06T12:50:00+00:00">06 Nov 2019, 12:50</time> by <a rel="author">L. Markelj</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_005.jpg"/>
          <figcaption>Na simpoziju so zbrane pozdravili (spredaj od leve proti desni): frančiškanski provincial p. Marjan Čuden,  novomeški župan Gregor Macedoni in novomeški škof msgr. Andrej Glavan.</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_008.jpg"/>
          <figcaption>p. Marjan Čuden</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_007.jpg"/>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_014.jpg"/>
          <figcaption>Mlaji z napisom 550 let frančiškani med vami pred farno cerkvijo kažejo na praznično leto novomeških frančiškanov.</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_012.jpg"/>
        </figure>
      </slideshow>
      <p><b>Novo mesto</b> - Praznovanje 550-letnice prihoda frančiškanov v Novo mesto se je danes, na sam praznik zaveznika novomeških frančiškanov sv. Lenarta, nadaljevalo s simpozijem v organizaciji Frančiškanskega samostana Novo mesto in Slovenske frančiškanske province sv. Križ in v sodelovanju še z drugimi: Mestno občino Novo mesto, Ministrstvom za kulturo, Zgodovinskim arhivom RS, idr.</p>
      <p>Simpozij, na katerem je zbrane pozdravil gvardijan samostana <b>p. Tomaž Hočevar,</b> so posvetili prvemu stoletju novomeškega frančiškanskega samostana.</p>
      <p>V pozdravnem nagovoru je provincial Slovenske frančiškanske province sv. Križ <b>p. Marjan Čuden </b>poudaril , kako pomemben je pogled nazaj, »ki bo preveril naše korenine in nas umestil v prostor in čas,« ter preplet frančiškanov z ljudmi v Novem mestu, kar želi, da le še ostane. »Zato molite za nove duhovne poklice,« je dejal.</p>
      <p>Novomeški škof <b>msgr. Andrej Glavan</b> je pomen novomeških frančiškanov in samostana opisal kot duhovni center tega prostora, župnijo sv. Lenarta pa za »srce škofije«, čeprav ni največja po velikosti, je pa številu vernikov, ki jo obiskuje. »Želim, da navzočnost frančiškanov tu še dolgo traja,« je dejal.</p>
      <p>Tudi novomeški župan<b> Gregor Macedoni</b> je ob 550. obletnici poudaril pomen frančiškanov v Novem mestu, ki so nedvomno mestu dajali značaj regionalnega religioznega središča. Novo mesto je lahko postalo izobraževalno središče in pred trinajstimi leti smo dobili še svojo škofijo. "Hvala za vse, kar ste dobrega naredili za to mesto,« je dejal Macedoni in pozval k sodelovanju in sobivanju še naprej.</p>
      <p>
        <b>Šest predavateljev o frančiškanskem samostanu</b>
      </p>
      <p>Na simpoziju, ki sta ga vodila Mitja Sadek in Jure Volčjak, je s prispevki z različnih področij sodelovalo šest avtorjev.</p>
      <figure>
        <img src="https://www.dolenjskilist.si/media/objave/slike/v/novice/2019/11/6/simpozij_013.jpg"/>
        <figcaption>Dunja Mušič</figcaption>
      </figure>
      <p>Arhivistka novomeške enote Zgodovinskega arhiva Ljubljana <b>Dunja Mušič</b> je v uvodnem referatu predstavila Novo mesto in njegovo družbo na prehodu iz srednjega v novi vek. Sledil je prispevek <b>dr. Jureta Volčnjaka</b>, arhivista v Arhivu RS, o sami ustanovitvi novomeškega samostana in njegovih prvih desetletjih. V zadnjem referatu prvega sklopa je <b>dr. Janez Weis</b>, kustos Mestne muzejske zbirke Črnomelj, predstavil plemenite podpornike, ki so omogočili ustanovitev samostana in njegovo gmotno preskrbo.</p>
      <p>Drugi sklop predavanj na simpoziju je uvedel <b>dr. Matej Hriberšek</b> z Oddelka za klasično filologijo Filozofske fakultete Univerze v Ljubljani in sicer s predavanjem o kroniških zapisih o 1. stoletju novomeškega frančiškanskega samostana. <b>Dr. Jože Škofljanec </b>iz Arhiva RS je predstavil umestitev samostana v avstrijsko frančiškansko provinco in njegov prehod v bosansko-hrvaško provinco. Simpozij je zaključil<b> dr. Janez Premk</b> z Oddelka za umetnostno zgodovino Filozofske fakultete Univerze v Mariboru, v katerem je predstavil stavbno zgodovino najstarejšega dela samostana.</p>
      <h3>Galerija</h3>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_001.jpg"/>
          <figcaption>Slika 7 / 20: SIMPOZIJ 001</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_002.jpg"/>
          <figcaption>Slika 8 / 20: SIMPOZIJ 002</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_003.jpg"/>
          <figcaption>Slika 9 / 20: SIMPOZIJ 003</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_004.jpg"/>
          <figcaption>Slika 10 / 20: SIMPOZIJ 004</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_005.jpg"/>
          <figcaption>Slika 11 / 20: SIMPOZIJ 005</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_006.jpg"/>
          <figcaption>Slika 12 / 20: SIMPOZIJ 006</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_007.jpg"/>
          <figcaption>Slika 13 / 20: SIMPOZIJ 007</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_008.jpg"/>
          <figcaption>Slika 14 / 20: SIMPOZIJ 008</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_009.jpg"/>
          <figcaption>Slika 15 / 20: SIMPOZIJ 009</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_010.jpg"/>
          <figcaption>Slika 16 / 20: SIMPOZIJ 010</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_011.jpg"/>
          <figcaption>Slika 17 / 20: SIMPOZIJ 011</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_012.jpg"/>
          <figcaption>Slika 18 / 20: SIMPOZIJ 012</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_013.jpg"/>
          <figcaption>Slika 19 / 20: SIMPOZIJ 013</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/6/simpozij_014.jpg"/>
          <figcaption>Slika 20 / 20: SIMPOZIJ 014</figcaption>
        </figure>
      </slideshow>
    </article>
  </body>
</html>