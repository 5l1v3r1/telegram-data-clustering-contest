<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616106,Energa-wzywa-do-zaplaty-Sprawdz-mail-dwa-razy-bo-mogli-go-wyslac-oszusci.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-06T12:52:52+00:00"/>
    <meta property="og:title" content="Energa wzywa do zapłaty? Sprawdź mail dwa razy, bo mogli go wysłać oszuści"/>
    <meta property="og:description" content="Nie ma nic pewniejszego od śmierci, podatków i... rachunków, dlatego przestraszeni ponagleniami, które spływają na naszą skrzynkę mailową, często w panice klikamy polecenie zapłaty. I... pakujemy się w kłopoty. Osób, które próbują się dorobić na krzywdzie innych, nie brakuje."/>
  </head>
  <body>
    <article>
      <h1>Energa wzywa do zapłaty? Sprawdź mail dwa razy, bo mogli go wysłać oszuści</h1>
      <address>
        <time datetime="2019-11-06T12:52:52+00:00">06 Nov 2019, 12:52</time>
      </address>
      <p>
        <b>Nie ma nic pewniejszego od śmierci, podatków i... rachunków, dlatego przestraszeni ponagleniami, które spływają na naszą skrzynkę mailową, często w panice klikamy polecenie zapłaty. I... pakujemy się w kłopoty. Osób, które próbują się dorobić na krzywdzie innych, nie brakuje.</b>
      </p>
      <p>Jak informują przedstawiciele firmy Energa, nieznani sprawcy podszywają się pod spółki Energa SA i Energa Operator. Oszuści wysyłają e-maile z wezwaniami do zapłaty zaległości i z potencjalnie niebezpieczną zawartością.<br/><br/>Jak ustalono, <b>e-maile z adresu admin@maxiorrr.com zawierają nieprawdziwe informacje o „zaległych zobowiązaniach za dostawę energii” na niewielkie kwoty i wezwanie do ich uregulowania poprzez dołączony link. </b>Ostrzegamy, że odnośnik może doprowadzić do uszkodzenia urządzenia, na którym zostanie otwarty, lub kradzieży wrażliwych danych użytkownika, np. danych logowania do konta bankowego.<br/><br/>Energa, w trosce o swoich klientów uczula, aby nigdy nie korzystać z linków bądź jakichkolwiek załączników dołączonych do wiadomości, które budzić mogą jakiekolwiek wątpliwości.<br/><br/>- Przypominamy jednocześnie, że Energa Operator wysyła e-maile z wezwaniami do uregulowania zadłużeń. Z tego względu prosimy, aby nasi klienci zawsze sprawdzali nagłówek wiadomości i jej nadawcę - informują przedstawiciele firmy. I zachęcają: - W razie wątpliwości prosimy o kontakt z odpowiednimi infoliniami.<br/><br/>Źródło: mat. prasowe/ Energa</p>
    </article>
  </body>
</html>