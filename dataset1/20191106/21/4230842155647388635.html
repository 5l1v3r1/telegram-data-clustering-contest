<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191106-kopengagen-dynamo-anons-i-prognoz-matchu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T21:00:37+00:00"/>
    <meta property="og:title" content="Копенгаген – Динамо: анонс і прогноз матчу"/>
    <meta property="og:description" content="Київське Динамо 7 листопада на виїзді зіграє свій четвертий матч у рамках групового етапу нинішньої Ліги Європи проти Копенгагена."/>
  </head>
  <body>
    <article>
      <h1>Копенгаген – Динамо: анонс і прогноз матчу</h1>
      <address>
        <time datetime="2019-11-06T21:00:37+00:00">06 Nov 2019, 21:00</time>
      </address>
      <p>Київське Динамо 7 листопада на виїзді зіграє свій четвертий матч у рамках групового етапу нинішньої Ліги Європи проти Копенгагена.</p>
      <p>Копенгаген та Динамо 7 листопада зіграють у четвертому колі групового етапу Ліги Європи. Кияни цього разу гратимуть проти данців  на виїзді. Матч на стадіоні Паркен розпочнеться о 19.55.</p>
      <p>У минулому турі ЛЄ Динамо та Копенгаген на Олімпійському зіграли внічию – 1:1. Головний тренер киян Олексій Михайличенко висловив незадоволення результатом гри, заявивши, що “Динамо набрало одне очко, але втратило два”.</p>
      <p><b>Читайте:</b> <a href="https://fakty.com.ua/ua/sport/20191104-kopengagen-dynamo-prognoz-bukmekeriv-na-match-ligy-yevropy/">Копенгаген – Динамо: прогноз букмекерів на матч Ліги Європи</a></p>
      <blockquote>Прогноз Фактів ICTV: Копенгаген – Динамо – 1:2</blockquote>
      <p>Обидва клуби до матчу підходять із високим моральним настроєм, завдяки упевненим перемогам у національних чемпіонатах. Копенгаген переміг Сеннерйюск із рахунком 3:0, а Динамо розгромило Львів, забивши чотири сухі м’ячі.</p>
      <p>До слова, Факти ICTV писали, <a href="https://fakty.com.ua/ua/sport/20191105-de-dyvytysya-kopengagen-dynamo/">де дивитися Копенгаген – Динамо</a>. Також, якщо у вас немає можливості дивитися матч у прямому ефірі, пропонуємо слідкувати за текстовою трансляцією гри, яка розпочнеться на цій сторінці о 19.55.</p>
    </article>
  </body>
</html>