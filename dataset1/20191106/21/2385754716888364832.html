<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596097/akyronontai-1300-ptiseis-logo-48oris-apergiakis-kinitopoiisis-sti-lufthansa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T21:06:00+00:00"/>
    <meta property="og:title" content="Ακυρώνονται 1300 πτήσεις λόγω 48ωρης απεργιακής κινητοποίησης στη Lufthansa"/>
    <meta property="og:description" content="Σαρανταοκτάωρη απεργία ξεκινά από τα ξημερώματα της Πέμπτης το προσωπικό καμπίνας της αεροπορικής εταιρείας Lufthansa, μια από τις μεγαλύτερες..."/>
  </head>
  <body>
    <article>
      <h1>Ακυρώνονται 1300 πτήσεις λόγω 48ωρης απεργιακής κινητοποίησης στη Lufthansa</h1>
      <address><time datetime="2019-11-06T21:06:00+00:00">06 Nov 2019, 21:06</time> by <a rel="author">SigmaLive</a></address>
      <p>Σαρανταοκτάωρη απεργία ξεκινά από τα ξημερώματα της Πέμπτης το προσωπικό καμπίνας της αεροπορικής εταιρείας Lufthansa, μια από τις μεγαλύτερες κινητοποιήσεις των τελευταίων ετών.</p>
      <p>Η αεροπορική εταιρεία επιχείρησε με προσφυγή στη δικαιοσύνη να σταματήσει την απεργία αυτή, όμως το απόγευμα της Τετάρτης, δικαστήριο της Φρανκφούρτης αποφάσισε πως η απεργία είναι νόμιμη.</p>
      <p>Ήδη η Lufthansa έχει προχωρήσει στην ακύρωση 1.300 πτήσεων που αφορούν 180.000 επιβάτες της εταιρείας.</p>
      <p>Για την Πέμπτη ακυρώθηκαν 700 πτήσεις και για την Παρασκευή 600.</p>
      <p>Η Lufthansa θα κάνει ακόμη μια απόπειρα για να σταματήσει την απεργία αυτή, προσφεύγοντας στη δικαιοσύνη, ωστόσο οι 1.300 πτήσεις που έχουν ήδη ακυρωθεί πρέπει να θεωρείται δεδομένο πως δεν θα πραγματοποιηθούν.</p>
      <p>Αιτία της απεργιακής κινητοποίησης, είναι η στάση της αεροπορικής εταιρείας που αρνείται να προσέλθει σε διαπραγματεύσεις για σύναψη σύναψη συλλογικών συμβάσεων με το συνδικάτο ιπτάμενων φροντιστών, με την επωνυμία “UFO”, το οποίο η διοίκηση της αεροπορικής δεν αναγνωρίζει.</p>
      <p>Η εταιρεία, σε κάθε περίπτωση καλεί τους επιβάτες να επικοινωνούν τις επόμενες ημέρες με τα αεροδρόμια ή την Lufthansa, προκειμένου να πληροφορούνται εάν η πτήση της περιλαμβάνεται σε αυτές που ακυρώθηκαν.</p>
    </article>
  </body>
</html>