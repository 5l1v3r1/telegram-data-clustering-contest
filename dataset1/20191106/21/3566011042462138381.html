<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545302.html/%D9%87%D9%85%D8%AF%D8%A7%D9%86%DB%8C-%D9%87%D8%A7-%D8%A8%D8%A7-90-%D8%A7%DB%8C%D8%B3%D8%AA%DA%AF%D8%A7%D9%87-%D8%B5%D9%84%D9%88%D8%A7%D8%AA%DB%8C-%D8%A8%D9%87-%D8%B2%D8%A7%D8%A6%D8%B1%DB%8C%D9%86-%D8%A7%D8%B1%D8%A8%D8%B9%DB%8C%D9%86-%D8%AE%D8%AF%D9%85%D8%AA-%D8%B1%D8%B3%D8%A7%D9%86%DB%8C-%DA%A9%D8%B1%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T21:05:00+00:00"/>
    <meta property="og:title" content="همدانی ها با 90 ایستگاه صلواتی به زائرین اربعین خدمت رسانی کردند"/>
    <meta property="og:description" content="مراسم تجلیل از خادمین اربعین حسینی با حضور مسئولین استانی و خدمتگزاران ایستگاه های صلواتی  در حسینیه امام خمینی ره این شهر برگزار شد."/>
  </head>
  <body>
    <article>
      <h1>همدانی ها با 90 ایستگاه صلواتی به زائرین اربعین خدمت رسانی کردند</h1>
      <h2>در مراسم تجلیل از خادمین اربعین حسینی در همدان مطرح شد؛</h2>
      <address>
        <time datetime="2019-11-06T21:05:00+00:00">06 Nov 2019, 21:05</time>
      </address>
      <p>مراسم تجلیل از خادمین اربعین حسینی با حضور مسئولین استانی و خدمتگزاران ایستگاه های صلواتی  در حسینیه امام خمینی ره این شهر برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/30314">عصر همدان</a>؛ اختتامیه خیمه های نوکری و ایستگاه های صلواتی زائرین اربعین حضرت اباعبدالله الحسین(ع) پیش از ظهر امروز با حضور هزاران نفری خادمان ایستگاه ها صلواتی از نقاط مختلف استان همدان و مسئولین استانی و برگزار گردید.</p>
      <p>آیت الله حبیب الله شعبانی، نماینده ولی فقیه در استان همدان به عنوان سخنران اصلی این برنامه با توجه به لزوم شناخت اهل بیت(ع) اظهار کرد: شناخت مقام اهل بیت ما را مخلص‌تر و عاشق‌ تر به آن ها خواهد کرد.</p>
      <p>وی با توجه به جایگاه اصلی انسان در روز قیامت افزود: خداوند بنا دارد تا انسان تبعید شده به زمین را دوباره به جایگاه خود بازگرداند.</p>
      <p>شعبانی شناخت مقام و سیره اهل بیت را مقدمه رسیدن به جایگاه واقعی انسان ها دانست و اضافه کرد: شناخت اهل بیت (ع)یکی از راه‌هایی است که انسان با آن می تواند به جایگاه واقعی خود بازگردد.</p>
      <p>نماینده ولی فقیه استان همدان گفت: راه برون رفت از مشکلات موجود در این عالم تمسک به ولایت اهل بیت(ع) است.</p>
      <figure>
        <img src="http://newsroom.dana.ir/content/upload/17be60c0-9637-436a-85bc-de5d1cf27a33.jpg"/>
      </figure>
      <p>وی با تقدیر از عملکرد مردم در خدامی زوار امام حسین(ع) افزود: مجالس امام حسین(ع) زمینه‌ای برای دریافت معرفت است.</p>
      <p>شعبانی شناخت و معرفت نسبت به امام زمان(عج) را زمینه ساز ظهور دانست و بیان کرد: شناخت و معرفت نسبت به شخصیت والای امام زمان نتیجه اش این می شود که ظهور و غیبت امام تسریع خواهد شد.</p>
      <p>وی با اشاره به این که مجالس امام حسین(ع) ما را به واقعیت‌های دینی و الهی نزدیک تر می‌کند خاطر نشان کرد: حرکت هزاران نفری خادمان امام حسین علیه السلام که برگرفته از بدنه مردمی در استان همدان بود.</p>
      <figure>
        <img src="http://newsroom.dana.ir/content/upload/6e4933ab-d384-45cf-9828-ebfce5edee41.jpg"/>
      </figure>
      <p>سید رضا موسوی، مسئول خادمین اربعین حسینی در استان همدان نیز در این مراسم با تقدیر ویژه از آحاد مردم و خادمان ایستگاه های صلواتی در استان همدان اظهار کرد: ستاد مردمی اربعین امسال به همت و همیاری و پشتیبانی مردم استان همدان ۹۰ ایستگاه صلواتی در نقاط مختلف استان برپا شده بود.</p>
      <p>وی  گفت: امسال ۲میلیون ۵۰۰ هزار نفر از ایستگاه های صلواتی استان همدان در سه وعده غدایی خدمات دریافت کرده که این میزان نفرات با ۳۵ هزار خادم پذیرایی شده اند.</p>
      <p> </p>
      <figure>
        <img src="http://newsroom.dana.ir/content/upload/e68d4d69-4368-4c6d-a51a-167def059664.jpg"/>
      </figure>
      <p>در انتهای این مراسم از کلیه خادمین در ایستگاه های صلواتی اربعین در سطح استان با هدای لوح و تندیس تقدیر و قدردانی شد.</p>
      <p> </p>
      <p>انتهای پیام/</p>
    </article>
  </body>
</html>