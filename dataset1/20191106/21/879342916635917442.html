<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan"/>
    <meta property="og:site_name" content="Слово і Діло"/>
    <meta property="article:published_time" content="2019-11-06T21:21:02+00:00"/>
    <meta property="og:title" content="Імпічмент Трампа: назвали дату публічних слухань"/>
    <meta property="og:description" content="Демократи в палаті представників США планують провести перші відкриті слухання в рамках розслідування щодо імпічменту американського президента Дональда Трампа 13 листопада."/>
  </head>
  <body>
    <article>
      <h1>Імпічмент Трампа: назвали дату публічних слухань</h1>
      <address>
        <time datetime="2019-11-06T21:21:02+00:00">06 Nov 2019, 21:21</time>
      </address>
      <p>
        <b>Демократи в палаті представників США планують провести перші відкриті слухання в рамках розслідування щодо <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa">імпічменту американського президента Дональда Трампа 13 листопада</a>.</b>
      </p>
      <p>Про це повідомив у своєму Twitter в середу, 6 листопада, голова спецкомітету з розвідки палати представників конгресу і демократ від штату Каліфорнія Адам Шифф.</p>
      <p>«<i>Наступного тижня спецкомітет з розвідки палати представників проведе перші відкриті слухання в рамках розслідування щодо імпічменту. У середу, 13 листопада 2019 року, ми заслухаємо Вільяма Тейлора і Джорджа Кента. У п'ятницю, 15 листопада 2019 року, ми заслухаємо Марі Йованович</i>», - написав Шифф.</p>
      <p>31 жовтня палата представників конгресу Сполучених Штатів прийняла резолюцію на підтримку початку процедури імпічменту президента країни.</p>
      <p>Нагадаємо, у США раніше <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa">розгорівся великий скандал</a> навколо липневої телефонної розмови Трампа із Зеленським, який став приводом для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування діяльності в Україні Хантера Байдена, який є сином колишнього віцепрезидента США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/05/novyna/svit/oprylyudneni-svidchennya-volkera-shhodo-impichmentu-trampa"/>
        <a href="https://www.slovoidilo.ua/2019/11/05/novyna/svit/konhresmeny-vyklykaly-o.-hlavy-aparatu-biloho-domu-sluxannya-impichmentu-trampa"/>
        <a href="https://www.slovoidilo.ua/2019/11/05/novyna/svit/demokraty-pokazaly-pershi-stenohramy-svidchen-proceduri-impichmentu-trampa"/>
        <a href="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa"/>
        <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa"/>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
        <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa"/>
        <a href="https://www.slovoidilo.ua/2019/10/31/novyna/svit/demokraty-vyklykaly-sluxannya-impichmentu-trampa-boltona"/>
        <a href="https://www.slovoidilo.ua/2019/10/30/novyna/svit/impichment-trampa-stenohrami-rozmovy-dvox-prezydentiv-ye-propusky"/>
      </related>
    </article>
  </body>
</html>