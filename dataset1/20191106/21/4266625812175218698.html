<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/vizytivka_ukrainy_v_efiri_ziku_prezentuvaly_unikalnyy_almanah_pro_istoriyu_1685411"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T21:01:00+00:00"/>
    <meta property="og:title" content="Візитівка України: В ефірі ZIKу презентували унікальний альманах про історію української моди"/>
    <meta property="og:description" content="Президент всеукраїнського об’єднання роботодавців легкої промисловості Олександр Соколовський презентував унікальний для України альманах історії української моди 1991-2017 років. За його словами, ця книжка може стати своєрідною візитівкою України за кордоном."/>
  </head>
  <body>
    <article>
      <h1>Візитівка України: В ефірі ZIKу презентували унікальний альманах про історію української моди</h1>
      <address>
        <time datetime="2019-11-06T21:01:00+00:00">06 Nov 2019, 21:01</time>
      </address>
      <p>
        <b>Президент всеукраїнського об’єднання роботодавців легкої промисловості Олександр Соколовський презентував унікальний для України альманах історії української моди 1991-2017 років. За його словами, ця книжка може стати своєрідною візитівкою України за кордоном.</b>
      </p>
      <p>Про це він розповів в ефірі проєкту <a href="https://zik.ua/tv/project/hard/">«HARD з Влащенко»</a> на телеканалі <a href="https://zik.ua/news/2018/12/19/nardep_nazvav_sposoby_povernennya_u_spivvlasnist_orendovanogo_prymishchennya_u_1473327">ZIK</a>.</p>
      <p>«Це унікальна книга, яка тільки-но вийшла з друкарні. Навіть її офіційна презентація буде на початку лютого. Це перший в Україні альманах історії вітчизняної моди з 1991 року до 2017-го», – розповів Соколовський.</p>
      <figure>
        <iframe src="https://www.youtube.com/embed/yfapkXyTxe8" width="640" height="360" data-service="Youtube" scrolling="no"/>
      </figure>
      <p>Він зазначив: у книжці – понад 200 ілюстрацій, а автором альманаху є історик моди Зоя Звиняцьківська.</p>
      <p>«Вона і дизайнер-оформлювач цієї книжки Гліб Муха за два роки зробили унікальний проєкт. Це був їхній спільний проєкт із Мистецьким арсеналом, якому також дуже велика подяка за те, що допоміг це організувати. Було зроблено серйозну виставку з ретроспективою, унікальними експонатами, дуже різними історичними для країни та дизайнерів речами», – наголосив підприємець.</p>
      <p>Соколовський розповів: свого часу компанія, яку він представляє, вирішила підтримати авторів і вкласти кошти у книжку.</p>
      <p>«Зоя прийшла до мене просто поговорити про цю книжку. Буквально з першої розмови ми вирішили підтримати і інвестувати у видання такого першого в Україні альманаху», – зазначив Соколовський.</p>
      <p>«Люди, які вперше беруть в руки цю книжку, кажуть, що це серйозна подія. Це своєрідна візитна картка України для багатьох людей, які їдуть за кордон і їм потрібно якось презентувати державу. Що їм брати із собою? А це – саме серйозна історія держави. Сподіваюсь, що вони будуть у всіх посольствах, тому що це те, чим країна може пишатись», –наголосив Олександр Соколовський.</p>
      <p>Як повідомлялось раніше, у своєму блозі Олександр Соколовський <a href="https://zik.ua/news/2019/11/04/niyakyh_shvydkyh_rishen_shchodo_povernennya_donbasu_i_krymu_nemaie_i_ne_bude_1683457">зазначав</a>: Ніяких швидких рішень щодо повернення Донбасу і Криму немає і не буде.</p>
      <related>
        <h4>читайте також</h4>
        <a href="https://zik.ua/news/2019/11/05/ne_mozhu_skazaty_shcho_gerus_pratsyuie_na_kolomoyskogo_ale_tochno_ne_na_narod_1684523"/>
        <a href="https://zik.ua/news/2019/11/05/skorohod_koly_sydysh_poruch_iz_kolegamy_i_chuiesh_pro_shcho_vony_govoryat_dumaiesh_1684501"/>
        <a href="https://zik.ua/news/2019/11/06/detali_dnya_v_efiri_telekanalu_zik__onlayntranslyatsiya_1685371"/>
        <a href="https://zik.ua/news/2019/11/06/komitet_rady_ne_znayshov_prychyn_skasovuvaty_zakon_pro_anbandling_1685329"/>
      </related>
    </article>
  </body>
</html>