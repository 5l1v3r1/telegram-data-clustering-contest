<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/technology/2019/11/06/zaraboti-pyrviiat-v-sveta-zavod-za-vyglerodno-neutralno-gorivo.428809"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T21:17:00+00:00"/>
    <meta property="og:title" content="Заработи първият в света завод за въглеродно-неутрално гориво"/>
    <meta property="og:description" content="Технологията премахва въглеродния диоксид директно от въздуха | Dnes.bg"/>
  </head>
  <body>
    <article>
      <h1>Заработи първият в света завод за въглеродно-неутрално гориво</h1>
      <h2>Технологията премахва въглеродния диоксид директно от въздуха</h2>
      <address><time datetime="2019-11-06T21:17:00+00:00">06 Nov 2019, 21:17</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Германия днес даде начало на производството в първия в света компактен завод за въглеродно-неутрално гориво, информира ДПА.</p>
      <p>Съоръжението, което е с размери на транспортен контейнер и се управлява от Технологичния институт в Карлсруе, може да създаде гориво за автомобили, кораби и самолети.</p>
      <p>Горивото се произвежда на четири етапа, като се използва "зелена" електроенергия.</p>
      <p>Първо се филтрира въглеродният диоксид. След това той и водната пара се разделят на водород и въглероден оксид. Третата фаза произвежда дълги въглеводородни вериги.</p>
      <p>При четвъртата стъпка те се разграждат по такъв начин, че от тях могат да се произвеждат бензин, дизел или керосин.</p>
      <p>Проектът се спонсорира от германското правителство, съобщава БТА.</p>
      <p>Използваната технология премахва въглеродния диоксид директно от въздуха.</p>
    </article>
  </body>
</html>