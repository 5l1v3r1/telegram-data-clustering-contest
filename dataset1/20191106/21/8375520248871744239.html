<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-u-krimu-zalishiv-pid-areshtom-figurantiv-spravi-hizb-ut-tahrir-638216.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T21:33:46+00:00"/>
    <meta property="og:title" content="Суд у Криму залишив під арештом фігурантів «справи Хізб ут-Тахрір»"/>
    <meta property="og:description" content="Рустем Емірусеінов, Арсен Абхаіров і Ескендер Абдулганієв залишаться у слідчому ізоляторі до 13 січня 2020 року"/>
  </head>
  <body>
    <article>
      <h1>Суд у Криму залишив під арештом фігурантів «справи Хізб ут-Тахрір»</h1>
      <address>
        <time datetime="2019-11-06T21:33:46+00:00">06 Nov 2019, 21:33</time>
      </address>
      <h4>Рустем Емірусеінов, Арсен Абхаіров і Ескендер Абдулганієв залишаться у слідчому ізоляторі до 13 січня 2020 року</h4>
      <p>Суддя підконтрольного Росії Київського районного суду Сімферополя Денис Діденко 6 листопада залишив під арештом трьох фігурантів червоногвардійської «справи Хізб-ут-Тахрір».</p>
      <p>Про це у коментарі проєкту Радіо Свобода Крим.Реалії розповіла адвокат Ліля Гемеджі.</p>
      <p>Рустем Емірусеінов, Арсен Абхаіров і Ескендер Абдулганієв залишаться у слідчому ізоляторі до 13 січня 2020 року. </p>
      <p>«Сторона обвинувачення використовувала набір аргументів, що вже став стандартним. Про те, що вони можуть сховатися від слідства, вплинути на свідків або знищити докази. Ми заперечували, що слідство закінчилося, а вплинути на свідків вони б не змогли навіть в теорії, тому що всі свідки у цій справі, як і за іншими так званим «справах Хізб ут-Тахрір» – засекречені», – розповіла Гемеджі.</p>
      <p>У лютому 2019 року в будинках кримських татар в селищі Октябрське Красногвардійського району російські силовики провели обшуки. Пізніше в управління ФСБ в Сімферополі відвезли Ескендера Абдулганієва, Арсена Абхаірова і Рустема Емірусеінова.</p>
      <p>Федеральна служба безпеки Росії стверджує, що затримані жителі Красногвардійського району причетні до діяльності забороненої в Росії і на території анексованого нею Криму організації «Хізб ут-Тахрір».</p>
    </article>
  </body>
</html>