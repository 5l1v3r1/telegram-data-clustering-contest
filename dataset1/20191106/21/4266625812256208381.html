<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/naukovtsi_nazvaly_prychynu_masovoi_gybeli_ryby_na_hersonshchyni_1685423"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T21:12:00+00:00"/>
    <meta property="og:title" content="Науковці назвали причину масової гибелі риби на Херсонщині"/>
    <meta property="og:description" content="Причиною масової загибелі риби в Дніпро-Бузькому лимані Херсонської області став аміак."/>
  </head>
  <body>
    <article>
      <h1>Науковці назвали причину масової гибелі риби на Херсонщині</h1>
      <address>
        <time datetime="2019-11-06T21:12:00+00:00">06 Nov 2019, 21:12</time>
      </address>
      <p>
        <b>Причиною масової загибелі риби в Дніпро-Бузькому лимані Херсонської області став аміак.</b>
      </p>
      <p>Про це заявив на засіданні регіональної комісії завідувач кафедри водних біоресурсів та акваторії Херсонського державного аграрного університету Павло Кутіщев, передає <a href="https://www.facebook.com/ua.pershyi.news/photos/a.148206078940255/777788802648643/?type=3&amp;theater">UA:Новини</a>. </p>
      <p>Згідно з повідомленням, виділення небезпечної речовини стало результатом природних, а не техногенних процесів. </p>
      <p>"Сірководень, за даними лабораторії не перевищує позначки 1.5. При цьому рівень аміаку на 25 – 30 міліграмів, а поверхневий шар досягав до 38. Тому, зважаючи на сукупність цих факторів, а це низький рівень кисню, висока концентрація аміаку, підвищення температури, високий рівень цвітіння води — це все синергетично спрацювало, посилюючи дію токсичних речовин на рибу", - зазначив Кутіщев.</p>
      <p>Він наголосив на тому, що задуха риби не є техногенним, а природним явищем, яке можна спостерігати в різних містах України. </p>
      <p>"Є думка, що задуха риби — явища техногенного характеру. Ми стверджуємо, що задуха риби — явище природнє, яке по Україні спостерігається по всіх містах внаслідок підвищення температури, зміни клімату. Це наслідок екологічних змін, трансформації Дніпра каскадом водосховища", - розповів науковець.</p>
      <p>Нагадаємо, поліція на Херсонщині <a href="https://zik.ua/news/2019/11/04/politsiya_vidkryla_kryminalnu_spravu_cherez_masovu_zagybel_ryby_na_hersonshchyni_1683337">відкрила кримінальну справу </a>у зв’язку з тим, що в акваторії Дніпро-Бузького лиману було виявлено замор риби в великій кількості. За приблизними підрахунками померло понад 1,5 млн особин різних видів риб. </p>
      <related>
        <h4>читайте також</h4>
        <a href="https://zik.ua/news/2019/11/05/na_hersonshchyni_tymchasovo_zakryyut_kvpp_kalanchak_1684473"/>
        <a href="https://zik.ua/news/2019/11/04/politsiya_vidkryla_kryminalnu_spravu_cherez_masovu_zagybel_ryby_na_hersonshchyni_1683337"/>
        <a href="https://zik.ua/news/2019/11/01/u_supermarketi_kyieva_vyyavyly_rybu_z_toksynom_botulizmu_1681463"/>
        <a href="https://zik.ua/news/2019/10/28/z_hersonshchyny_utylizuyut_110_tonn_otruynyh_himikativ_1678159"/>
      </related>
    </article>
  </body>
</html>