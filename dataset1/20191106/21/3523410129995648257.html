<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638539/%D9%88%D8%A7%DA%A9%D9%86%D8%B4-%D8%AA%D9%87%D8%B1%D8%A7%D9%86-%D8%A8%D9%87-%D8%AA%D9%88%D8%A7%D9%81%D9%82-%D8%B1%DB%8C%D8%A7%D8%B6-%D8%AF%D8%B1%D8%A8%D8%A7%D8%B1%D9%87-%D8%AC%D9%86%D9%88%D8%A8-%DB%8C%D9%85%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T21:46:00+00:00"/>
    <meta property="og:title" content="واکنش تهران به توافق ریاض درباره جنوب یمن"/>
    <meta property="og:description" content="سخنگوی وزارت امور خارجه امضای سند توافق ریاض میان بعضی از گروه‌های جنوب یمن با منصور هادی را تثبیت اشغالگری عربستان و متحدانش..."/>
  </head>
  <body>
    <article>
      <h1>
        <a href="https://www.bultannews.com/fa/news/638539/%D9%88%D8%A7%DA%A9%D9%86%D8%B4-%D8%AA%D9%87%D8%B1%D8%A7%D9%86-%D8%A8%D9%87-%D8%AA%D9%88%D8%A7%D9%81%D9%82-%D8%B1%DB%8C%D8%A7%D8%B6-%D8%AF%D8%B1%D8%A8%D8%A7%D8%B1%D9%87-%D8%AC%D9%86%D9%88%D8%A8-%DB%8C%D9%85%D9%86">واکنش تهران به توافق ریاض درباره جنوب یمن</a>
      </h1>
      <h2>سخنگوی وزارت امور خارجه امضای سند توافق ریاض میان بعضی از گروه‌های جنوب یمن با منصور هادی را تثبیت اشغالگری عربستان و متحدانش...</h2>
      <address><time datetime="2019-11-06T21:46:00+00:00">06 Nov 2019, 21:46</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>سید عباس موسوی</b> سخنگوی وزارت امور خارجه کشورمان در واکنش به امضای سند توافق ریاض میان بعضی از گروه‌های جنوب یمن با منصور هادی اظهار داشت: امضای چنین اسنادی هیچ کمکی به حل مشکلات یمن نخواهد کرد و این امر در جهت تثبیت اشغالگری <b>عربستان</b> سعودی و متحدانش در جنوب یمن به صورت مستقیم و یا از طریق نیرو‌های نیابتی آنان خواهد بود.</p>
      <p>سخنگوی <b>وزارت امور خارجه</b> با اشاره به موضع جمهوری اسلامی ایران در خصوص تشکیل دولت متحد و فراگیر یمن بر اساس گفتگو‌های یمنی – یمنی بر حفظ وحدت و تمامیت ارضی این کشور تاکید و اظهار داشت: مردم هوشیار یمن که همیشه با اشغالگران مبارزه کرده اند به دشمنان و بدخواهان آنان اجازه نخواهند داد جنوب این کشور تحت کنترل و اشغال نیرو‌های خارجی در آید.</p>
      <p>موسوی به عربستان سعودی توصیه کرد چنانچه در ادعا‌های خود برای حل مشکل یمن جدی هستند به جای تصمیم گیری برای گروه‌هایی که فاقد هر گونه اختیاری هستند به ابتکار ارائه شده از سوی "مهدی مشاط" رئیس شورای عالی سیاسی یمن مبنی بر توقف حملات به دو کشور پاسخ مثبت دهد.</p>
      <p>سخنگوی وزارت امور خارجه خاطرنشان کرد: جمهوری اسلامی ایران همانطور که بار‌ها تاکید کرده است گام اول حل بحران یمن توقف جنگ و خونریزی و رفع محاصره ظالمانه از کشور و مردم یمن و گام بعدی را انجام گفتگو‌های یمنی – یمنی برای وصول به توافق برای آینده سیاسی این کشور می‌داند.</p>
    </article>
  </body>
</html>