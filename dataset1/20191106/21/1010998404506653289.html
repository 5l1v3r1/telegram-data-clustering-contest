<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/kradec-na-vino-zabravil-da-izbjaga-ot-mestoprestaplenieto-sled-njakolkodneven-pir.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T21:38:00+00:00"/>
    <meta property="og:title" content="Заловиха крадец на вино, &quot;забравил&quot; да избяга от местопрестъплението след няколкодневен пир"/>
    <meta property="og:description" content="Той не само отмъкнал от избата алкохол на стойност 2000 швейцарски франка, но изпил съдържанието на бутилките за няколко дни"/>
  </head>
  <body>
    <article>
      <h1>Заловиха крадец на вино, "забравил" да избяга от местопрестъплението след няколкодневен пир</h1>
      <h2>Той не само отмъкнал от избата алкохол на стойност 2000 швейцарски франка, но изпил съдържанието на бутилките за няколко дни</h2>
      <address>
        <time datetime="2019-11-06T21:38:00+00:00">06 Nov 2019, 21:38</time>
      </address>
      <p>Някои заподозрени са заловени, защото са се върнали на местопрестъплението, докато други изобщо не го напускат. Това установила швейцарската полиция след кражбата на 31 скъпи бутилки вино и шампанско, предаде ДПА.</p>
      <p>Полицаи били повикани в сграда в Менцинген, близо до Цюрих, за да разследват влизане с взлом в изба. Те открили заподозрян, който не само е отмъкнал алкохоп на стойност 2000 швейцарски франка, включително няколко бутилки френско вино "Шато Мутон Ротшилд" и шампанско "Дом Периньон", но е изпил съдържанието на бутилките за няколко дни.</p>
      <figure>
        <img src="https://img.bg.sof.cmestatic.com/media/images/640x/Nov2019/2112016389.jpg"/>
      </figure>
      <p>Пияният заподозрян спал няколко нощи в гараж в сградата. Той е получил отравяне. "Тридесет и осем годишният мъж бе задържан, но ще бъде настанен в болница", поясниха от полицията.</p>
    </article>
  </body>
</html>