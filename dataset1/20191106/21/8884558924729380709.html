<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/ostajajo-prvi-in-neporazeni"/>
    <meta property="og:site_name" content="Primorske novice"/>
    <meta property="article:published_time" content="2019-11-06T21:15:54+00:00"/>
    <meta property="og:title" content="Ostajajo prvi in neporaženi"/>
    <meta property="og:description" content="Koprčani še naprej uspešno krmarijo na dveh frontah. V domačem državnem prvenstvu so se nocoj morali pošteno potruditi za zmago, kar pa ob zgoščenem tekmovalnem koledarju ni tako presenetljivo."/>
  </head>
  <body>
    <article>
      <h1>Ostajajo prvi in neporaženi</h1>
      <address><time datetime="2019-11-06T21:15:54+00:00">06 Nov 2019, 21:15</time> by <a rel="author">Aleš Sorta</a></address>
      <p>
        <b>Koprčani še naprej uspešno krmarijo na dveh frontah. V domačem državnem prvenstvu so se nocoj morali pošteno potruditi za zmago, kar pa ob zgoščenem tekmovalnem koledarju ni tako presenetljivo.</b>
      </p>
      <figure>
        <img src="https://static.primorske.si/foto/highres/sport/718704_253-sisko-krka.jpg"/>
        <figcaption>Koprčani še naprej uspešno krmarijo na dveh frontah.  Foto: Žiga Mikeli/Koper Primorska</figcaption>
      </figure>
      <p><b>KOPER</b> &gt; Prvaki vendarle ohranjajo neporaženost po petih odigranih tekmah, čeprav koprska obramba ni bila tako čvrsta, kot smo je vajeni.</p>
      <blockquote>Koper Primorska : Šenčur 86:85<br/>ŠD Bonifika, gledalcev 700 sodniki Mlakar (Škofja Loka), Pipan (Ljubljana), Mohorič (Velenje); četrtine - 25:21, 18:21, 19:16, 24:27. <br/>Koper Primorska: Holt 11 (4:4), Čakarun 9 (5:3), Hrovat, Barič, Kosi, Lazić 8 (2:0), Marinković 19 (4:1), Hodžić, Jagodić Kuridža 14 (7:4), Dimec 4, Šiško 16, Vončina 5 (1:1). Trener: Jurica Golemac.</blockquote>
      <p>Zlasti v zadnji četrtini je Šenčur pridno polnil koš gostiteljev, ki so se v končnici tekme vendarle izvlekli. Gostje so imeli v zadnji minuti celo priložnost za zmago, a so si privoščili preveč napak v napadu, pri čemer so jim popustili tudi živci. Koprčani pa so ohranili minimalno prednost. Do prve zmage v evropskem pokalu pa je prišel tudi naslednji tekmec Koprčanov, Cedevita Olimpija.</p>
    </article>
  </body>
</html>