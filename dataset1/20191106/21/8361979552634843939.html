<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/dzhuliani-hotiv-shchob-ukrajina-vtrutilasya-u-vibori-2020-50052054.html"/>
    <meta property="og:site_name" content="НВ"/>
    <meta property="article:published_time" content="2019-11-06T21:01:00+00:00"/>
    <meta property="og:title" content="Тейлор: Джуліані хотів, щоб Україна втрутилася в американські вибори"/>
    <meta property="og:description" content="Тимчасовий повірений у справах США в Україні Вільям Тейлор заявив, що адвокат президента Дональда Трампа Руді Джуліані хотів, щоб Україна втрутилася в американські вибори 2020 року."/>
  </head>
  <body>
    <article>
      <h1>Тейлор: Джуліані хотів, щоб Україна втрутилася в американські вибори</h1>
      <h2>Тимчасовий повірений у справах США в Україні Вільям Тейлор заявив, що адвокат президента Дональда Трампа Руді Джуліані хотів, щоб Україна втрутилася в американські вибори 2020 року.</h2>
      <address>
        <time datetime="2019-11-06T21:01:00+00:00">06 Nov 2019, 21:01</time>
      </address>
      <p>Про це йдеться в розсекречених свідченнях Тейлора, які були отримані в рамках процедури імпічменту Трампа, передає <a href="https://edition.cnn.com/politics/live-news/impeachment-inquiry-11-06-2019/index.html">CNN.</a></p>
      <p>За його словами, Джуліані наполягав на тому, щоб Україна «втрутилася у внутрішню політику США», почавши розслідування відносно газодобувної компанії Burisma, яке б ударило по репутації сім'ї політичного опонента Трампа Джо Байдена.</p>
      <p>Тейлор наголосив, що вважає ці прохання про розслідування настільки небезпечними, що президенту України Володимиру Зеленському варто їх ігнорувати — навіть якщо це загрожує зривом зустрічі один на один з Трампом.</p>
      <p>Тейлор також заявив, що Трамп зумовив <a href="https://nv.ua/ukr/world/geopolitics/impichment-v-ssha-tramp-hotiv-shchob-zelenskiy-ogolosiv-pro-rozsliduvannya-proti-burisma-50052052.html">видачу військової допомоги Україні початком розслідування проти Burisma.</a></p>
      <p>Слова топ-дипломата США підтверджують побоювання інформаторів про те, що Джуліані і Трамп намагалися отримати допомогу від Києва, щоб підвищити свої шанси на переобрання в 2020 році.</p>
      <p>Розслідування щодо імпічменту Трампа ініціювали після скарги інформатора на можливий тиск з боку Трампа під час телефонної розмови з президентом України Володимиром Зеленським.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
    </article>
  </body>
</html>