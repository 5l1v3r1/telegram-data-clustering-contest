<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88880"/>
    <meta property="og:site_name" content="Denník politika"/>
    <meta property="article:published_time" content="2019-11-06T21:35:03+00:00"/>
    <meta property="og:title" content="Talianska antidopingová agentúra našla u paraatlétky Caironiovej zakázaný steroid klostebol"/>
    <meta property="og:description" content="6.11.2019 (Webnoviny.sk) – Používanie nedovolených podporných prostriedkov nepatrí iba k športovcom bez zdravotného znevýhodnenia."/>
  </head>
  <body>
    <article>
      <h1>Talianska antidopingová agentúra našla u paraatlétky Caironiovej zakázaný steroid klostebol</h1>
      <address><time datetime="2019-11-06T21:35:03+00:00">06 Nov 2019, 21:35</time> by <a rel="author">Webnoviny</a></address>
      <p>6.11.2019 (Webnoviny.sk) – Používanie nedovolených podporných prostriedkov nepatrí iba k športovcom bez zdravotného znevýhodnenia.</p>
      <p>Talianska antidopingová agentúra totiž našla pri októbrovom nesúťažnom odbere dvojnásobnej paralympijskej šampiónke v paraatletike Martiny Caironiovej zakázaný steroid klostebol.</p>
      <h3>Dvojnásobná výhra na OH</h3>
      <p>Caironiová vyhrala vo svojej kategórii šprint na 100 metrov na OH 2012 v Londýne aj o štyri roky neskôr v Riu de Janeiro. Tiež má na svojom konte striebro v diaľke z OH 2016 v Riu, kde bola aj vlajkonosičkou svojej výpravy počas úvodného ceremoniálu.</p>
      <h3>Športovkyni dočasne pozastavili činnosť</h3>
      <p>Martina Caironiová má od roku 2007 amputovanú časť ľavej nohy ako dôsledok nehody na motocykli. Talianka má aktuálne dočasne pozastavenú činnosť, má totiž právo požiadať o analýzu B-vzorky.</p>
      <p>Športovkyňa zatiaľ neposkytla svoje vyjadrenie, doteraz sa pripravovala na majstrovstvá sveta v paraatletike, ktoré sa vo štvrtok začnú v Dubaji v Spojených arabských emirátoch.</p>
      <p>Viac k témam: <a href="https://www.webnoviny.sk/tag/paraatletika/"><u>paraatletika</u></a>, <a href="https://www.webnoviny.sk/tag/steroidy/"><u>steroidy</u></a><br/>Zdroj: Webnoviny.sk – <a href="https://www.webnoviny.sk/talianska-antidopingova-agentura-nasla-u-paraatletky-caironiovej-zakazany-steroid-klostebol/"><u>Talianska antidopingová agentúra našla u paraatlétky Caironiovej zakázaný steroid klostebol</u></a> © SITA Všetky práva vyhradené.</p>
    </article>
  </body>
</html>