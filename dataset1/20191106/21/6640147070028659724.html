<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-playstation-festival/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T21:14:00+00:00"/>
    <meta property="og:title" content="Death Stranding: nuovo gameplay dal PlayStation Festival"/>
    <meta property="og:description" content="In occasione del PlayStation Festival in quel di Sapporo, è stato mostrata una lunga sequenza di gameplay di Death Stranding."/>
  </head>
  <body>
    <article>
      <h1>Death Stranding: nuovo gameplay dal PlayStation Festival</h1>
      <address><time datetime="2019-11-06T21:14:00+00:00">06 Nov 2019, 21:14</time> by <a rel="author">Ivan Miralli</a></address>
      <p>Dopo anni e anni di annunci, trailer, presentazioni e via dicendo, finalmente poco più di un giorno ci separa dall’ultima creazione e fatica del game designer giapponese Hideo Kojima, <b>Death Stranding</b>, che sarà disponibile dal prossimo <b>8 novembre</b> in esclusiva (temporanea) per PlayStation 4, con un arrivo anche su PC previsto entro l’estate del 2020.</p>
      <p>Nel corso delle ultime ore, in particolare, Death Stranding si è mostrato in occasione del <b>PlayStation Festival</b> in Giappone, più precisamente in quel di Sapporo. Vi lasciamo dunque al lungo video di presentazione del gioco di Kojima Productions, augurandovi come sempre una buona visione.</p>
      <figure>
        <iframe src="https://www.youtube.com/embed/e9uflR4BzVg" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/death-stranding-recensione-58990.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58989.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/playstation-5-valutazioni-producer-fairy-tail/">PlayStation 5, le valutazioni del producer di Fairy Tail su SSD e Zen 2</a></p>
      <p>Come potete vedere dal video, della durata di ben <b>1 ora e 8 minuti</b>, sono state presentate numerose e ampie sequenze inedite di gameplay di Death Stranding, che mettono in mostra nuove interessanti ambientazioni, con il commento sullo stage e la discussione in merito ad alcune delle meccaniche del titolo.</p>
      <p>Non ci resta a questo punto che attendere impazientemente l’uscita del gioco, il cui arrivo è ormai vicinissimo. Vi ricordiamo, tra le altre cose, che per la giornata di domani è prevista una diretta in cui parteciperà Hideo Kojima assieme agli attori che hanno dato i volti agli altri protagonisti del gioco, per celebrare l’imminente lancio di Death Stranding: l’evento avrà inizio alle 16, ora italiana, e sarà condotto dal celebre giornalista Geoff Keighley.</p>
      <blockquote>Hai voglia di giocare ad uno dei titoli più attesi di quest’anno, vestendo i panni di Sam Porter Bridges? Prenota subito Death Stranding a questo<a href="https://toms.it/ba2Kr"> indirizzo</a>!</blockquote>
    </article>
  </body>
</html>