<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88882"/>
    <meta property="og:site_name" content="Denník politika"/>
    <meta property="article:published_time" content="2019-11-06T21:35:06+00:00"/>
    <meta property="og:title" content="Podozrivá situácia na letisku v Amsterdame, cestujúcim aj posádke sa podarilo bezpečne opustili lietadlo"/>
    <meta property="og:description" content="6.11.2019 (Webnoviny.sk) – Všetkým cestujúcim aj členom posádky sa podarilo bezpečne opustiť lietadlo na amsterdamskom letisku Schiphol, ktorého by sa malo týkať bezpečnostné ohrozenie."/>
  </head>
  <body>
    <article>
      <h1>Podozrivá situácia na letisku v Amsterdame, cestujúcim aj posádke sa podarilo bezpečne opustili lietadlo</h1>
      <address><time datetime="2019-11-06T21:35:06+00:00">06 Nov 2019, 21:35</time> by <a rel="author">Webnoviny</a></address>
      <p>6.11.2019 (Webnoviny.sk) – Všetkým cestujúcim aj členom posádky sa podarilo bezpečne opustiť lietadlo na amsterdamskom letisku Schiphol, ktorého by sa malo týkať bezpečnostné ohrozenie.</p>
      <p>Holandská vojenská polícia krátko predtým informovala, že na letisku Schiphol vyšetrujú „podozrivú situáciu“. Povaha ohrozenia zatiaľ nebola zverejnená, polícia iba informovala, že situáciu naďalej vyšetruje. Agentúra The Associated Press (AP) ešte predtým informovala, že sa na letisku zhromažďujú bezpečnostné jednotky a tiež sanitky, oboje vo veľkom počte.</p>
      <p>Polícia prípad označuje kódom GRIP-3, čo znamená podľa policajnej klasifikácie „vážnu udalosť s veľkými dôsledkami na miestne obyvateľstvo“.</p>
      <p>Podľa britskej BBC však v iných častiach letiska normálne pristávajú a odlietajú lietadlá.</p>
      <p>Viac k témam: <a href="https://www.webnoviny.sk/tag/letisko-schiphol/"><u>letisko Schiphol</u></a><br/>Zdroj: Webnoviny.sk – <a href="https://www.webnoviny.sk/podozriva-situacia-na-letisku-v-amsterdame-cestujuci-aj-posadka-bezpecne-opustili-lietadlo/"><u>Podozrivá situácia na letisku v Amsterdame, cestujúcim aj posádke sa podarilo bezpečne opustili lietadlo</u></a> © SITA Všetky práva vyhradené.</p>
    </article>
  </body>
</html>