<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/6/653417/"/>
    <meta property="og:site_name" content="Економічна правда"/>
    <meta property="article:published_time" content="2019-11-06T21:00:00+00:00"/>
    <meta property="og:title" content="Новини 6 листопада: шантаж &quot;Газпрому&quot;, вагони з Росії, БТР для армії"/>
    <meta property="og:description" content="Про що всі говорили сьогодні?"/>
  </head>
  <body>
    <article>
      <h1>Новини 6 листопада: шантаж "Газпрому", вагони з Росії, БТР для армії</h1>
      <address>
        <time datetime="2019-11-06T21:00:00+00:00">06 Nov 2019, 21:00</time>
      </address>
      <p><b>Про транзит газу.</b> Російський <a href="https://www.epravda.com.ua/news/2019/11/6/653395/">"Газпром" назвав 2 умови</a>, необхідні для продовження транзиту російського газу до Європи через ГТС України після 2019 року, серед них - відновлення прямих закупок російського газу.</p>
      <p><b>Про скорочення в Держстаті.</b> Кабінет міністрів прийняв рішення скоротити <a href="http://www.epravda.com.ua/news/2019/11/6/653378/">1770 посад</a> у Державній службі статистики.</p>
      <p><b>Про зростання зарплат. </b>У новому макроекономічному прогнозі уряду передбачено зростання розміру середньої зарплати в Україні на близько <a href="http://www.epravda.com.ua/news/2019/11/6/653386/">2 тисячі гривень щороку</a> у 2020-2022 роках.</p>
      <p><b>Про вагони з Росії.</b> Відстрочка на введення ембарго на ввезення в Україну з Росії вантажних вагонів з вичерпаним терміном експлуатації призвела до <a href="http://www.epravda.com.ua/news/2019/11/6/653390/">різкого зростання імпорту</a> цих вагонів з РФ і скорочення замовлень для українських вагонобудівників.</p>
      <p><b>Про теплі кредити.</b> Державну програму "Теплі кредити" <a href="http://www.epravda.com.ua/news/2019/11/6/653382/">можуть продовжити</a> після 2020 року у разі, якщо законодавчо не буде розширено коло осіб, яким Фонд енергоефективності надає підтримку.</p>
      <p><b>Про нового члена Ради НБУ.</b> Фінансовий комітет Верховної Ради рекомендує призначити членом Ради Нацбанку <a href="https://www.epravda.com.ua/news/2019/11/6/653393/">Віталія Шапрана</a>.</p>
      <p><b>Про БТР для армії. </b>Зеленський ініціює розгляд Кабінетом міністрів питання щодо продовження контракту <a href="https://www.epravda.com.ua/news/2019/11/6/653414/">на виготовлення 45 БТР</a>-4Е держпідприємством "Харківське конструкторське бюро з машинобудування ім. О. О. Морозова".</p>
      <p><b>Про зростання економіки. </b>Європейський банк реконструкції та розвитку (ЄБРР) очікує зростання економіки України <a href="https://www.epravda.com.ua/news/2019/11/6/653412/">в 3,3%</a> ВВП у 2019 році та 3,5% у 2020 році.</p>
      <h3>Ви хочете знати більше?</h3>
      <p>
        <b>
          <i>
            <a href="http://www.epravda.com.ua/publications/2019/11/6/653367/">"Теплі кредити": чи варто державі продовжувати витрачати кошти на програму</a>
          </i>
        </b>
      </p>
      <p>2020 рік для державної програми "Теплі кредити" може стати останнім. Яких результатів програма досягла за п'ять років роботи і чи справді її закриття — вдале рішення для сфери енергоефективності.</p>
    </article>
  </body>
</html>