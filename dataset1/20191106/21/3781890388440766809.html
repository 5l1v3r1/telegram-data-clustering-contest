<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740373"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T21:56:00+00:00"/>
    <meta property="og:title" content="ราชันถล่มกาลาฯ-ไก่จิกดาวแดงยับ"/>
    <meta property="og:description" content="'ราชันชุดขาว' สุดโหดหลังเปิดบ้านถล่ม 'กาลาตาซาราย' ยับ 6-0 ศึก แชมเปี้ยนส์ ลีก ส่วน 'ไก่เดือยทอง' ฟอร์มดุบุกจิก 'ดาวแดง' 4-0"/>
  </head>
  <body>
    <article>
      <h1>ราชันถล่มกาลาฯ-ไก่จิกดาวแดงยับ</h1>
      <address>
        <time datetime="2019-11-06T21:56:00+00:00">06 Nov 2019, 21:56</time>
      </address>
      <p>
        <b>"ราชันชุดขาว" สุดโหดหลังเปิดบ้านถล่ม "กาลาตาซาราย" ยับ 6-0 ศึก แชมเปี้ยนส์ ลีก ส่วน "ไก่เดือยทอง" ฟอร์มดุบุกจิก "ดาวแดง" 4-0</b>
      </p>
      <p>ศึกยูฟ่า แชมเปี้ยนส์ ลีก รอบแบ่งกลุ่ม กรุ๊ป A เมื่อวันพุธที่ผ่านมา รีล มาดริด ยักษ์ใหญ่จากสเปน โชว์ฟอร์มดุ หลังเปิดรัง ซานติอาโก เบร์นาเบว ถล่ม กาลาตาซาราย จากตุรกี ไม่เลี้ยง 6-0 โดยเจ้าถิ่นได้ประตูจากทำแฮตทริกของ โรดรีโก ดาวยิงวัย 18 ปี ในนาทีที่ 4, 7 และ90+2, เซร์คิโอ รามอส นาทีที่ 14 (จุดโทษ) และคาริม เบนเซมา นาทที่ 45 กับ 81 ทำให้ "ราชันชุดขาว" มี 7 คะแนนจาก 4 นัดอยู่ที่ 2 ส่วน กาลาตาซาราย มีแต้มเดียวรั้งบ๊วย<br/><br/><br/><b>"ซน"เบิ้ลพาไก่จิกดาวแดงยับ</b><br/>กลุ่ม B ทอตแนม ฮอตสเปอร์ จากอังกฤษ ทำผลงานสุดหรู หลังบุกไปต้อน เซอร์เวนา ซเวซดา จากเซอร์เบียร์ ได้อย่างเหนือชั้น 4-0 โดยทีมเยือนได้ประตูจาก โจวานี โล เซลโซ นาทีที่ 34, ซน ฮึง มิน นาทีที่ 57 กับ 61 และคริสเตียน อีริคเซน นาทีที่ 85 ทำให้ "ไก่เดือยทอง" มี 7 คะแนนจาก 4 นัดอยู่ที่ 2 ส่วน "ดาวแดง" มี 3 คะแนนรั้งอันดับ 3 ของกลุ่ม<br/><br/>ผลคู่อื่น กลุ่ม A ปารีส แซงต์ แชร์กแมง ชนะ คลับ บรูช 1-0, กลุ่ม C ดินาโม ซาเกร็บ เสมอ ชัคตาร์ 3-3, กลุ่ม D เลเวอร์คูเซน ชนะ แอตฯ มาดริด 2-1<br/><br/><br/><b>ภาพ gettyimages</b><br/><br/> </p>
    </article>
  </body>
</html>