<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/kJxX2v/viktig-seier-for-sagosen-og-psg-i-norsk-champions-league-duell"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T21:27:52+00:00"/>
    <meta property="og:title" content="Viktig seier for Sagosen og PSG i «norsk» duell"/>
    <meta property="og:description" content="Sander Sagosen og hans Paris Saint-Germain påførte Flensburg-Handewitt et nytt Champions League-tap."/>
  </head>
  <body>
    <article>
      <h1>Viktig seier for Sagosen og PSG i «norsk» duell</h1>
      <h2>Sander Sagosen og hans Paris Saint-Germain påførte Flensburg-Handewitt et nytt Champions League-tap.</h2>
      <address><time datetime="2019-11-06T21:27:52+00:00">06 Nov 2019, 21:27</time> by <a rel="author">NTB</a></address>
      <p>
        <b>FLENSBURG-HANDEWITT - PARIS SAINT-GERMAIN 29–30</b>
      </p>
      <p>PSG slo til med 30-29-seier på bortebane onsdag. Sagosen scoret tre av målene som sendte PSG til tabelltopp og sørget for at Flensburg vil forbli på 5.-plass også når den sjuende runden er fullført. Det skiller nå fem poeng mellom de to lagene.</p>
      <p>Magnus Abelvik Rød var toppscorer for hjemmelaget med seks mål, mens Magnus Jøndal scoret ett, men de og Torbjørn Bergerud måtte gå skuffet av banen foran 5030 tilskuere i egen hall.</p>
      <aside>
        <a href="https://www.aftenbladet.no/article/sa-50eWEW.html">Sagosen herjet i Champions League</a>
      </aside>
      <p>Det var danske Mikkel Hansen som sto for avgjørelsen i sluttminuttene. Dansken sto for PSGs fem siste avslutninger og scoret lagets tre siste mål.</p>
      <p>Han satte inn 28-27, 29-27 og deretter 30-29 etter at Rød og Anders Zachariassen hadde scoret hver sin gang og utlignet.</p>
    </article>
  </body>
</html>