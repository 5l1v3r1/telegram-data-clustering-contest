<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2023541/anakinothikan-6-629-proslipsis-anapliroton-ekpedeftikon.html"/>
    <meta property="og:site_name" content="News.gr"/>
    <meta property="article:published_time" content="2019-11-06T21:16:17+00:00"/>
    <meta property="og:title" content="Ανακοινώθηκαν 6.629 προσλήψεις αναπληρωτών εκπαιδευτικών"/>
    <meta property="og:description" content="Δείτε αναλυτικά τους αριθμούς και τις ειδικότητες"/>
  </head>
  <body>
    <article>
      <h1>Ανακοινώθηκαν 6.629 προσλήψεις αναπληρωτών εκπαιδευτικών</h1>
      <address><time datetime="2019-11-06T21:16:17+00:00">06 Nov 2019, 21:16</time> by <a rel="author">ιστοσελίδα</a></address>
      <h3>Δείτε αναλυτικά τους αριθμούς και τις ειδικότητες</h3>
      <p>Την πρόσληψη 6.629 εκπαιδευτικών στην πρωτοβάθμια, τη δευτεροβάθμια εκπαίδευση και ειδική αγωγή, ανακοίνωσε το βράδυ της Τετάρτης το <a href="https://www.news.gr/tag/ypoyrgeio-paideias"><b>υπουργείο Παιδείας</b></a>.</p>
      <p>Ειδικότερα, προσλαμβάνονται 2.573 εκπαιδευτικοί στην πρωτοβάθμια ειδική αγωγή και εκπαίδευση και γενική εκπαίδευση, 3.737 στη δευτεροβάθμια ειδική αγωγή και εκπαίδευση και γενική εκπαίδευση, και 319 ειδικού βοηθητικού προσωπικού (ΕΒΠ) και ειδικού εκπαιδευτικού προσωπικού (ΕΕΠ), για την εξειδικευμένη εκπαιδευτική υποστήριξη (παράλληλη).</p>
      <p>Ακολουθούν αναλυτικά, οι αριθμοί που ανακοίνωσε το υπουργείο:</p>
      <p>Πρωτοβάθμια Εκπαίδευση:</p>
      <p>α) 1.774 <a href="https://www.news.gr/tag/ekpedeftiki"><b>εκπαιδευτικοί</b></a> κλάδων ΕΑΕ και κλάδων γενικής εκπαίδευσης ως προσωρινοί αναπληρωτές στην ειδική αγωγή και εκπαίδευση και</p>
      <p>β) 799 εκπαιδευτικοί κλάδων/ειδικοτήτων γενικής εκπαίδευσης ως προσωρινοί αναπληρωτές στη γενική εκπαίδευση.</p>
      <p>Δευτεροβάθμια Εκπαίδευση:</p>
      <p>γ) 462 εκπαιδευτικοί κλάδων/ειδικοτήτων ΕΑΕ και κλάδων γενικής εκπαίδευσης ως προσωρινοί αναπληρωτές στην ειδική αγωγή και εκπαίδευση και</p>
      <p>δ) 3.275 εκπαιδευτικοί κλάδων/ειδικοτήτων γενικής εκπαίδευσης ως προσωρινοί αναπληρωτές στη γενική εκπαίδευση.</p>
      <p>ΕΕΠ-ΕΒΠ</p>
      <p>-Διατίθενται επιπλέον 319 πιστώσεις στις περιφερειακές διευθύνσεις εκπαίδευσης για πρόσληψη μελών ΕΕΠ-ΕΒΠ για την εξειδικευμένη εκπαιδευτική υποστήριξη (παράλληλη).</p>
      <p>Όπως ανακοίνωσε το υπουργείο, οι προσλαμβανόμενοι οφείλουν να παρουσιαστούν στις οικείες διευθύνσεις πρωτοβάθμιας και δευτεροβάθμιας εκπαίδευσης για ανάληψη υπηρεσίας από τη Δευτέρα 11 Νοεμβρίου έως την Τρίτη 12 Νοεμβρίου, όπου και θα τοποθετηθούν με απόφαση των διευθυντών εκπαίδευσης σε κενές θέσεις των σχολικών μονάδων της περιοχής που προσλήφθηκαν, μέχρι τη λήξη του διδακτικού έτους 2019-2020.</p>
      <p>Οι προσλαμβανόμενοι σε ΚΕΣΥ οφείλουν να παρουσιαστούν εντός της προαναφερθείσας προθεσμίας στην οικεία περιφερειακή διεύθυνση πρωτοβάθμιας και δευτεροβάθμιας εκπαίδευσης για ανάληψη υπηρεσίας και θα τοποθετηθούν στο ΚΕΣΥ πρόσληψής τους, μέχρι τη λήξη του διδακτικού έτους 2019-2020.</p>
      <p>Επίσης, διατέθηκαν για πρόσληψη στη Σιβιτανίδειο Δημόσια Σχολή Τεχνών και Επαγγελμάτων, με απόφαση του οικείου διοικητικού συμβουλίου, 5 αναπληρωτές κλάδων ΠΕ02 και ΤΕ01.19</p>
      <p>Οι πίνακες των ονομάτων είναι αναρτημένοι στην <a href="https://www.minedu.gov.gr/"><b>ιστοσελίδα</b></a> του Υ.ΠΑΙ.Θ.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2015269/allazoun-ta-programmata-sto-mathima-ton-thriskeftikon.html"/>
        <a href="https://www.news.gr/ellada/article/2005094/sigkentrosi-fititon-sto-ipourgio-pedias.html"/>
        <a href="https://www.news.gr/ellada/article/1986950/pote-xekinoun-i-etisis-gia-metengrafes-sta-ai.html"/>
      </related>
    </article>
  </body>
</html>