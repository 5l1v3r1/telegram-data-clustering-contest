<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638542/%D9%85%D8%B9%D8%A7%D9%88%D9%86-%D9%BE%D9%85%D9%BE%D8%A6%D9%88-%D8%A8%D8%B1%D8%A7%DB%8C-%D8%AF%D8%A7%D8%AF%D9%86-%D8%B4%D9%87%D8%A7%D8%AF%D8%AA-%D8%A8%D9%87-%DA%A9%D9%86%DA%AF%D8%B1%D9%87-%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T21:50:00+00:00"/>
    <meta property="og:title" content="معاون پمپئو برای دادن شهادت به کنگره رفت"/>
    <meta property="og:description" content="معاون وزیر خارجه آمریکا برای شهادت در برابر کمیته‌های اطلاعات، امور خارجه و نظارت کنگره که کار تحقیقات استیضاح دونالد ترامپ را برعهده دارند..."/>
  </head>
  <body>
    <article>
      <h1>
        <a href="https://www.bultannews.com/fa/news/638542/%D9%85%D8%B9%D8%A7%D9%88%D9%86-%D9%BE%D9%85%D9%BE%D8%A6%D9%88-%D8%A8%D8%B1%D8%A7%DB%8C-%D8%AF%D8%A7%D8%AF%D9%86-%D8%B4%D9%87%D8%A7%D8%AF%D8%AA-%D8%A8%D9%87-%DA%A9%D9%86%DA%AF%D8%B1%D9%87-%D8%B1%D9%81%D8%AA">معاون پمپئو برای دادن شهادت به کنگره رفت</a>
      </h1>
      <h2>معاون وزیر خارجه آمریکا برای شهادت در برابر کمیته‌های اطلاعات، امور خارجه و نظارت کنگره که کار تحقیقات استیضاح دونالد ترامپ را برعهده دارند...</h2>
      <address><time datetime="2019-11-06T21:50:00+00:00">06 Nov 2019, 21:50</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در ادامه تحقیقات <b>دموکرات‌</b>ها برای استیضاح دونالد ترامپ، رئیس‌جمهور آمریکا، امروز دیوید هیل، معاون وزیر امور خارجه این کشور، برای ارائه شهادت خود وارد کنگره شد. این اقدام او مخالفتی آشکار با گفته پیشین کاخ سفید است که اعلام کرده بود به هیچ وجه در تحقیقات استیضاح همکاری نخواهد کرد.</p>
      <p>انتظار می‌رود هیل که معاون امور سیاسی وزارت امور خارجه است در خصوص اقدامات رئیس‌جمهور و برخی از مقامات دولت او در برکناری ماریو یووانویچ، سفیر آمریکا در اوکراین، مطالبی را ارائه دهد. پس از برکناری یووانویچ بسیاری از کارکنان وزارت امور خارجه از اینکه کاخ سفید مداخلاتی در امورات دیپلماتیک می‌کند ابراز نگرانی و انتقاد کردند.</p>
      <p>هیل امروز صبح ساعت ۹ به وقت محلی وارد ساختمان کنگره شد، جایی که سه کمیته اطلاعات، نظارت و امور خارجه پشت در‌های بسته گفتگو‌هایی را در قالب تحقیقات استیضاح ترامپ با برخی از مقامات انجام داده‌اند.</p>
      <p>دموکرات‌ها سه مقام دیگر دولتی را برای شهادت در روز چهارشنبه به کنگره دعوت کرده‌اند: وزیر انرژی، مشاور ارشد وزیر امور خارجه و مدیر اجرایی اداره مدیریت و بودجه کاخ سفید که هیچ کدام از آن‌ها دعوت دموکرات‌ها را نپذیرفته‌اند.</p>
      <p>پیشتر یووانویچ پشت در‌های بسته در برابر این کمیته‌ها قرار گرفته و اظهاراتی را بیان کرده بود که چند روز پیش بخش‌هایی از گفته‌های او منتشر شد.</p>
    </article>
  </body>
</html>