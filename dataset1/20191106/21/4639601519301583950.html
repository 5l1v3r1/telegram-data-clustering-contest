<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/sports/martins-epithetika-mporousame-kati-kalytero/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T21:56:35+00:00"/>
    <meta property="og:title" content="Μαρτίνς: «Επιθετικά μπορούσαμε κάτι καλύτερο»"/>
    <meta property="og:description" content="Περήφανος για τους παίκτες του δήλωσε ο Πέδρο Μαρτίνς στη συνέντευξη Τύπου αλλά είχε παράπονο για τις επιθετικές επιδόσεις της ομάδας του."/>
  </head>
  <body>
    <article>
      <h1>Μαρτίνς: «Επιθετικά μπορούσαμε κάτι καλύτερο»</h1>
      <h2>Περήφανος για τους παίκτες του δήλωσε ο Πέδρο Μαρτίνς στη συνέντευξη Τύπου αλλά είχε παράπονο για τις επιθετικές επιδόσεις της ομάδας του.</h2>
      <address><time datetime="2019-11-06T21:56:35+00:00">06 Nov 2019, 21:56</time> by <a rel="author">ΤοΒΗΜΑ Team</a></address>
      <p>Ο Πέδρο Μαρτίνς δήλωσε περήφανος για τους παίκτες του στη συνέντευξη Τύπου μετά το ματς με την Μπάγερν Μονάχου τονίζοντας όμως ότι επιθετικά θα μπορούσε να είχε πετύχει κάτι καλύτερο.</p>
      <p>Αναλυτικά:</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <p>Για το τι έλειψε από τον Ολυμπιακό προκειμένου να φύγει με κάτι καλύτερο από το παιχνίδι: «Σε αρκετά μεγάλο μέρος του ματς ήμασταν τακτικά καλοί, ο Σα ήτα καταπληκτικός απέναντι σε έναν μεγάλο αντίπαλο, επιθετικά όμως έχουμε την ποιότητα για κάτι καλύτερο.</p>
      <p>Η Μπάγερν μας έκλεισε τους διαδρόμους και δεν μπορέσαμε να κάνουμε κάτι παραπάνω, αυτό οφείλεται στην αξία του αντιπάλου αλλά μπορούσαμε καλύτερα».</p>
      <p>Για το αν ο Ολυμπιακός στάθηκε αξιοπρεπώς: «Επιθετικά μπορούσαμε κάτι καλύτερο, παίζαμε κόντρα σε έναν πολύ μεγάλο αντίπαλο που μας ανάγκασε σε λάθη.</p>
      <p>Η Μπάγερν έχει καινούριο προπονητή και το επίπεδο συγκέντρωσης ήταν αυξημένο.</p>
      <p>Κάθε εβδομάδα προετοιμάζουμε το παιχνίδι για το καλύτερο δυνατό αποτέλεσμα, η ποιότητα του αντιπάλου δεν μας το επέτρεψε σήμερα.</p>
      <p>Δουλέψαμε πολύ για τις τακτικές λεπτομέρειες αλλά το επίπεδο του αντιπάλου ήταν τέτοιο που δεν μας το επέτρεψε.</p>
      <p>Πρέπει να συγκεντρωθούμε στο επόμενο ματς που είναι πολύ σημαντικό κόντρα στον Ατρόμητο. Είμαστε περήφανοι για την προσπάθεια των παικτών μας που πάντα προσπαθούν πολύ».</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
    </article>
  </body>
</html>