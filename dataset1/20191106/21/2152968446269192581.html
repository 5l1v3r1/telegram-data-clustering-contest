<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/06/trus-v-katolicheskata-cyrkva-monahini-zabremeniaha-sled-misiia.428770"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T21:03:00+00:00"/>
    <meta property="og:title" content="Трус в католическата църква: Монахини забременяха след мисия"/>
    <meta property="og:description" content="Отишли в Африка, върнали се в Италия бременни | Dnes.bg"/>
  </head>
  <body>
    <article>
      <h1>Трус в католическата църква: Монахини забременяха след мисия</h1>
      <h2>Отишли в Африка, върнали се в Италия бременни</h2>
      <address><time datetime="2019-11-06T21:03:00+00:00">06 Nov 2019, 21:03</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Католическата църква е разтърсена - почти по едно и също време станаха известни два случая с бременни монахини. И двете са били активни в сицилианските ордени, и двете са от Африка - и очевидно и двете са се върнали в родината си на мисионерски пътешествия, където са забременели.</p>
      <p>Според агенция ANSA едната жена е в напреднала възраст, идва от Мадагаскар, грижила се е за стари хора в Италия и е от един месец бременна. Втората жена е на 34 години и е била преглеждана в болница заради силни коремни болки. Там е установено, че тя е бременна. След това тя е изведена от своя манастир в района на Неброди и пратена в Палермо.</p>
      <p>С кого са забременявали двете монахини, не се знае, коментира Bild.de. "Вероятно и двете за забременели в родините си, където са имали секс", коментира неназован източник от Рим, цитира от The Sun, пише „<a href="https://www.24chasa.bg/">24 часа</a>“.</p>
      <p>Новината предизвика истинско учудване, вероятно и двете жени ще трябва да сложат край на монашеския си живот.</p>
      <p>"Започна разследване. И двете жени са нарушили закона на целомъдрието, добруването на децата им се оказва обаче основен приоритет."</p>
      <p>Папа Франциск призна за сексуалната злоупотреба с монахини в католическата църква. "Истина е, проблем е", коментира той. Винаги има съобщения за монахини, които очакват деца. Не всички обаче забременяват след доброволен секс.</p>
      <p>През февруари "Donne Chiesa Mondo" (месечната притурка за жени към ватиканския вестник L'Osservatore Romano - бел.ред.) докладва нашироко за сексуалното насилие от страна на духовниците. Родиха се и няколко деца от тези "връзки". В някои случаи религиозните монахини са били принуждавани да правят аборти. Тогава още папа Франциск призна, че слуховете се оправдали: „Истина е, проблем е. Знам, че свещеници и епископи извършиха това “.</p>
      <p>Злоупотребата засяга някои култури или религиозни общности повече от други: „Това не е нещо, което всеки прави“.</p>
      <related>
        <h4>Още по темата</h4>
        <a href="https://www.dnes.bg/eu/2019/05/25/za-pyrvi-pyt-papata-naznachi-jeni-vyv-vajen-organ-na-vatikana.411314"/>
        <a href="https://www.dnes.bg/notifikacii/2019/02/21/shestte-nai-golemi-seksualni-skandala-v-katolicheskata-cyrkva.402707"/>
      </related>
    </article>
  </body>
</html>