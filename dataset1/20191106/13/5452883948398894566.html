<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/blog/sapore-d_irpinia/oasis-conferma-stella-michelin-guida-2020.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-06T13:31:00+00:00"/>
    <meta property="og:title" content="Oasis Sapori Antichi conferma la Stella Michelin: &quot;Grazie ai contadini locali&quot;"/>
    <meta property="og:description" content="La famiglia Fischetti da sempre porta alta la bandiera di una ristorazione attenta alla riscoperta e alla valorizzazione dei prodotti del territorio"/>
  </head>
  <body>
    <article>
      <h1>Oasis Sapori Antichi conferma la Stella Michelin: "Grazie ai contadini locali"</h1>
      <h2>La famiglia Fischetti da sempre porta alta la bandiera di una ristorazione attenta alla riscoperta e alla valorizzazione dei prodotti del territorio</h2>
      <address><time datetime="2019-11-06T13:31:00+00:00">06 Nov 2019, 13:31</time> by <a rel="author">Rosa Iandiorio</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>"Vent’anni di costanza e continuità che ci rendono sempre più orgogliosi. Ringraziamo tutti coloro che continuano a credere in noi: siete la nostra materia prima. La fonte della nostra continuità è incentrata maggiormente sull’appoggio dei collaboratori ma, soprattutto, dei contadini locali che da anni forniscono l'ingrediente chiave per ogni nostro piatto e fanno sì che la nostra tradizione resti ancora viva".</p>
      <p>È questo il commento a caldo della famiglia Fischetti che questa mattina per la ventesima volta è stata insignita della prestigiosa Stella Michelin. Da sempre nell'olimpo dell Food grazie ad una filosofia Slow e una passione smisurata per Mamma Irpinia, Oasis Sapori Antichi di Vallessaccarda riconferma la sua posizione all'interno della Guida Michelin. I piatti della memoria, gli ingredienti della storia, la cucina delle nonne reinterpretata con amore, rispetto e cura religiosa è il segno che nell'era della gastronomia 3.0 c'è ancora spazio per la tradizione e per la capacità di far rivivere i ricordi attraverso ricette antiche che profumano di storia e hanno il gusto dei sentimenti.</p>
      <p>Il resto lo fa la generosa ospitalità, la cortesia e l'accoglienza che unita alla cucina territoriale fatta di ingredienti preziosi e rara vitalità rappresenta un esempio felice di un sogno nato e cresciuto in un lembo di terra chiamato Irpinia.</p>
    </article>
  </body>
</html>