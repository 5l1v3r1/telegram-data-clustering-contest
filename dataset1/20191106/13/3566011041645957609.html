<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545282.html/%D9%86%D9%82%D8%B4-%D9%88%D8%A7%D9%84%D8%A7%DB%8C-%D8%B3%D8%AE%D9%86%D8%A7%D9%86-%DA%AF%D9%88%D9%87%D8%B1%D8%A8%D8%A7%D8%B1-%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C-%D8%B9-%D8%AF%D8%B1-%D8%B2%D9%86%D8%AF%DA%AF%DB%8C-%D9%85%D8%B3%D9%84%D9%85%D8%A7%D9%86%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T13:18:00+00:00"/>
    <meta property="og:title" content="نقش والای سخنان گوهربار امام حسن عسکری ع در زندگی مسلمانان"/>
    <meta property="og:description" content="امام جمعه موقت همدان با اشاره به اینکه وجود سخنان گوهربار امام حسن عسکری ع در ابعاد وسیعی در زندگی همه مسلمانان می تواند نقش والایی داشته باشد افزود: دوران زندانی شدن ایشان و در عسگر بودنشان درسی بزرگ برای کسانی است که می خواهند در مسیرالهی و حق قرار گیرند."/>
  </head>
  <body>
    <article>
      <h1>نقش والای سخنان گوهربار امام حسن عسکری ع در زندگی مسلمانان</h1>
      <h2>یک کارشناس مسائل مذهبی مطرح کرد؛</h2>
      <address>
        <time datetime="2019-11-06T13:18:00+00:00">06 Nov 2019, 13:18</time>
      </address>
      <p>امام جمعه موقت همدان با اشاره به اینکه وجود سخنان گوهربار امام حسن عسکری ع در ابعاد وسیعی در زندگی همه مسلمانان می تواند نقش والایی داشته باشد افزود: دوران زندانی شدن ایشان و در عسگر بودنشان درسی بزرگ برای کسانی است که می خواهند در مسیرالهی و حق قرار گیرند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام محمد جوادی در گفتگو با خبرنگار <a href="http://asrehamedan.ir/30266">عصر همدان</a>؛ با بیان اینکه وجود مقدس امام حسن عسگری یازدهمین ستاره شیعه است اظهار کرد: پیامبر اکرم ص در حدیثی بشارت آمدن ۱۲ امام را پس از خود برای هدایت مسلمانان از جمله امام حسن عسگری ع را داده است.</p>
      <p>وی با اشاره به اینکه وجود سخنان گوهربار امام حسن عسکری ع در ابعاد وسیعی در زندگی همه مسلمانان می تواند نقش والایی داشته باشد افزود: دوران زندانی شدن ایشان و در عسگر بودنشان درسی بزرگ برای کسانی است که می خواهند در مسیرالهی و حق قرار گیرند.</p>
      <p>کارشناس مسائل مذهبی با بیان القاب و کنیه های متعدد ایشان که مشهورترین کنیه آن حضرت ابومحمد است بیان کرد: مشهورترین لقب امام یازدهم عسگری و سپس ذکی و صابر است که خود فلسفه مفصلی دارد.</p>
      <p>جوادی با اشاره به اینکه روایات فراوانی در مسائل اخلاقی، اجتماعی، سیاسی و فرهنگی از امام حسن عسگری ع به یادگار باقی مانده است ادامه داد: در یکی از روایات ارزشمند این امام می فرمایند هر کس برادر یا خواهر خودش را سری و مخفیانه نصیحت کند و عیبش را به او بگوید او را آرایش و زینت داده و بر جمالش افزوده است و هر کس برادر یا خواهر خود را آشکارا در بین مردم نصیحت کند او را شرمنده و شکسته کرده است.</p>
      <p>امام جمعه موقت همدان با بیان حدیثی از وجود مقدس امام صادق ع که مومنین آیینه تمام نمای یکدیگر هستند یادآور شد: انسان مومن نیز باید در پیروی از امامان عیب هر کس را به خود او بگوید.</p>
      <p>این کارشناس مذهبی با بیان اینکه گفته شده دوران عمر پربرکت امام حسن عسگری ع ۴۲ سال بوده است خاطرنشان کرد: براساس تاریخ ولادت و شهادت ایشان که ۲۳۳ ه ق و ۲۶۰ ه ق است طول عمر ایشان بیشتر از ۲۸ سال نبوده است.</p>
      <p>جوادی با اشاره به اینکه امام یازدهم در عمر کوتاه مقدسشان کارهای بزرگی برای مسلمانان انجام دادند گفت: قبر ایشان در سامراء در کنار قبر پدرشان امام هادی ع است.</p>
      <p>انتهای پیام/</p>
    </article>
  </body>
</html>