<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/568640/%DA%A9%DB%8C%D9%81-%DA%A9%D8%A7%D8%A8%DB%8C%D9%86-%D8%B3%D8%A7%DB%8C%D8%B2-%DA%86%DB%8C%D8%B3%D8%AA-%DA%86%D9%87-%D9%88%D8%B3%D8%A7%DB%8C%D9%84%DB%8C-%D8%B1%D8%A7-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%A8%D8%A7-%D8%A2%D9%86-%D8%AF%D8%A7%D8%AE%D9%84-%D9%87%D9%88%D8%A7%D9%BE%DB%8C%D9%85%D8%A7-%D8%A8%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T13:39:00+00:00"/>
    <meta property="og:title" content="کیف کابین سایز چیست؟ چه وسایلی را نمی‌توان با آن داخل هواپیما برد؟"/>
    <meta property="og:description" content="قسمت در نظر گرفته شده برای قرار دادن وسایل مسافران در هواپیما، از نظر جا محدودیت داشته و ابعاد مشخصی دارد. برای همین کیف شما باید طوری ساخته شده باشد که در این فضا جا شود."/>
  </head>
  <body>
    <article>
      <h1>کیف کابین سایز چیست؟ چه وسایلی را نمی‌توان با آن داخل هواپیما برد؟</h1>
      <address>
        <time datetime="2019-11-06T13:39:00+00:00">06 Nov 2019, 13:39</time>
      </address>
      <p>
        <i>قسمت در نظر گرفته شده برای قرار دادن وسایل مسافران در هواپیما، از نظر جا محدودیت داشته و ابعاد مشخصی دارد. برای همین کیف شما باید طوری ساخته شده باشد که در این فضا جا شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بعد از خرید بلیط هواپیما یا <a href="https://www.alibaba.ir/bus-ticket">بلیط اتوبوس</a> اولین کاری که باید انجام شود، جمع و جور کردن چمدان است. ما بارهای خود را در فرودگاه تحویل می‌دهیم و معمولا یک کیف دستی با خودمان به داخل هواپیما می‌بریم. اما تا به حال به این فکر کرده‌اید که کیف دستی شما باید چه اندازه باشد؟ آیا می‌دانید چه چیزهایی را نمی‌توانید در آن قرار دهید؟ پاسخ این سوال‌ها را در این مقاله پیدا خواهید کرد.</p>
      <p>
        <b>تعریف کیف کابین سایز – کیفی متناسب با هواپیما</b>
      </p>
      <figure>
        <img src="https://aftabnews.ir/files/fa/news/1398/8/15/356143_156.jpg"/>
      </figure>
      <p>همانطور که از اسم آن مشخص است، کیف کابین سایز وسیله‌ای است که اندازه آن با بخش بار همراه مسافران در هواپیما متناسب است. همانطور که دیده‌اید، قسمت در نظر گرفته شده برای قرار دادن وسایل مسافران در هواپیما، از نظر جا محدودیت داشته و ابعاد مشخصی دارد. برای همین کیف شما باید طوری ساخته شده باشد که در این فضا جا شود.</p>
      <p>
        <b>آیا کیف کابین سایز اندازه مشخصی دارد؟</b>
      </p>
      <p>نه. نمی‌توان برای این نوع کیف‌ها سایز یکسانی در نظر گرفت. به این علت که هواپیماها اندازه‌های متفاوتی دارند و هر یک برای بخش بار، فضایی با اندازه‌های مختلف ساخته‌اند. برای همین بسته به نوع هواپیما و مدل آن، باید اندازه کیف کابین سایز را انتخاب کنید.</p>
      <p>البته می‌توان اندازه‌ای انتخاب کرد که با بیشتر هواپیماها سازگار باشد. ارتفاع مناسب چمدان برای بخش بار کابین هواپیما، معمولا بین 50 تا 55 سانتیمتر است. با این حال بعد از خرید بلیط هواپیما از علی بابا و قبل از بستن کیف کابین سایز، حتما اندازه کابین هواپیما را چک کنید.</p>
      <p>می‌توانید بین 7 تا 10 کیلوگرم بار را همراه خود به هواپیما ببرید. شاید برایتان این سوال پیش بیاید که آیا می‌توان هر وسیله‌ای را در کیف کابین سایز گذاشت و با خود به هواپیما برد؟ نه. بعضی از موارد را نمی‌توانید همراه خود به هواپیما ببرید. در ادامه وسایل غیر مجاز برای ورود به هواپیما را به شما معرفی می‌کنیم.</p>
      <figure>
        <img src="https://aftabnews.ir/files/fa/news/1398/8/15/356144_835.jpg"/>
      </figure>
      <p>
        <b>چه وسایلی را نمی‌توان در کیف کابین سایز گذاشت؟</b>
      </p>
      <p>خیلی از چیزها را نباید در <a href="https://www.skyscanner.net/news/cabin-luggage-guide-hand-baggage-sizes-and-weight-restrictions">کیف کابین سایز</a> خود بگذارید. در بخش کنترل امنیت پرواز همه چیز بررسی شده و در صورتی که بار غیر مجاز داشته باشید، از همراه بردن کیف شما جلوگیری می‌شود. لیست وسایل غیرمجاز هواپیما (بخش کابین) عبارتند از:</p>
      <p>• انواع اسلحه سرد و گرم و مواد منفجره</p>
      <p>• اجسام نوک‌تیز و برنده مانند قیچی و چاقو</p>
      <p>• انواع مختلف اسپری‌ها مثل حشره‌کش و مواد آتش زا</p>
      <p>• ظروف شیشه‌ای مثل مربا و ترشی یا هر چیزی که خطرناک باشد</p>
      <p>• مواد غذایی تر مثل ماهی و میگو یا میوه و سبزیجات</p>
      <p>• انواع کنسروها</p>
      <p>• اسباب‌بازی</p>
      <p>• مواد مخدر</p>
      <p>• مایعات</p>
      <p>
        <b>در لیست بالا باید به بعضی از نکته‌ها اشاره کرد:</b>
      </p>
      <p>• اگر مایعات کمتر از 100 میلی گرم باشند، می‌توانید آن را داخل کیف کابین سایز بگذارید</p>
      <p>• وسایل ورزشی جاگیر مثل چوب اسکی، لوازم گلف و لوازم‌ هاکی را نمی‌توانید با خود به هواپیما ببرید. علتش این است که وسایل این چنینی می‌توانند به عنوان یک اسلحه سرد مورد استفاده قرار بگیرند</p>
      <p>• وسایل دفاع شخصی مانند اسپری فلفل هم جز موارد ممنوعه برای گذاشتن در کیف کابین سایز هستند</p>
      <p>• ابزارآلات مثل آچار و پیچ گوشتی را نمی‌توان در کیف دستی قرار داد. امکان استفاده از آنها به عنوان وسیله‌ای برای حمله کردن وجود دارد</p>
      <p>• بردن کبریت به داخل هواپیما هم ممنوع است. یه آتش کوچک می‌تواند حادثه ای بزرگ و جبران ناپذیر به وجود بیاورد</p>
      <p>• مواد غذایی که بوی نامطبوعی دارند، در لیست لوازم ممنوعه هستند</p>
      <p>• قیچی‌هایی با تیغه کوچکتر از 6 سانتیمتر را می‌توانید با خود به داخل هواپیما ببرید</p>
      <p>• می‌توانید تیغ یک بار مصرف را به هواپیما ببرید، به شرطی که دارای درپوش محکم باشد</p>
      <p>• هر نوع وسیله الکترونیکی را می‌توانید در کیف کابین سایز قرار دهید</p>
      <figure>
        <img src="https://aftabnews.ir/files/fa/news/1398/8/15/356145_942.jpg"/>
      </figure>
      <p>
        <b>لیست پیشنهادی برای وسایل درون کیف کابین سایز</b>
      </p>
      <p>بهتر است چیزهایی را در کیف دستی بگذارید که ضروری هستند و باید دم دست باشند:</p>
      <p>• مدارک شناسایی مثل شناسنامه، کارت ملی و گذرنامه را در کیف قرار دهید</p>
      <p>• دفترچه بیمه را می‌توانید دم دست بگذارید</p>
      <p>• وسایل بهداشتی مثل شانه و مسواک را می‌توان در کیف دستی گذاشت</p>
      <p>• شارژر موبایل، عینک و دفترچه یادداشت، از مواردی هستند که می توانند در کیف کابین سایز گذاشته شوند</p>
      <p>• گذاشتن روزنامه و مجله در کیف دستی هم مناسب است</p>
      <p><a href="https://www.sakhtafzarmag.com/%D8%A7%D8%AE%D8%A8%D8%A7%D8%B1-%D9%88-%D9%85%D9%82%D8%A7%D9%84%D8%A7%D8%AA/%DA%AF%D9%88%D9%86%D8%A7%DA%AF%D9%88%D9%86/33038/%D8%AF%D8%B1-%D8%B3%D9%81%D8%B1%D9%87%D8%A7%DB%8C-%D9%87%D9%88%D8%A7%DB%8C%DB%8C-%D8%B7%D9%88%D9%84%D8%A7%D9%86%DB%8C-%DA%86%D9%87-%D9%86%DA%A9%D8%A7%D8%AA%DB%8C-%D8%B1%D8%A7-%D8%B1%D8%B9%D8%A7%DB%8C%D8%AA-%DA%A9%D9%86%DB%8C%D9%85%D8%9F">سفر هوایی</a> فقط خرید بلیط هواپیما نیست. هر وسیله‌ای برای خودش قوانینی دارد که باید آنها را رعایت کرد. برای انتخاب اندازه مناسب کیف کابین سایز، باید همیشه نوع و مدل هواپیما را چک کنید.</p>
      <p>همیشه قبل از جمع و جور کردن وسایل، لیست لوازم ممنوعه را نگاه کنید تا در فرودگاه با مشکل مواجه نشوید.</p>
    </article>
  </body>
</html>