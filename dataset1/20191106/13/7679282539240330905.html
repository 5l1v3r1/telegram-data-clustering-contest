<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-raut-said-in-the-midst-of-political-deadlock-in-maharashtra-bjp-can-form-a-government-if-it-can-2835261.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T13:39:29+00:00"/>
    <meta property="og:title" content="महाराष्ट्र में सियासी घमासान: राज्यपाल से मिलेगी BJP, शिवसेना ने कसा तंज- बन सके तो बना लो सरकार"/>
    <meta property="og:description" content="महाराष्ट्र में विधानसभा चुनाव के नतीजे आने के 15 दिन बाद भी अभी तक यहां सरकार गठन को लेकर कुछ साफ नहीं हो सका है। बीजेपी-शिवसेना के बीच कुर्सी की खींचतान जारी है। ऐसे में एक के बाद एक लगातार बयान दे..."/>
  </head>
  <body>
    <article>
      <h1>महाराष्ट्र में सियासी घमासान: राज्यपाल से मिलेगी BJP, शिवसेना ने कसा तंज- बन सके तो बना लो सरकार</h1>
      <address><time datetime="2019-11-06T13:39:29+00:00">06 Nov 2019, 13:39</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में विधानसभा चुनाव के नतीजे आने के 15 दिन बाद भी अभी तक यहां सरकार गठन को लेकर कुछ साफ नहीं हो सका है। बीजेपी-शिवसेना के बीच कुर्सी की खींचतान जारी है। ऐसे में एक के बाद एक लगातार बयान दे रहे शिवसेना नेता संजय राउत ने अब कहा है कि- हमने महाराष्ट्र के राज्यपाल से मुलाकात की। उन्होंने कहा कि रिपब्लिकन पार्टी ऑफ इंडिया के रामदास अठावले ने भी राज्यपपाल से मुलाकात की है। उन्होंने कहा कि यदि बीजेपी के नेता कल राज्यपाल से मुलाकात करते हैं तो वे सिंगल लार्जेस्ट पार्टी हैं, बना लें सरकार, हम तो हमेशा से कहते आ रहे हैं।  </p>
      <p>गौरतलब है कि महाराष्ट्र की मौजूदा विधानसभा का कार्यकाल नौ नवंबर को समाप्त हो रहा है और नयी सरकार के गठन को लेकर गतिरोध जारी रहने के बीच भाजपा का एक प्रतिनिधिमंडल बृहस्पतिवार को राज्यपाल भगत सिंह कोश्यिारी से मुलाकात करेगा। राज्य में 21 अक्टूबर को हुए विधानसभा चुनाव में भाजपा सबसे बड़ी पार्टी के रूप में उभरी है। लेकिन नयी सरकार में मुख्यमंत्री पद और विभागों के बंटवारे को लेकर भाजपा और उसके गठबंधन सहयोगी शिवसेना के बीच गतिरोध कायम है।</p>
      <figure>
        <iframe data-src="https://twitter.com/ANI/status/1192064665188089856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>भाजपा के वरिष्ठ नेता सुधीर मुनगंतीवार ने बुधवार को कहा, ''प्रदेश इकाई प्रमुख चंद्रकांत पाटिल के नेतृत्व में भाजपा का एक प्रतिनिधिमंडल मुख्यमंत्री देवेंद्र फड़णवीस द्वारा मंजूर एक संदेश के साथ कोश्यिारी से मुलाकात करेगा। उन्होंने कहा, ''राज्यपाल के साथ मुलाकात का ब्यौरा बाद में मीडिया से साझा किया जाएगा।</p>
    </article>
  </body>
</html>