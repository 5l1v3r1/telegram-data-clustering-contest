<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/bella-famiglia-provincia-milano-46enne-picchia-padre-218294.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T13:35:16+00:00"/>
    <meta property="og:title" content="In provincia di milano un 46enne picchia il padre 80enne con una bombola di ossigeno"/>
    <meta property="og:description" content="UNA BELLA FAMIGLIA - IN PROVINCIA DI MILANO UN 46ENNE PICCHIA IL PADRE 80ENNE CON UNA BOMBOLA DI OSSIGENO, FRATTURANDOGLI LE OSSA DEL VOLTO E PROVOCANDOGLI UN TRAUMA CRANICO - L’ANZIANO HA PROVATO, INUTILMENTE, A DIFENDERSI CON UNA VANGA - L’UOMO PRETENDEVA CHE IL GENITORE ANDASSE VIA DA CASA. E GIA’ 11 ANNI FA ERA STATO ARRESTATO E CONDANNATO PER…"/>
  </head>
  <body>
    <article>
      <h1>In provincia di milano un 46enne picchia il padre 80enne con una bombola di ossigeno</h1>
      <address>
        <time datetime="2019-11-06T13:35:16+00:00">06 Nov 2019, 13:35</time>
      </address>
      <p>
        <b><b>UNA BELLA FAMIGLIA - IN PROVINCIA DI MILANO UN 46ENNE PICCHIA IL PADRE 80ENNE CON UNA BOMBOLA DI OSSIGENO, FRATTURANDOGLI LE OSSA DEL VOLTO E PROVOCANDOGLI UN TRAUMA CRANICO</b> - L’ANZIANO HA PROVATO, INUTILMENTE, A DIFENDERSI CON UNA VANGA - L’UOMO PRETENDEVA <b>CHE IL GENITORE ANDASSE VIA DA CASA. E GIA’ 11 ANNI FA ERA STATO ARRESTATO E CONDANNATO PER…</b></b>
      </p>
      <hr/>
      <p>(ANSA) - Un uomo di 46 anni è stato arrestato dai carabinieri per aver picchiato il padre di 80 anni con una bombola per l'ossigeno, fratturandogli le ossa del volto e provocandogli un trauma cranico, ieri nella loro abitazione di Cerro Maggiore (Milano).</p>
      <figure>
        <a href="https://www.dagospia.com/mediagallery/Dago_fotogallery-254719/1234550.htm">
          <img src="https://cdn-static.dagospia.com/img/foto/11-2019/bombola-di-ossigeno-1234550.jpg"/>
        </a>
        <figcaption>Bombola di Ossigeno</figcaption>
      </figure>
      <p>Ferito e sotto shock, l'anziano è riuscito a trascinarsi in giardino dove ha tentato di impugnare una vanga per difendersi, ma il figlio lo ha raggiunto e gliela ha tolta di mano rompendo il manico. L'ottantenne è riuscito allora a chiamare la figlia che a sua volta ha chiesto aiuto al 112.</p>
      <p>Trasportato in ospedale il pensionato è stato ricoverato in osservazione con un trauma cranico e la frattura scomposta dello zigomo. A quanto emerso il 46enne da tempo chiedeva al padre di andarsene di casa, immobile ereditato dalla madre defunta nel 2015. Undici anni fa era già stato arrestato e condannato a otto mesi per maltrattamenti ai genitori con pena sospesa, a quanto emerso ancora oggi in attesa di applicazione di una misura alternativa.</p>
    </article>
  </body>
</html>