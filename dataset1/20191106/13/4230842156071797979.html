<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191106-oblychchya-malyuka-bulo-synye-na-poltavshhyni-batko-do-smerti-zabyv-syna/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T13:06:06+00:00"/>
    <meta property="og:title" content="Обличчя малюка було синє: на Полтавщині батько до смерті забив сина"/>
    <meta property="og:description" content="Правоохоронці повідомили подробиці вбивства немовляти батьком, який у нетверезому стані повернувся зі свята."/>
  </head>
  <body>
    <article>
      <h1>Обличчя малюка було синє: на Полтавщині батько до смерті забив сина</h1>
      <address>
        <time datetime="2019-11-06T13:06:06+00:00">06 Nov 2019, 13:06</time>
      </address>
      <p>Правоохоронці повідомили подробиці вбивства немовляти батьком, який у нетверезому стані повернувся зі свята.</p>
      <p>У селі Вовчик Полтавської області 21-річний чоловік святкував день народження свого друга.</p>
      <p>Повернувшись додому, він почув, що син плаче, щоб заспокоїти, взяв його на руки, але не втримав і впустив на підлогу. Потім підняв немовля і поклав на крісло, що було далі – він не пам’ятає.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191105-byv-ob-avto-i-vyryvav-volossya-na-poltavshhyni-cholovik-zhorstoko-vyhovuvav-eks-druzhynu/">Бив об авто і виривав волосся: на Полтавщині чоловік жорстоко “виховував” екс-дружину (18+)</a>
      </p>
      <p>20-річної матері тоді вдома не було, а коли вона повернулася, то побачила, що чоловік спить на ліжку, а дитина лежить у колисці.</p>
      <p>Обличчя малюка було синє. Жінка одразу викликала лікаря, який констатував смерть. Під час попереднього огляду тіла хлопчика експерт виявив засохлу кров під носом і численні синці на обличчі.</p>
      <p>Відомості про цей факт внесені до ЄРДР за ч. 2 ст. 115 (Умисне вбивство малолітньої дитини) КК України. Батько хлопчика затриманий.</p>
      <p>Раніше Факти ICTV писали, що в Житомирській області <a href="https://fakty.com.ua/ua/proisshestvija/20191105-spalyly-v-pechi-na-zhytomyrshhyni-batky-pislya-vbyvstva-donky-otrymuvaly-sotsvyplaty/">батьки вбили та спалили тіло 5-річної доньки в печі</a>. Після її смерті вони майже рік незаконно отримували соціальні виплати на мертву дитину.</p>
      <p><b>Джерело:</b> <a href="https://pol.gp.gov.ua/ua/news.html?_m=publications&amp;_c=view&amp;_t=rec&amp;id=260657">прокуратура Полтавської області</a></p>
    </article>
  </body>
</html>