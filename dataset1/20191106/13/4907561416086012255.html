<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/4-kardesin-olum-nedeni-kesinlesti-2217435"/>
    <meta property="og:site_name" content="Posta"/>
    <meta property="article:published_time" content="2019-11-06T13:32:15+00:00"/>
    <meta property="og:title" content="4 kardeşin ölüm nedeni kesinleşti"/>
    <meta property="og:description" content="İstanbul Fatihte kapısına Dikkat siyanür var yazılı not astıkları evlerinde cansız bedenleri bulunan 2si kadın 4 kardeşin, ön otopside siyanür içerek intihar ettikleri ortaya çıktı. 48 ile 60 yaş arasındaki 4 kardeşin anne- babalarının ölümünün ardından birlikte yaşadıkları öğrenildi"/>
  </head>
  <body>
    <article>
      <h1>4 kardeşin ölüm nedeni kesinleşti</h1>
      <address>
        <time datetime="2019-11-06T13:32:15+00:00">06 Nov 2019, 13:32</time>
      </address>
      <h3>İstanbul Fatih'te kapısına 'Dikkat siyanür var' yazılı not astıkları evlerinde cansız bedenleri bulunan 2'si kadın 4 kardeşin, ön otopside siyanür içerek intihar ettikleri ortaya çıktı. 48 ile 60 yaş arasındaki 4 kardeşin anne- babalarının ölümünün ardından birlikte yaşadıkları öğrenildi</h3>
      <p>Molla Gürani Mahallesi, Oğuzhan Caddesi'nde bulunan bir binanın birinci katında dün akşam saat 23.00 sıralarında kapıda, 'Dikkat <a href="https://www.posta.com.tr/haberler/siyanur">siyanür</a> var, polisi arayın, içeri girmeyin' yazılı notu gören apartman sakinleri durumu polise bildirdi. </p>
      <h3>4 kardeşin cansız bedenleri bulundu</h3>
      <p>Polis de AFAD ekiplerine bilgi verdi. Adrese gelen ekipler, özel kıyafetler giyip, maske takarak girdikleri evde, 48 yaşındaki Cüneyt Yetişkin, 54 yaşındaki Oya Yetişkin, 60 yaşındaki Kamuran Yetişkin ve 56 yaşındaki Yaşar Yetişkin adlı kardeşlerin cansız bedenlerini buldu. Kardeşlerin cenazeleri yapılan incelemenin ardından Adli Tıp Kurumu morguna kaldırıldı. </p>
      <figure>
        <img src="https://i.pstimaj.com/img/75/640x0/5dc2cb8566a97cf1c78386f3"/>
      </figure>
      <p>
        <i>Kamuran Yetişkin (Sağda) Oya Yetişkin (Solda)</i>
      </p>
      <h3>Çok sayıda antidepresan bulundu</h3>
      <p>Yoğun siyanür kokusu olan cesetlere yapılan ön otopside kardeşlerin, siyanür içerek <a href="https://www.posta.com.tr/haberler/intihar">intihar</a> ettikleri ortaya çıktı. Kesin otopsi raporu daha sonra çıkacak olan kardeşlerin evinde, olay yeri inceleme ekiplerinin bulduğu su bardakları, siyanürü suya karıştırarak içtikleri ihtimalini ortaya çıkardı. Öte yandan evde çok sayıda antideprasan da bulundu.</p>
      <figure>
        <img src="https://i.pstimaj.com/img/75/640x0/5dc2cbd4ae298b4d3cc26919"/>
      </figure>
      <h3>Anne- babadan yüklü borç</h3>
      <p>Anne-babalarının ölümünün ardından yüklü miktarda borç kaldığı öğrenilen kardeşlerin bu nedenle bir süredir sıkıntıda oldukları öne sürüldü. </p>
      <h3>Maaşlarına haciz konulmuş</h3>
      <p>4 kardeşten biri müzik öğretmeni diğeri kurye olarak çalışıyordu. 2 kız kardeşin işi olmadığı ve evde oturdukları öğrenildi. Başka kimseleri olmayan kardeşler maddi sıkıntı çekiyorlardı. Maaşlarına haciz konulunca iyice darlığa düşen kardeşlerin girdikleri bunalım sonucu hayatlarına son verdikleri düşünülüyor. </p>
      <h3>Arkadaşları ve mahalle bakkalı teşhis etti</h3>
      <p>Birinci dereceden akrabaları olmadığı ve tanıdıklarının Mersin’de yaşadığı ortaya çıkan kardeşlerin teşhislerini ise arkadaşları ile mahalle bakkalı yaptı. Adli Tıp Kurumu'nda Cumhuriyet savcısı gözetiminde yapılan teşhiste Mimar Sinan Güzel Sanatlar Fakültesi'nde modelist olan ve canlı modellik yapan Oya Yetişkin ile ablası Kamuran Yetişkin'i, Oya'nın iş arkadaşı, Yaşar ve Cüneyt Yetişkin’i ise mahalle bakkalı teşhis etti.</p>
      <h3>Rahatsızlıkları vardı</h3>
      <p>Kardeşlerden Cüneyt Yetişkin’in kuryelik yaptığı, Kamuran Yetişkin’in obezite, Yaşar Yetişkin’in ise sara hastası olduğu öğrenildi.</p>
      <p>
        <b>DHA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/sule-cet-davasinda-yeni-rapor-dosyaya-girdi-2217439">
          <img src="https://i.pstimaj.com/img/100/180x95/5dc2cebf66a97cf27ff59bdc"/>
        </a>
      </figure>
      <p>
        <a href="https://www.posta.com.tr/sule-cet-davasinda-yeni-rapor-dosyaya-girdi-2217439">1 Şule Çet davasında yeni rapor, dosyaya girdi</a>
      </p>
      <figure>
        <a href="https://www.posta.com.tr/mgdden-kanal-dye-odul-yagdi-2217412">
          <img src="https://i.pstimaj.com/img/100/180x95/5dc2bea9ae298b44a6a58d13"/>
        </a>
      </figure>
      <p>
        <a href="https://www.posta.com.tr/mgdden-kanal-dye-odul-yagdi-2217412">2 MGD'den Kanal D'ye ödül yağdı</a>
      </p>
      <figure>
        <a href="https://www.posta.com.tr/cumhurbaskani-erdogan-ilk-defa-simdi-acikliyorum-deyip-duyurdu-hanimi-da-yakalandi-2217411">
          <img src="https://i.pstimaj.com/img/100/180x95/5dc2be7166a97ce9ddb54502"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-ilk-defa-simdi-acikliyorum-deyip-duyurdu-hanimi-da-yakalandi-2217411">3 Cumhurbaşkanı Erdoğan ‘ilk defa şimdi açıklıyorum’ dey...</a>
      </p>
      <figure>
        <a href="https://www.posta.com.tr/seda-sayan-popomda-hicbir-sey-yok-2217405">
          <img src="https://i.pstimaj.com/img/100/180x95/5dc2bcbd66a97ce9ddb544fe"/>
        </a>
      </figure>
      <p>
        <a href="https://www.posta.com.tr/seda-sayan-popomda-hicbir-sey-yok-2217405">4 Seda Sayan: Popomda hiçbir şey yok</a>
      </p>
      <figure>
        <a href="https://www.posta.com.tr/isin-karaca-ve-tugrul-odabas-bosandi-2217347">
          <img src="https://i.pstimaj.com/img/100/180x95/5dc2959166a97ce8e0f94866"/>
        </a>
      </figure>
      <p>
        <a href="https://www.posta.com.tr/isin-karaca-ve-tugrul-odabas-bosandi-2217347">5 Işın Karaca ve Tuğrul Odabaş boşandı</a>
      </p>
      <figure>
        <a href="https://www.posta.com.tr/isin-karacanin-bosandigi-esi-tugrul-odabas-neden-bosandik-bilmiyorum-2217404">
          <img src="https://i.pstimaj.com/img/100/180x95/5dc2b97a66a97ce8e0f948cb"/>
        </a>
      </figure>
      <p>
        <a href="https://www.posta.com.tr/isin-karacanin-bosandigi-esi-tugrul-odabas-neden-bosandik-bilmiyorum-2217404">6 Işın Karaca'nın boşandığı eşi Tuğrul Odabaş: Neden boş...</a>
      </p>
      <figure>
        <a href="https://www.posta.com.tr/kapadokyada-turist-rekoru-kirildi-2217399">
          <img src="https://i.pstimaj.com/img/100/180x95/5dc2b74266a97ce8e1cf1c81"/>
        </a>
      </figure>
      <p>
        <a href="https://www.posta.com.tr/kapadokyada-turist-rekoru-kirildi-2217399">7 Kapadokya'da turist rekoru kırıldı</a>
      </p>
      <figure>
        <a href="https://www.posta.com.tr/muge-anli-canli-yayininda-soke-eden-ifadeler-2217381">
          <img src="https://i.pstimaj.com/img/100/180x95/5dc2acda66a97ce8e0f94894"/>
        </a>
      </figure>
      <p>
        <a href="https://www.posta.com.tr/muge-anli-canli-yayininda-soke-eden-ifadeler-2217381">8 Müge Anlı canlı yayınında şoke eden ifadeler</a>
      </p>
      <figure>
        <a href="https://www.posta.com.tr/erik-dali-gevrektir-sarkisi-mahkemelik-oldu-2217382">
          <img src="https://i.pstimaj.com/img/100/180x95/5dc2ab7666a97ce9ddb544c3"/>
        </a>
      </figure>
      <p>
        <a href="https://www.posta.com.tr/erik-dali-gevrektir-sarkisi-mahkemelik-oldu-2217382">9 'Erik Dalı Gevrektir' şarkısı mahkemelik oldu</a>
      </p>
      <figure>
        <a href="https://www.posta.com.tr/ege-denizinde-37-saat-mahsur-kaldi-2217371">
          <img src="https://i.pstimaj.com/img/100/180x95/5dc2a19c66a97ce8e1cf1c0b"/>
        </a>
      </figure>
      <p>
        <a href="https://www.posta.com.tr/ege-denizinde-37-saat-mahsur-kaldi-2217371">10 Ege Denizi'nde 37 saat mahsur kaldı</a>
      </p>
    </article>
  </body>
</html>