<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/06/%C3%85pne-flammer-fra-silo-i-Levanger-20334893.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T13:14:50+00:00"/>
    <meta property="og:title" content="Åpne flammer fra silo i Levanger"/>
    <meta property="og:description" content="Brannvesenet slukket en silobrann ved en gård på Skogn onsdag."/>
  </head>
  <body>
    <article>
      <h1>Åpne flammer fra silo i Levanger</h1>
      <address><time datetime="2019-11-06T13:14:50+00:00">06 Nov 2019, 13:14</time> by <a rel="author">Pål Solberg,Bård Sande,Martin Andersen</a></address>
      <p>Brannvesenet slukket en silobrann ved en gård på Skogn onsdag.</p>
      <aside><a href="https://www.adressa.no/nyheter/trondelag/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/06/javascript:void(0);">Del denne artikkelen på e-post</a></aside>
      <p>Onsdag ettermiddag kom det en melding om brann i en silo ved en gård på Skogn i Levanger.</p>
      <p>Klokken 14.20 meldte politiet at nødetatene var på stedet hvor det var røykutvikling.</p>
      <p>- Ikke meldt om skade på person. Skal ikke være spredningsfare. Brann jobber med å komme til arnestedet, skrev politiet.</p>
      <p>Rett etter klokken 14.30 opplyste operatør Ole Marius Haugen ved 110-sentralen i Namsos, at det var åpne flammer på toppen av siloen.</p>
      <p>- Det er ikke fare for spredning, sa han.</p>
      <p>Ifølge politiet inneholder siloen kraftfôr.</p>
      <p>Klokken 16.45 meldte 110-sentralen at brannvesenet fortsatt var på stedet, og at de jobbet med å tømme siloen.</p>
      <p>Klokken 22.46 opplyser 110-sentralen at brannvesenet valgte å dynke innholdet i siloen med vann, og at brannvesenet nylig har forlatt stedet.</p>
      <figure>
        <img src="https://www.adressa.no/incoming/article20335950.ece/y630np/BINARY/w980/Silo1.jpg"/>
        <figcaption>  Foto: LEIF ARNE HOLME</figcaption>
      </figure>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>