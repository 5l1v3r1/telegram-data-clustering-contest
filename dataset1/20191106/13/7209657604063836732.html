<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/forl%C3%AC/cronaca/cacciatore-ferito-predappio-alta-1.4872212"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-06T13:01:36+00:00"/>
    <meta property="og:title" content="Predappio Alta, ferito da un amico: grave un cacciatore"/>
    <meta property="og:description" content="Pallini nell’addome, bertinorese di 62 anni trasportato con l’elisoccorso al Bufalini"/>
  </head>
  <body>
    <article>
      <h1>Predappio Alta, ferito da un amico: grave un cacciatore</h1>
      <h2>Pallini nell’addome, bertinorese di 62 anni trasportato con l’elisoccorso al Bufalini</h2>
      <address><time datetime="2019-11-06T13:01:36+00:00">06 Nov 2019, 13:01</time> by <a rel="author">il Resto del Carlino</a></address>
      <p>Predappio (forlì), 6 novembre 2019 - Un uomo di <b>62 anni originario di Bertinoro ma residente a Forlì </b>è stato ricoverato in gravi condizioni <b>in mattinata</b> al Bufalini, dopo essere rimasto ferito durante una <b>battuta di caccia, a causa di un</b> <b>colpo di fucile esploso accidentalmente</b>. A ferirlo è stato un compagno di battuta, un sessantenne ferrarese, ora indagato per lesioni colpose aggravate.</p>
      <p>L’incidente è accaduto quando erano circa le ore 9, nelle colline attorno a <b>Predappio Alta</b>. L’uomo stava percorrendo <b>una carraia</b> assieme ad alcuni <b>compagni di caccia</b> quando è rimasto colpito all’addome, per cause ancora da chiarire, da una rosa di pallini partiti dall’arma dell'amico.</p>
      <p>Scattato l’allarme, sul posto si sono portati i <b>sanitari del 118,</b> gli uomini del <b>Soccorso alpino e i carabinieri della Compagnia di Meldola,</b> che stanno svolgendo le indagin<b>i</b>. Vista la gravità delle ferite, è stato chiesto l’intervento dell’elicottero, che ha trasportato d’urgenza il cacciatore al centro specializzato di Cesena, dove poi è stato ricoverato in <b>prognosi riservata</b> .</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>