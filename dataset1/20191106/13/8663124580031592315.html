<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-kopengagen-dynamo-kyyiv-dolyu-matchu-mozhe-vyrishyty-odyn-gol/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-06T13:42:00+00:00"/>
    <meta property="og:title" content="Прогноз і ставка. «Копенгаген» – «Динамо» Київ: долю матчу може вирішити один гол"/>
    <meta property="og:description" content="У київському матчі поточні лідери групи В не виявили переможця, завершивши зустріч нічиєю 1:1. Тим часом «Мальме» на домашній арені переграв «Лугано», скоротивши відставання від данського та українського клубів до одного залікового пункту. Важливість результату зустрічі на «Телла Паркен» для обох команд навряд чи принесе велику кількість забитих м’ячів."/>
  </head>
  <body>
    <article>
      <h1>Прогноз і ставка. «Копенгаген» – «Динамо» Київ: долю матчу може вирішити один гол</h1>
      <address><time datetime="2019-11-06T13:42:00+00:00">06 Nov 2019, 13:42</time> by <a rel="author">Анатолій Плохотнюк</a></address>
      <p>У київському матчі поточні лідери групи В не виявили переможця, завершивши зустріч нічиєю 1:1. Тим часом «Мальме» на домашній арені переграв «Лугано», скоротивши відставання від данського та українського клубів до одного залікового пункту. Важливість результату зустрічі на «Телла Паркен» для обох команд навряд чи принесе велику кількість забитих м’ячів.</p>
      <p>
        <b>19:55, 07 лис 2019</b>
      </p>
      <h3>«Копенгаген»</h3>
      <p>Після матчу на НСК «Олімпійський» «леви» продовжили свою переможну серію у внутрішніх змаганнях. У Суперлізі у виїзному матчі вони обіграли «Орхус» із рахунком 2:1, а у Копенгагені здобули переконливу перемогу 3:0 над «Сеннер’юском». У зустрічі 1/8 фіналу національного кубку 31 жовтня за підтримки власних уболівальників виграли у «Норшелланна» 4:1. Матч був цікавий тим, що після пропущеного вже на 2-й хвилині гола господарям поля довелося відіграватися. Також відмічу, що у першому таймі рахунок зрівняв Ніклас Бендтнер, для якого це був перший гол за «Копенгаген».</p>
      <h3>«Динамо» Київ</h3>
      <p>Кияни ж після матчу континентального турніру основний час двох наступних зустрічей закінчили із таким же рахунком 1:1. Спочатку «біло-сині» у 12-му турі Favbet Ліги не змогли здолати львівські «Карпати», забивши два голи. Щоправда, другим з них у власних воротах відзначився Артем Шабанов. Голкіпер «зелено-білих» Олег Кудрик, у створ ворот якого господарі поля нанесли 16 ударів, того вечора помилився лише одного разу.</p>
      <p>Наступна нічия була вже у Кубку України, де жереб вже на стадії 1/8 фіналу звів головних претендентів на трофей. У першому таймі приємно здивував Сергій Сидорчук, який взагалі нечасто забиває, а тут йому вдався такий неймовірний удар. «Гірникам» вдалося зрівняти рахунок лише наприкінці основного часу, коли Степаненко ударом з-за меж штрафного майданчику поцілив у кут воріт. Переможний гол у другому таймі додаткового часу провів переможець молодіжного Чемпіонату світу Денис Попов.</p>
      <p>У неділю динамівці вже не мали проблем із іншим львівським клубом, перегравши 4:0 останню команду УПЛ. За рахунку 2:0 був вилучений капітан «Динамо» Сидорчук, але це не завадило господарям поля забити Сарнавському ще двічі.</p>
      <p>Поточне становище команд після першого кола групового етапу не дозволяє робити далекосяжних висновків. Однозначний аутсайдер лише один – це «Лугано». Сьогоднішні опоненти, за оцінкою букмекерів, мають найбільші шанси на вихід у наступний раунд, але й «Мальме» знаходиться поряд. «Динамо» ж для того, щоб мати перевагу перед «Копенгагеном» у особистих зустрічах, необхідно не програти та, по можливості, забити.</p>
      <p>Якщо перед київським матчем саме кияни були фаворитами, то тепер вже невеличка перевага на боці данського клубу. Гадаю, що двобій завершиться малорезультативною нічиєю (1:1 чи 0:0), або «Копенгаген» здобуде мінімальну перемогу 1:0. Зважаючи на загальну тенденцію, відповідно до якої матчі у групі В переважно завершуються через «низ», обираю ставку «тотал менше (2.5)».</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-kel-n-hoffenhajm-chergovyj-skladnyj-match-dlya-gospodariv/"/>
        <a href="https://bookmaker-ratings.com.ua/tips/vitality-vs-tyloo-prognoz-i-stavka-oleksandra-petryka/"/>
        <a href="https://bookmaker-ratings.com.ua/tips/astralis-vs-vici-gaming-prognoz-i-stavka-oleksandra-petryka/"/>
      </related>
    </article>
  </body>
</html>