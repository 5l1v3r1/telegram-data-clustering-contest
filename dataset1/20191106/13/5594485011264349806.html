<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/razkrit-stana-yasno-koy-e-ubietst-na-burgazliyata-kray-chengene-skele_news707728.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T13:33:00+00:00"/>
    <meta property="og:title" content="Разкрит! Стана ясно кой е убиецът на бургазлията край Ченгене скеле"/>
    <meta property="og:description" content="45-годишен руски гражданин е заподозрян за жестокото престъпление"/>
  </head>
  <body>
    <article>
      <h1>Разкрит! Стана ясно кой е убиецът на бургазлията край Ченгене скеле</h1>
      <h2>45-годишен руски гражданин е заподозрян за жестокото престъпление</h2>
      <address>
        <time datetime="2019-11-06T13:33:00+00:00">06 Nov 2019, 13:33</time>
      </address>
      <p>https://blitz.bg/kriminalni/prestplenie/razkrit-stana-yasno-koy-e-ubietst-na-burgazliyata-kray-chengene-skele_news707728.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573038981-utyte.jpg"/>
      </figure>
      <p>
        <b>45-годишен руски гражданин е заподозрян за жестокото убийство край Рибарското селище Ченгене скеле, съобщава Флагман.БГ, позовавайки се на свой източник.</b>
      </p>
      <p>Името му е Виталий, който от известно време живеел на квартира в блок 34 на най-големия жилищен комплекс в Бургас. Именно в апартамента в жк "Меден рудник" по изключително брутален начин Виталий убил бургазлията след нанасяне на множество свирепи удари, които довели до фаталния край.</p>
      <p>В нощта на екзекуцията Виталий и 30-годишната му жертва били в имота и се забавлявали, имало и алкохол. Двамата също работели по различни строителни обекти и дори завързали приятелство, посочиха съседи, които разкриха, че в трагичната вечер в продължение на няколко часа от апартамента се чували страшни викове.</p>
      <p>Виталий и бургазлията били до такава степен пияни, че между тях на пръв поглед безпричинно се разразил жесток скандал. Под въздействие на алкохол и воден от яростта си руският гражданин започнал да налага приятеля си. След като се успокоил, видял, че проснатият на пода мъж вече няма жизнени показатели, и се изплашил.<br/><br/>Той първосигнално решил да натовари тялото в колата си, след което се запътил към рибарското селище, където захвърлил трупа. За да прикрие престъплението си, го затрупал и с три стари автомобилни гуми.</p>
      <p>По данни на полицията убийството е станало в четвъртък вечерта, а самият труп на 30-годишния бургазлия, както Флагман.БГ пръв писа, бе намерен в понеделник от служител на озеленяването.</p>
      <p>Руският гражданин Виталий е обявен за общодържавно издирване.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>