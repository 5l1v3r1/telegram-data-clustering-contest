<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/34e90ea19ed4c98f/proiectarea-si-constructia-arenei-nationale-va-trece-in-gestiunea-ministerului-economiei-si-infrastructurii.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T13:20:11+00:00"/>
    <meta property="og:title" content="Proiectarea și construcția Arenei Naționale va trece în gestiunea Ministerului Economiei și Infrastructurii"/>
    <meta property="og:description" content="Proiectarea și construcția Arenei Naționale va trece din gestiunea Ministerului Educației, Culturii și Cercetării la Ministerul Economiei și Infrastructurii. Decizia a fost aprobată astăzi de către Guvern."/>
  </head>
  <body>
    <article>
      <h1>Proiectarea și construcția Arenei Naționale va trece în gestiunea Ministerului Economiei și Infrastructurii</h1>
      <address><time datetime="2019-11-06T13:20:11+00:00">06 Nov 2019, 13:20</time> by <a rel="author">Jurnal.md</a></address>
      <p>
        <b>Proiectarea și construcția Arenei Naționale va trece din gestiunea Ministerului Educației, Culturii și Cercetării la Ministerul Economiei și Infrastructurii. Decizia a fost aprobată astăzi de către Guvern.</b>
      </p>
      <p>Mai exact, potrivit parteneriatului public-privat încheiat, partea socială în mărime de 100%, deținută de S.R.L. „Arena Națională”, în valoare de peste 621 milioane de lei, va fi transmisă în administrarea Agenției Proprietății Publice.</p>
      <p>Decizia a fost argumentată prin faptul că domeniul de atragere a investiţiilor, crearea climatului investiţional atractiv şi dezvoltarea economiei naţionale ține de competența MEI, astfel va putea fi monitorizată eficient executarea lucrărilor de construcție a Arenei.</p>
      <p>Amintim că fostul Guvern Filip a majorat cu peste 1 milion 529 de mii de euro investiția pentru construcția centrului multifuncțional „Arena Chișinău” de lângă Stăuceni. Potrivit unei hotărâri propuse de Ministerul Educației, banii suplimentari sunt necesari pentru construcția unei rețele de apă și canalizare, întrucât cea deja existentă în zonă „nu corespunde rigorilor tehnice pentru deservirea unui astfel de obiect”.</p>
      <p>Astfel, lucrările urmează să fie acoperite financiar de compania turcă Summa, banii însă urmează să fie întorși într-o perioadă de 11 ani.</p>
      <p>Anterior, s-a anunțat că proiectul Arena Chișinău va costa 43 de milioane de euro.</p>
      <p>De precizat că partenerul privat, compania Summa din Turcia, este singurul care s-a arătat interesat de concursul organizat de autoritățile de la Chișinău.</p>
    </article>
  </body>
</html>