<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/whatsapp-blacklist-per-i-contatti-indesiderati/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T13:34:00+00:00"/>
    <meta property="og:title" content="WhatsApp: blacklist per i contatti indesiderati"/>
    <meta property="og:description" content="WhatsApp rilascia un nuovo aggiornamento che offrirà un maggior rispetto per la privacy degli utenti. Grazie al nuovo roll out l'app permetterà di scegliere i contatti &quot;indesiderati&quot; che non potranno dunque aggiungervi a chat di gruppo."/>
  </head>
  <body>
    <article>
      <h1>WhatsApp: blacklist per i contatti indesiderati</h1>
      <address><time datetime="2019-11-06T13:34:00+00:00">06 Nov 2019, 13:34</time> by <a rel="author">Valentina Acri</a></address>
      <p>WhatsApp continua con gli aggiornamenti. L’ultima novità dell’app di messaggistica consentirà a tutti gli utenti di <b>poter scegliere chi potrà aggiungerli alle chat di gruppi.</b></p>
      <p>Negli ultimi giorni l’app sta rilasciando numerosi aggiornamenti che permettono a tantissimi consumatori di poter finalmente usufruire di impostazioni da tempo attese. Dallo stop alle chat di gruppo indesiderate all’introduzione dell<a href="https://www.tomshw.it/smartphone/whatsapp-autenticazione-impronta-android/">’autenticazione tramite impronta digitale</a>,  Whatsapp sta lavorando affinché l’app possa offrire degli update che migliorino alcune funzionalità <b>aumentando ulteriormente la privacy di ciascun utente.</b></p>
      <figure>
        <img src="https://www.tomshw.it/images/images/2019/03/whatsapp-22946.768x432.jpg"/>
        <figcaption>Photo credit - ibphoto/<a href="http://it.depositphotos.com/?utm_source=Tomshw&amp;utm_medium=freesub&amp;utm_campaign=IT-brand">depositphotos</a>.com</figcaption>
      </figure>
      <p>Il recente aggiornamento rilasciato  consentirà dunque di poter scegliere nell’ elenco dei contatti <b>coloro i quali non potranno aggiungervi</b> ad eventuali chat di gruppo, creando una sorta di blacklist in cui verranno inclusi i contatti ritenuti  “indesiderati”. Il roll out può quindi considerarsi uno sviluppo della precedente versione in cui era possibile scegliere solamente se essere o meno aggiunti ad una chat di gruppo ( Tutti-Nessuno). In tal modo, l’utente potrà preventivamente selezionare <b>i contatti da escludere</b> cosi da non ritrovarsi in chat casuali e indesiderate.</p>
      <p>Per poter usufruire della novità sarà necessario aprire WhatsApp e, accedendo al menù delle<i> Impostazioni</i>, scegliere la voce<i> Account</i> facendo click su <i>Privacy</i> e su <i>Gruppi</i>. Non appena la vostra versione di WhatsApp disporrà dell’aggiornamento visualizzerete la voce<i> “ I miei contatti eccetto..”</i>, che sarà necessario selezionare per attivare la nuova modalità.</p>
      <blockquote>Il nuovo iPad 10,2 2019 è disponibile all’acquisto su Amazon a 370 euro. Lo trovate a <a href="https://toms.it/S1nIn">questo link.</a></blockquote>
    </article>
  </body>
</html>