<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/asyllipti-tragodia-sto-rethymno-oi-ekviasmoi-to-rantevoy-thanatoy-kai-to-katagegrammeno-yliko-pos-vrethike-me-mia-sfaira-sto-kefali-o-atychos-33chronos-i-gnosti-ithopoios-sofia-spantidaki-lynei-ti-sio/"/>
    <meta property="og:site_name" content="europost.gr"/>
    <meta property="article:published_time" content="2019-11-06T13:45:12+00:00"/>
    <meta property="og:title" content="Ασύλληπτο θρίλερ στο Ρέθυμνο: Οι εκβιασμοί, το ραντεβού θανάτου και το καταγεγραμμένο υλικό – Πως βρέθηκε με μια σφαίρα στο κεφάλι ο άτυχος 33χρονος?… Η γνωστή ηθοποιός Σοφία Σπαντιδάκη λύνει τη σιωπή της και ξεσπάει: «Δεν αυτοκτόνησε ο ξάδερφός μου…»"/>
    <meta property="og:description" content="Η λαμπερή πρωταγωνίστρια του Bollywood μιλάει για εκβιασμούς και ένα μοιραίο ραντεβού θανάτου. Τι έδειξαν οι κάμερες ασφαλείας για τον θάνατο του 33χρονου... Σε ασύλληπτο θρίλερ εξελίσσεται η υπόθεση θανάτου του 33χρονου βενζινοπώλη στο Ρέθυμνο,"/>
  </head>
  <body>
    <article>
      <h1>Ασύλληπτο θρίλερ στο Ρέθυμνο: Οι εκβιασμοί, το ραντεβού θανάτου και το καταγεγραμμένο υλικό – Πως βρέθηκε με μια σφαίρα στο κεφάλι ο άτυχος 33χρονος?… Η γνωστή ηθοποιός Σοφία Σπαντιδάκη λύνει τη σιωπή της και ξεσπάει: «Δεν αυτοκτόνησε ο ξάδερφός μου…»</h1>
      <address>
        <time datetime="2019-11-06T13:45:12+00:00">06 Nov 2019, 13:45</time>
      </address>
      <p>Η λαμπερή πρωταγωνίστρια του Bollywood μιλάει για εκβιασμούς και ένα μοιραίο ραντεβού θανάτου. Τι έδειξαν οι κάμερες ασφαλείας για τον θάνατο του 33χρονου…</p>
      <p>Σε ασύλληπτο θρίλερ εξελίσσεται η υπόθεση θανάτου του 33χρονου βενζινοπώλη στο Ρέθυμνο, ο οποίος βρέθηκε πριν από λίγες ημέρες νεκρός με μία σφαίρα στο κεφάλι στην αποθήκη του πρατηρίου υγρών καυσίμων που διατηρούσε στην Εθνική Οδό Ρεθύμνου – Αρκαδίου, λίγο έξω από το χωριό Λούτρα.</p>
      <p>O θάνατός του αποδόθηκε σε αυτοκτονία, όμως από την πρώτη στιγμή η οικογένειά του υποστηρίζει με σθένος ότι ο 33χρονος δολοφονήθηκε. Η ξαδέλφη του και πρωταγωνίστρια σε ταινίες του Bollywood, Σοφία Σπαντιδάκη, αποκάλυψε ότι ο νιόπαντρος πρατηριούχος δεχόταν απειλές από έναν Ηρακλειώτη επιχειρηματία.</p>
      <p>“Δεν αυτοκτόνησε, αλλά δολοφονήθηκε σε ραντεβού θανάτου” υποστηρίζει η Σοφία Σπαντιδάκη.</p>
      <p>Ο άτυχος 33χρονος είχε παντρευτεί μόλις τον περασμένο Ιούνιο και η οικογένειά του υποστηρίζει ότι δεν είχε λόγους να βάλει τέλος στη ζωή του, αλλά έπεσε θύμα δολοφονικής ενέργειας.</p>
      <p>“Υπήρχε κάμερα με καταγραφικό υλικό, η οποία δεν έχει καταγράψει το επίμαχο δεκάλεπτο. Αυτό έγινε με πρωτοβουλία του ίδιου του θύματος, το οποίο φαίνεται στην κάμερα να βγάζει την παροχή και να κλείνει την καταγραφική συσκευή”, δήλωσε ο δικηγόρος της οικογένειας Αντώνης Βουλγαράκης.</p>
      <p>Το μυστήριο εντείνει ακόμη περισσότερο η παρουσία δύο ανθρώπων στο βενζινάδικο που διατηρούσε το θύμα. Σύμφωνα με πληροφορίες, από το υλικό που πρόλαβαν να καταγράψουν οι κάμερες ασφαλείας δεν φαίνεται ότι υπήρξε διαπληκτισμός μεταξύ τους.</p>
      <p>Είναι άγνωστο το τι μπορεί να συζήτησαν με τον 33χρονο κατά τη διάρκεια της παραμονής τους στο πρατήριο, αφού οι κάμερες δεν καταγράφουν ήχο. Ωστόσο, ένας από τους δύο άνδρες φαίνεται ότι παρέμεινε για πάνω από μία ώρα στον χώρο.</p>
      <p>“Είχαμε καθημερινή επαφή και είχαμε τεράστια αδυναμία ο ένας στον άλλον. Μάλιστα ήταν να παίξει και στην ταινία μου που θα γυριστεί στην Κρήτη. Ήταν ένας πολύ αισιόδοξος άνθρωπος με όρεξη και όνειρα για τη ζωή, δεν υπάρχει καμία περίπτωση να έχει αυτοκτονήσει. Είμαι 100% σίγουρη”, είπε η εξαδέλφη του μιλώντας στην Espresso.</p>
      <figure>
        <img src="https://europost.gr/wp-content/uploads/2019/11/2295067846-246x300.jpeg"/>
      </figure>
      <p>“Μου είχε εκμυστηρευτεί ότι τον εκβίαζαν. Μου είχε πει ότι είχε κάποιους διαπληκτισμούς με κάποιον επιχειρηματία από το Ηράκλειο που τον εκβίαζε συνεχώς για οικονομικούς λόγους.</p>
      <p>Υπήρξε ένας πολύ έντονος καβγάς μεταξύ τους λίγο καιρό πριν βρεθεί νεκρός. Μάλιστα, είχαν και δικαστική διαμάχη με μηνύσεις. Το λάθος του ήταν ότι είχε παιδική ψυχή και δεν πίστευε ποτέ ότι κάποιος θα έφτανε στο σημείο να τον σκοτώσει. Πλήρωσε την αθωότητά του”, υποστήριξε η γυναίκα και πρόσθεσε:</p>
      <p>“Η οικογένειά μας πιστεύει ότι αυτός που τον επισκέφθηκε στις 9 το πρωί ήταν άνθρωπος του επιχειρηματία από το Ηράκλειο που τον εκβίαζε και είναι ο δολοφόνος του. Μάλιστα, ακόμη ένα στοιχείο που αποδεικνύει ότι δεν πρόκειται για αυτοκτονία είναι ότι έχει χτυπηθεί πίσω στο κεφάλι, τον πυροβόλησαν από πίσω.</p>
      <p>Αυτή τη στιγμή περιμένουμε τα εγκληματολογικά αποτελέσματα, έχουμε απόλυτη εμπιστοσύνη στην Αστυνομία και στην ελληνική Δικαιοσύνη”.</p>
      <p>Πηγή: Εφημερίδα Espresso</p>
      <h3>Σχετικά</h3>
    </article>
  </body>
</html>