<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/vibachte-mi-yak-do-hudobi-do-lyudey-stavimosya-zelenskiy-nezadovoleniy-zavodami-ukroboronpromu-638127.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T13:23:49+00:00"/>
    <meta property="og:title" content="«Вибачте, ми, як до худоби, до людей ставимося»: Зеленський незадоволений заводами «Укроборонпрому»"/>
    <meta property="og:description" content="За словами президента, робітникам на заводах платять копійки"/>
  </head>
  <body>
    <article>
      <h1>«Вибачте, ми, як до худоби, до людей ставимося»: Зеленський незадоволений заводами «Укроборонпрому»</h1>
      <address>
        <time datetime="2019-11-06T13:23:49+00:00">06 Nov 2019, 13:23</time>
      </address>
      <h4>За словами президента, робітникам на заводах платять копійки</h4>
      <p>Президент Володимир Зеленський шокований після відвідин харківських оборонних заводів.</p>
      <p>Про це він сказав на нараді з питань «Укроборонпрому» в Харкові 6 листопада.</p>
      <p>«Ми були на авіазаводі, на легендарному заводі Малишева... Ви знаєте, я шокований. Нам сказав директор заводу, що з 2009 року один танк побудували. А в радянські часи - 900 танків за рік. Що відбувається з нашими підприємствами?» - обурився Зеленський.</p>
      <p>Він додав, що робітникам на заводах платять копійки. «На авіаційному заводі - 3500 гривень. Як може людина працювати на державу і просто може називатися людиною в таких умовах?» - сказав президент.</p>
      <p>Узимку доводиться працювати в приміщеннях за температури 0 градусів, додав він.</p>
      <p>«Вибачте, ми, як до худоби, до людей ставимося - а потім хочемо, щоб вони поважали владу, щоб вони поважали Україну і нікуди не виїжджали», - заявив Зеленський.</p>
      <p>Усього в Харківській області є 18 підприємств «Укроборонпрому».</p>
      <p>Нагадаємо, президент Володимир Зеленський під час робочої поїздки на Харківщину 6 листопада <a href="https://glavcom.ua/news/zelenskiy-priznachiv-ochilnikom-harkivshchini-slugu-narodu-kuchera-638124.html">представив нового голову Харківської облдержадміністрації Олексія Кучера.</a></p>
      <footer>Джерело: <a href="http://lb.ua/">Лівий берег</a></footer>
      <related>
        <a href="https://glavcom.ua/news/zelenskiy-priletiv-u-harkiv--638092.html"/>
        <a href="https://glavcom.ua/news/zelenskiy-stvoriv-radu-z-pitan-svobodi-slova-povniy-spisok-638059.html"/>
        <a href="https://glavcom.ua/news/nedojidaje-i-nedosipaje-zhurnalist-rozpoviv-yak-zelenskiy-nakinuvsya-na-pechivo-637983.html"/>
      </related>
    </article>
  </body>
</html>