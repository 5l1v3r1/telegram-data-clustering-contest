<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191106-dlya-kar-yerystiv-i-domosidiv-5-idej-podarunkiv-dlya-cholovika-na-novyj-rik/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T13:58:23+00:00"/>
    <meta property="og:title" content="Для кар’єристів і домосідів. 5 ідей подарунків для чоловіка на Новий рік"/>
    <meta property="og:description" content="Що подарувати чоловікові на Новий рік, найкращі ідеї до головного свята 2020 року – у матеріалі Фактів ICTV."/>
  </head>
  <body>
    <article>
      <h1>Для кар’єристів і домосідів. 5 ідей подарунків для чоловіка на Новий рік</h1>
      <address>
        <time datetime="2019-11-06T13:58:23+00:00">06 Nov 2019, 13:58</time>
      </address>
      <p>Що подарувати чоловікові на Новий рік, найкращі ідеї до головного свята 2020 року – у матеріалі Фактів ICTV.</p>
      <p>Що покласти під ялинку чоловіку – Факти ICTV підготували ідеї подарунків на Новий рік.</p>
      <h3>Духи</h3>
      <figure>
        <img src="https://fakty.com.ua/wp-content/uploads/2019/11/06/for-men-391445_640.jpg?1573048244"/>
      </figure>
      <p>Це дуже індивідуальний подарунок і його точно не подаруєш просто знайомій або хлопцю після декількох тижнів побачень. Адже аромат – річ дуже делікатна і догодити тут складно. Але інша справа чоловік – ви точно знаєте його улюблені парфуми і з задоволенням покладете їх під ялинку до свята.</p>
      <h3>Подарунковий набір</h3>
      <p>З’єднати разом його улюблені дрібниці. Наприклад, пачку кави, яку він обожнює, диск з улюбленими виконавцями, термокружку з оригінальною написом, яка буде зігрівати його у морозні вечори. Загалом, наповнити коробочку можна по-різному.</p>
      <figure>
        <img src="https://fakty.com.ua/wp-content/uploads/2019/11/06/IMG_8948.jpg?1573048249"/>
      </figure>
      <p>Як варіант, подарунковий набір замовте в інтернеті – зараз там безліч варіацій.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191105-shho-gotuvaty-na-novyj-rik-2020-retsepty-strav-do-svyatkovogo-stolu/">Що готувати на Новий рік 2020: рецепти страв до святкового столу</a>
      </p>
      <h3>Планер</h3>
      <p>Якщо ваш чоловік любить все планувати і робить це не у голові, а на аркуші паперу, подаруйте йому оригінальний і зручний планер. Зараз їх величезна кількість – химерний, лаконічний, блокнот-мотиватор, без дат бао звичайний щоденник.</p>
      <figure>
        <img src="https://fakty.com.ua/wp-content/uploads/2019/11/06/planer-uspihu-statechnogo-pana-2.png?1573048256"/>
      </figure>
      <p>Обирайте той, який більше підходить під образ життя вашого чоловіка. І не забудьте про оригінальний дизайн. Впевнені, він це оцінить.</p>
      <h3>Іміджевий подарунок</h3>
      <figure>
        <img src="https://fakty.com.ua/wp-content/uploads/2019/11/06/man-407095_640.jpg?1573048413"/>
      </figure>
      <p>Статусна, що підкреслює імідж вашого чоловіка річ стане відмінним подарунком. Головне, не можна економити і краще відмовитися від занадто популярних брендів. Це повинен бути справжній ексклюзив.</p>
      <p>Серед таких подарунків перші місця займають ремінь, краватка, іменна сумка, статусний годинник і хороша візитниця. Якщо ваш чоловік працює в особистому офісі, можна подарувати йому письмовий набір на стіл.</p>
      <h3>Настільні ігри</h3>
      <figure>
        <img src="https://fakty.com.ua/wp-content/uploads/2019/11/06/strategy-1080533_640.jpg?1573048258"/>
      </figure>
      <p>Якщо ваша друга половинка домосід, то відмінним подарунком для нього стануть настільна або комп’ютерна гра. Він із задоволенням запрошуватиме друзів додому і коротати зимовий вечора у колі найближчих людей.</p>
      <p>До речі, раніше Факти ICTV писали, <a href="https://fakty.com.ua/ua/lifestyle/20191105-kudy-poyihaty-na-novyj-rik-2020-v-ukrayini-nedorogo/">куди поїхати на Новий рік 2020</a> на Україні недорого.</p>
    </article>
  </body>
</html>