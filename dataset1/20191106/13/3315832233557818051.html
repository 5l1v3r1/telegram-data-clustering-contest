<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a559aba0b5e829e5/bnm-si-a-anuntat-noile-prognoze-cu-cat-vor-creste-preturile-in-2019-si-2020.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T13:09:33+00:00"/>
    <meta property="og:title" content="BNM şi-a anunţat noile prognoze: Cu cât vor creşte preţurile în 2019 şi 2020"/>
    <meta property="og:description" content="Banca Naţională a Moldovei şi-a menținut prognoza privind creşterea preţurilor pentru acest an, dar a revizuit în scădere prognoza pentru 2020."/>
  </head>
  <body>
    <article>
      <h1>BNM şi-a anunţat noile prognoze: Cu cât vor creşte preţurile în 2019 şi 2020</h1>
      <address><time datetime="2019-11-06T13:09:33+00:00">06 Nov 2019, 13:09</time> by <a rel="author">Jurnal.md</a></address>
      <p>
        <b>Banca Naţională a Moldovei şi-a menținut prognoza privind creşterea preţurilor pentru acest an, dar a revizuit în scădere prognoza pentru 2020.</b>
      </p>
      <p>Noul „Raport asupra inflației” a fost prezentat astăzi de guvernatorul Băncii Naționale a Moldovei, Octavian Armașu.</p>
      <p>Potrivit BNM, rata medie anuală a inflaţiei în 2019 va fi de 5 la sută, la fel ca prognoza anunțată în august.</p>
      <p>„Sporirea inflației pentru anul curent va fi cauzată de prețurile la produsele alimentare și a prețurilor reglementare. Prețurile la combustibili vor contribui nesimnificativ. Noi ne așteptăm la o reducere a inflației în anul viitor, urmare a factorilor interni și externi. Probabil BNM va trebui să-și ajusteze și politicile sale monetare în direcția unei relaxări”, a declarat Armașu.</p>
      <p>Pentru 2020, banca centrală estimează o inflaţie de 5,9 la sută, în scădere cu 0,8 puncte procentuale față de prognoza anterioară.</p>
    </article>
  </body>
</html>