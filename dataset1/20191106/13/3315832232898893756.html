<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/9d1ee000dd0c882f/psrm-anunta-ca-este-categoric-impotriva-selectarii-de-catre-maia-sandu-a-candidatilor-la-functia-de-procuror-general.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T13:36:12+00:00"/>
    <meta property="og:title" content="PSRM anunță că este categoric împotriva selectării de către Maia Sandu a candidaților la funcția de procuror general"/>
    <meta property="og:description" content="Socialiștii anunță că sunt „categoric împotriva” selectării de către Maia Sandu a candidaților la funcția de procuror general, așa cum prevede proiectul privind modificarea legii cu privire la Procuratura Generală, asupra căruia astăzi Guvernul și-a asumat răspunderea."/>
  </head>
  <body>
    <article>
      <h1>PSRM anunță că este categoric împotriva selectării de către Maia Sandu a candidaților la funcția de procuror general</h1>
      <address><time datetime="2019-11-06T13:36:12+00:00">06 Nov 2019, 13:36</time> by <a rel="author">Jurnal.md</a></address>
      <p>
        <b>Socialiștii anunță că sunt „categoric împotriva” selectării de către Maia Sandu a candidaților la funcția de procuror general, așa cum prevede <a href="http://www.jurnal.md/ro/news/b41f3dcec1f2d98b/ultima-ora-guvernul-isi-asuma-raspunderea-premierul-va-inainta-lista-scurta-de-candidati-la-functia-de-procuror-general.html">proiectul privind modificarea legii cu privire la Procuratura Generală, asupra căruia astăzi Guvernul și-a asumat răspunderea</a>.</b>
      </p>
      <p>„Acest lucru înseamnă ca viitorul conducător al Procuraturii Generale ar urma să fie desemnat de șeful unui partid politic, în funcție de opțiunile sale personale sau politice. O astfel de inițiativă de subordonare politică a Procuraturii Generale este inacceptabilă într-o țară în care se fac eforturi intense pentru reformarea justiției”, se arată în comunicatul PSRM.</p>
      <p>Formațiunea anunță că, în timpul apropiat, vor fi convocate fracțiunea parlamentară și Consiuliul Republican al PSRM, „pentru a lua deciziile cuvenite pentru a nu admite ca țara să fie aruncată în criză totală de unii politicieni iresponsabili și imaturi”.</p>
      <p>Preciză, că, potrivit Constituției, Guvernul își poate angaja răspunderea în fața Parlamentului asupra unui program, unei declarații de politică generală sau unui proiect de lege.</p>
      <p>Dacă în termen de 3 zile nu este depusă o moțiune de cenzură, votată cu majoritatea de voturi, programul, declarația de politică generală sau proiectul de lege se consideră adoptate.</p>
      <p>O moțiune de cenzură împotriva Guvernului Sandu a fost depusă deja de PD. Aceasta va fi supusă dezbaterilor în Parlament cel mai probabil săptămâna viitoare.</p>
    </article>
  </body>
</html>