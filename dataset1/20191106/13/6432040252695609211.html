<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/616207,Na-Warmii-i-Mazurach-jest-ponad-tysiac-bezdomnych-osob-W-schroniskach-nocuja-takze-dzieci.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-06T13:44:13+00:00"/>
    <meta property="og:title" content="Na Warmii i Mazurach jest ponad tysiąc bezdomnych osób. W schroniskach nocują także dzieci"/>
    <meta property="og:description" content="W naszym województwie mieszka prawie 1100 bezdomnych osób.To dane szacunkowe, ponieważ na pewno nie wszyscy zostali odnalezieni przez osoby, które w lutym, w noc poprzedzającą walentynki, przeprowadzały badanie."/>
  </head>
  <body>
    <article>
      <h1>Na Warmii i Mazurach jest ponad tysiąc bezdomnych osób. W schroniskach nocują także dzieci</h1>
      <address>
        <time datetime="2019-11-06T13:44:13+00:00">06 Nov 2019, 13:44</time>
      </address>
      <p>
        <b>W naszym województwie mieszka prawie 1100 bezdomnych osób.To dane szacunkowe, ponieważ na pewno nie wszyscy zostali odnalezieni przez osoby, które w lutym, w noc poprzedzającą walentynki, przeprowadzały badanie.</b>
      </p>
      <p>Ze statystyk wynika, że bezdomność to problem... mężczyzn. Ogólna liczba osób bezdomnych w województwie warmińsko-mazurskim wynosi 1071, w tym 913 mężczyzn, 119 kobiet, 39 dzieci.<br/><br/>W czasie badania najwięcej osób przebywało w :<br/><br/>*) <b>schroniskach dla osób bezdomnych</b> – 441 osób ( w tym 41 kobiet , 398 mężczyzn<br/>i 2 dzieci),<br/>*) <b>noclegowniach</b> – 146 osób ( w tym 11 kobiet i 135 mężczyzn),<br/>*)<b> zakładach karnych i aresztach śledczych</b> – 124 mężczyzn,<br/>*) <b>pustostanach, domkach na działkach, altanach działkowych</b> – 120 osób ( w tym<br/>18 kobiet i 102 mężczyzn), <br/>*) <b>miejscach niemieszkalnych, tj. na ulicach, klatkach schodowych, dworcach PKP i PKS, altanach śmietnikowych, piwnicach itp.</b> – 111 osób ( w tym 17 kobiet i 94 mężczyzn),<br/>*)<b> domach dla matek z małoletnimi dziećmi i kobiet w ciąży</b> 52- osób (w tym 20 kobiet i 32 dzieci),<br/>*) <b>szpitalach, hospicjach, ZOL-ach, innych placówkach zdrowia</b> – 20 osób ( w tym 3 kobiety i 17 mężczyzn),<br/>*) izbach wytrzeźwień, pogotowiach socjalnych - 12 osób ( w tym 3 kobiety<br/>i 12 mężczyzn),<br/>*) <b>ogrzewalniach</b> – 12 osób |( w tym 1 kobieta i 11 mężczyzn),<br/>*)<b> Specjalistycznych Ośrodkach Wsparcia dla ofiar przemocy w rodzinie</b> – 10 osób (w tym 5 kobiet i 5 dzieci),<br/>*) innych placówkach – 23 mężczyzn.</p>
      <blockquote>W Wojewódzkim Centrum Zarządzania Kryzysowego Wojewody Warmińsko-Mazurskiego od dnia 1 listopada 2019 r. działa bezpłatna, całodobowa infolinia dla osób bezdomnych. Pod numerem telefonu 800 165 320 osoby zainteresowane mogą uzyskać informacje na temat schronisk, noclegowisk i ogrzewalni na terenie województwa warmińsko-mazurskiego.</blockquote>
      <p>Z pomocą osobom pozbawionym dachu nad głową, wychodzą władze samorządowe. W otwartych konkursach ofert, obejmujących priorytetowy obszar zadań publicznych, realizowanych w ramach współpracy wojewody warmińsko-mazurskiego z organizacjami, przekazano organizacjom pozarządowym środki m.in. na wspieranie osób bezdomnych, poprzez:<br/><br/>a) świadczenie bezpośredniej pomocy na rzecz osób bezdomnych i zagrożonych bezdomnością, z uwzględnieniem wspierania bieżącej działalności jednostek zapewniających usługi osobom bezdomnym,<br/>b) aktywizację i usamodzielnianie się osób bezdomnych (poradnictwo, terapię, zmniejszanie skali uzależnień).<br/><br/>Świadczona pomoc obejmowała dofinansowanie realizacji projektów przez podmioty posiadające niezbędną bazę materialną przystosowaną do świadczenia usług, co najmniej w jednym z niżej wymienionych zakresów:<br/><br/>a) całodobowego pobytu z wyżywieniem,<br/>b) zapewnienia noclegu, z co najmniej jednym posiłkiem,<br/>c) wydawania odzieży,<br/>d) wydawania posiłków do spożycia na miejscu,<br/>e) świadczenia poradnictwa specjalistycznego,<br/>f) prowadzenia punktu pomocy medycznej lub innej placówki pomocy doraźnej,<br/>w tym ogrzewalni.<br/><br/>W 2018 roku rozdysponowano z budżetu wojewody na realizację zakwalifikowanych 12 projektów środki w łącznej wysokości 566.790,00 zł.<br/><br/>W 2019 roku, z budżetu Wojewody przyznano środki w łącznej wysokości 606.782 zł (więcej o 39.992 zł w stosunku do roku ubiegłego), dla wszystkich oferentów, którzy złożyli oferty w konkursie<b> Pomoc osobom bezdomnym i zagrożonym bezdomnością</b>. 14 projektów jest w trakcie realizacji.<br/><br/>Źródło: Warmińsko-Mazurski Urząd Wojewódzki w Olsztynie/ red.</p>
      <related>
        <h4>Zobacz także:</h4>
        <a href="http://gazetaolsztynska.pl/592582,Nie-pracujesz-To-nie-jesz.html"/>
        <a href="http://gazetaolsztynska.pl/549914,Bezdomnosc-konczy-sie-w-domu.html"/>
      </related>
    </article>
  </body>
</html>