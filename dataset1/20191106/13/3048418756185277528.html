<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/06/advocatenclub-nctv-wist-van-bedreigingen-aan-adres-neergeschoten-advocaat-philippe-schol/"/>
    <meta property="og:site_name" content="ThePostOnline"/>
    <meta property="article:published_time" content="2019-11-06T13:03:00+00:00"/>
    <meta property="og:title" content="Advocatenclub: NCTV wist van bedreigingen aan adres neergeschoten advocaat Philippe Schol"/>
    <meta property="og:description" content="Aanslag houdt mogelijk verband met faillissement sportschool"/>
  </head>
  <body>
    <article>
      <h1>Advocatenclub: NCTV wist van bedreigingen aan adres neergeschoten advocaat Philippe Schol</h1>
      <h2>Aanslag houdt mogelijk verband met faillissement sportschool</h2>
      <address><time datetime="2019-11-06T13:03:00+00:00">06 Nov 2019, 13:03</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De NCTV was op de hoogte van bedreigingen aan het adres van de woensdagochtend neergeschoten advocaat Philippe Schol. Dat meldt de Nederlandse orde van advocaten (NOvA). “Er was een melding via de NOvA naar het contactpunt beroepsgroepen gedaan. Naar aanleiding van die melding is er door NCTV contact opgenomen met politie en OM lokaal, zoals gebruikelijk”, meldt de orde.</p>
      <h4>Lees ook – <a href="https://tpo.nl/2019/11/06/advocaat-uit-enschede-zwaargewond-na-beschieting-uit-rijdende-auto/">Advocaat uit Enschede zwaargewond na beschieting uit rijdende auto</a></h4>
      <p>Op basis van die informatie is een dreigingsanalyse gemaakt. “Juist in het kader van de veiligheid kan niet worden ingegaan op de maatregelen die daarbij getroffen zijn”, meldt de organisatie.</p>
      <p>De aanslag op de 43-jarige advocaat Philippe Schol houdt vermoedelijk verband houden met de werkzaamheden die hij vorig jaar als curator had in het faillissement van een sportschool in Losser, <a href="https://www.telegraaf.nl/nieuws/1773974134/beschieting-advocaat-mogelijk-gelinkt-aan-failliete-sportschool">meldt</a> <i>De Telegraaf</i>. Dit zegt <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fik-was-advocaat-nu-ben-ik-mezelf%2F9200000101929918%2F&amp;name=Ik%20was%20advocaat.%20Nu%20ben%20ik%20mezelf.%2C%20Judith%20Noo...">de deken van advocaten in Overijssel</a>, Carl Luttikhuis, naar aanleiding van de schietpartij in het Duitse Gronau, waar Schol woont. “We kunnen het niet met zekerheid stellen, maar uitsluiten doen we het ook niet”.</p>
      <p>Begin vorige maand had bij dezelfde sportschool een schietincident plaats. “Dat was op dezelfde dag dat de sportschool vorig jaar failliet ging”, aldus Luttikhuis. “In oktober vlogen daar de kogels door de ramen. Naar aanleiding daarvan hebben wij als orde van advocaten procedures in werking gesteld om de heer Schol te beveiligen.”</p>
      <p>Philippe Schol (43) werkt sinds vijf jaar bij advocatenkantoor Schol Gorter in Enschede.</p>
      <p>
        <i>ANP/TPO</i>
      </p>
    </article>
  </body>
</html>