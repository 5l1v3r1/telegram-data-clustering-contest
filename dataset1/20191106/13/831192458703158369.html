<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/exalli-i-iliana-papageorgioy-me-ton-snik-kai-ton-kollito-toy-richardo-i-xefreni-polytelis-zoi-se-thalamigoys-kai-kosmika-stekia-oi-aitheries-yparxeis-kai-to-telesigrafo-i-aytos-i-ego-foto/"/>
    <meta property="og:site_name" content="europost.gr"/>
    <meta property="article:published_time" content="2019-11-06T13:15:03+00:00"/>
    <meta property="og:title" content="Έξαλλη η Ηλιάνα Παπαγεωργίου με τον Snik και τον κολλητό του, Ριχάρδο: Η ξέφρενη, πολυτελής ζωή σε θαλαμηγούς και κοσμικά στέκια, οι αιθέριες υπάρξεις και το τελεσίγραφο! «Ή αυτός, ή εγώ!» (Φωτο)"/>
    <meta property="og:description" content="Τον τελευταίο καιρό, πολύ πριν προκύψει το ειδύλλιό του με την Ηλιάνα Παπαγεωργίου, ο Snik έκανε πολύ στενή παρέα με τον Ριχάρδο. Σχεδόν καθημερινά, μέσα από τα σόσιαλ μίντια, διαφήμιζαν τη φιλία τους με προκλητικές"/>
  </head>
  <body>
    <article>
      <h1>Έξαλλη η Ηλιάνα Παπαγεωργίου με τον Snik και τον κολλητό του, Ριχάρδο: Η ξέφρενη, πολυτελής ζωή σε θαλαμηγούς και κοσμικά στέκια, οι αιθέριες υπάρξεις και το τελεσίγραφο! «Ή αυτός, ή εγώ!» (Φωτο)</h1>
      <address>
        <time datetime="2019-11-06T13:15:03+00:00">06 Nov 2019, 13:15</time>
      </address>
      <p>Τον τελευταίο καιρό, πολύ πριν προκύψει το ειδύλλιό του με την Ηλιάνα Παπαγεωργίου, ο Snik έκανε πολύ στενή παρέα με τον Ριχάρδο. Σχεδόν καθημερινά, μέσα από τα σόσιαλ μίντια, διαφήμιζαν τη φιλία τους με προκλητικές φωτογραφίες, είπε από συναντήσεις τους σε χλιδάτα κότερα, είτε από νυχτερινές εξόδους όπου τα πανάκριβα πούρα και οι σαμπάνιες έρεαν άφθονα.</p>
      <p>Μέχρι και σε βίντεο κλιπ του εκκεντρικού ράπερ είχε πρωταγωνιστήσει ο εθνικός ενεχυροδανειστής ο οποίος έδειχνε διατεθειμένος να ικανοποιεί όλες τις επιθυμίες του νέου του κολλητού για χλιδάτη ζωή. Όλα αυτά, μέχρι τη στιγμή που μπήκε στη ζωή του η Ηλιάνα Παπαγεωργίου, το μοντέλο που έγινε γνωστό όταν πήρε τη θέση του κριτή στο πολυσυζητημένο ριάλιτι μόδας GNTM.</p>
      <p>Σύμφωνα με πληροφορίες, η Ηλιάνα από την αρχή δεν είδε με καλό μάτι αυτή τη φιλία. Κι όχι λόγω του παρελθόντος του Ριχάρδου με τις συλλήψεις και όλη αυτή την περιρρέουσα ατμόσφαιρα που υπήρχε εναντίον του. Άλλωστε, σε δικαστικό επίπεδο, ο Ριχάρδος δικαιώθηκε. Αυτό που ενοχλεί την Ηλιάνα είναι το γεγονός ότι, ο Snik με τον Ριχάρδο κάνουν μια ξέφρενη, πολυτελή ζωή στα διασημότερα κοσμικά στέκια και σε πολυτελείς θαλαμηγούς και περιτριγυρίζονται, είτε το θέλουν είτε όχι, από αιθέριες υπάρξεις. Παράλληλα, θεωρεί πως αυτή η φιλία δεν κάνει καλό στη δημόσια εικόνα του η οποία ήδη έχει υποστεί πλήγμα εξαιτίας της προκλητικής συμπεριφοράς του.</p>
      <p>Το μοντέλο, όμως, δεν τα σηκώνει αυτά, ούτε σκοπεύει να κυνηγάει τον ράπερ στα νυχτοπερπατήματά του με τον διάσημο ενεχυροδανειστή. Έτσι, αποφάσισε να του δώσει τελεσίγραφο: Ή ο Ριχάρδος ή εγώ! Πάντως, παρατηρήσαμε πως ο Ριχάρδος έκανε αναρτήσεις με τον Snik μέχρι και πριν από λίγες μέρες και πιο συγκεκριμένα, η τελευταία ανάρτηση όπως θα δείτε παρακάτω, έγινε στις 27 Οκτωβρίου. Μέχρι τότε, το facebook του Ριχάρδου ήταν γεμάτο με φωτογραφίες και βίντεο με τον Snik. Σημειώνεται ακόμα ότι, πριν από λίγες, ο Ριχάρδος αγόρασε το Club 22 για να τραγουδάει εκεί, όπως λένε οι φήμες, ο κολλητός του.</p>
      <p>Δες λίγες μόνο από τις δεκάδες αναρτήσεις του:</p>
      <figure>
        <img src="https://europost.gr/wp-content/uploads/2019/11/%CF%81%CE%B9%CF%871-169x300.jpg"/>
      </figure>
      <figure>
        <img src="https://europost.gr/wp-content/uploads/2019/11/%CF%81%CE%B9%CF%876-169x300.jpg"/>
      </figure>
      <figure>
        <img src="https://europost.gr/wp-content/uploads/2019/11/%CF%81%CE%B9%CF%875-169x300.png"/>
      </figure>
      <figure>
        <img src="https://europost.gr/wp-content/uploads/2019/11/%CF%81%CE%B9%CF%872-169x300.png"/>
      </figure>
      <figure>
        <img src="https://europost.gr/wp-content/uploads/2019/11/%CF%81%CE%B9%CF%874-169x300.jpg"/>
      </figure>
      <p>Πηγή: PatKiout.gr</p>
      <h3>Σχετικά</h3>
    </article>
  </body>
</html>