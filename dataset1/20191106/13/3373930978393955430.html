<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/morgan-stanley-har-ar-de-basta-investeringarna-infor-valet-6977694"/>
    <meta property="og:site_name" content="Affärsvärlden"/>
    <meta property="article:published_time" content="2019-11-06T13:00:00+00:00"/>
    <meta property="og:title" content="Morgan Stanley: Här är de bästa investeringarna inför valet"/>
    <meta property="og:description" content="Morgan Stanley har ställt samman fyra olika scenarier inför det amerikanska presidentvalet."/>
  </head>
  <body>
    <article>
      <h1>Morgan Stanley: Här är de bästa investeringarna inför valet</h1>
      <address>
        <time datetime="2019-11-06T13:00:00+00:00">06 Nov 2019, 13:00</time>
      </address>
      <p>
        <b>Morgan Stanley har ställt samman fyra olika scenarier inför det amerikanska presidentvalet.</b>
      </p>
      <p>Om ett år är det dags för presidentval i USA. Inför valet har Morgan Stanley gjort en sammanställning för investerare om vad som kommer att vara de bästa investeringarna, baserat på utkomsten av valet. Det skriver CNBC.</p>
      <p>Om presidenten blir demokrat, men kongressen blir delad mellan demokrater och republikaner, tror investmentbanken att alternativ energi och tillväxtmarknader är bra att ha i portföljen, men att storbanker, teknik, medicinbolag och amerikanska energiakter bör säljas av.</p>
      <p>Som bakgrund nämner Morgan Stanley att presidentkandidaten Elizabeth Warren har flaggat för en ambitiös plan, med investeringar på tre miljarder dollar, för att fokusera på förnybar energi.</p>
      <p>Om det blir en republikansk president, men med en delad kongress, tror Morgan Stanley på storbanker, amerikanska energiaktier och telekom, men inte på amerikanska dollar.</p>
      <p>Detta då Morgan Stanley tror på ytterligare regellättnader för banker och olje- och gasbolag om Donald Trump sitter kvar som president. Under 2018 fick bankerna se lättnader under Trumps styre, och detta skulle troligtvis utvidgas.</p>
      <p>En demokratisk president parad med en demokratisk kongress bör leda till att amerikanska dollar, transport och alternativ energi blir vinnare i portföljen, medan storbanker, teknik, medicinbolag, amerikanska energiaktier och amerikanska statsobligationer bör lämna portföljen, menar investmentbanken vidare.</p>
      <p>Stora it-bolag, medicinbolag, och banker torde alla komma under luppen om demokraterna får makten, medan mer pengar skulle investeras i sådan som infrastruktur och hälsosektorn, skriver Morgan Stanley.</p>
      <p>En republikansk president och en republikansk kongress bör leda till att amerikanska dollar, storbanker och amerikansk energi är köpvärda, medan tillväxtmarknader och amerikanska statsoligationer bör säljas av, detta på grund av att avregleringarna skulle öka om republikanerna även tar kongressen, skriver Morgan Stanley.</p>
      <p>Oavsett utkomsten så höjer investmentbanken dock ett varningens finger för att tro att marknadens initiala reaktion kommer att bestå.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fmorgan-stanley-har-ar-de-basta-investeringarna-infor-valet-6977694&amp;title=Morgan%20Stanley%3A%20De%20b%C3%A4sta%20investeringarna%20inf%C3%B6r%20valet&amp;description=Morgan%20Stanley%20har%20st%C3%A4llt%20samman%20fyra%20olika%20scenarier%20inf%C3%B6r%20det%20amerikanska%20presidentvalet.">Facebook</a>
        </li>
        <li>
          <a href="http://twitter.com/share?text=Morgan%20Stanley%3A%20De%20b%C3%A4sta%20investeringarna%20inf%C3%B6r%20valet&amp;url=https%3A%2F%2Fwww.affarsvarlden.se%2Fbors-ekonominyheter%2Fmorgan-stanley-har-ar-de-basta-investeringarna-infor-valet-6977694">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fmorgan-stanley-har-ar-de-basta-investeringarna-infor-valet-6977694&amp;title=Morgan%20Stanley%3A%20De%20b%C3%A4sta%20investeringarna%20inf%C3%B6r%20valet">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fmorgan-stanley-har-ar-de-basta-investeringarna-infor-valet-6977694&amp;title=Morgan%20Stanley%3A%20De%20b%C3%A4sta%20investeringarna%20inf%C3%B6r%20valet">Reddit</a>
        </li>
        <li>Mail</li>
      </ul>
    </article>
  </body>
</html>