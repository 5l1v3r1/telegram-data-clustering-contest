<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nbu-prodav-usi-pam-yatni-moneti-kazimir-malevich-i-100-rokiv-z-chasu-stvorennya-dumki-328690_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T13:21:00+00:00"/>
    <meta property="og:title" content="НБУ продав усі пам'ятні монети &quot;Казимир Малевич&quot; і &quot;100 років з часу створення &quot;Думки&quot;"/>
    <meta property="og:description" content="Центрабанк реалізував монети на 113,1 тис. грн."/>
  </head>
  <body>
    <article>
      <h1>НБУ продав усі пам'ятні монети "Казимир Малевич" і "100 років з часу створення "Думки"</h1>
      <h2>Центрабанк реалізував монети на 113,1 тис. грн.</h2>
      <address>
        <time datetime="2019-11-06T13:21:00+00:00">06 Nov 2019, 13:21</time>
      </address>
      <p>Національний банк України (НБУ) вчора, 5 листопада, продав всі виставлені на аукціон <b><a href="https://dt.ua/ECONOMICS/nbu-vviv-v-obig-pam-yatni-moneti-nominalom-2-i-5-griven-328524_.html">пам'ятні монети "Казимир Малевич"</a></b> номіналом 2 грн і пам'ятні монети "100 років з часу створення Національної заслуженої академічної капели України "Думка" номіналом 5 грн по 1 тис. шт. кожного найменування.</p>
      <p>Максимальна ціна придбання лота з 100 монет "Казимир Малевич" в ході аукціону, який відбувся на майданчику Універсальної товарної біржі "Контрактовий дім УМВБ", склала 4,7 тис. грн, мінімальна – 4,4 тис. грн.</p>
      <p>Загальна вартість придбаних пам'ятних монет "Казимир Малевич" – 46,7 тис. грн.</p>
      <p>Максимальна ціна придбання лота з 100 монет "100 років з часу створення "Думки" склала 6,7 тис. грн, мінімальна – 4,4 тис. грн.</p>
      <p>Загальна вартість продажу пам'ятних монет "100 років з часу створення "Думки" – 66,4 тис. грн.</p>
      <p>Всі набори, представлені для продажу на аукціоні, придбані фізичними особами-учасниками аукціону.</p>
      <p> </p>
      <p>Раніше керівник Нацбанку Яків Смолій повідомив, що <a href="https://dt.ua/ECONOMICS/moneti-v-5-griven-mozhut-z-yavitisya-vzhe-voseni-nbu-322677_.html"><b>вже восени може початися випуск нових монет номіналом 5 грн.</b></a> А в 2020 році у НБУ планують випустити в обіг монети номіналом 10 грн.</p>
      <p>В 2018 році НБУ припинив карбувати монети номіналом 1, 2, 5 і 25 копійок. Також регулятор<b> <a href="https://dt.ua/ECONOMICS/nbu-vvodit-v-obig-moneti-1-2-5-i-10-griven-271941_.html">ввів в обіг монети 1, 2, 5 і 10 грн.</a></b> Зокрема монети номіналом 1 та 2 грн введені в обіг з 27 квітня 2018 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>