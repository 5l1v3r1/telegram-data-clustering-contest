<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88851"/>
    <meta property="og:site_name" content="Denník politika"/>
    <meta property="article:published_time" content="2019-11-06T13:35:10+00:00"/>
    <meta property="og:title" content="Poliaci budú môcť cestovať do Spojených štátov bez víz, obe strany krok potešil"/>
    <meta property="og:description" content="6.11.2019 (Webnoviny.sk) – VPoliaci budú môcť od budúceho týždňa cestovať do Spojených štátov bez víz. Oznámil to v stredu prezident Andrzej Duda. Na tento krok americkej administratívy v Poľsku dlho čakali. Duda poznamenal, že ho o ňom informovala americká strana a oficiálne oznámenie Washingtonu má prísť ešte v stredu."/>
  </head>
  <body>
    <article>
      <h1>Poliaci budú môcť cestovať do Spojených štátov bez víz, obe strany krok potešil</h1>
      <address><time datetime="2019-11-06T13:35:10+00:00">06 Nov 2019, 13:35</time> by <a rel="author">Webnoviny</a></address>
      <p>6.11.2019 (Webnoviny.sk) – VPoliaci budú môcť od budúceho týždňa cestovať do Spojených štátov bez víz. Oznámil to v stredu prezident Andrzej Duda. Na tento krok americkej administratívy v Poľsku dlho čakali. Duda poznamenal, že ho o ňom informovala americká strana a oficiálne oznámenie Washingtonu má prísť ešte v stredu.</p>
      <p>Duda stojac po boku americkej veľvyslankyne Georgette Mosbacherovej uviedol, že od 11. novembra, čo je v Poľsku Deň nezávislosti, už Poliaci nebudú potrebovať víza na turistické alebo obchodné cesty do USA trvajúce maximálne 90 dní. Obe strany nad tým vyjadrili potešenie.</p>
      <p>Poľsko je verným americkým spojencom a jedným z najbližších partnerov v Európe. Poliaci preto tento krok už dlho očakávali.</p>
      <p>Viac k témam: <a href="https://www.webnoviny.sk/tag/spojene-staty-americke/"><u>Spojené štáty americké</u></a>, <a href="https://www.webnoviny.sk/tag/viza/"><u>víza</u></a><br/>Zdroj: Webnoviny.sk – <a href="https://www.webnoviny.sk/poliaci-budu-moct-cestovat-do-spojenych-statov-bez-viz-obe-strany-krok-potesil/"><u>Poliaci budú môcť cestovať do Spojených štátov bez víz, obe strany krok potešil</u></a> © SITA Všetky práva vyhradené.</p>
    </article>
  </body>
</html>