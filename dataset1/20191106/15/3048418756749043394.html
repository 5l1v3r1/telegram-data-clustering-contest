<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/06/lieve-stad-van-hoop-groenlinks-stelt-serieuze-raadsvragen-inzake-menstruatiearmoede/"/>
    <meta property="og:site_name" content="ThePostOnline"/>
    <meta property="article:published_time" content="2019-11-06T15:27:00+00:00"/>
    <meta property="og:title" content="Lieve Stad van Hoop: GroenLinks stelt serieuze raadsvragen inzake ‘menstruatiearmoede’"/>
    <meta property="og:description" content="Gelukkig zijn alle andere, échte problemen opgelost in die Lieve Stad van Hoop"/>
  </head>
  <body>
    <article>
      <h1>Lieve Stad van Hoop: GroenLinks stelt serieuze raadsvragen inzake ‘menstruatiearmoede’</h1>
      <h2>Gelukkig zijn alle andere, échte problemen opgelost in die Lieve Stad van Hoop</h2>
      <address><time datetime="2019-11-06T15:27:00+00:00">06 Nov 2019, 15:27</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p><a href="https://www.amsterdam.nl/publish/pages/924310/387fockert.pdf">Schriftelijke vragen</a> (pdf) van het Amsterdamse GroenLinks-gemeenteraadslid Tirza de Fockert inzake menstruatie-armoede:</p>
      <p><b>1.</b> Heeft het college kennisgenomen van <a href="https://tpook.nl/2019/11/05/menstruatiearmoede/">het onderzoek van Plan Nederland en het onderzoek van De Bovengrondse over menstruatie-armoede in respectievelijk Nederland en Amsterdam</a>?</p>
      <p><b>2.</b> Wat is de visie van het college op deze onderzoeken en hoe kijkt het college aan tegen menstruatie-armoede? Onderschrijft het college de conclusies van dit onderzoek <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fmen-struatie%2F9200000070943359%2F&amp;name=Men-Struatie%2C%20Peter%20de%20Vroed">dat menstruatie-armoede ook in Amsterdam een probleem is</a> bij meisjes en vrouwen?</p>
      <p><b>3.</b> Deelt het college dat het belangrijk is dat hier oplossingen voor worden gezocht? Zo nee, waarom niet?</p>
      <p><b>4.</b> Naast structurele oplossingen om bestaansminima te verhogen en ook landelijk een aanpak te formuleren, heeft de fractie van GroenLinks een aantal oplossingsrichtingen bedacht specifiek voor Amsterdam. Is het college bereid per oplossingsrichting aan te geven of het college bereid is deze oplossingsrichting te verkennen (en hier later over terug te koppelen) dan wel te beargumenteren waarom deze oplossingsrichting niet gewenst is?</p>
      <p>a. Te zorgen dat er bij de voedselbank ook tampons en maandverband versterkt wordt bij de pakketten. Bijvoorbeeld vanuit de landelijke financiering die er gaat komen voor voedselbanken5 .</p>
      <p>b. Met drogisterijen en maandverband/tampon-merken in gesprek om (hoge) korting te bieden voor Stadspashouders.</p>
      <p>c. Te zorgen dat er op de nachtopvang gratis maandverband/tampons versterkt worden voor dak- en thuislozen.</p>
      <p>d. Verstrekken van menstruatieproducten bij asielzoekerscentra.</p>
      <p>e. In gesprek te gaan met scholen/OSVO om te pleiten dat alle scholen een voorraad menstruatieproducten hebben.</p>
      <p>f. Bij openbare gelegenheden zoals scholen en bibliotheken menstruatieproducten gratis beschikbaar te stellen.</p>
      <p>g. In gesprek te gaan met de collectieve zorgverzekeraar van de gemeente, of zij in het kader van preventie (een deel van) de kosten kunnen vergoeden.</p>
      <p>h. Eenmalig de menstruatiecup gratis te verstrekken als structurele oplossing voor de vrouwen die hier gebruik van willen maken, eventueel in samenwerking met zorgverzekeraars of andere partners.</p>
      <p><b>5.</b> Is het college bereid om verdere oplossingsrichtingen te verkennen en zoeken samen met betrokken organisaties, zoals Plan Nederland, De Bovengrondse en de GGD? 6. Is het college ook bereid om oplossingsrichtingen rondom het taboe op menstruatie(armoede) te verbreken en oplossingen te formuleren (met betrokken partners)? Denk bijvoorbeeld aan goede voorlichting op scholen of een campagne.</p>
      <figure>
        <iframe data-src="https://twitter.com/TirzaDeF/status/1192098957746491392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://tpo.nl/wp-content/uploads/2019/11/Screen-Shot-2019-11-06-at-15.22.37.png"/>
      </figure>
    </article>
  </body>
</html>