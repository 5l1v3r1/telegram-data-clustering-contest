<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vishinskiy-ne-prijihav-do-kiyeva-na-sud-novini-ukrajini-50051982.html"/>
    <meta property="og:site_name" content="НВ"/>
    <meta property="article:published_time" content="2019-11-06T15:12:00+00:00"/>
    <meta property="og:title" content="Всупереч обіцянкам. Пропагандист Вишинський не приїхав до Києва на засідання суду"/>
    <meta property="og:description" content="Обвинувачений у державній зраді ексголовний редактор РИА Новости-Украина Кирило Вишинський, якого видали Росії у рамках обміну полоненими, не приїхав у Київ на судове засідання у своїй справі."/>
  </head>
  <body>
    <article>
      <h1>Всупереч обіцянкам. Пропагандист Вишинський не приїхав до Києва на засідання суду</h1>
      <h2>Обвинувачений у державній зраді ексголовний редактор РИА Новости-Украина Кирило Вишинський, якого видали Росії у рамках обміну полоненими, не приїхав у Київ на судове засідання у своїй справі.</h2>
      <address>
        <time datetime="2019-11-06T15:12:00+00:00">06 Nov 2019, 15:12</time>
      </address>
      <p>Про це повідомляє <a href="https://tass.ru/obschestvo/7082766">ТАСС</a>.</p>
      <p>За словами пропагандиста, його сьогодні виписали з лікарні.</p>
      <p>"Сьогодні вранці виписаний з Першого меду (Першого державного медичного університету ім. Сеченова - ред.), де проходив медичне обстеження. І просто фізично не можу опинитися [в Києві]", - сказав він він.</p>
      <p>Вишинський заявив, що під час обстеження дізнався про проблеми зі здоров'ям.</p>
      <p>Нагадаємо, що <a href="https://nv.ua/ukr/ukraine/events/vishinskiy-prijide-do-kiyeva-novini-ukrajini-50042482.html">адвокат Вишинського Андрій Доманський заявляв</a>, що його підзахисний "як і говорив, буде приїжджати на суди" і не буде ухилятися від судового процесу.</p>
      <p><a href="https://nv.ua/tags/%D0%BA%D0%B8%D1%80%D0%B8%D0%BB%D0%BB+%D0%B2%D1%8B%D1%88%D0%B8%D0%BD%D1%81%D0%BA%D0%B8%D0%B9.html">Головний редактор РИА Новости Украина Кирило Вишинський</a> після прильоту до Росії заявив, що повернеться в Україну, щоб «довести свою невинуватість».</p>
      <p><a href="https://nv.ua/ukr/ukraine/events/rossmo-u-kijevi-zatrimali-propahandista-ria-novini-ukrajina-2469814.html">Вишинського затримали</a> в Києві 15 травня 2018 року по підозрою в державній зраді.</p>
      <p>Йому закидають <a href="https://nv.ua/ukr/ukraine/events/rozsliduvannja-proti-ria-novini-ukrajina-vsi-podrobitsi-2469861.html">участь у пропагандистських акціях в Криму навесні 2014 року</a>, спрямованих на підтримку російської окупації півострова.</p>
      <p>За це президент Росії Володимир Путін закритим указом нагородив громадянина України Вишинського медаллю за заслуги перед вітчизною.</p>
      <p>Нагадаємо, в суботу, 7 вересня, між Україною та Росією відбувся <a href="https://nv.ua/ukr/ukraine/events/obmin-polonenimi-2019-povernennya-uv-yaznenih-do-ukrajini-novini-ukrajini-novini-rosiji-50041289.html">обмін утримуваними особами</a>.</p>
    </article>
  </body>
</html>