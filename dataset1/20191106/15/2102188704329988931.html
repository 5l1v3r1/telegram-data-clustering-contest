<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/6/653405/"/>
    <meta property="og:site_name" content="Економічна правда"/>
    <meta property="article:published_time" content="2019-11-06T15:51:00+00:00"/>
    <meta property="og:title" content="Кабмін заборонить імпорт вживаних вагонів з РФ у листопаді"/>
    <meta property="og:description" content="Кабінет міністрів ухвалив рішення встановити заборону на ввезення застарілого рухомого складу з Росії не з 1 березня 2020 року, а з 20 листопада 2019 року."/>
  </head>
  <body>
    <article>
      <h1>Кабмін заборонить імпорт вживаних вагонів з РФ у листопаді</h1>
      <address>
        <time datetime="2019-11-06T15:51:00+00:00">06 Nov 2019, 15:51</time>
      </address>
      <p>Кабінет міністрів ухвалив рішення встановити заборону на ввезення застарілого рухомого складу з Росії не з 1 березня 2020 року, а з 20 листопада 2019 року.<br/><br/>Про це повідомив міністр інфраструктури Владислав Криклій у <a href="https://www.facebook.com/photo.php?fbid=2590186994404490&amp;set=a.414303601992851&amp;type=3&amp;theater">Facebook</a>.</p>
      <p>"У травні 2019 року було ухвалено рішення ввести з 1 березня 2020 року заборону на ввезення застарілого рухомого складу з Російської Федерації.</p>
      <p>Після оголошення про введення зазначеної заборони з березня 2020 року з Російської Федерації в Україну ввезено понад 3000 вантажних вагонів застарілого парку.</p>
      <p>Сьогодні уряд ухвалив рішення встановити заборону на ввезення таких вагонів із 20 листопада 2019 року. Маємо розвивати свою економіку, а не рятувати агресора" , - написав Криклій.</p>
      <p><b>Нагадаємо</b>:<br/><br/>26 червня Кабмін розширив перелік товарів, заборонених до ввезення в Україну з РФ. Водночас ввезення вживаних піввагонів, зерновозів і цементовозів, критих вагонів заборонялося з 1 березня 2020 року.</p>
      <p>Відсрочка введення ембарго призвела до <a href="https://www.epravda.com.ua/news/2019/11/6/653390/">зростання імпорту вживаних вагонів з РФ в 4 рази.</a></p>
    </article>
  </body>
</html>