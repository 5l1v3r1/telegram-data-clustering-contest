<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118953-zajedno-za-srbiju-stvaranje-ujedinjene-ds-nije-cilj-vec-sredstvo-do-dodjemo-do-pristojne-zemlje?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-06T15:10:04+00:00"/>
    <meta property="og:title" content="Zajedno za Srbiju: Stvaranje ujedinjene DS nije cilj već sredstvo do dodjemo do pristojne zemlje"/>
    <meta property="og:description" content="Stranka Zajedno za Srbiju ocenila je danas da stvaranje ujedinjene Demokratske stranke &quot;nije cilj već sredstvo da dodjemo do pristojne zemlje&quot;.Navodeći da stvaranje ujedinjene DS &quot;nije pitanje rokova i sitnog političkog računa&quot;, iz Zajedno za Srbiju su ocenili da je cilj da se dodje do stranke &quot;koja će gradjane Srbije pozvati u zajedničku borbu za dobar, civilizovan život&quot;.&quot;Zajedno za Srbiju pitanje stvaranja velike ujedinjene Demokratske stranke doživljava kao opredeljenje da idemo u korak sa potrebama društva, tako što ćemo stvoriti snažnu prozapadnu opciju, koja će uz podršku gradjana i svih segmenata društva napraviti modernu zemlju&quot;, stoji u saopštenju.Ocenjuje se da su potrebne &quot;nove politike i novi ljudi kao i normalan finansijski život stranke kao tehnički preduslov za definitivno ujedinjenje&quot;.&quot;Paralelno sa procesom ujedinjenja DS, za nas je najviši prioritet borba za stvaranje uslova da imamo normalan politički život, a to ćemo ostvariti kroz kampanju bojkota zajedno sa svim partnerima iz opozicije i…"/>
  </head>
  <body>
    <article>
      <h1>Zajedno za Srbiju: Stvaranje ujedinjene DS nije cilj već sredstvo do dodjemo do pristojne zemlje</h1>
      <address>
        <time datetime="2019-11-06T15:10:04+00:00">06 Nov 2019, 15:10</time>
      </address>
      <p><b>Stranka Zajedno za Srbiju ocenila je danas da stvaranje ujedinjene Demokratske stranke "nije cilj već sredstvo da dodjemo do pristojne zemlje".</b><br/><br/>Navodeći da stvaranje ujedinjene DS "nije pitanje rokova i sitnog političkog računa", iz Zajedno za Srbiju su ocenili da je cilj da se dodje do stranke "koja će gradjane Srbije pozvati u zajedničku borbu za dobar, civilizovan život".<br/><br/>"Zajedno za Srbiju pitanje stvaranja velike ujedinjene Demokratske stranke doživljava kao opredeljenje da idemo u korak sa potrebama društva, tako što ćemo stvoriti snažnu prozapadnu opciju, koja će uz podršku gradjana i svih segmenata društva napraviti modernu zemlju", stoji u saopštenju.<br/><br/>Ocenjuje se da su potrebne "nove politike i novi ljudi kao i normalan finansijski život stranke kao tehnički preduslov za definitivno ujedinjenje".<br/>"Paralelno sa procesom ujedinjenja DS, za nas je najviši prioritet borba za stvaranje uslova da imamo normalan politički život, a to ćemo ostvariti kroz kampanju bojkota zajedno sa svim partnerima iz opozicije i gradjanima koji protestuju", navodi se u saopštenju Zajedno za Srbiju.</p>
    </article>
  </body>
</html>