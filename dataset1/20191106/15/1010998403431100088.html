<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/legendata-na-frenskoto-kino-katrin-denyov-e-prieta-v-bolnica.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T15:25:00+00:00"/>
    <meta property="og:title" content="Легендата на френското кино Катрин Деньов е приета в болница"/>
    <meta property="og:description" content="76-годишната актриса е получила инсулт"/>
  </head>
  <body>
    <article>
      <h1>Легендата на френското кино Катрин Деньов е приета в болница</h1>
      <h2>76-годишната актриса е получила инсулт</h2>
      <address><time datetime="2019-11-06T15:25:00+00:00">06 Nov 2019, 15:25</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/06/katrin_1573062147-1.mp4"/>
      </figure>
      <p>Легендарната френска актриса Катрин Деньов е приета тази нощ в болница в Париж.</p>
      <p>76-годишната Деньов е получила инсулт. Според информацията двигателната ѝ система не е засегната, а състоянието и е напълно обратимо.</p>
      <p>Снощи Катрин Деньов снима поредни епизоди от филма с работно заглавие "Приживе". В него тя играе майка, чийто син е в много тежко здравословно състояние. Снима се в болница край Париж.</p>
      <p>На актрисата й прилошава и първа помощ оказват лекарите около снимачния екип. Според нейни близки, тя е преуморена от свръхнатоварения си график.</p>
      <p>Актрисата е един от символите на френското кино. Наричат я „Ледената кралица” заради деликатната красота и хладните маниери.</p>
      <p>Три филма с нейно участие излязоха от началото на годината. Още един се очаква през декември, а снимките на още един трябва да започнат до седмици.</p>
      <p>Звездата на френското кино от филми като "Шербургските чадъри", "Дневна красавица", "Последното метро", "Индокитай" е муза на някои от най-големите режисьори на 20ти век - Режис Варние, Луис Бунюел, Роман Полански.</p>
      <p>Катрин Деньов никога не е получавала Оскар, но има признанието за най-добра актриса от фестивалите в Кан, Венеция и Берлин.</p>
    </article>
  </body>
</html>