<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/supplean-offerta-e-domanda-di-servizi-per-uffici-in-un-clic/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T15:12:00+00:00"/>
    <meta property="og:title" content="Supplean: offerta e domanda di servizi per uffici in un clic"/>
    <meta property="og:description" content="Supplean è una startup italiana nata dall’idea di tre giovani imprenditori di Udine per offrire una guida smart al mondo del Facility Management,"/>
  </head>
  <body>
    <article>
      <h1>Supplean: offerta e domanda di servizi per uffici in un clic</h1>
      <address><time datetime="2019-11-06T15:12:00+00:00">06 Nov 2019, 15:12</time> by <a rel="author">Tom's Hardware</a></address>
      <p><a href="https://supplean.it/">Supplean</a> è una startup italiana nata dall’idea di tre<b> giovani imprenditori di Udine</b> per offrire una guida smart al mondo del Facility Management, permettendo di individuare facilmente e in fretta i servizi aziendali che servono a rendere l’ambiente di lavoro più confortevole, produttivo e a misura d’uomo.</p>
      <figure>
        <img src="https://www.tomshw.it/images/images/2019/11/supplean-61059.768x432.jpg"/>
      </figure>
      <p>La sua innovativa piattaforma digitale B2B sembra avere le carte in regola per diventare in brevissimo tempo <b>un valido supporto per le figure decisionali aziendali</b> in un’ampia serie di situazioni e posizioni: dal Facility Manager al responsabile ufficio acquisti, passando per il direttore delle risorse umane sino al Marketing Manager.</p>
      <p>Le aziende che forniscono servizi agli uffici devono incrementare il proprio livello di complessità e ciò si concretizza <b>sia nella selezione dei fornitori sia nel rispettare i vincoli di certificazione e di conformità</b> normativa.</p>
      <p>È in questo passaggio che si inserisce Supplean, mettendo <b>a disposizione delle aziende una piattaforma, unica nel panorama digitale</b>, che offre vantaggi esclusivi per le imprese di ogni dimensione e per i loro fornitori.</p>
      <p>Il concetto e la filosofia che guida Supplean è quello della <b>“directory” specializzata</b>, in grado di favorire l’incontro tra domanda e offerta di servizi di Facility Management.</p>
      <p>Il tutto tramite un’interfaccia leggera che permette di eseguire <b>ricerche di fornitori secondo le categorie richieste e per aree geografiche</b>. Numerose le categorie già presenti nel database, a cui se ne aggiungeranno presto molte altre: ICT, logistica, forniture per ufficio, realizzazione d’impianti, edilizia, manutenzioni, flotta aziendale, vigilanza, ristorazione,  vending machine, gestione del verde, lavanderia rifiuti e pulizie.</p>
      <figure>
        <img src="https://www.tomshw.it/images/images/2019/11/supplean-61060.768x432.jpg"/>
      </figure>
      <p> </p>
      <h3>Come il Facility Management migliora l’azienda</h3>
      <p>La qualità dell’ambiente di lavoro ha <b>un forte impatto sulla produttività e sulla soddisfazione personale</b>, che si traduce in una maggiore efficienza.</p>
      <p>Ormai le aziende non possono più limitarsi a offrire al proprio personale solo i servizi di base, ma deve ampliarli, per esempio con corsi di yoga o di mindfulness, permettendo di vivere le ore di lavoro nel modo migliore, rendendole allo stesso tempo più efficienti. Ciò comporta anche <b>il rischio di una maggiore complessità</b> e la necessità di allocare risorse specifiche.</p>
      <p>Supplean risponde a questa esigenza facendo incontrare aziende e fornitori sin dalla primissima ricerca.</p>
      <p>Oltre il 64% delle aziende oggi esternalizza il <b>Facility Management</b> e spesso ricerca questi servizi su Google, senza però realmente individuare il fornitore migliore per le proprie esigenze.</p>
      <p>Supplean offre, invece, una piattaforma che permette di <b>trovare esattamente ciò di cui l’azienda ha bisogno</b>, fornendo anche le relative e importantissime informazioni reputazionali.</p>
      <p>Inoltre, Supplean è un canale privilegiato anche per i fornitori, permettendo loro entrare in contatto con nuovi clienti in tutta Italia. Il servizio è <b>disponibile gratuitamente</b> sia per i fornitori sia per le aziende acquirenti, ma sono previste formule di abbonamento per avere accesso ai servizi più evoluti.</p>
    </article>
  </body>
</html>