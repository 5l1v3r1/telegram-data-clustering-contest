<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596032/kathoristiko-to-epomeno-48oro-gia-ti-40xroni-pou-dextike-epithesi-me-acid"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T15:47:00+00:00"/>
    <meta property="og:title" content="Καθοριστικό το επόμενο 48ωρο για τη 40χρονη που δέχτηκε επίθεση με acid"/>
    <meta property="og:description" content="Καθοριστικό αναμένεται να είναι το επόμενο 48ωρο για την εξέλιξη της υγείας της 40χρονης, από τη Ρουμανία, η οποία δέχθηκε επίθεση με καυστικό υγρό, σύμφωνα..."/>
  </head>
  <body>
    <article>
      <h1>Καθοριστικό το επόμενο 48ωρο για τη 40χρονη που δέχτηκε επίθεση με acid</h1>
      <address><time datetime="2019-11-06T15:47:00+00:00">06 Nov 2019, 15:47</time> by <a rel="author">SigmaLive</a></address>
      <p>Καθοριστικό αναμένεται να είναι το επόμενο 48ωρο για την εξέλιξη της υγείας της 40χρονης, από τη Ρουμανία, η οποία δέχθηκε επίθεση με καυστικό υγρό, σύμφωνα με τους θεράποντες ιατρούς της Μονάδας Εντατικής Θεραπείας Εγκαυμάτων του Γενικού Νοσοκομείου Λευκωσίας.</p>
      <p>Όπως ενημερώθηκαν οι ανακριτές της υπόθεσης, η 40χρονη φέρει εγκαύματα στο 40% του σώματος της και συγκεκριμένα στο πρόσωπο, την κοιλιακή χώρα και τα πόδια και παραμένει διασωληνωμένη και σε κατάσταση καταστολής.<br/><br/>Ο 57χρονος Ε/κ εν διαστάσει σύζυγος της, ο οποίος φέρεται να παραδέχθηκε ενοχή, αναμένεται να συλληφθεί δυνάμει δικαστικού εντάλματος και να οδηγηθεί αύριο ενώπιον του δικαστηρίου για έκδοση διατάγματος κράτησης του, σε σχέση με υπόθεση απόπειρας φόνου.<br/><br/>Υπενθυμίζεται ότι ο 57χρονος φέρεται να περιέλουσε με καυστικό υγρό την εν διαστάσει σύζυγο του, ενώ αυτή βρισκόταν στην οικία φίλης της, η οποία τη φιλοξενούσε.<br/><br/>Το θύμα μεταφέρθηκε αρχικά στο Γενικό Νοσοκομείο Λεμεσού και λόγω της κρισιμότητας της κατάστασης της κρίθηκε αναγκαία η μεταφορά στο Γενικό Νοσοκομείο Λευκωσίας, ενώ ο 57χρονος εντοπίστηκε και συνελήφθη λίγο αργότερα.</p>
    </article>
  </body>
</html>