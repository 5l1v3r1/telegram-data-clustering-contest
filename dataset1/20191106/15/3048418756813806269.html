<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/06/ank-bijleveld-kan-nog-meer-vertellen-mark-rutte-weet-niets-van-burgerslachtoffers-irak/"/>
    <meta property="og:site_name" content="ThePostOnline"/>
    <meta property="article:published_time" content="2019-11-06T15:21:00+00:00"/>
    <meta property="og:title" content="Ank Bijleveld kan nog meer vertellen, Mark Rutte weet niets van burgerslachtoffers Irak"/>
    <meta property="og:description" content="'Er staat mij niets van bij'"/>
  </head>
  <body>
    <article>
      <h1>Ank Bijleveld kan nog meer vertellen, Mark Rutte weet niets van burgerslachtoffers Irak</h1>
      <h2>'Er staat mij niets van bij'</h2>
      <address><time datetime="2019-11-06T15:21:00+00:00">06 Nov 2019, 15:21</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Minister-president Mark Rutte kan zich niet herinneren dat hij in 2015 al op de hoogte is gesteld van het feit dat er burgerslachtoffers waren gevallen bij een aanval met <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fland-inzicht-irak%2F9200000048936424%2F&amp;name=Land%20inzicht%20-%20Irak">Nederlandse F-16’s in Irak</a>. “Er staat mij niets van bij”, <a href="https://nos.nl/artikel/2309316-werd-rutte-geinformeerd-over-burgerdoden-irak-staat-me-niets-van-bij.html">zegt Rutte woensdag tegen de <i>NOS</i></a>. Minister van Defensie Ank Bijleveld zei dinsdagavond nog dat Rutte en drie andere ministers waarschijnlijk indertijd al op de hoogte van de burgerslachtoffers waren.</p>
      <h4>Lees ook – <a href="https://tpo.nl/2019/11/06/ank-bijleveld-overleeft-ternauwernood-debat-over-leugens-van-jeanine-hennis/">Mark Rutte wist ook van burgerslachtoffers Nederlandse luchtaanval Irak</a></h4>
      <p>Bijleveld noemde daarbij de ministeries van Algemene Zaken, Buitenlandse Zaken en Veiligheid en Justitie. Maar Rutte zegt nu dus dat hij zich niet herinnert dat hij persoonlijk op de hoogte is gesteld. Het is volgens hem wel mogelijk dat ambtenaren van hem zijn bijgepraat over de kwestie.</p>
      <p>Lilianne Ploumen, destijds minister voor Ontwikkelingssamenwerking op het ministerie van Buitenlandse Zaken, is stelliger: “Ik ben niet persoonlijk geïnformeerd over de gebeurtenissen, over de Nederlandse betrokkenheid bij de aanval.”</p>
      <p>De premier zegt zelf pas afgelopen weekend van Bijleveld te hebben gehoord dat toenmalig minister van Defensie Jeanine Hennis destijds de Kamer onjuist heeft geïnformeerd.</p>
      <p>
        <b>Lees ook –</b>
        <a href="https://tpo.nl/2019/11/04/jeanine-hennis-loog-tegen-tweede-kamer-over-nederlandse-luchtaanval-irak/">Jeanine Hennis loog tegen Tweede Kamer over Nederlandse luchtaanval Irak</a>
      </p>
    </article>
  </body>
</html>