<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/interju/2019/11/06/uj-foszerkeszto-a-nepszava-elen"/>
    <meta property="og:site_name" content="infostart"/>
    <meta property="article:published_time" content="2019-11-06T15:11:00+00:00"/>
    <meta property="og:title" content="Új főszerkesztő a Népszava élén"/>
    <meta property="og:description" content="A korábbi főszerkesztő-helyettes, Nagy György irányítja főszerkesztőként a Népszavát szerdától."/>
  </head>
  <body>
    <article>
      <h1>Új főszerkesztő a Népszava élén</h1>
      <address><time datetime="2019-11-06T15:11:00+00:00">06 Nov 2019, 15:11</time> by <a rel="author">Infostart / MTI</a></address>
      <h3>A korábbi főszerkesztő-helyettes, Nagy György irányítja főszerkesztőként a Népszavát szerdától.</h3>
      <p>A napilap tájékoztatás szerint az újságot két és fél éve vezető Horváth Gábor a külpolitikai rovat vezetését veszi át.</p>
      <p>Horváth Gábor 2017 tavaszán nehéz helyzetben vállalta el a szerkesztőség irányítását, és sikerrel stabilizálta azt. A legutóbbi tulajdonosváltás után most visszatér eredeti hivatásához, a külpolitikai újságíráshoz - idézi a közlemény Mátray Mihályt, a kiadó ügyvezetőjét.</p>
      <p>Azt is jelezte: a majd 150 éves napilap életében újabb fejezet kezdődik, a tulajdonos azt szeretné, ha a Népszava tovább növelné piaci részesedését a nyomtatott újságok és az online portálok között egyaránt.</p>
      <p>
        <i>Nyitókép: MTI/Kovács Tamás</i>
      </p>
    </article>
  </body>
</html>