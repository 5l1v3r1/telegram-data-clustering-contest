<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/06/novyna/ekonomika/avstriya-vydilyaye-miljon-yevro-dopomohy-donbasu"/>
    <meta property="og:site_name" content="Слово і Діло"/>
    <meta property="article:published_time" content="2019-11-06T15:16:56+00:00"/>
    <meta property="og:title" content="Австрія виділяє мільйон євро допомоги Донбасу"/>
    <meta property="og:description" content="Австрійська влада погодилася надати 500 тис. євро Міжнародному комітету Червоного Хреста і ще 500 тис. євро австрійським неурядовим організаціям для надання допомоги Донбасу."/>
  </head>
  <body>
    <article>
      <h1>Австрія виділяє мільйон євро допомоги Донбасу</h1>
      <address>
        <time datetime="2019-11-06T15:16:56+00:00">06 Nov 2019, 15:16</time>
      </address>
      <p>
        <b>Австрійська влада погодилася надати 500 тис. євро Міжнародному комітету Червоного Хреста і ще 500 тис. євро австрійським неурядовим організаціям для надання <a href="https://www.slovoidilo.ua/2019/09/28/novyna/polityka/polshha-pereraxuvala-koshty-dopomohu-zhytelyam-donbasu">допомоги Донбасу</a>.</b>
      </p>
      <p>Про це повідомляє австрійське агентство <a href="https://www.ots.at/">APA</a>.</p>
      <p>«<i>Австрія підтримує Україну в кризу, що триває вже більш ніж п'ять років. Виділивши 1 млн євро, ми хочемо полегшити доступ гуманітарної допомоги і підтримати операції з розмінування в конфліктних регіонах</i>», - заявив міністр закордонних справ Олександр Шалленберг.</p>
      <p>Як зазначається, незважаючи на прогрес у стримуванні конфлікту, гуманітарна ситуація в постраждалих районах України продовжує викликати занепокоєння.</p>
      <p>«<i>Ситуація в плані безпеки залишається нестабільною, особливо в східній частині країни, незважаючи на режим припинення вогню</i>», - йдеться в повідомленні.</p>
      <p>Повідомляється, що в рамках своєї діяльності з надання надзвичайної допомоги австрійські неурядові організації забезпечують цивільне населення предметами першої необхідності і надають медичну допомогу, психосоціальну підтримку і юридичні консультації. Крім того, цивільне населення зіштовхується з постійною загрозою від протипіхотних мін.</p>
      <p>«<i>Австрія послідовно виступає за розмінування і знищення протипіхотних наземних мін, які завдають величезних страждань цивільному населенню і перешкоджають розвитку і відновленню</i>», - сказав Шалленберг.</p>
      <p>Раніше <a href="https://www.slovoidilo.ua/2019/10/18/novyna/suspilstvo/oon-napravyla-ordlo-14-tonn-humanitarnoyi-dopomohy">ООН передала до ОРДЛО 14 тонн гуманітарної допомоги.</a></p>
      <p>Нагадаємо, <a href="https://www.slovoidilo.ua/2019/09/03/novyna/polityka/nimechchyna-vydilyla-1-mln-yevro-postrazhdalym-vnaslidok-vijny-donbasi">Німеччина виділила один мільйон євро для підтримки постраждалих внаслідок війни на Донбасі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/03/novyna/polityka/nimechchyna-vydilyla-1-mln-yevro-postrazhdalym-vnaslidok-vijny-donbasi"/>
        <a href="https://www.slovoidilo.ua/2019/10/18/novyna/suspilstvo/oon-napravyla-ordlo-14-tonn-humanitarnoyi-dopomohy"/>
      </related>
    </article>
  </body>
</html>