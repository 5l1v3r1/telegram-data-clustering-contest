<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638469/%D8%B1%D8%A7%D9%86%D8%AA-%D9%88%D8%B2%D8%A7%D8%B1%D8%AA-%D9%86%D9%81%D8%AA-%D8%A8%D8%B1%D8%A7%DB%8C-%D8%B4%D8%B1%DA%A9%D8%AA-%D8%AE%D8%AF%D9%85%D8%A7%D8%AA-%D8%B3%DB%8C%D8%A7%D8%B1-%D9%BE%D9%85%D9%BE-%D8%A8%D9%86%D8%B2%DB%8C%D9%86-%D9%BE%DB%8C%D8%AF%D9%88-%D8%A8%D8%A7-%DA%A9%D8%A7%D9%87%D8%B4-%D8%B3%D9%87%D9%85%DB%8C%D9%87-%D8%B3%D9%88%D8%AE%D8%AA%DA%AF%DB%8C%D8%B1%DB%8C-%D9%BE%D9%85%D9%BE-%D8%A8%D9%86%D8%B2%DB%8C%D9%86-%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T15:38:00+00:00"/>
    <meta property="og:title" content="رانت وزارت نفت برای شرکت خدمات سیار پمپ بنزین پیدو با کاهش سهمیه سوختگیری پمپ بنزین ها"/>
    <meta property="og:description" content="رانت وزارت نفت برای خودروهای سیار خدمات توزیع بنزین شرکت پیدو منجر به افزایش دو برابری درآمدهای این شرکت و فشار دوچندان به مصرف کننده شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638469/%D8%B1%D8%A7%D9%86%D8%AA-%D9%88%D8%B2%D8%A7%D8%B1%D8%AA-%D9%86%D9%81%D8%AA-%D8%A8%D8%B1%D8%A7%DB%8C-%D8%B4%D8%B1%DA%A9%D8%AA-%D8%AE%D8%AF%D9%85%D8%A7%D8%AA-%D8%B3%DB%8C%D8%A7%D8%B1-%D9%BE%D9%85%D9%BE-%D8%A8%D9%86%D8%B2%DB%8C%D9%86-%D9%BE%DB%8C%D8%AF%D9%88-%D8%A8%D8%A7-%DA%A9%D8%A7%D9%87%D8%B4-%D8%B3%D9%87%D9%85%DB%8C%D9%87-%D8%B3%D9%88%D8%AE%D8%AA%DA%AF%DB%8C%D8%B1%DB%8C-%D9%BE%D9%85%D9%BE-%D8%A8%D9%86%D8%B2%DB%8C%D9%86-%D9%87%D8%A7">رانت وزارت نفت برای شرکت خدمات سیار پمپ بنزین پیدو با کاهش سهمیه سوختگیری پمپ بنزین ها</a>
      </h1>
      <h2>رانت وزارت نفت برای خودروهای سیار خدمات توزیع بنزین شرکت پیدو منجر به افزایش دو برابری درآمدهای این شرکت و فشار دوچندان به مصرف کننده شده است.</h2>
      <address><time datetime="2019-11-06T15:38:00+00:00">06 Nov 2019, 15:38</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> هفته گذشته بولتن نیوز با انتشار اخباری که از سوی کاربران ارسال شده است اعلام کرد که بعد از کاهش سهمیه هر بار سوخت گیری به ۳۰ لیتر توسط وزارت نفت خودروهای سیار خدمات توزیع بنزین شرکت <b><i>پیدو</i> </b>برای ۶۰ لیتر دو بار هزینه خدمت می گیرند، اما با توجه به رانت موجود در این بخش هیچ یک از مسئولین امر واکنشی نشان ندادند.</p>
      <p> </p>
      <p> </p>
      <p>به گزارش بولتن نیوز، در طی چند ماه گذشته برخی شرکتهای توزیع کننده بنزین سیار با استفاده از کاهش میزان هر بار سوخت گیری توسط کارت وخت پمپ بنزینی که توسط وزارت نفت و شرکت ملی پالایش و پخش ابلاغ و اجرا شده، با استفاده از این دستورالعمل مباردرت به دریافت دو بار کارمزد سوخت گیری در یکبار مراجعه به محل مشتریان می کند.</p>
      <p>این روش از دریافت هزینه که منجر به وجود رانت و افزایش 100 درصدی سود شرکتهای توزیع بنزین سیاری مانند پیدو می شود از جمله مواردی است که عموما در اقتصاد ایران منجر به افزایش چند برابری قیمتها در اقلام مصرفی از سوی مصرف کنندگان شده و کسی هم جوابگوی ظلم به مصرف کنندگان نیست.</p>
      <p>همانطور که در گزارش پیش از این نیز نوشتیم: برابر تصویر قبضی که می بینید برخی خودروهای سیار پمپ بنزینی که به خودروهایی که درخواست بنزین از خدمات سیار دارند تا پیش از این برای ۶۰ لیتر بنزین ۱۱۵۰۰ تومان هزینه خدمات دریافت می کردند ولی بعد از کاهش ظرفیت سوختگیری به ۳۰ لیتر، این خودروهای سیار شرکت پیدو برای ۶۰ لیتر بنزین بجای دریافت همان ۱۱۵۰۰ تومان مبلغی بالغ بر ۲۳۰۰۰ تومان می‌گیرند هزینه دوبرابری را به مصرف کننده تحمیل می کنند.</p>
      <p>این تضییع حقوق مصرف کننده در حالی است که این مخزن های سیار پمپ بنزینی <b><i>شرکت پیدو</i></b> باید برای ۳۰ لیتر اول ۱۱۵۰۰ تومان و برای ۳۰ لیتر دوم صفر تومان هزینه خدمات دریافت کنند.</p>
      <p>در واقع کاهش مقدار بنزین زده شده در هر بار از ۶۰ لیتر به ۳۰ لیتر بدون هیچ دلیلی درآمد حاصل از خدمات خودروهای سیار پمپ بنزینی شرکت پیدو را دو برابر کرده و کسی صدایش را هم در نمی آورد و راننده بی نوایی را که در بین را بنزین تمام کرده را گوش بری می کنند و نهادهای ناظر و مسئولین امر در وزارت نفت باید در این خصوص ورود کرده و از تضییع بیشتر حقوق مصرف کننده جلوگیری به عمل آورند</p>
      <p>تصویر قبض منتشره مربوط به سوخت گیری از<b> پمپ بنزین سیار شرکت "<i>پیدو</i>"</b> در میدان شیخ بهایی است</p>
    </article>
  </body>
</html>