<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/obmezhennya-ruhu-vantazhivok-u-kiyevi-perelik-dozvolenih-dlya-proyizdu-vulic-328707_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T15:06:00+00:00"/>
    <meta property="og:title" content="Обмеження руху вантажівок у Києві: перелік дозволених для проїзду вулиць"/>
    <meta property="og:description" content="Рішення набуде чинності із завтрашнього дня."/>
  </head>
  <body>
    <article>
      <h1>Обмеження руху вантажівок у Києві: перелік дозволених для проїзду вулиць</h1>
      <h2>Рішення набуде чинності із завтрашнього дня.</h2>
      <address>
        <time datetime="2019-11-06T15:06:00+00:00">06 Nov 2019, 15:06</time>
      </address>
      <p>У Києві на постійній основі обмежать в'їзд вантажних автомобілів з дозволеною масою понад 4,5 тонни в межі міста у години пік – з 07:00 до 10:00 ранку та ввечері з 17:00 до 20:00. Про це у середу, 6 листопада, повідомила <a href="https://kyivcity.gov.ua/news/iz_7_listopada_kiv_zakrivatimut_dlya_vantazhnikh_avtomobiliv_u_rankovi_ta_vechirni_godini_pik/">пресслужба</a> КМДА. </p>
      <p>"Мова йде про те, що в години пік – вечір та ранок, – ми будемо обмежувати в'їзд: тобто фури будуть паркуватися на під'їздах до Києва, щоб це не утворювало проблем для міста. Як тільки міський транспорт доїде на роботу, ми почнемо пускати фури", – пояснює начальник Управління патрульної поліції в Києва Юрій Зозуля. </p>
      <p>Наразі триває інформування про нововведення водіїв вантажівок, а також установ та організацій, які мають стосунок до регулювання транспортних питань.</p>
      <p>В управлінні (інспекції) з паркування переконані, що таке рішення не лише дозволить покращити екологічну ситуацію в Києві, а й забезпечить розвантаження вулично-дорожньої мережі, створить додатковий простір для руху пасажирського транспорту, підвищить рівень пропускної спроможності вулиць та доріг столиці. </p>
      <p>Відомо,  що впроваджувати зміни почнуть на в'їзді зі сторони Житомира, а згодом і на інших в'їздах. З 20:00 до 07:00 вантажівки зможуть рухатися такими дорогами:</p>
      <p>- просп. Бажана;</p>
      <p>- Південний мостовий перехід через р. Дніпро;</p>
      <p>- Столичне шосе;</p>
      <p>- вул. Академіка Заболотного;</p>
      <p>- Площа Одеська,</p>
      <p>- Велика кільцева дорога;</p>
      <p>- вул. Академіка Палладіна;</p>
      <p>- вул. Міська;</p>
      <p>- Гостомельське шосе;</p>
      <p>- Нова дорога;</p>
      <p>- просп. Мінський;</p>
      <p>- площа Тараса Шевченка;</p>
      <p>- вул. Полярна;</p>
      <p>- вул. Богатирська;</p>
      <p>- площа Тульська;</p>
      <p>- вул. Степана Бандери;</p>
      <p>- вул. Романа Шухевича</p>
      <p>- площа Керченська;</p>
      <p>- вул. Братиславська;</p>
      <p>- Броварський просп.</p>
      <p>З 19 вересня в Києві обмежили в'їзд вантажівок з боку Борисполя на постійній основі з 07:00 до 10:00.</p>
      <p>До кінця року в КМДА <a href="https://dt.ua/UKRAINE/u-klichka-poobicyali-start-shulyavskogo-shlyahoprovodu-do-kincya-roku-328676_.html"><b>пообіцяли старт Шулявського шляхопроводу</b></a>. На думку радника мера Києва, затримка з будівництвом мосту відбувалася через кримінальні проблеми навколо компаній з групи "Укрбуд".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>