<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/auto-sfonda-le-sbarre-caos-al-passaggio-a-livello/1321854/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T15:47:45+00:00"/>
    <meta property="og:title" content="Auto sfonda le sbarre, caos al passaggio a livello"/>
    <meta property="og:description" content="MATELICA - Una coppia di anziani è passata sui binari dopo aver travolto i dispositivi di sicurezza poco prima che arrivasse un treno"/>
  </head>
  <body>
    <article>
      <h1>Auto sfonda le sbarre, caos al passaggio a livello</h1>
      <h2>MATELICA - Una coppia di anziani è passata sui binari dopo aver travolto i dispositivi di sicurezza poco prima che arrivasse un treno</h2>
      <address><time datetime="2019-11-06T15:47:45+00:00">06 Nov 2019, 15:47</time> by <a rel="author">Monia Orazi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Fauto-sfonda-le-sbarre-caos-al-passaggio-a-livello%2F1321854%2F">Condividi110</a><a href="https://twitter.com/intent/tweet?text=Auto+sfonda+le+sbarre%2C++caos+al+passaggio+a+livello&amp;url=https%3A%2F%2Fwww.cronachemaceratesi.it%2F2019%2F11%2F06%2Fauto-sfonda-le-sbarre-caos-al-passaggio-a-livello%2F1321854%2F">Tweet</a>Email110 Condivisioni</p>
      <p> </p>
      <p><b>Caos questa mattina al passaggio a livello tra Castelraimondo e Matelica, quando poco dopo le nove una Fiat Panda con a bordo una coppia di anziani, sotto gli occhi esterrefatti degli automobilisti che li seguivano, ha proseguito dritta, nonostante le sbarre fossero chiuse per l’imminente passaggio del treno. L’utilitaria, diretta verso Castelraimondo, ha urtato entrambe le sbarre, che sono cadute a terra, riuscendo a transitare dall’altra parte, senza fermarsi nemmeno dopo aver abbattuto metà del passaggio a livello.</b> Gli automobilisti in attesa hanno subito chiamato i carabinieri, fortuna ha voluto che in quel momento sulla linea Albacina-Civitanova non ci fossero treni in transito. I militari hanno allertato gli uomini di Rfi, che sono intervenuti per sistemare le sbarre, evitando così ulteriori possibili incidenti o intralcio ai treni di passaggio. Intanto poco dopo l’urto è passato il treno, senza nessun problema per gli automobilisti rimasti in attesa. La strada è rimasta bloccata per circa due ore, mentre erano in corso i lavori di sistemazione delle sbarre, il traffico è stato deviato su strade alternative.</p>
      <p> </p>
    </article>
  </body>
</html>