<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740357"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T15:15:00+00:00"/>
    <meta property="og:title" content="ปูตินฟุ้งอาวุธรุ่นใหม่รัสเซีย&quot;ไร้เทียมทาน&quot;"/>
    <meta property="og:description" content="ประธานาธิบดีวลาดิเมียร์ ปูติน ผู้นำรัสเซีย กล่าวเมื่อวันพุธ ว่า อาวุธยุทโธปกรณ์รุ่นใหม่ของรัสเซีย ไม่มีของประเทศใดสู้ได้ แต่ย้ำว่ารัสเซียจะไม่ใช้อาวุธเหล่านี้ 'ข่มขู่คุกคาม'ใคร"/>
  </head>
  <body>
    <article>
      <h1>ปูตินฟุ้งอาวุธรุ่นใหม่รัสเซีย"ไร้เทียมทาน"</h1>
      <address>
        <time datetime="2019-11-06T15:15:00+00:00">06 Nov 2019, 15:15</time>
      </address>
      <p>
        <b>ประธานาธิบดีวลาดิเมียร์ ปูติน ผู้นำรัสเซีย กล่าวเมื่อวันพุธ ว่า อาวุธยุทโธปกรณ์รุ่นใหม่ของรัสเซีย ไม่มีของประเทศใดสู้ได้ แต่ย้ำว่ารัสเซียจะไม่ใช้อาวุธเหล่านี้ "ข่มขู่คุกคาม"ใคร</b>
      </p>
      <p>สำนักข่าวเอพีรายงานจากกรุงมอสโก ประเทศรัสเซีย เมื่อวันที่ 6 พ.ย. ว่า ประธานาธิบดีวลาดิเมียร์ ปูติน  กล่าวในระหว่างการให้โอวาท นายทหารระดับสูงของเหล่าทัพ ที่ได้รับการแต่งตั้งใหม่ ที่ทำเนียบเครมลิน ในกรุงมอสโก เมื่อวันพุธ ว่า ไม่มีประเทศใดมีอาวุธความเร็วเหนือเสียง อาวุธเลเซอร์ และอาวุธอื่นๆ ที่มีประสิทธิภาพเหนือชั้นไว้ใจได้ เหมือนอาวุธที่นำเข้าประจำการในกองทัพรัสเซีย<br/><br/>ปูติน กล่าวอีกว่า ไม่มีเหตุผลที่รัสเซียจะใช้อาวุธเหล่านี้ข่มขู่ผู้ใด ระบบอาวุธใหม่ถูกออกแบบโดยเฉพาะ เพื่อรับประกันความมั่นคงของรัสเซีย ท่ามกลางภัยคุกคามที่กำลังขยายตัว</p>
      <figure>
        <img src="https://www.dailynews.co.th/admin/upload/20191106/news_VtiZUBxnfx222907_533.jpg?v=20191107057?v=9545"/>
      </figure>
      <figure>
        <img src="https://www.dailynews.co.th/admin/upload/20191106/news_zgYJjZDNqp222913_533.jpg?v=20191107057?v=1111"/>
      </figure>
      <p>ความสัมพันธ์ระหว่างรัสเซียกับกลุ่มชาติตะวันตก ดำดิ่งลงสู่ระดับต่ำสุด นับตั้งแต่ยุคสงครามเย็น จากปัญหาความขัดแย้งในยูเครน และความขัดแย้งอื่นๆ<br/><br/>ในปี 2561 ปูตินประกาศอาวุธรุ่นใหม่ของรัสเซียหลายแบบ รวมถึง ขีปนาวุธความเร็วเหนือเสียง โดรนใต้น้ำติดนิวเคลียร์ และขีปนาวุธนำวิถีพลังงานนิวเคลียร์.</p>
      <figure>
        <iframe src="https://www.youtube.com/embed/fI-jQowouqY" width="640" height="360" data-service="Youtube" scrolling="no"/>
      </figure>
      <p>ภาพ - AFP, AP<br/>คลิป - Insane Reality<br/> </p>
    </article>
  </body>
</html>