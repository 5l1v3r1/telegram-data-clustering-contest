<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bhojpuri-movie-sangharsh-creates-history-as-more-than-1-crore-20-lakh-views-on-youtube-in-just-3-days-2835473.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T15:29:34+00:00"/>
    <meta property="og:title" content="भोजपुरी फिल्म 'संघर्ष' ने Youtube पर रचा इतिहास, 3 दिन में मिले 1.2 करोड़ Views"/>
    <meta property="og:description" content="वर्ल्डवाइड चैनल और जितेन्द्र गुलाटी द्वारा प्रस्तुत भोजपुरी फिल्म 'संघर्ष' ने सफलता का इतिहास रच दिया है। यूट्यूब पर इस फिल्म को तीन दिन में 1.2 करोड़ से ज्यादा लोगों ने देखा है। वर्ल्डवाइड..."/>
  </head>
  <body>
    <article>
      <h1>भोजपुरी फिल्म 'संघर्ष' ने Youtube पर रचा इतिहास, 3 दिन में मिले 1.2 करोड़ Views</h1>
      <address><time datetime="2019-11-06T15:29:34+00:00">06 Nov 2019, 15:29</time> by <a rel="author">लाइव हिन्दुस्तान टीम,नई दिल्ली</a></address>
      <p>वर्ल्डवाइड चैनल और जितेन्द्र गुलाटी द्वारा प्रस्तुत भोजपुरी फिल्म 'संघर्ष' ने सफलता का इतिहास रच दिया है। यूट्यूब पर इस फिल्म को तीन दिन में 1.2 करोड़ से ज्यादा लोगों ने देखा है। वर्ल्डवाइड रिकार्ड्स लिमिटेड के इस फिल्म में मुख्य भूमिकाओं को भोजपुरी फिल्म के सफल अभिनेता खेसारीलाल यादव और काजल राघवानी ने निभाया है। फिल्म के निर्माता रत्नाकर कुमार ने इसकी सफलता पर कहा है कि भोजपुरी सिनेमा के इतिहास में पहली बार यूट्यूब पर किसी फिल्म को इतने लोग देख रहे हैं। भोजपुरी सिनेमा के लिए इससे बड़ी बात और क्या हो सकती है। </p>
      <p>उन्होंने कहा कि फिल्म में खेसारीलाल यादव और काजल राघवानी का मर्मस्पर्शी किरदार जहां मन को भावुक कर देता है, वहीं अवधेश मिश्रा का चरित्र समाज को सीख देता है। अवधेश मिश्रा ने लीक से हटकर किरदार निभाया है। उन्होंने कहा, “फिल्म 'संघर्ष' के साथ पूरे परिवार संग देखने लायक एक मर्मस्पर्शी सिनेमा का निर्माण किया गया है। एक्शन और फैमिली ड्रामा से भरपूर यह फिल्म बेटियों के महत्व के बारे में समाज के हर वर्ग को एक अच्छा संदेश देने का काम कर रही है।”</p>
      <p>
        <b>
          <a href="https://www.livehindustan.com/uttar-pradesh/varanasi/story-varanasi-i-find-myself-in-the-space-of-energy-before-the-release-of-films-ayushmann-khurrana-2835246.html">वाराणसी: फिल्मों की रिलीज से पहले खुद को एनर्जी वाली जगह पाता हूं: आयुष्मान खुराना</a>
        </b>
      </p>
      <p>उल्लेखनीय है कि हाल ही में सबरंग भोजपुरी फिल्म अवार्ड में भी अलग-अलग कैटेगरी के एक दर्जन अवार्ड फिल्म 'संघर्ष' के नाम रही। इसके अलावा विकास सिंह वीरप्पन द्वारा आयोजित भोजपुरी सिनेमा स्क्रीन एंड स्टेज अवार्ड्स 2019 में फिल्म 'संघर्ष' को सर्वश्रेष्ठ श्रेणी में बेस्ट फिल्म, बेस्ट एक्टर, क्रिटिक्स बेस्ट एक्ट्रेस, बेस्ट डायरेक्टर, बेस्ट स्टोरी एंड स्क्रीनप्ले राईटर इत्यादि कैटेगरी के बेस्ट अवॉर्ड देकर सम्मानित किया गया है।</p>
      <p>
        <b>
          <a href="https://www.livehindustan.com/entertainment/story-drama-comedy-film-mai-saath-dikhegi-arjun-kapoor-rakul-preet-ki-jodi-isi-mahine-shuru-hogi-shooting-2834985.html">ड्रामा-कॉमेडी फिल्म में साथ दिखेगी अर्जुन कपूर-रकुल प्रीत की जोड़ी</a>
        </b>
      </p>
    </article>
  </body>
</html>