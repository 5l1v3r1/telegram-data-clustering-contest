<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-na-bukovyni-vykryly-shemu-nezakonnogo-oformlennya-yevroblyah/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T15:55:07+00:00"/>
    <meta property="og:title" content="На Буковині викрили схему незаконного оформлення євроблях"/>
    <meta property="og:description" content="На Буковині СБУ викрила механізм незаконного оформлення автомобілів з іноземною реєстрацією, який завдав збитків державі мінімум на 3 млн грн."/>
  </head>
  <body>
    <article>
      <h1>На Буковині викрили схему незаконного оформлення євроблях</h1>
      <address>
        <time datetime="2019-11-06T15:55:07+00:00">06 Nov 2019, 15:55</time>
      </address>
      <p>На Буковині СБУ викрила механізм незаконного оформлення автомобілів з іноземною реєстрацією, який завдав збитків державі мінімум на 3 млн грн.</p>
      <p>Посадовець митного посту Вадул-Сірет разом зі спільником організували незаконну схему легалізації іномарок, які перебували на території України в режимі тимчасового ввезення.</p>
      <p>Зловмисники вносили до баз даних недостовірні відомості про виїзд транспортних засобів за межі країни без фактичного перетину ними державного кордону.</p>
      <p>Схема дозволяла водіям уникнути штрафу в розмірі 170 тис. грн за нелегальне використання автомобілів.</p>
      <p><b>Читайте:</b> <a href="https://fakty.com.ua/ua/ukraine/20191106-u-kyyevi-pratsivnyky-sbu-nezakonno-prosluhovuvaly-telefony-i-prodavaly-dani/">У Києві працівники СБУ незаконно прослуховували телефони і продавали дані</a></p>
      <slideshow>
        <figure>
          <img src="https://fakty.com.ua/wp-content/uploads/2019/11/06/n_6686_64143599.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/06/n_6686_95786634.jpg"/>
        </figure>
      </slideshow>
      <p>На Буковині викрили схему незаконного оформлення євроблях / 2 фотографии</p>
      <p>За таку послугу водії євроблях мали заплатити від €500 до €1000.</p>
      <p>Щоб отримати гроші, зловмисники використовували як посередників своїх родичів та знайомих, а також колишніх працівників правоохоронних органів.</p>
      <p>За місяць їм вдалося незаконно оформити майже 30 автомобілів. Це завдало державі збитків на понад 3 млн грн.</p>
      <p>Правоохоронці з’ясовують суму інших ймовірних втрат держбюджету, завданих протиправною діяльністю.</p>
      <p>Відкрите кримінальне провадження за ч. 3 ст. 368.</p>
      <p>Раніше Факти ICTV писали, як виглядає <a href="https://fakty.com.ua/ua/lifestyle/auto/20190917-yak-vyglyadaye-tsvyntar-evroblyah-v-uzhgorodi/">“цвинтар” євроблях в Ужгороді</a>.</p>
    </article>
  </body>
</html>