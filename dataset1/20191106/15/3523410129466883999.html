<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638472/%D9%88%D8%A7%DA%A9%D9%86%D8%B4-%D8%A2%DA%98%D8%A7%D9%86%D8%B3-%D8%A8%D9%87-%D8%A2%D8%BA%D8%A7%D8%B2-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T15:47:00+00:00"/>
    <meta property="og:title" content="واکنش آژانس به آغاز گام چهارم برجامی ایران"/>
    <meta property="og:description" content="آژانس بین‌المللی انرژی اتمی اعلام کرد آغاز گام چهارم برجامی ایران تحت نظارت این نهاد انجام می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/638472/%D9%88%D8%A7%DA%A9%D9%86%D8%B4-%D8%A2%DA%98%D8%A7%D9%86%D8%B3-%D8%A8%D9%87-%D8%A2%D8%BA%D8%A7%D8%B2-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86">واکنش آژانس به آغاز گام چهارم برجامی ایران</a>
      </h1>
      <h2>آژانس بین‌المللی انرژی اتمی اعلام کرد آغاز گام چهارم برجامی ایران تحت نظارت این نهاد انجام می‌شود.</h2>
      <address><time datetime="2019-11-06T15:47:00+00:00">06 Nov 2019, 15:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از رویترز، سخنگوی آژانس بین‌المللی انرژی اتمی روز چهارشنبه در واکنش به آغاز گام چهارم کاهش تعهدات برجامی ایران تأیید کرد که این اقدام با نظارت این نهاد بین‌المللی انجام می‌شود و بازرسان این نهاد در ایران هستند تا اطلاعات مربوطه را به وین گزارش دهند.</p>
      <p>علی اکبر صالحی، رئیس سازمان انرژی اتمی ایران، روز گذشته ضمن اشاره به کاهش تعهدات تهران در توافق هسته‌ای، از افتتاح یک زنجیره جدید از ۳۰ سانتریفوژ IR-۶ به دست ایران خبر داد. او گفت: «امروز شاهد افتتاح زنجیره‌ای از ۳۰ سانتریفوژ IR-۶ هستیم.»</p>
      <p>رئیس سازمان انرژی اتمی ایران اضافه کرد: «این اقدام نشان دهنده ظرفیت و مصمم بودن ایران است.»</p>
      <p>ساعاتی پیش اعلام شد مخزن ۲۸۰۰ کیلویی حاوی حدود ۲۰۰۰ کیلوگرم گاز هگزا فلوراید اورانیوم (UF6) در سالن خوراک دهی مجتمع فردو قرار گرفته است.</p>
      <p>آمریکا سال گذشته از توافق هسته‌ای ایران خارج شد و تحریم‌ها را بازگرداند. در مقابل، ایران با کاهش تدریجی تعهدات خود در این توافق به این اقدام آمریکا واکنش نشان داد و اعلام کرد در ماه نوامبر اقدامات بیشتری در این زمینه انجام خواهد داد.</p>
    </article>
  </body>
</html>