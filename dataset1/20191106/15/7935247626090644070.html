<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turk-isden-vergi-tepkisi-214354h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T15:18:59+00:00"/>
    <meta property="og:title" content="Türk-İş'den vergi tepkisi "/>
    <meta property="og:description" content="Türkiye İşçi Sendikaları Konfederasyonu (Türk-İş) Başkanlar Kurulu, TBMM Komisyonu'ndan geçen vergi düzenlemesine karşı ‘vergide adalet' talebiyle dün 81 ilde basın açıklaması yaparak imza kampanyası başlattı."/>
  </head>
  <body>
    <article>
      <h1>Türk-İş'den vergi tepkisi </h1>
      <h2>Türkiye İşçi Sendikaları Konfederasyonu (Türk-İş) Başkanlar Kurulu, TBMM Komisyonu'ndan geçen vergi düzenlemesine karşı ‘vergide adalet' talebiyle dün 81 ilde basın açıklaması yaparak imza kampanyası başlattı.</h2>
      <address>
        <time datetime="2019-11-06T15:18:59+00:00">06 Nov 2019, 15:18</time>
      </address>
      <p>
        <b>HATİCE DAL</b>
      </p>
      <p>Türk-İş 8. Bölge temsilcisi Ruhi Biçer, Kent Meydanı'nda düzenlenen açıklamasında işçi ve emekçilerin üzerindeki vergi yükünün kaldırılması talebinde bulundu. Bunun bir başlangıç olduğunu ifade eden Biçer, taleplerinin karşılanmaması halinde mücadelelerini sürdüreceklerini söyledi.</p>
      <p>Görüşülen vergi düzeninin adil olmadığını ileri süren Biçer, ‘'Sunulan vergi değişiklikleri emekçilerin beklentilerini karşılamıyor. Vergi adaletsizliğini ortadan kaldırmıyor'' dedi. İşçiler ile işverenleri aynı oranda vergilendirmenin haksızlık olduğuna vurgu yapan Biçer, Türk-İş olarak asgari ücretten alınan verginin kaldırılması talebini tekrar ettiklerini belirtti. Gelir vergisi tarife basamakları ve oranlarının acil olarak güncellenmesi gerektiğine işaret eden Biçer, herkesin kazancı oranında vergi ödemesi gerektiğini dile getirdi.</p>
      <p>Biçer, ‘'Vergide sağlanacak düzemleme ile işçi ve emekçilerin aleyhine olan haksızlıklar ortadan kaldırılmalı ve iyileştirme yapılmasıdır. Bizler bu adaletsiz vergi düzeninin değiştirilmesini, emekçilerin vergi yükü altında ezilmesine son verilmesini talep ediyoruz'' diye konuştu. Basın açıklamasına çok sayıda işçi de katıldı.</p>
    </article>
  </body>
</html>