<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-golova-oda-ta-narada-shhodo-ukroboronpromu-yak-projshov-vizyt-zelenskogo-do-harkova/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T15:43:01+00:00"/>
    <meta property="og:title" content="Голова ОДА та нарада щодо Укроборонпрому: як пройшов візит Зеленського до Харкова"/>
    <meta property="og:description" content="6 листопада президент України Володимир Зеленський вирушив до Харкова з робочим візитом, де провів нараду щодо стану Укроборонпрому."/>
  </head>
  <body>
    <article>
      <h1>Голова ОДА та нарада щодо Укроборонпрому: як пройшов візит Зеленського до Харкова</h1>
      <address>
        <time datetime="2019-11-06T15:43:01+00:00">06 Nov 2019, 15:43</time>
      </address>
      <p>6 листопада президент України Володимир Зеленський вирушив до Харкова з робочим візитом, де провів нараду щодо стану Укроборонпрому.</p>
      <p>Володимир Зеленський прилетів до Харкова з робочим візитом і відразу відправився на Харківський авіаційний завод. Разом з президентом прибув і міністр внутрішніх справ Арсен Аваков.</p>
      <p>Зеленський провів нараду в ХАЗі, на якій були присутні перший заступник голови Офісу президента Сергій Трофімов та гендиректор Укроборонпрому Айварас Абромавічус.</p>
      <figure>
        <img src="https://fakty.com.ua/wp-content/uploads/2019/11/06/photo_2019-11-06_11-54-51-640x360.jpg?1573054266"/>
      </figure>
      <p>
        <b>Призначення голови Харківської ОДА</b>
      </p>
      <p>Під час наради Зеленський представив нового <a href="https://fakty.com.ua/ua/ukraine/20191106-kucher-pryznachenyj-novym-golovoyu-harkivskoyi-oda/">голову Харківської обласної державної адміністрації Олексія Кучера.</a></p>
      <blockquote>– Я налаштований працювати 24 години на добу і за підтримки президента я багато що тут поміняю, – сказав Кучер.</blockquote>
      <p>
        <b>Укроборонпром</b>
      </p>
      <p>Зеленський здивувався тому, що <a href="https://fakty.com.ua/ua/ukraine/20191106-zelenskyj-v-shotsi-zavod-malysheva-za-10-rokiv-vypustyv-odyn-tank-dlya-zsu/">завод Малишева за останні 10 років випустив всього один танк</a> для Збройних сил України.</p>
      <blockquote>– Я в шоці, що стосується статистики. Нам сказав директор заводу, що з 2009 року один танк побудували ми з вами, один танк для ЗСУ. А статистика така, що в радянські часи було 900 танків на рік, – сказав він.</blockquote>
      <p>Також Зеленському повідомили про <b>заборгованість з виплати зарплат</b> протягом чотирьох років і про її <b>низький рівень</b>. Проблеми є і з <b>умовами праці</b> – взимку люди працюють в приміщенні, де температура 0 градусів.</p>
      <p>У зв’язку з цим президент ініціював <b>проведення консультацій за участю членів уряду</b> з метою вирішення цього питання.</p>
      <p>Директор ХАЗу під час наради <b>попросив підтримки держави заводу</b> і поскаржився на відсутність держзамовлень.</p>
      <blockquote>– Ми виживаємо як можемо. У нас немає держзамовлень. Вони нам дуже потрібні. 500 осіб працюють на ХАЗі. Як ми виживаємо? – сказав він.</blockquote>
      <p>Зеленського поінформували, що через зрив термінів виконання контракту <b>15 листопада на завод можуть накласти штрафні санкці</b>ї за державними гарантіями.</p>
      <p>Президент зазначив, що стан підприємств Укроборонпрому жахливий і поставив завдання перед Кабміном розглянути питання перенесення термінів поставки продукції.</p>
      <blockquote>– Нам треба зустрітися і узгодити план дій. Доручаю забезпечити продовження терміну виконання контракту між Міністерством оборони України та Державним підприємством Харківське конструкторське бюро з машинобудування імені Морозова, – сказав він.</blockquote>
      <slideshow>
        <figure>
          <img src="https://fakty.com.ua/wp-content/uploads/2019/11/06/ea044360c98122cfa9b3ac5dc9c627bd_1573034164_extra_large.jpeg"/>
        </figure>
        <figure>
          <img src="https://fakty.com.ua/wp-content/uploads/2019/11/06/photo_2019-11-06_16-18-18.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/06/photo_2019-11-06_17-00-37.jpg"/>
        </figure>
      </slideshow>
      <p>Голова ОДА та нарада щодо Укроборонпрому: як пройшов візит Зеленського до Харкова / 3 фотографии</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F698227367339960%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Раніше Факти ICTV писали, <a href="https://fakty.com.ua/ua/ukraine/20191106-shho-vidomo-pro-kuchera-golovu-harkivskoyi-oda/">що відомо про нового голову Харківської ОДА Олексія Кучера</a>.</p>
    </article>
  </body>
</html>