<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/society/diki-xrysis-aygis-nazistikoi-xairetismoi-sto-efeteio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T15:05:11+00:00"/>
    <meta property="og:title" content="Δίκη Χρυσής Αυγής: Ναζιστικοί χαιρετισμοί στο Εφετείο"/>
    <meta property="og:description" content="Προκλητικός και αμετανόητος ο Νίκος Μιχαλολιάκος"/>
  </head>
  <body>
    <article>
      <h1>Δίκη Χρυσής Αυγής: Ναζιστικοί χαιρετισμοί στο Εφετείο</h1>
      <h2>Προκλητικός και αμετανόητος ο Νίκος Μιχαλολιάκος</h2>
      <address><time datetime="2019-11-06T15:05:11+00:00">06 Nov 2019, 15:05</time> by <a rel="author">ΤοΒΗΜΑ Team</a></address>
      <p>Ένταση προκλήθηκε μετά το τέλος της σημερινής απολογίας του αρχηγού της Χρυσής Αυγής, Νίκου Μιχαλολιάκου, στην αίθουσα του Εφετείου Αθηνών.</p>
      <p>Υποστηρικτές του «Φύρερ» άρχισαν να φωνάζουν συνθήματα υπέρ του νεοναζιστικού μορφώματος, με τον αλληλέγγυο κόσμο να τους απαντά με αντιφασιστικά συνθήματα.</p>
      <p>
        <a href="https://www.in.gr/2019/11/06/politics/tsiaras-anoixto-endexomeno-genikeysis-se-olo-ton-idiotiko-tomea-tis-arsis-tis-aytepaggeltis-dioksis/">Διαβάστε ακόμη: Τσιάρας - Ανοιχτό το ενδεχόμενο γενίκευσης σε όλο τον ιδιωτικό τομέα της άρσης της αυτεπάγγελτης δίωξης</a>
      </p>
      <p>«Αίμα, τιμή, Χρυσή Αυγή» φώναζαν από την πλευρά τους οι οπαδοί της Χρυσής Αυγής.</p>
      <p>«Δολοφόνοι» και «Ο Παύλος ζει. Τσακίστε τους Ναζί» ήταν η απάντηση των αλληλέγγυων.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkatja.lihtenvalner%2Fvideos%2F10156865348496158%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>Ο φωτογραφικός φακός μάλιστα, την ώρα που προκλήθηκε η ένταση, απαθανάτισε υποστηρικτή της εγκληματικής οργάνωσης να χαιρετάει με τον γνωστό ναζιστικό χαιρετισμό.</p>
      <figure>
        <img src="https://www.in.gr/wp-content/uploads/2019/11/nps063401573043467-600x400.jpg"/>
      </figure>
      <figure>
        <img src="https://www.in.gr/wp-content/uploads/2019/11/nps063521573043442-600x400.jpg"/>
      </figure>
      <figure>
        <img src="https://www.in.gr/wp-content/uploads/2019/11/ImgSrc-18-600x400.jpeg"/>
      </figure>
      <h3>Προκλητικός και αμετανόητος ο Μιχαλολιάκος</h3>
      <p>Προκλητικός και αμετανόητος μέχρι τέλους για τη δράση της Χρυσής Αυγής αλλά και τις δικές του ευθύνες εμφανίστηκε ο αρχηγός του νεοναζιστικού μορφώματος  Νίκος Μιχαλολιάκος στη διάρκεια της απολογίας του.</p>
      <p>Ο Νίκος Μιχαλολιάκος ο οποίος είχε φέρει στην αίθουσα του δικαστηρίου όπου διεξάγεται η δίκη της Χρυσής Αυγής τα εναπομείναντα πρωτοπαλίκαρά του τα οποία σηκώθηκαν για να τον υποδεχτούν μόλις μπήκε στην αίθουσα, έκανε λόγο για βρώμικη προπαγάνδα εις βάρος του και για πολιτική σκευωρία.</p>
      <p>Ο «Φύρερ» της Χρυσής Αυγής  δήλωσε εθνικιστής και όχι ναζιστής, ζήτησε τα «ρέστα» από το δικαστήριο σημειώνοντας ότι η σύλληψή του ήταν μία επιχείρηση ποινικοποίησης του πολιτικού κινήματος  και προσπάθησε να επιχειρηματολογήσει υπέρ της Χρυσής Αυγής λέγοντας ότι δεν υπήρχε εγκληματική οργάνωση.</p>
      <p>
        <a href="https://www.tovima.gr/2019/11/06/culture/spoudaia-ekdilosi-tis-alter-ego-sta-giannena-gia-tis-megales-sxoles-ton-ioanninon-kai-ton-ipeirotiko-eyergetismo/">Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/06/society/diki-x-a-proklitikos-kai-ametanoitos-mixaloliakos-dilonei-athoos-kai-mila-gia-politiki-skeyoria/"/>
        <a href="https://www.tovima.gr/2019/11/06/society/live-apologeitai-o-mixaloliakos-politiki-skeyoria/"/>
        <a href="https://www.tovima.gr/2019/11/06/society/dikis-xrysis-aygis-i-ora-tis-logodosias-gia-mixaloliako/"/>
        <a href="https://www.tovima.gr/2019/11/05/politics/diki-xrysis-aygis-apologeitai-tin-tetarti-o-mixaloliakos/"/>
        <a href="https://www.tovima.gr/2019/11/01/society/diki-xa-kalesma-se-syllalitirio-ti-mera-apologias-mixaloliakou-apo-politiki-agogi/"/>
        <a href="https://www.tovima.gr/2019/10/31/opinions/i-ellada-den-kindyneyei-apo-16xrona-kai-prosfyges-apo-tous-fasistes-kindyneyei/"/>
        <a href="https://www.tovima.gr/2019/10/30/society/diki-xrysi-aygi-proklitikos-o-lagos-den-exo-na-apologitho-gia-tipota/"/>
        <a href="https://www.tovima.gr/2019/10/29/opinions/fasistes-kai-ratsistes-tis-diplanis-portas-as-prostatepsoume-toulaxiston-ta-paidia/"/>
        <a href="https://www.tovima.gr/2019/10/22/society/diki-xrysis-aygis-neaniki-epipolaiotita-to-heil-hitler/"/>
        <a href="https://www.tovima.gr/2019/10/21/society/diki-xrysis-aygis-dyo-ekdoxes-gia-ti-dolofonia-fyssa-apo-ton-panagiotaro/"/>
        <a href="https://www.tovima.gr/2019/10/18/opinions/ton-fasismo-ton-nikas-kathe-mera-kai-pantou/"/>
        <a href="https://www.tovima.gr/2019/10/18/society/diki-x-a-apokalyptikos-mixos-o-mixaloliakos-iksere-gia-ti-dolofonia-fyssa/"/>
        <a href="https://www.tovima.gr/2019/10/18/society/diki-xrysis-aygis-emfylios-metaksy-ton-dikigoron-mixou-kai-mixaloliakou/"/>
        <a href="https://www.tovima.gr/2019/10/18/vimatv/geroulanos-sto-one-channel-tha-eimai-ypopsifios-gia-tin-igesia-tou-kinal/"/>
        <a href="https://www.tovima.gr/2019/10/17/society/diki-xrysis-aygis-proklitikoi-oi-koutsoukis-kai-matthaiopoulos-stin-apologia-tous/"/>
        <a href="https://www.tovima.gr/2019/10/16/opinions/kai-dolofonoi-kai-deiloi-oi-xrysaygites/"/>
        <a href="https://www.tovima.gr/2019/10/16/society/diki-xrysis-aygis-den-iksere-den-eide-den-akouse-oute-o-kasidiaris/"/>
      </related>
    </article>
  </body>
</html>