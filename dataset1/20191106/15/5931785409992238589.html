<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/solskjer-nadam-se-da-partizan-nece-imati-lepe-uspomene-sa-old-traforda/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T15:21:48+00:00"/>
    <meta property="og:title" content="Solskjer: Nadam se da Partizan neće imati lepe uspomene sa Old Traforda"/>
    <meta property="og:description" content="Ole Gunar Solskjer veruje da će njegova ekipa u četvrtak pobediti Partizan i prebrinuti sve brige oko plasmana u nokaut fazu Lige Evrope. Mančester Junajted je pre dve nedelje slavio u Humskoj rezultatom 0:1, a menadžer crvenih đavola veruje da Partizan neće po dobrom pamtiti Old Traford. – Moramo dobro da počnemo sutrašnju utakmicu. Nadam […]"/>
  </head>
  <body>
    <article>
      <h1>Solskjer: Nadam se da Partizan neće imati lepe uspomene sa Old Traforda</h1>
      <address><time datetime="2019-11-06T15:21:48+00:00">06 Nov 2019, 15:21</time> by <a rel="author">Darko</a></address>
      <p>Ole Gunar Solskjer veruje da će njegova ekipa u četvrtak pobediti Partizan i prebrinuti sve brige oko plasmana u nokaut fazu Lige Evrope.</p>
      <p>Mančester Junajted je pre dve nedelje slavio u Humskoj rezultatom 0:1, a menadžer crvenih đavola veruje da Partizan neće po dobrom pamtiti Old Traford.</p>
      <p><b>– Moramo dobro da počnemo sutrašnju utakmicu. Nadam se da Partizan neće imati lepe uspomene sa Old Traforda. Kada dobro počneš utakmicu kod kuće, možeš da igraš slobodnije, da napadaš i postižeš golove. Imali smo dosta mečeva gde smo dali prvi gol a onda smo imali korak unazad</b>, rekao je Solskjer.</p>
      <p>Menadžer Mančester Junajteda ponovo neće moći da računa na najjači tim. Pored Pogbe, Matića, Tuanzebe, Bejlija, Gomeša, povređen je i centarhalf Viktor Lindelof, koji sigurno neće igrati protiv Partizana.</p>
      <p>Norvežanin je ipak uveren da će njegov tim iskoristiti šansu da završi veliki posao u Ligi Evrope već u četvrtak.</p>
      <p><b>– Sutra imamo veliku šansu da se plasiramo u narednu rundu takmičenja. To bi nam mnogo značilo jer bi na preostale dve utakmice Lige Evrope mogli da probamo neke nove stvari</b>, rekao je Solskjer.</p>
      <p>Utakmica između Mančester Junajteda i Partizana se igra u četvrtak od 21 čas.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/06/milosevic-bice-teze-ali-pokusacemo-da-odigramo-jos-bolje-nego-u-beogradu/"/>
        <a href="https://www.sportskacentrala.com/2019/11/05/solskjerove-dileme-pred-partizan-povratak-kapitena/"/>
        <a href="https://www.sportskacentrala.com/2019/11/05/partizan-dresi-kesu-crno-beli-za-1-700-000-evra-kupuju-najskuplje-pojacanje-u-istoriji-kluba/"/>
        <a href="https://www.sportskacentrala.com/2019/11/04/pavlovic-bi-u-junajted-mesi-i-azar-idoli/"/>
        <a href="https://www.sportskacentrala.com/2019/11/04/ako-idete-na-old-traford-partizan-upozorava-informacije-sa-ulaznica-nisu-tacne/"/>
        <a href="https://www.sportskacentrala.com/2019/11/04/finac-deli-pravdu-partizanu-na-old-trafordu/"/>
        <a href="https://www.sportskacentrala.com/2019/11/03/zdjelar-vratili-smo-se-psihicki-spremamo-se-za-mancester/"/>
        <a href="https://www.sportskacentrala.com/2019/11/02/milosevic-trebala-nam-je-ovakva-pobeda/"/>
        <a href="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
      </related>
    </article>
  </body>
</html>