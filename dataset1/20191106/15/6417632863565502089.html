<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/anvar-berdiev-keraksiz-vaziyatlarda-ochko-yoqotganimiz-bizga-pand-berdi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-06T15:53:11+00:00"/>
    <meta property="og:title" content="Анвар Бердиев: &quot;Кераксиз вазиятларда очко йўқотганимиз бизга панд берди&quot;"/>
    <meta property="og:description" content="А ПРО-Лига 27-туридан ўрин олган “Истиқлол” – “Оқ-тепа” (5:1) учрашувидан сўнг мезбонлар мураббийи Анвар Бердиев сайтмизга интервью берди."/>
  </head>
  <body>
    <article>
      <h1>Анвар Бердиев: "Кераксиз вазиятларда очко йўқотганимиз бизга панд берди"</h1>
      <h2>А ПРО-Лига 27-туридан ўрин олган “Истиқлол” – “Оқ-тепа” (5:1) учрашувидан сўнг мезбонлар мураббийи Анвар Бердиев сайтмизга интервью берди.</h2>
      <address>
        <time datetime="2019-11-06T15:53:11+00:00">06 Nov 2019, 15:53</time>
      </address>
      <p><b>- Анвар ака, 27-тур учрашувлари якунига кўра, “Истиқлол” жамоаси А ПРО-Лигада 2-ўринни қўлга киритиши аниқ бўлиб улгурди. Ушбу натижа билан табриклаймиз...</b><br/>- Авваламбор, табрик учун раҳмат! Жорий мавсум биз учун оғир ўтди. Бизни охирги турда “Шўртан”га қарши қийин учрашув кутиб турибди. Очиғи бугун “Хоразм” ўз майдонида “Шўртан”ни мағлуб этганини сиздан эшитдим. А ПРО-Лигада иккинчи ўрин ёмон натижа эмас. Ҳаммага маълум А ПРО-Лигада кучли жамоалар жам бўлган.<br/>Ушбу натижа билан жамоамизнинг барча аъзолари ва мухлисларимизни табриклайман. Шунингдек жамоамизни мунтазам равишда қўллаб-қувватлаб келаётган хомийимизга, жамоамиз раҳбариятига миннатдорчилик билдираман.<br/>Мавсум аввалида жамоамизга А ПРО-Лигада ғолиб чиқиб, Суперлига йўлланмасини қўлга киритиш вазифаси қўйилган эди. Афсуски, бу вазифани уддалай олмадик. Ўша иккинчи давра бошида “Оқ-тепа”га ўз майдонимизда мағлуб бўлганимиз, шунингдек уй учрашувимизда “Машъал” жамоасига ютқазганимиз бизга якунда 1-ўринни олишимизга тўсқинлик қилди. Кераксиз вазиятларда очко йўқотганлигимиз бизга панд берди.<br/>Яна бир бор жамоамиз раҳбарияти ва хомийларимизга, жамоамиз мухлисларига ўз миннатдорчилигимни билдираман, – <b>дейди Анвар Бердиев.</b><br/>Бекзод Толибов ёзиб олди.</p>
      <p>Манба : <a href="http://championat.asia/">championat.asia</a></p>
    </article>
  </body>
</html>