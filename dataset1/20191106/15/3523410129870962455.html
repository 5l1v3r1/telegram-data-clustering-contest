<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638481/%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%85%D8%A7%DB%8C%D8%B4-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AA%D8%B1%D9%88%D8%B1%DB%8C%D8%B3%D9%85-%D8%B4%D8%A7%D9%86%DA%AF%D9%87%D8%A7%DB%8C-%D8%AF%D8%B1-%D8%AA%D8%A7%D8%B4%DA%A9%D9%86%D8%AF-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T15:49:00+00:00"/>
    <meta property="og:title" content="برگزاری همایش مقابله با تروریسم شانگهای در تاشکند+تصاویر"/>
    <meta property="og:description" content="هفتمین همایش علمی در مورد همکاری در مقابله با تروریسم و افراط‌گرایی بین‌المللی بین کشورهای عضو سازمان همکاری شانگهای در «تاشکند»برگزار شد."/>
  </head>
  <body>
    <article>
      <h1>
        <a href="https://www.bultannews.com/fa/news/638481/%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%85%D8%A7%DB%8C%D8%B4-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AA%D8%B1%D9%88%D8%B1%DB%8C%D8%B3%D9%85-%D8%B4%D8%A7%D9%86%DA%AF%D9%87%D8%A7%DB%8C-%D8%AF%D8%B1-%D8%AA%D8%A7%D8%B4%DA%A9%D9%86%D8%AF-%D8%AA%D8%B5%D8%A7%D9%88%DB%8C%D8%B1">برگزاری همایش مقابله با تروریسم شانگهای در تاشکند+تصاویر</a>
      </h1>
      <h2>هفتمین همایش علمی در مورد همکاری در مقابله با تروریسم و افراط‌گرایی بین‌المللی بین کشورهای عضو سازمان همکاری شانگهای در «تاشکند»برگزار شد.</h2>
      <address><time datetime="2019-11-06T15:49:00+00:00">06 Nov 2019, 15:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هفتمین همایش علمی و عملی در مسائل همکاری در مقابله با <b>تروریسم</b> و افراط‌گرایی بین‌المللی بین کشورهای عضو سازمان همکاری <b>شانگهای </b>و کشورهای ناظر در <b>تاشکند</b> با حضور نمایندگان جمهوری اسلامی ایران برگزار شد.</p>
      <p>این همایش توسط کمیته اجرایی ساختار منطقه‌ای ضدتروریسم سازمان همکاری شانگهای برگزار شد.</p>
      <p>«جمعه خان غیاث اف» رئیس کمیته اجرایی ساختار منطقه‌ای ضدتروریسم سازمان همکاری شانگهای در آغاز این همایش مطالبی را در زمینه امنیت بین المللی بیان کرد.</p>
      <p>وی افزود: فعالیت شبه نظامیان در کشورهای همسایه به خصوص در افغانستان آغاز شده است. تمام این موارد منجر به ایجاد پایگاه های جدید تروریستی در مرزهای سازمان همکاری شانگهای می شود.   </p>
      <p>رئیس کمیته اجرایی ساختار منطقه‌ای ضدتروریسم سازمان همکاری شانگهای خاطرنشان کرد: امروز ریسک بی ثباتی اوضاع در فضای سازمان همکاری شانگهای، سازمان های تروریستی از جمله «داعش» همچنان باقی مانده است.</p>
      <p>به گفته وی، اوضاع کنونی در سوریه باعث شده است تا گروههای تروریستی به کشورهای دیگر منطقه از جمله افغانستان نقل مکان کنند که در آینده خطراتی برای منطقه به وجود خواهد آمد. .</p>
      <p>در این همایش کشورهای عضو سازمان همکاری شانگهای و کشورهای ناظر در سازمان همکاری شانگهای بر لزوم انجام اقدامات موثر برای حل و فصل مسایل یاد شده تاکید کردند و در مورد قابل قبول نبودن استفاده از «استانداردهای دوگانه» مطابق به فعالیت تروریستی هم عقیده بودند.</p>
      <p>در این همایش همچنین پیشنهادات معین در مورد تکامل اشکال و ابعاد همکاری‌های کشورهای عضو سازمان همکاری شانگهای و کشورهای ناظر در سازمان همکاری شانگهای و سازمان‌های بین‌المللی مربوطه مورد بررسی قرار گرفت. </p>
      <p>در این همایش نمایندگان سازمان های ذیصلاح کشورهای عضو سازمان همکاری شانگهای از جمله قزاقستان، چین، قرقیزستان، روسیه، هندوستان، پاکستان، تاجیکستان، ازبکستان، کشورهای ناظر در سازمان همکاری شانگهای از جمله جمهوری اسلامی ایران، افغانستان، مغولستان و بلاروس حضور داشتند.</p>
      <p>همچنین ساختارهای مربوطه سازمان های بین المللی از جمله دبیرخانه سازمان همکاری شانگهای، اداره مبارزه با مواد مخدر و جرایم سازمان ملل متحد، مدیریت اجرایی کمیته ضدتروریستی شورای امنیت سازمان ملل متحد، مرکز منطقه‌ای سازمان ملل متحد در دیپلماسی پیشگیری برای آسیای مرکزی، سازمان امنیت و همکاری اروپا، گروه اوراسیا در مقابله با قانونی کردن درآمدهای جنایی و تامین مالی تروریسم، مرکز هماهنگی اطلاع‌رسانی منطقه‌ای آسیای مرکزی در مبارزه با قاچاق مواد مخدر و روانگردان، دبیرخانه سازمان پیمان امنیت دسته‌جمعی، سازمان‌های کشورهای مستقل مشترک‌المنافع نیز از جمله شرکت‌کنندگان این همایش بودند.</p>
      <p>سازمان همکاری شانگهای یک سازمان بین المللی بین دولتی است که در تاریخ  15 ژوئن سال 2001 میلادی در شانگهای چین از سوی قزاقستان، چین، قرقیزستان، روسیه، تاجیکستان و ازبکستان تاسیس شده است.</p>
      <p>در نشست این سازمان که در تاریخ 8 و 9 ژوئن سال 2017 میلادی در شهر آستانه پایتخت قزاقستان برگزار شد، هندوستان و پاکستان عضو دائمی سازمان همکاری شانگهای‌ شدند.</p>
      <p>اکنون جمهوری اسلامی ایران، افغانستان، مغولستان و بلاروس اعضای ناظر این سازمان هستند.</p>
      <p>ترکیه، سریلانکا، ارمنستان، آذربایجان، نپال و کامبوج شریک گفت وگو با این سازمان هستند.</p>
      <p> </p>
      <figure>
        <img src="https://www.bultannews.com/files/fa/news/1398/8/15/1192878_434.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192879_678.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192880_264.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192881_141.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192882_539.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192883_560.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192884_889.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192885_224.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192886_696.jpg"/>
      </figure>
      <figure>
        <img src="https://www.bultannews.com/files/fa/news/1398/8/15/1192887_105.jpg"/>
      </figure>
    </article>
  </body>
</html>