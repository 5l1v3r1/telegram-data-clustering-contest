<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/samsung-gelistiriciler-konferansi-2019-gerceklesti_84915.html"/>
    <meta property="og:site_name" content="CHIP Online"/>
    <meta property="article:published_time" content="2019-11-06T15:00:00+00:00"/>
    <meta property="og:title" content="Samsung Geliştiriciler Konferansı 2019 Gerçekleşti"/>
    <meta property="og:description" content="Samsung Geliştiriciler Konferansı 2019: Samsung deneyim inovasyonunu ileriye taşıyor."/>
  </head>
  <body>
    <article>
      <h1>Samsung Geliştiriciler Konferansı 2019 Gerçekleşti</h1>
      <h2>Samsung Geliştiriciler Konferansı 2019: Samsung deneyim inovasyonunu ileriye taşıyor.</h2>
      <address><time datetime="2019-11-06T15:00:00+00:00">06 Nov 2019, 15:00</time> by <a rel="author">CHIP Online</a></address>
      <p>Samsung Electronics, <b>Samsung Geliştiriciler Konferansı</b>'nda (SDC19) Samsung platformlarının, geliştiricilerin tüketicilere daha yalın ve daha güçlü deneyimler sunmaları için sağladığı yeni yolların tanıtımını yaptı. Samsung Electronics IT &amp;Mobil İletişim Bölüm Başkanı ve CEO'su DJ Koh, konu ile ilgili şöyle konuştu: "Dünyanın en iyi geliştiricileri ve tasarımcılarıyla çalıştığımız için şanslıyız. Onlarla birlikte geniş kapsamlı ve güvenli bir cihaz ve servis ekosistemi yarattık. Gittiğimiz her yerde pürüzsüz ve kesintisiz bir şekilde yaşanacak yeni mobil deneyimlerin inovasyon yaratıcısı olma vizyonumuzu gerçekleştirmeye devam ediyoruz."</p>
      <h3>Geliştiriciler için yeni fırsatlar yaratılıyor</h3>
      <figure>
        <img src="https://cdn.chip.gen.tr/images/content/2019/11/05/2019110519302942585.jpg"/>
      </figure>
      <p>Samsung bu yılın başlarında Bixby Marketplace'in lansmanını yapmış, böylece geliştiricilerin Bixby kapsüllerini milyonlarca Bixby kullanıcısına sunmalarını sağlayacak yeni bir yol yaratmıştı. Geçtiğimiz altı ay içinde Bixby geliştirici topluluğunun büyüklüğü ikiye katlandı. 2020'den itibaren Bixby Marketplace daha da büyüyecek ve geliştiricilerin daha fazla Samsung cihazına hizmet sunmalarını mümkün kılacak.</p>
      <p>Samsung, SDC19'daki Bixby Geliştiriciler Stüdyosu'nda daha gelişkin Bixby özelliklerini tanıttı.</p>
      <p>•Yeni Bixby Şablonları, geliştiricilerin sıfırdan başlamalarını gereksiz kılan, mevcut formları kullanarak yeni kapsüller yaratmalarını kolaylaştırıyor.</p>
      <p>•Geliştirilmiş Bixby Görüntüleri sayesinde geliştiriciler akıllı telefonların da ötesinde televizyonlar, tabletler, akıllı saatler ve buzdolapları için de standart tasarımlı kapsüller yaratabilecekler.</p>
      <p>•Geliştiriciler artık kapsüllerini Doğal Dil Kategorisi altında sunabilecekler. Kullanıcılar, radyo, haber, navigasyon gibi herhangi bir kategoride Bixby'den yardım istediklerinde, kapsülün tam adını söylemeseler bile Bixby onlara daha kolay ve daha hızlı yardımcı olacak bir kapsülü önerebilecek.</p>
      <h3>SmartThings üzerinden yenilikler sunuluyor</h3>
      <figure>
        <img src="https://cdn.chip.gen.tr/images/content/2019/11/05/2019110519304244085.jpg"/>
      </figure>
      <p>Günümüzde çok daha fazla sayıda tüketici, ağ bağlantılı cihaz ve servislerin günlük yaşamı ne kadar kolaylaştırdığını görebiliyor.</p>
      <p>Samsung, geliştiricilere mevcut cihazlarını geliştirmeleri ve SmartThings platformu ile entegrasyonunu sağlamalarına yardımcı olacak yeni özellikleri tanıttı.</p>
      <p>•Yeni Rules API, bireylerin günlük rutinlerini geniş çeşitlilikte SmartThings cihazları üzerinden yansıtan daha fazla otomatikleştirilmiş akıllı ev deneyimleri sunuyor.</p>
      <p>•Samsung 2020 başlarında daha çok sayıda üçüncü parti imalatçının SmartThings ile uyumlu cihaz üretmelerini mümkün kılacak SmartThings Device SDK Beta programının lansmanını yapacak.</p>
      <p>Samsung geliştiricilere Samsung ekosistemine aktif olarak katılma çağrısı yapmaya devam ediyor ve Best of Galaxy Store Award, Samsung Mobile Design Competition, Bixby DevJam ve Samsung Mobile Security Reward gibi bir dizi teşvik edici programla geliştiriciler topluluğunu destekliyor.</p>
      <h3>Çeşitli cihazları kapsayan yeni deneyimlerle geliştiricilere ilham veriliyor</h3>
      <p>Samsung mobil deneyimi, kullanıcıların onlar için en önemli noktalara odaklanmasını sağlayacak şekilde daha rafine hale getirmeye devam ediyor. One UI 2 kullanıcı ara yüzünü düzenleyerek insanların hem en doğal şekilde etkileşime geçmesini, hem de bunu gözlerini yormadan yapmalarını mümkün kılıyor. Şimdi de gerek geliştirici gerekse kullanıcı deneyimlerinin cihazlar arasında uyumluluğunu sağlamak üzere Samsung One UI 2'nin kullanımını, akıllı telefonlara ek olarak tabletler, giyilebilir cihazlar ve katlanabilir cihazlar da dahil olmak üzere yeni form faktörlerini kapsayacak şekilde genişletiyor.</p>
      <h3>Akıllı televizyonlarda yeni deneyimler</h3>
      <p>Samsung, mümkün olan en iyi TV izleme deneyimi sunmak üzere 8K teknolojilerine yatırım yapmaya devam ediyor. AI ScaleNet ile Samsung, daha düşük bant genişliğine sahip ağlarda bile yüksek kalitede 8K videoları oynatmayı mümkün kılıyor. Samsung ayrıca geliştiricilerin Tizen işletim sistemi kullanan 100 milyon akıllı televizyonunda yeni deneyimler sunmalarını kolaylaştıran yeni araçların da duyurusunu yaptı.</p>
      <p>•Wits geliştiricilerin güncellemelerini neredeyse anında görebilmelerini sağlayan, böylece geliştirme süresini kısaltan bir kod edit'ini otomatik olarak yüklüyor.</p>
      <p>•EasyST, içerik playback testini çok daha kolaylaştırıyor, çünkü geliştiricilerin içeriklerini tam istedikleri gibi oynattıklarından emin olmak için kendi test uygulamalarını yaratmalarına gerek kalmıyor.</p>
      <p>•TIFA (Tizen Identifier for Advertising) tüketicilere reklam yayınlarını sınırlama ya da herhangi bir reklamı devre dışı bırakma olanağı sağlıyor.</p>
      <p>•Samsung ilk kez Tizen TV OS'u üçüncü parti TV imalatçıları için de ulaşılabilir kılıyor.</p>
      <p>
        <b>Her çözüm ve her deneyim için uçtan uca güvenlik</b>
      </p>
      <p>IoT, Yapay Zeka ve 5G gibi yeni gelişen teknolojiler, geliştiriciler toplumuna yeni özellikler ve fırsatlar kazandırıyor. Samsung için bu, geliştiriciler toplumuna emniyetli ve güvenilir çözümler sunmak için gerekli olan araçları ve programları sağlamak anlamına geliyor.</p>
      <p>Samsung ayrıca, gerek geliştiricilerin gerekse kullanıcıların iç rahatlığı için Samsung ortaklara ve uygulama geliştiricilere ileri güvenlik çözümlerini, uygulamaları ve servisleriyle entegre etme olanağı tanıyan Knox SDK'yı sunuyor. Güvenilir kimlik hizmetlerine yönelik güçlü bir temel yaratarak müşterilere ve devletlere destek olmak üzere mobil cihazla kullanılabilecek bir elD geliştirmede Alman devlet kurumları, özellikle BSI ve sektör oyuncuları ile iş birliği içinde çalışıyor.</p>
    </article>
  </body>
</html>