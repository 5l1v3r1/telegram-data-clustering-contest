<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/viroshhuvannya-rozsadi-v-tepliczyah-da%d1%94-shvidkij-pributok/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-06T15:20:00+00:00"/>
    <meta property="og:title" content="Вирощування розсади в теплицях дає швидкий прибуток"/>
    <meta property="og:description" content="На якість розсади при касетному способі вирощування впливає багато факторів: насіння, субстрат, температура, живлення, водний режим, спосіб посіву, вид кас"/>
  </head>
  <body>
    <article>
      <h1>Вирощування розсади в теплицях дає швидкий прибуток</h1>
      <address>
        <time datetime="2019-11-06T15:20:00+00:00">06 Nov 2019, 15:20</time>
      </address>
      <figure>
        <img src="https://infoindustria.com.ua/wp-content/uploads/2019/11/rossada.jpg"/>
      </figure>
      <p>
        <b>На якість розсади при касетному способі вирощування впливає багато факторів: насіння, субстрат, температура, живлення, водний режим, спосіб посіву, вид касети. Як плекати розсаду, і за 25-50 днів отримати ранній прибуток, розказав Ігор Дидів, кандидат с-г наук, доцент кафедри садівництва та овочівництва Львівського Національного аграрного університету на конференції «Ефективна теплиця».</b>
      </p>
      <p>«Вирощування розсади – прибуткова річ, з 1 квадратного метру можна отримати майже тисячу штук розсади. Критерії вибору касети: ціна, якість, розмір та кількість чарунок», — пояснив Ігор Дидів.</p>
      <p>Одразу після посіву у теплиці потрібно зробити високу температуру до 25 градусів Цельсія. Потім потрібно знизити температуру. «Для капусти температуру потрібно знизити до 8-12 градусів Цельсія. Це необхідно для того, щоб в першу чергу розвивалася коренева система, а не витягувалася наземна частина. Коли ми не знижуємо температуру, буває, що рання капуста за 2-3 дні може прорости як пачка сірників, дуже тонка, – це не якісна розсада», — додав спеціаліст.</p>
      <p>Через 7-8 днів можна підвищити температуру: вдень до 25, вночі – 15 градусів. Тоді рослина починає інтенсивно рости. «Доглядаючи за рослинами, ніколи не беріть їх за стебло, тільки за семидольні листочки, щоб не пошкодити стебло», — застерігає він.</p>
      <p>В касетах можна вирощувати 640 штук розсади на 1 м3. «Цього року розсада рвана овочів коштувала – 2 грн. Більш якісна, касетна, від 2 до 3 грн, але в результаті ви будете мати коренеплоди вагою від кілограма. І це біологічні властивості, ніякої хімії», — наголосив спеціаліст.</p>
      <p>З грудня по січень рослини можна вирощувати в міні-теплицях на стелажах. Посіяна у квітні розсада дешевша. Касетна розсада баштанних коштує 5-7 грн за штуку.</p>
      <p>ІА «Інфоіндустрія»</p>
    </article>
  </body>
</html>