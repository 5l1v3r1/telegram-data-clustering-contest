<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947981"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T15:46:00+00:00"/>
    <meta property="og:title" content="గడ్కరీని కలుసుకున్న సోనియా గాంధీ ఆంతరంగికుడు"/>
    <meta property="og:description" content="ADVT న్యూఢిల్లీ : సోనియా గాంధీ ఆంతరంగికుడు, కార్యదర్శి అహ్మద్ పటేల్ బుధవారం కేంద్రమంత్రి, బీజేపీ అగ్రనేత నితిన్ గడ్కరీని కలుసుకున్నారు. మహారాష్ట్ర రాజకీయాల్లో ఏర్పడిన ప్రతిష్ఠంబన నేపథ్యంలో ఈ భేటీ ప్రాధాన్యం సంతరించుకుంది. అంతేకాకుండా శివసేన అధ్యక్షుడు ఉద్ధవ్ ఠాక్రే సలహాదారు తివారీ మహారాష్ట్రలో ఏర్పడ్డ ప్రతిష్ఠంబన గూర్చి జోక్యం చేసుకోవాలని, వెంటనే గడ్కరీని రంగంలోకి దించాలంటూ ఆరెస్సెస్ అధినేతకు ఆయన లేఖ రాసిన నేపథ్యంలో ఈ భేటీకి ప్రాధాన్యం ఏర్పడింది. అయితే దీనిని కాంగ్రెస్ వర్గాలు కొట్టిపారేస్తున్నాయి. ఈ భేటీకి ఎలాంటి రాజకీయ ప్రాధాన్యం లేదని, ఈ సమావేశంలో ఎలాంటి రాజకీయ చర్చా జరగలేదని కాంగ్రెస్ వర్గాలు స్పష్టం చేస్తున్నాయి.  అహ్మద్ పటేల్ గుజరాత్ నుంచి రాజ్యసభకు ప్రాతినిధ్యం వహిస్తున్న నేపథ్యంలో రోడ్డు, మౌలిక సదుపాయాల విషయంలో నిధుల మంజూరు గురించే గడ్కరీని కలిశారని తెలిపారు. మౌలిక సదుపాయాల విషయంలో ఇచ్చిన హామీలను నెరవేర్చాలని, అలాగే రోడ్లను కూడా వెంటనే బాగు చేయడానికి నిధులను కేటాయించాలని మాత్రమే గడ్కరీని అడిగారని, ఇందులో రాజకీయ అంశాలేవీ చర్చకు రాలేదని కాంగ్రెస్ వర్గాలు వెల్లడించాయి."/>
  </head>
  <body>
    <article>
      <h1>గడ్కరీని కలుసుకున్న సోనియా గాంధీ ఆంతరంగికుడు</h1>
      <address>
        <time datetime="2019-11-06T15:46:00+00:00">06 Nov 2019, 15:46</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>న్యూఢిల్లీ : </b>సోనియా గాంధీ ఆంతరంగికుడు, కార్యదర్శి అహ్మద్ పటేల్ బుధవారం కేంద్రమంత్రి, బీజేపీ అగ్రనేత నితిన్ గడ్కరీని కలుసుకున్నారు. మహారాష్ట్ర రాజకీయాల్లో ఏర్పడిన ప్రతిష్ఠంబన నేపథ్యంలో ఈ భేటీ ప్రాధాన్యం సంతరించుకుంది. అంతేకాకుండా శివసేన అధ్యక్షుడు ఉద్ధవ్ ఠాక్రే సలహాదారు తివారీ మహారాష్ట్రలో ఏర్పడ్డ ప్రతిష్ఠంబన గూర్చి జోక్యం చేసుకోవాలని, వెంటనే గడ్కరీని రంగంలోకి దించాలంటూ ఆరెస్సెస్ అధినేతకు ఆయన లేఖ రాసిన నేపథ్యంలో ఈ భేటీకి ప్రాధాన్యం ఏర్పడింది. అయితే దీనిని కాంగ్రెస్ వర్గాలు కొట్టిపారేస్తున్నాయి. ఈ భేటీకి ఎలాంటి రాజకీయ ప్రాధాన్యం లేదని, ఈ సమావేశంలో ఎలాంటి రాజకీయ చర్చా జరగలేదని కాంగ్రెస్ వర్గాలు స్పష్టం చేస్తున్నాయి.  అహ్మద్ పటేల్ గుజరాత్ నుంచి రాజ్యసభకు ప్రాతినిధ్యం వహిస్తున్న నేపథ్యంలో రోడ్డు, మౌలిక సదుపాయాల విషయంలో నిధుల మంజూరు గురించే గడ్కరీని కలిశారని తెలిపారు. మౌలిక సదుపాయాల విషయంలో ఇచ్చిన హామీలను నెరవేర్చాలని, అలాగే రోడ్లను కూడా వెంటనే బాగు చేయడానికి నిధులను కేటాయించాలని మాత్రమే గడ్కరీని అడిగారని, ఇందులో రాజకీయ అంశాలేవీ చర్చకు రాలేదని కాంగ్రెస్ వర్గాలు వెల్లడించాయి.</p>
    </article>
  </body>
</html>