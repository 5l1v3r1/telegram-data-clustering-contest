<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/mladen-marinov-tendencijata-v-sistemata-na-mvr-naznachavane-napuskane-e-obarnata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T15:16:00+00:00"/>
    <meta property="og:title" content="Младен Маринов: Тенденцията в системата на МВР назначаване – напускане е обърната"/>
    <meta property="og:description" content="По думите на вътрешния министър предстои обявяване на конкурс в СДВР за 60 нови бройки"/>
  </head>
  <body>
    <article>
      <h1>Младен Маринов: Тенденцията в системата на МВР назначаване – напускане е обърната</h1>
      <h2>По думите на вътрешния министър предстои обявяване на конкурс в СДВР за 60 нови бройки</h2>
      <address><time datetime="2019-11-06T15:16:00+00:00">06 Nov 2019, 15:16</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Тенденцията в системата на МВР назначаване – напускане е обърната, постигнали сме стабилност за изпълнителските нива. Това каза министърът на вътрешните работи Младен Маринов, цитиран от „Фокус”.</p>
      <p>Изказването му е в отговор на въпрос от депутата от ГЕРБ Валентин Радев във връзка с назначаването на 1000 полацаи по места.</p>
      <p>„Продължаваме с този процес. В момента има служители, които се обучават. Преди месец дадоха клетва служители на Гранична полиция, на Националната полиция. В момента текат конкурси за оперативни работници“, обясни Маринов.</p>
      <p>Вътрешният министър добави, че предстои обявяване на конкурс в СДВР за 60 бройки. По думите му Дирекция „Жандармерия“ е окомплектована на 90%.</p>
      <p>„Знаете, че дирекция „Жандармерия“ е мобилна. Разбира се, през този период има и напускащи. Тенденцията назначаване – напускане е обърната“, каза още Маринов. Той уточни, че щатната численост е малко над тази, която е осигурена за бюджета за 2019 г.</p>
      <p>Подобна тенденция има и в армията. Тази година броят на приетите войници е по-голям от броя на напусналите, уточни командирът на Сухопътните войски генерал-майор Михаил Попов.</p>
    </article>
  </body>
</html>