<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76281-Miliony-kanibalskych-mravcov-sa-v-atomovom-kryte-navzajom-pozierali-Vedci-ich-nakoniec-vypustili-do-prirody"/>
    <meta property="og:site_name" content="REFRESHER"/>
    <meta property="article:published_time" content="2019-11-06T15:31:00+00:00"/>
    <meta property="og:title" content="Milióny kanibalských mravcov sa v atómovom kryte navzájom požierali. Vedci ich nakoniec vypustili do prírody"/>
    <meta property="og:description" content="Na pozostatkoch prírodovedci našli mravčie hryzadlá."/>
  </head>
  <body>
    <article>
      <h1>Milióny kanibalských mravcov sa v atómovom kryte navzájom požierali. Vedci ich nakoniec vypustili do prírody</h1>
      <address><time datetime="2019-11-06T15:31:00+00:00">06 Nov 2019, 15:31</time> by <a rel="author">Jakub Paulík</a></address>
      <p>
        <b>Na pozostatkoch prírodovedci našli mravčie hryzadlá.</b>
      </p>
      <p><b>Mravce odrezané od sveta</b> sa v atómovom bunkri stali <b>kanibalmi</b>. Ich hniezdo pozostávajúce z približne milióna jedincov v atómovom kryte postavenom za čias Sovietskeho zväzu v blízkosti poľskej dedinky Templewo objavili až prírodovedci.</p>
      <p>Ako informuje <a href="https://www.foxnews.com/science/cannibal-ants-found-soviet-nuclear-bunker"><b>Fox News</b></a>, kolónia mravcov sa zdala na prvý pohľad úplne obyčajnou, no pri bližšom pozorovaní prírodovedci zistili, že mravce následkom nedostatku potravy<b> požierali pozostatky vlastných jedincov</b>. Celá kolónia mravcov sa skladala prevažne z robotníkov a žiadnych kráľovien.</p>
      <p>„<i>To dokazuje, že kolónia v bunkri prežila a rástla vďaka prílevu robotníkov z pôvodného hniezda nad bunkrom a hromadnej konzumácie uväznených jedincov,</i>“ píše sa <a href="https://jhr.pensoft.net/article/38972/"><b>v štúdii</b></a>. Podľa prírodovedcov však nejde o ojedinelý druh mravčieho kanibalizmu. Mravce lesné vraj požierajú pozostatky svojho druhu napríklad aj po ukončení takzvaných<b> „mravčích vojen“</b>.</p>
      <related>
        <a href="https://refresher.sk/59353-Dedic-znamej-whiskey-si-za-6-vreckoviek-kupil-10rocnu-otrokynu-predhodil-ju-kanibalom-a-cely-proces-namaloval"/>
      </related>
      <p>Mimo svojho prirodzeného prostredia sa mravce ocitli úplne nechtiac. Ich mravenisko bolo totiž situované v blízkosti vetracej šachty atómového krytu, a tak sa jednotlivci časom prepadli priamo do priestorov bunkra. Neskôr prišiel na rad spomínaný kanibalizmus.</p>
      <p>Vedci v danej oblasti našli zhruba <b>3 milióny mravčích pozostatkov</b>, na ktorých boli badateľné <b>hryzadlá od mravcov</b>. Ich dlhoročné trápenie prírodovedci vyriešili jednoduchým spôsobom.</p>
      <p>Do bunkra umiestnili drevenú dosku, po ktorej sa mravce nakoniec dostali naspäť do prírody. Väčšina mravcov sa opäť stiahla do pôvodnej kolónie, ale štúdia hovorí taktiež o <b>skupine, ktorá sa rozhodla zostať naďalej v bunkri</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/58558-Dusene-chlapcenske-maso-alebo-moj-maly-detsky-dezert-Aj-taketo-recepty-by-ste-nasli-v-denniku-sexualneho-nasilnika-Davida-Browna"/>
        <a href="https://refresher.sk/33112-Pavuky-pochadzajuce-z-dalekeho-Madagaskaru-oblubuju-oralny-sex-a-vynimocny-nie-je-ani-tvrdy-kanibalizmus"/>
        <a href="https://refresher.sk/52818-Odrezal-z-nich-kus-masa-a-dal-im-ho-zjest-Kanibal-na-Facebooku-streamoval-svoj-umelecky-experiment-aj-s-dvomi-dobrovolnikmi"/>
        <a href="https://refresher.sk/30770-Zabil-a-skonzumoval-zenu-ale-stal-sa-celebritou-Japonsky-kanibal-usiel-spravodlivosti-a-dodnes-slobodne-zije-v-Tokiu"/>
        <a href="https://refresher.sk/45477-Ladislav-Hojer-Najbrutalnejsi-cesky-seriovy-vrah-ktory-sa-vyznacoval-sadistickymi-nekrofilnymi-a-kanibalistickymi-sklonmi"/>
        <a href="https://refresher.sk/48966-Mlady-Rus-rozsekal-svoju-milenku-vyprazil-jej-mozog-a-zapil-ho-krvou-Vsetkych-zaskocil-pretoze-sa-vyznacoval-vysokou-inteligenciou"/>
        <a href="https://refresher.sk/57012-Viac-ako-1-milion-agresivnych-mravcov-marabunta-spravilo-zivy-most-aby-mohli-napadnut-osie-hniezdo"/>
        <a href="https://refresher.sk/76256-Slon-podisiel-k-autu-plnom-turistov-a-zacal-sa-on-skrabat-Zabery-vyzeraju-usmevne-no-mohlo-ist-o-zivot"/>
      </related>
    </article>
  </body>
</html>