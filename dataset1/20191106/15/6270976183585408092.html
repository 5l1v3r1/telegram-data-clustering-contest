<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/sluga-narodu-sprostuvala-tlumachennya-sliv-tkachenka-shhodo-donbasu/"/>
    <meta property="og:site_name" content="Рубрика"/>
    <meta property="article:published_time" content="2019-11-06T15:08:03+00:00"/>
    <meta property="og:title" content="&quot;Слуга народу&quot; спростувала тлумачення слів Ткаченка щодо Донбасу"/>
    <meta property="og:description" content="У партії “Слуга народу” заявили, що ЗМІ хибно потрактували слова їхнього партійця Максима Ткаченка щодо людей, які наразі працюють в ОРДЛО і зможуть потрапити в нову владу. Про це йдеться у заяві партії “Слуга народу” на офіційній сторінці у Facebook. В партії навели нові заяви Ткаченка. “Деякі ЗМІ потрактували його слова хибно, назвавши “спеціалістами” представників так […]"/>
  </head>
  <body>
    <article>
      <h1>"Слуга народу" спростувала тлумачення слів Ткаченка щодо Донбасу</h1>
      <address><time datetime="2019-11-06T15:08:03+00:00">06 Nov 2019, 15:08</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/08/vybory-dnr-620x341.jpg"/>
      </figure>
      <p>
        <b>
          <b>У партії “Слуга народу” заявили, що ЗМІ хибно потрактували слова їхнього партійця Максима Ткаченка щодо людей, які наразі працюють в ОРДЛО і зможуть потрапити в нову владу.</b>
        </b>
      </p>
      <p>Про це йдеться у заяві партії “Слуга народу” на офіційній сторінці у <a href="https://www.facebook.com/sluganarodu.official/photos/a.605890223250314/710464909459511/?type=3&amp;theater">Facebook</a>.</p>
      <p>В партії навели нові заяви Ткаченка.</p>
      <p>“Деякі ЗМІ потрактували його слова хибно, назвавши “спеціалістами” представників так званих “ЛНР/ДНР”. Насправді, Максим Ткаченко чітко наголошує: “За результатами цього вибору в нових українських луганській та донецькій місцевих владах <b>можуть опинитися нинішні керівники лікарень, шкіл, університетів, театрів Луганська, Донецька та інших міст</b>, які не брали ніякої участі в незаконних діях, а залишилися на тій території як заручники ситуації”, – сказано у заяві.</p>
      <p>Крім того, Ткаченко на своїй сторінці <a href="https://www.facebook.com/photo.php?fbid=10206971257356752&amp;set=a.10200117093766946&amp;type=3&amp;theater">Facebook</a> вказав, що рано чи пізно вибори таки відбудуться, але тільки згідно із законодавством України та тільки за участю міжнародних організацій.</p>
      <p>Нагадаємо, видання <a href="https://www.youtube.com/watch?time_continue=292&amp;v=5UpbkWKoghc">Донбасс.Реалії</a> взяло коментар у нардепа від “Слуги народу” Максима Ткаченка, який заявив: “Мені здається, що і на тій стороні (в ОРДЛО – ред.) є професійні люди, все одно є притомні люди, все одно є чесні і порядні люди, які хочуть миру, хочуть повернення території (в Україну – ред.), але з різних причин залишаються там… Я не виключаю, що хтось із них може залишитися в команді нової влади”.</p>
    </article>
  </body>
</html>