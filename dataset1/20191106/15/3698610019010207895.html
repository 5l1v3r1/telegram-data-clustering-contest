<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/teleskop-tess-zrobiv-panoramniy-znimok-pivdennogo-neba-328711_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T15:31:00+00:00"/>
    <meta property="og:title" content="Телескоп TESS зробив панорамний знімок південного неба"/>
    <meta property="og:description" content="Панорама була складена з 208 окремих зображень."/>
  </head>
  <body>
    <article>
      <h1>Телескоп TESS зробив панорамний знімок південного неба</h1>
      <h2>Панорама була складена з 208 окремих зображень.</h2>
      <address>
        <time datetime="2019-11-06T15:31:00+00:00">06 Nov 2019, 15:31</time>
      </address>
      <p>Вчені місії <a href="https://dt.ua/TECHNOLOGIES/teleskop-tess-vidkriv-nemozhlivu-planetu-327979_.html"><b>TESS</b> </a>опублікували панорамний знімок південного неба. Як повідомляється на <a href="https://www.nasa.gov/feature/goddard/2019/nasa-s-tess-presents-panorama-of-southern-sky">сайті NASA,</a> зображення було складене з 208 окремих знімків, які телескоп зробив за перший рік своєї роботи.</p>
      <p>TESS розділив південне небо на 13 регіонів і досліджував кожен з них протягом місяця. Камери телескопа робили знімок регіону кожні 30 хвилин в ході пошуку екзопланет. Телескоп шукає зміни в яскравості зірок, які можуть свідчити про те, що навколо них обертаються планети.</p>
      <p>На панорамному знімку можна побачити нашу галактику Чумацький Шлях (ліворуч). Крім того, зверху розташувалася туманність Оріона, а в центрі – Велика Магелланова хмара, що знаходиться на відстані 163 тисяч світлових років від нас.</p>
      <figure>
        <img src="https://image.zn.ua/media/images/original/Nov2019/244090.jpg"/>
        <figcaption>NASA</figcaption>
      </figure>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/P3KevBr4go4" width="640" height="360" data-service="Youtube" scrolling="no"/>
      </figure>
      <p>TESS протягом своєї дворічної місії повинен допомогти вченим знайти нові планети, придатні до життя. Передбачається, що телескоп, оснащений чотирма ширококутними камерами, вивчить більше 200 тисяч зірок на відстані до 300 світлових років. Супутник буде шукати на яскравому тлі зірок крихітні плями, які можуть виявитися планетами. Всього вчені розраховують виявити кілька тисяч планет, якими в подальшому будуть більш поглиблено займатися інші телескопи.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>