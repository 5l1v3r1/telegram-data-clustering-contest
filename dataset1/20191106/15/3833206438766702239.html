<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911693.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T15:00:00+00:00"/>
    <meta property="og:title" content="Ювентинците в България отбелязаха 10 години от основаването на фенклуба"/>
    <meta property="og:description" content="Фенклубът на Ювентус в България отбеляза 10 години от основаването си с национална сбирка и Общо съб..."/>
  </head>
  <body>
    <article>
      <h1>Ювентинците в България отбелязаха 10 години от основаването на фенклуба</h1>
      <address>
        <time datetime="2019-11-06T15:00:00+00:00">06 Nov 2019, 15:00</time>
      </address>
      <p>Фенклубът на Ювентус в България отбеляза 10 години от основаването си с национална сбирка и Общо събрание в София. Организацията всъщност е един от най-старите фен клубове на чужди футболни отбори у нас - създаден е на 12 февруари 2009 година.</p>
      <p>През 2011 година в началото на сезон 2011-2012 фенклубът официално е признат от Juventus Club DOC, организация, която обединява всички фен клубове на Ювентус по света. Първата национална сбирка на фен клуба се провежда в Пловдив през 2013 г. След това домакините на сбирките са Бургас, Благоевград, Русе, Варна и Стара Загора и тази година в София.</p>
      <p>Този сезон 280 души са официалните членове на фенклуба на Ювентус България. Програмата започна с традиционен футболен турнир, а след това се проведе Общо събрание на фенклуба. Програмата продължи с гледане на двубоя от 11-ия кръг на Серия А – “Дерби де ла Моле" Торино и Ювентус, който беше спечелен от Ювентус с 1:0.</p>
      <p>За събитието беше подготвена специална торта посветена на 10-годишнината на Ювентус България. Същото така се проведе томбола за артикули от официалния феншопа на Ювентус в Торино, както и две големи награди оригинални фланелки на Ювентус от този сезон. Присъстваха членове на фенклуба от цяла България.</p>
    </article>
  </body>
</html>