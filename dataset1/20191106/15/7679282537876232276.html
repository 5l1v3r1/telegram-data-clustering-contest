<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-congress-leader-ambika-soni-says-jammu-and-kashmir-integral-part-of-india-would-like-govt-to-take-back-pok-2835489.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T15:44:21+00:00"/>
    <meta property="og:title" content="कांग्रेस की इस दिग्गज नेता ने की मोदी सरकार से मांग: PoK को भी वापस लें"/>
    <meta property="og:description" content="कांग्रेस की वरिष्ठ नेता अंबिका सोनी ने बुधवार को कहा कि जम्मू-कश्मीर भारत का अभिन्न अंग है और &quot;हम चाहेंगे&quot; कि सरकार पाकिस्तान के कब्जे वाले कश्मीर (पीओके) को भी वापस ले। सोनी ने..."/>
  </head>
  <body>
    <article>
      <h1>कांग्रेस की इस दिग्गज नेता ने की मोदी सरकार से मांग: PoK को भी वापस लें</h1>
      <address><time datetime="2019-11-06T15:44:21+00:00">06 Nov 2019, 15:44</time> by <a rel="author">एजेंसी,नई दिल्ली</a></address>
      <p>कांग्रेस की वरिष्ठ नेता अंबिका सोनी ने बुधवार को कहा कि जम्मू-कश्मीर भारत का अभिन्न अंग है और "हम चाहेंगे" कि सरकार पाकिस्तान के कब्जे वाले कश्मीर (पीओके) को भी वापस ले। सोनी ने जम्मू-कश्मीर को दो केन्द्र शासित प्रदेश में विभाजित किये जाने पर भाजपा सरकार पर निशाना साधते हुए कहा कि यहां की जनता विशेषकर युवा इस फैसले से "अपमानित" महसूस कर रहे हैं।</p>
      <p>कांग्रेस महासचिव सोनी ने यहां पत्रकारों से कहा कि भूतपूर्व रियासत जम्मू-कश्मीर पूरा का पूरा भारत का अभिन्न अंग है...अगर वे पीओके (पाकिस्तान के कब्जे वाले कश्मीर) को वापस लेने में सक्षम हैं तो इससे बेहतर क्या होगा।" उन्होंने कहा, "...उसे वापस लेना अभी बाकी है और हम चाहेंगे के वे उसे वापस लें क्योंकि वह हमारा अंग है।"</p>
      <p>उन्होंने कहा कि राज्य के लोगों या देश के किसी व्यक्ति से परामर्श किए बिना राज्य को केंद्र शासित प्रदेश में बदल दिया गया। उन्होंने कहा कि लोग विशेषकर युवा अपमानित महसूस कर रहे हैं और उन्हें यह निर्णय स्वीकार नहीं है। </p>
      <p> </p>
    </article>
  </body>
</html>