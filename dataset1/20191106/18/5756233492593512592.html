<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620256/%D8%A8%D8%B1%D8%B1%D8%B3%DB%8C-%D9%88-%D8%AA%D8%B5%D9%88%DB%8C%D8%A8-%DB%B4-%D9%BE%DB%8C%D8%B4%D9%86%D9%87%D8%A7%D8%AF-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%85%D9%88%D8%B1-%D8%A7%D8%AC%D8%AA%D9%85%D8%A7%D8%B9%DB%8C-%D8%AF%D9%88%D9%84%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T18:24:00+00:00"/>
    <meta property="og:title" content="بررسی و تصویب ۴ پیشنهاد در کمیسیون امور اجتماعی دولت"/>
    <meta property="og:description" content="در جلسه اصلی کمیسیون امور اجتماعی و دولت الکترونیک هیئت دولت، پیشنهادهای دستگاه‌های اجرایی مورد بررسی و تصویب قرار گرفت."/>
  </head>
  <body>
    <article>
      <h1>بررسی و تصویب ۴ پیشنهاد در کمیسیون امور اجتماعی دولت</h1>
      <address>
        <time datetime="2019-11-06T18:24:00+00:00">06 Nov 2019, 18:24</time>
      </address>
      <p>
        <i>در جلسه اصلی کمیسیون امور اجتماعی و دولت الکترونیک هیئت دولت، پیشنهادهای دستگاه‌های اجرایی مورد بررسی و تصویب قرار گرفت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>پیشنهاد وزارت تعاون، کار و رفاه اجتماعی در خصوص معافیت حقوق و مزایا یا دستمزد یکی از اولیاء افراد دارای معلولیت شدید و خیلی شدید از پرداخت مالیات با اصلاحاتی تصویب شد.</p>
      <p>آیین‌نامه اجرایی تبصره ماده (۲۵) قانون حمایت از حقوق معلولان مصوب سال ۱۳۹۶</p>
      <p>گفتنی است، طبق ماده ۲۵ قانون حمایت از حقوق معلولان و تبصره آن مقرر شده ۵۰ درصد حقوق و مزایا یا دستمزد مشمول مالیات یکی از اولیاء افراد دارای معلولیت خیلی شدید و شدید مادامی که مسئولیت پرداخت هزینه های مترتب بر معلولیت فرد بر عهده اولیاء است از پرداخت مالیات معاف است. گواهی تأیید نوع و شدت معلولیت افراد مشمول این ماده از سوی کمیسیون پزشکی تشخیص نوع و شدت معلولیت سازمان ارائه خواهد شد.</p>
      <figure>
        <img src="https://aftabnews.ir/files/fa/news/1398/8/15/356221_991.jpg"/>
      </figure>
      <p>مجوز تشکیل اداره کل راهداری و حمل و نقل جاده ای در شهرستان لارستان استان فارس</p>
      <p>هم‌چنین، پیشنهاد سازمان اداری و استخدامی کشور مبنی بر مجوز تشکیل اداره کل راهداری و حمل و نقل جاده ای در شهرستان لارستان استان فارس با توجه به پیشنه موضوع و طرح و بررسی آن در کمیسیون مقرر شد برای تعیین تکلیف نهایی موضوع به هیئت وزیران ارائه شود تا بر اساس تصمیم دولت اقدام گردد.</p>
      <p>اساسنامه سازمان نظام مشاوره مدیریت موضوع ماده (۱۷) قانون بهبود مستمر محیط کسب و کار - مصوب ۱۳۹۰</p>
      <p>در ادامه بررسی این پیشنهاد، مواد باقی مانده تا پاین اساسنامه مورد بررسی قرار گرفت و با اصلاحاتی تصویب شد.</p>
      <p>لایحه اصلاح قانون متعهدین خدمت به وزارت آموزش و پرورش – مصوب ۱۳۶۹-، موضوع حذف سنوات تحصیل از لحاظ احتساب سابقه برای بازنشستگی</p>
      <p>اعضای کمیسیون ضمن بررسی این موضوع مقرر نمود، پیشنهاد مورد نظر در قالب لایحه نظام نوین بازنشستگی در خصوص تمامی متعهدین خدمت کلیه دستگاه های اجرایی که مطابق قوانین متعهد خدمت پذیرفته می شوند، دوره تعهد خدمت جزء سنوات خدمت قابل قبول برای بازنشستگی محسوب نگردد و مراتب جهت پیش بینی لازم در لایحه مذکور به سازمان اداری و استخدامی منعکس شود.</p>
      <p>به گزارش پایگاه اطلاع رسانی دفتر هیئت دولت، جلسه اصلی کمیسیون امور اجتماعی و دولت الکترونیک هیئت دولت یکشنبه ۱۲ آبان ۱۳۹۸ به ریاست جمشید انصاری، رئیس سازمان اداری و استخدامی کشور و معاون رئیس جمهور و دکتر فلاح زاده، سرپرست کمیسیون، حاجی میرزایی، وزیر آموزش و پرورش و با حضور نمایندگان دستگاه‌های عضو کمیسیون به میزبانی دفتر هیئت دولت برگزار شد.</p>
    </article>
  </body>
</html>