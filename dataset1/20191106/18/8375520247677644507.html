<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/klichko-pro-spravu-nabu-nehay-pereviryayut-638189.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T18:21:46+00:00"/>
    <meta property="og:title" content="Кличко про справу НАБУ: Нехай перевіряють"/>
    <meta property="og:description" content="«І мені дуже смішно, що там йдеться ще й про нібито держзраду», - підкреслив мер Києва"/>
  </head>
  <body>
    <article>
      <h1>Кличко про справу НАБУ: Нехай перевіряють</h1>
      <address>
        <time datetime="2019-11-06T18:21:46+00:00">06 Nov 2019, 18:21</time>
      </address>
      <h4>«І мені дуже смішно, що там йдеться ще й про нібито держзраду», - підкреслив мер Києва</h4>
      <p>Інформації про те, що НАБУ відкрило провадження щодо мера Києва Віталія Кличка та його двох заступників навмисне надають сенсаційного характеру в інформаційному полі.</p>
      <p>Про це мер Києва Віталій Кличко заявив в ефірі телеканалу «Україна».</p>
      <p>«Цій «новині» вже майже три тижні. І зараз так звані «друзі» розганяють її вже не першою хвилею в інформаційному полі. Неназваний скаржник - фізична особа - звернувся до суду, щоб той зобов'язав НАБУ відкрити провадження», - повідомив Кличко. </p>
      <p>«Перспективи ця справа не має, я переконаний. І мені дуже смішно, що там йдеться ще й про нібито держзраду. Нехай перевіряють», - підкреслив мер Києва.</p>
      <p>Раніше ЗМІ повідомили, що Національне антикорупційне бюро України <a href="https://glavcom.ua/kyiv/news/nabu-pidozryuje-klichka-u-derzhavniy-zradi-638120.html">відкрило справу про можливу державну зраду і розкрадання щодо мера Києва Віталія Кличка</a> та його двох заступників.</p>
      <p>Мова йде про можливу держзраду і розкрадання бюджетних коштів при забудові Києва з боку Кличка і його заступників.</p>
      <related>
        <a href="https://glavcom.ua/kyiv/news/klichko-zvilniv-olega-skripku-i-shche-pyatoh-svojih-radnikiv-637996.html"/>
        <a href="https://glavcom.ua/kyiv/news/klichko-pereviriv-yak-budujetsya-metro-na-vinogradar-foto-637835.html"/>
        <a href="https://glavcom.ua/kyiv/news/klichko-napisav-zayavu-v-policiyu-na-bogdana-637068.html"/>
      </related>
    </article>
  </body>
</html>