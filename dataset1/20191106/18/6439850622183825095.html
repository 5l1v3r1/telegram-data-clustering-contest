<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459103/%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%B8%E0%A6%BE%E0%A6%9C%E0%A6%BE-%E0%A6%95%E0%A6%AE%E0%A6%BE%E0%A6%A4%E0%A7%87-%E0%A6%AC%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%95%E0%A6%BF%E0%A6%9B%E0%A7%81%E0%A6%87-%E0%A6%95%E0%A6%B0%E0%A6%BE%E0%A6%B0-%E0%A6%A8%E0%A7%87%E0%A6%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-06T18:26:00+00:00"/>
    <meta property="og:title" content="সাকিবের সাজা কমাতে বিসিবির কিছুই করার নেই : পাপন"/>
    <meta property="og:description" content="অনলাইন রিপোর্টার ॥ সাকিব আল হাসানের ওপর আরোপিত শাস্তি কমানোর বিষয়ে বাংলাদেশ ক্রিকেট বোর্ডের (বিসিবি) কিছুই করণীয় নাই বলে জানিয়েছেন বোর্ডের সভাপতি নাজমুল হাসান পাপন। তবে সাকিব আল হাসান নিজে উদ্যোগ নিলে বিসিবি তাকে সর্বোচ্চ সহযোগিতা করবে। আজ মঙ্গলবার মিরপুরে এক সংবাদ ব্রিফিংয়ে এসব কথা জানান ..."/>
  </head>
  <body>
    <article>
      <h1>সাকিবের সাজা কমাতে বিসিবির কিছুই করার নেই : পাপন</h1>
      <address>
        <time datetime="2019-11-06T18:26:00+00:00">06 Nov 2019, 18:26</time>
      </address>
      <figure>
        <img src="http://www.dailyjanakantha.com/files/201911/1573068373_52.png"/>
      </figure>
      <p>অনলাইন রিপোর্টার ॥ সাকিব আল হাসানের ওপর আরোপিত শাস্তি কমানোর বিষয়ে বাংলাদেশ ক্রিকেট বোর্ডের (বিসিবি) কিছুই করণীয় নাই বলে জানিয়েছেন বোর্ডের সভাপতি নাজমুল হাসান পাপন। তবে সাকিব আল হাসান নিজে উদ্যোগ নিলে বিসিবি তাকে সর্বোচ্চ সহযোগিতা করবে।</p>
      <p>আজ মঙ্গলবার মিরপুরে এক সংবাদ ব্রিফিংয়ে এসব কথা জানান নাজমুল হাসান পাপন। আগেই গণমাধ্যমে প্রকাশ হয়েছিল, বিসিবি প্রধান নির্বাহী নিজামউদ্দিন চৌধুরী সুজন জানিয়েছিলেন, সাকিবের ইস্যুতে বোর্ডের করণীয় খুব সীমিত হলেও যথাসম্ভব চেষ্টা করবেন তারা। সেই আইনি পরামর্শ নেয়ার পরই বোর্ড জানতে পারলো, এ বিষয়ে তাদের আর কিছুই করার নেই।</p>
      <p>কারো ধারণা, কেউ কেউ বিশ্বাস করেন যে, বিসিবির বিপক্ষে আন্দোলন-সংগ্রাম আর ধর্মঘটের ডাক দিয়ে বিপাকে পড়েছেন সাকিব। বিসিবি সভাপতি নাজমুল হাসান পাপন সাকিবকে উচিৎ শিক্ষা দিতেই আইসিসিকে বলে কয়ে তাকে এত বড় শাস্তি দিতে সব আয়োজন করেছেন।</p>
      <p>এদিকে, বিসিবি সাকিবের ব্যাপারে আদৌ কিছু করণীয় আছে কি না? সে সম্পর্কে নাজমুল হাসান পাপন বলেন, ‘সাকিবের বিষয়ে আসলে বিসিবির আর কিছু করার নেই। বিসিবি চাইলে আর উদ্যোগী হলেও শাস্তি কমানো সম্ভব নয়। বরং হিতে বিপরীত হতে পারে।’তবে বিসিবি প্রধান আশ্বস্ত করেছেন, সাকিব উদ্যোগী হলে বোর্ড তাকে যথা সম্ভব সর্বোচ্চ সাহায্য-সহযোগিতা করবে।</p>
    </article>
  </body>
</html>