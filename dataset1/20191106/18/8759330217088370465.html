<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902691/alisson-klaagt-belachelijk-het-is-zo-georganiseerd-en-dan-gebeurt-er-dit-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T18:41:00+00:00"/>
    <meta property="og:title" content="Alisson klaagt: 'Belachelijk, het is zo georganiseerd en dan gebeurt er dit'"/>
    <meta property="og:description" content="Liverpool-keeper Alisson Becker doet zijn beklag over het onmogelijke speelschema in Engeland. Op 17 december speelt Liverpool een League Cup-wedstrijd tegen Aston Villa, maar een dag later moet de club in Qatar (!) aantreden op het WK voor clubteams."/>
  </head>
  <body>
    <article>
      <h1>Alisson klaagt: 'Belachelijk, het is zo georganiseerd en dan gebeurt er dit'</h1>
      <address>
        <time datetime="2019-11-06T18:41:00+00:00">06 Nov 2019, 18:41</time>
      </address>
      <p>
        <b>Liverpool-keeper Alisson Becker doet zijn beklag over het onmogelijke speelschema in Engeland. Op 17 december speelt Liverpool een League Cup-wedstrijd tegen Aston Villa, maar een dag later moet de club in Qatar (!) aantreden op het WK voor clubteams.</b>
      </p>
      <p>"Niemand is hier blij mee, want het wordt heel moeilijk", zegt Alisson tegen <i>Esporte Interativo.</i> "De manager (Klopp, red.) heeft al gezegd dat we met twee teams gaan spelen. Dit is vanzelfsprekend niet ideaal voor ons."</p>
      <p>"We willen ons best doen wanneer we een realistisch speelschema hebben, maar we moeten het hier mee doen. Als ik in de League Cup moet spelen zou ik gefrustreerd zijn, want het is een kans voor spelers die niet spelen. We balen van de situatie. We willen voor alle competities gaan."</p>
      <p>"Het is belachelijk", vervolgt de Braziliaan. "Het voetbal is hier zo georganiseerd en dan gebeurt er dit. Er zijn genoeg mogelijkheden om dit beter te organiseren. Ik wil niet teveel in herhaling vallen, maar waarom doen ze hier niets aan? Deze situatie is niet goed voor ons, de clubs en de nationale teams."</p>
    </article>
  </body>
</html>