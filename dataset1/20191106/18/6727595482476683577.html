<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/will-move-hc-relatives-of-students-in-uapa-case.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T18:08:00+00:00"/>
    <meta property="og:title" content="യു.എ.പി.എ ചുമത്താന്‍ പൊലീസ് ഭാഷ്യം മാത്രമാണോ സര്‍ക്കാര്‍ വിശ്വസിക്കേണ്ടത്?; സത്യസന്ധമായ അന്വേഷണം സര്‍ക്കാര്‍ നടത്തട്ടെയെന്നും സജിത മഠത്തില്‍"/>
    <meta property="og:description" content="Alan Thaha Case KERALA NEWS Relative Kerala കോഴിക്കോട്: കോഴിക്കോട് സെഷന്‍സ് കോടതി ജാമ്യം നല്‍കാത്തതിനെ തുടര്‍ന്ന് ഹൈക്കോടതിയെ സമീപിക്കുമെന്ന് അലന്റെയും താഹയുടെയും ബന്ധുക്"/>
  </head>
  <body>
    <article>
      <h1>യു.എ.പി.എ ചുമത്താന്‍ പൊലീസ് ഭാഷ്യം മാത്രമാണോ സര്‍ക്കാര്‍ വിശ്വസിക്കേണ്ടത്?; സത്യസന്ധമായ അന്വേഷണം സര്‍ക്കാര്‍ നടത്തട്ടെയെന്നും സജിത മഠത്തില്‍</h1>
      <address><time datetime="2019-11-06T18:08:00+00:00">06 Nov 2019, 18:08</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: കോഴിക്കോട് സെഷന്‍സ് കോടതി ജാമ്യം നല്‍കാത്തതിനെ തുടര്‍ന്ന് ഹൈക്കോടതിയെ സമീപിക്കുമെന്ന് അലന്റെയും താഹയുടെയും ബന്ധുക്കള്‍. പൊലീസ് ഭാഷ്യം മാത്രമാണോ സര്‍ക്കാര്‍ വിശ്യസിക്കുകയെന്നും അലന്റെ വല്ല്യമ്മ സജിത മഠത്തില്‍ മാധ്യമങ്ങളോട് പറഞ്ഞു.</p>
      <p>ജാമ്യം ലഭിച്ചില്ല എന്നതുകൊണ്ടു മാത്രം മുഖ്യമന്ത്രിയിലുള്ള വിശ്വാസം നഷ്ടപ്പെട്ടിട്ടില്ലെന്നും സത്യസന്ധമായ അന്വേഷണം സര്‍ക്കാര്‍ നടത്തട്ടെയെന്നും സജിത മഠത്തില്‍ കൂട്ടിച്ചേര്‍ത്തു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ജാമ്യം ലഭിക്കാത്തതിനാല്‍ തുടര്‍ നടപടികളിലേക്ക് കടക്കുമെന്ന് താഹയുടെ മാതൃസഹോദരി ഹസീന മാതൃഭൂമി ന്യൂസിനോട് പറഞ്ഞു. വീട്ടില്‍ നിന്നും പുസ്തകങ്ങള്‍ കണ്ടെത്തിയിട്ടുണ്ടെന്നും എന്നാല്‍ രേഖകള്‍ എന്താണെന്ന് മനസ്സിലാവുന്നില്ലെന്നും ഹസീന കൂട്ടിച്ചേര്‍ത്തു.</p>
      <related>
        <a href="https://www.doolnews.com/alan-s-mother-reactes-when-court-rejected-the-bail-for-alan-and-thaha345.html?utm_source=doolnews&amp;utm_medium=related"/>
      </related>
      <p>കോഴിക്കോട് പന്തീരാങ്കാവില്‍ യു.എ.പി.എ ചുമത്തി അറസ്റ്റ് ചെയ്ത സി.പി.ഐ.എം പ്രവര്‍ത്തകരായ അലനും താഹയ്ക്കും ജാമ്യം നിഷേധിച്ചിരുന്നു. യു.എ.പി.എ നിലനില്‍ക്കുന്ന സാഹചര്യത്തില്‍ ജാമ്യം നല്‍കേണ്ടതില്ലെന്ന് കോടതി പറയുകയായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കേസില്‍ കൂടുതല്‍ അന്വേഷണം നടത്തേണ്ടതുണ്ടെന്നും പ്രതികള്‍ പുറത്തുപോകുന്നത് അന്വേഷണത്തെ ബാധിക്കുമെന്നും ഉള്ള നിലപാടാണ് പ്രോസിക്യൂഷന്‍ സ്വീകരിച്ചത്. പ്രതിഭാഗം അഭിഭാഷകര്‍ പലതരം വാദം ഉന്നയിച്ചെങ്കിലും കോടതി ഇതൊന്നും മുഖവിലയ്ക്കെടുത്തിട്ടില്ല. കഴിഞ്ഞ രണ്ട് ദിവസമായി നടന്ന വാദത്തിനൊടുവിലാണ് കോടതിയുടെ ഉത്തരവ്.</p>
      <figure>
        <iframe src="https://www.youtube.com/embed/4hbpKvClI6E" width="500" height="281" data-service="Youtube" scrolling="no"/>
      </figure>
    </article>
  </body>
</html>