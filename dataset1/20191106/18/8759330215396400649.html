<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902686/preud-homme-stoomt-standard-klaar-wedstrijd-van-kapitaal-belang-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T18:15:00+00:00"/>
    <meta property="og:title" content="Preud'homme stoomt Standard klaar: &quot;Wedstrijd van kapitaal belang&quot;"/>
    <meta property="og:description" content="Standard neemt het morgen in eigen huis op tegen Frankfurt. Het is al vijf jaar geleden dat Standard thuis verloor in de Europa League, en dat wil Michel Preud'homme zo houden."/>
  </head>
  <body>
    <article>
      <h1>Preud'homme stoomt Standard klaar: "Wedstrijd van kapitaal belang"</h1>
      <address>
        <time datetime="2019-11-06T18:15:00+00:00">06 Nov 2019, 18:15</time>
      </address>
      <p>
        <b>Standard neemt het morgen in eigen huis op tegen Frankfurt. Het is al vijf jaar geleden dat Standard thuis verloor in de Europa League, en dat wil Michel Preud'homme zo houden.</b>
      </p>
      <p>Standard verloor voor het laatst in december 2014, een droge 0-3 tegen Feyenoord. "Een traditie die we zeker voort willen zetten. In eigen huis spelen is altijd een voordeel, maar voor ons is het toch iets speciaal. We starten altijd met de intentie om te winnen en dat zal donderdag niet anders zijn", geeft hij aan bij <i><a href="https://www.hln.be/sport/voetbal/champions-league-europa-league/europa-league/preud-homme-denkt-dat-standard-kan-winnen-van-frankfurt-in-eigen-huis-spelen-is-altijd-een-voordeel~a53c8d96/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a>.</i></p>
      <p>Frankfurt is wel in topvorm, want vorig weekend won het nog met 5-1 van Bayern München. "Potentieel hebben ze zeker. Ik denk niet dat ze ten opzichte van zaterdag veel aan hun elftal zullen veranderen. Ook voor hen is deze wedstrijd immers van kapitaal belang met het oog op de kwalificatie."</p>
      <p>Vitoria-Arsenal werd woensdag al gespeeld en werd 1-1. Arsenal is voorlopig leider in de groep met tien op twaalf. Frankfurt heeft zes punten, Standard drie. Het Portugese Vitoria Guimaraes is het zwakke broertje en heeft één punt.</p>
      <aside>Lees meer<br/><a href="https://www.voetbalprimeur.be/nieuws/902663/preud-homme-verwacht-krachttoer-van-standard-in-el-thuis-zijn-we-sterker-.html?itm_source=www.voetbalprimeur.be&amp;itm_medium=highlighted-content">Standard moet geen Duitse fans ontvangen: "Ik stel mezelf die vraag niet"</a></aside>
    </article>
  </body>
</html>