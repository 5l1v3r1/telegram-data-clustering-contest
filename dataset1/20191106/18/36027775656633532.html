<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/06/ozbekistonlik-imkoniyati-cheklangan-qizcha-oz-sheri-bilan-central-asias-got-talent-hakamlarini-tasirlantirdi-video/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-06T18:03:00+00:00"/>
    <meta property="og:title" content="O‘zbekistonlik imkoniyati cheklangan qizcha o‘z she’ri bilan Central Asia’s Got Talent hakamlarini ta’sirlantirdi (video)"/>
    <meta property="og:description" content="Surxondaryolik Iroda O‘rozova Toshkent shahrining Qo‘yliq dahasida yashaydi"/>
  </head>
  <body>
    <article>
      <h1>O‘zbekistonlik imkoniyati cheklangan qizcha o‘z she’ri bilan Central Asia’s Got Talent hakamlarini ta’sirlantirdi (video)</h1>
      <address>
        <time datetime="2019-11-06T18:03:00+00:00">06 Nov 2019, 18:03</time>
      </address>
      <p>Central Asia’s Got Talent ko‘rsatuvida o‘zbekistonlik nogironligi bo‘lgan qizaloq Iroda O‘rozova ishtirok etdi hamda o‘zi yozgan she’rini o‘qib hakamlarni ta’sirlantirdi.</p>
      <figure>
        <img src="https://s.daryo.uz/wp-content/uploads/2019/11/1651365135-680x349.jpg"/>
        <figcaption>Foto: YouTube</figcaption>
      </figure>
      <p>Surxondaryolik Iroda O‘rozova Toshkent shahrining Qo‘yliq dahasida yashaydi. U 6-sinfda o‘qiydi, she’rlar yozishga qiziqadi.</p>
      <p>“Tushgacha maktabda o‘qiyman. Tushdan keyin esa bo‘sh vaqtim bo‘ladi. Aynan shu vaqtda she’r yozaman”, — deydi Iroda.</p>
      <p>“Men bu qo‘llarim bilan mustaqil ravishda hamma narsa qila olaman. Kitobni ushlay olaman, she’r yoza olaman. Hayotdagi maqsadim menga barcha imkoniyatlarni yaratib berayotgan ota-onamning ishonchini oqlash. Kelajakda jurnalist bo‘lishni orzu qilaman. Niyatim — Vatanimga xizmat qiladigan farzand bo‘lish”, — deydi Iroda.</p>
      <p>Iroda o‘zi yozgan she’rni o‘qib berganida barcha hakamlar unga tasanno aytdi hamda qizchaning keyingi bosqichga o‘tishini ma’lum qildi.</p>
      <figure>
        <iframe src="https://www.youtube.com/embed/Q0fQ5Imxbes" width="609" height="375" data-service="Youtube" scrolling="no"/>
      </figure>
    </article>
  </body>
</html>