<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/muge-anlinin-sorusu-cinayeti-aydinlatti/926375"/>
    <meta property="og:site_name" content="medya faresi"/>
    <meta property="article:published_time" content="2019-11-06T18:23:00+00:00"/>
    <meta property="og:title" content="Müge Anlı Gökhan Özkan cinayetini tek soruda çözdü"/>
    <meta property="og:description" content="Çanakkale’nin Ayvacık ilçesinde kaybolan 23 yaşındaki Gökhan Özkan’ın cinayete kurban gittiği Müge Anlı’nın programında ortaya çıktı."/>
  </head>
  <body>
    <article>
      <h1>Müge Anlı Gökhan Özkan cinayetini tek soruda çözdü</h1>
      <h2>Çanakkale’nin Ayvacık ilçesinde kaybolan 23 yaşındaki Gökhan Özkan’ın cinayete kurban gittiği Müge Anlı’nın programında ortaya çıktı.</h2>
      <address>
        <time datetime="2019-11-06T18:23:00+00:00">06 Nov 2019, 18:23</time>
      </address>
      <p>Canlı yayında Müge Anlı’nın şüpheli Ercan O.’ya, “Karınıza kızınıza uygunsuz bir şey mi yaptı?” sorusu cinayetin aydınlanasını sağladı.<br/><br/>Çanakkale’nin Ayvacık ilçesinde 29 Ekim günü kaybolan 23 yaşındaki Gökhan Özkan, her yerde aranıyordu. Kayıp gencin ailesi, ATV ekranlarında yayınlanan Müge Anlı ile Tatlı Sert programına konuk olarak yardım istedi.</p>
      <p>Ailesi, Gökhan Özkan’ın en son görüştüğü Ercan O.’dan şüphelendiğini belirtti. Ercan O. ise canlı yayınına bağlanarak o gün yaşananları anlatmaya başladı. Şüpheli, 29 Ekim günü Gökhan Özkan’ın yanına geldiğini ancak mülteci kaçakçılığı yaptığını, bu iş nedeniyle kendisine bir telefon geldiğini ve yanından ayrıldığını söyledi.</p>
      <p>Bu açıklama üzerine Müge Anlı, şüpheli Ercan O.’ya Gökhan Özkan’ın kaybolduğu gün üzerinde 7 bin lira para taşıdığını ve kendi evine sık sık gittiğini vurgulayarak, “Onu eşinden ya da kızından mı kıskandınız? Kızına uygunsuz bir şey mi yaptı?” sorusunu yöneltti.</p>
      <p>Anlı’nın sorusu üzerine panikleyen ve cevap veremeyen Ercan O.’nun şüpheli davranışı emniyet yetkilerini hemen harekete geçirdi. Gözaltına alınan Ercan O., polise verdiği ifadesinde cinayeti itiraf etti.<br/><br/>Cinayeti namusu için işlediğini ileri süren katil zanlısı, Gökhan Özkan’ı av tüfeği ile öldürdüğünü ve Arıklı köyündeki ormanlık alana attığını söyledi.</p>
      <p>Polise itiraf ettiği yerde 9 gündür kayıp olarak aranan 23 yaşındaki Gökhan Özkan’ın cesedi bulundu. Ceset inceleme için Adli Tıp Kurumu morguna gönderildi.</p>
      <p>(İHA)</p>
    </article>
  </body>
</html>