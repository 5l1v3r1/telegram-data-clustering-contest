<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/uciekaja-z-korei-polnocnej-do-korei-poludniowej,983454.html"/>
    <meta property="og:site_name" content="TVN24"/>
    <meta property="article:published_time" content="2019-11-06T18:51:44+00:00"/>
    <meta property="og:title" content="Uciekają spod rządów Kima. Co roku ponad tysiąc osób"/>
    <meta property="og:description" content="Obywatele komunistycznej Korei Północnej ciągle uciekają do kapitalistycznej Korei Południowej. Ministerstwo do spraw zjednoczenia w Seulu podało, że w pierwszych dziesięciu miesiącach tego roku uc..."/>
  </head>
  <body>
    <article>
      <h1>Uciekają spod rządów Kima. Co roku ponad tysiąc osób</h1>
      <address><time datetime="2019-11-06T18:51:44+00:00">06 Nov 2019, 18:51</time> by <a rel="author">tas</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/f295230e-b0fb-4f51-b58a-182e0fa3eccf-480p.mp4" autoplay="" loop=""/>
          <figcaption>Kim Dzong Un na placu budowy ośrodka spa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/33b6c9bc-4594-4325-8f33-d38472debf8e-480p.mp4"/>
          <figcaption>Kim Dzong Un pokazał zdjęcia z wyprawy na szczyt góry Pektu-san</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/8f001ddd-2b1f-4ac3-87c7-4da0ca1d9036-480p.mp4" autoplay="" loop=""/>
          <figcaption>Kim Dzong Un chce unowocześnić region turystyczny Gór...</figcaption>
        </figure>
        <figcaption>Kim Dzong Un ceni luksusy, nie poprawił jednak warunków życia obywateli<cite>Foto: Shutterstock | Video: KCNA</cite></figcaption>
      </slideshow>
      <h3>Obywatele komunistycznej Korei Północnej ciągle uciekają do kapitalistycznej Korei Południowej. Ministerstwo do spraw zjednoczenia w Seulu podało, że w pierwszych dziesięciu miesiącach tego roku uciekinierów było 828. Co roku przez granicę przedostaje się 1000-1500 osób.</h3>
      <p>"W 2018 roku na południową stronę granicy zbiegło 1137 osób i jeśli obecna częstotliwość ucieczek się otrzyma, na koniec roku bieżącego liczba ta będzie zbliżona" – zauważa południowokoreańska agencja prasowa Yonhap.</p>
      <related>
        <a href="https://www.tvn24.pl/wiadomosci-ze-swiata,2/kim-zada-likwidacji-infrastruktury-w-gorach-diamentowych-pismo-dotarlo-do-seulu,980463.html"/>
      </related>
      <p>Warunki życia wielu obywateli Korei Północnej są bardzo trudne. Organizacja Narodów Zjednoczonych do spraw Wyżywienia i Rolnictwa (FAO) alarmowała w tym roku, że niedobory żywności dotykają 40 procent mieszkańców kraju.</p>
      <h3>Ucieczki po objęciu rządu przez Kim Dzong Una</h3>
      <p>Najwięcej ucieczek obywateli Korei Północnej do Korei Południowej odnotowano w 2009 roku, gdy było ich 2914. Odkąd pod koniec 2011 roku władzę w Pjongjangu objął Kim Dzong Un, co roku przez granicę przedostaje się 1000-1500 jego rodaków – wynika z danych ministerstwa do spraw zjednoczenia.</p>
      <p>Obecnie w Korei Południowej mieszka 32 tysiące północnokoreańskich zbiegów. Po wojnie z lat 1950-1953, która przypieczętowała podział Korei na komunistyczną Północ i kapitalistyczne Południe, oba państwa pozostają ze sobą formalnie w stanie wojny.</p>
      <p>Relacje pomiędzy Seulem a Pjongjangiem zaczęły się poprawiać w 2018 roku w czasie igrzysk olimpijskich w Pjongczangu. Od tamtej pory przywódcy obu Korei kilkakrotnie spotkali się ze sobą, za każdym razem deklarując chęć pojednania.</p>
      <p>Proces pokojowy napotkał jednak w ostatnich miesiącach na trudności w związku z impasem w negocjacjach nuklearnych pomiędzy Koreą Północną a USA. Kim Dzong Un wielokrotnie zapewniał o gotowości do "całkowitej denuklearyzacji Półwyspu Koreańskiego", ale jak dotąd nie ogłosił konkretnego planu likwidacji programu jądrowego i arsenału nuklearnego kraju.</p>
      <p>W mocy pozostają również surowe sankcje gospodarcze, nałożone na Pjongjang przez Radę Bezpieczeństwa ONZ.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/519c84155964659375821f7ca576f095/db9da347-e57f-4865-bfd9-e4099d8207a5.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Granica między Koreami<cite>Źródło: PAP</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/korea-polnocna-nowy-system-potrafi-calkowicie-zniszczyc-wrogie-cele,982200.html"/>
        <a href="https://www.tvn24.pl/wiadomosci-ze-swiata,2/dwa-pociski-nad-morzem-japonskim-seul-to-rakiety-korei-polnocnej,981943.html"/>
        <a href="https://www.tvn24.pl/wiadomosci-ze-swiata,2/kim-zada-likwidacji-infrastruktury-w-gorach-diamentowych-pismo-dotarlo-do-seulu,980463.html"/>
        <a href="https://www.tvn24.pl/wiadomosci-ze-swiata,2/kim-dzong-un-z-misja-w-spa,980341.html"/>
        <a href="https://www.tvn24.pl/wiadomosci-ze-swiata,2/stosunki-tokio-i-seulu-w-dosc-ciezkim-stanie,980155.html"/>
      </related>
    </article>
  </body>
</html>