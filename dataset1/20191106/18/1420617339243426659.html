<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/economia/tutti-gli-errori-da-evitare-quando-comprate-unauto-usata.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-06T18:21:17+00:00"/>
    <meta property="og:title" content="Tutti gli errori da evitare quando comprate un’auto usata"/>
    <meta property="og:description" content="Secondo un recente rapporto di Legambiente, solo il 20% dei romani utilizza i mezzi o si muove nel segno dell’ecosostenibilità. Per i propri tragitti si muovono in auto, e in caso di necessità preferiscono rivolgersi al mercato dell’usato per trovare occasioni ed offerti. Gli automobilisti romani, ma la tendenza è generale in Italia, cambiano spesso […]"/>
  </head>
  <body>
    <article>
      <h1>Tutti gli errori da evitare quando comprate un’auto usata</h1>
      <address><time datetime="2019-11-06T18:21:17+00:00">06 Nov 2019, 18:21</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Secondo un <a href="https://valori.it/suv-diesel-elettrico-co2/">recente rapporto di Legambiente</a>, solo il 20% dei romani utilizza i mezzi o si muove nel segno dell’ecosostenibilità. Per i propri tragitti si muovono in auto, e in caso di necessità preferiscono rivolgersi al mercato dell’usato per trovare occasioni ed offerti. Gli automobilisti romani, ma la tendenza è generale in Italia, cambiano spesso automobile, quindi immettono continuamente sul mercato modelli di seconda mano, affidabili quasi al pari di quelli nuovi, con un rapporto qualità-prezzo spesso elevato. Ma la voglia di fare un affare non deve affatto indurre in errori di cui ci si potrebbe poi pentire amaramente: quali sono questi inciampi da evitare a tutti i costi?<br/><br/><b>Gli errori da evitare con le auto usate</b></p>
      <p> </p>
      <p>Acquistare un’auto usata è operazione da effettuare con molta cura e attenzione, senza lasciarsi trasportare dalla smania di fare l’affare del secolo. Ogni giorno online si legge di truffe o fatti di cronaca con protagonista una compravendita di auto. Ecco alcuni consigli utili: </p>
      <p> </p>
      <p><b>Attenzione al contachilometri</b>: la <a href="https://www.altroconsumo.it/auto-e-moto/automobili/news/contachilometri">truffa del contachilometri</a> è molto diffusa in Italia, e la manomissione di questo componente non è mai facile da individuare. Per questo motivo, prima di comprare un’auto usata, fatela controllare da un bravo meccanico e accertatevi che il contachilometri non sia stato modificato dal venditore.</p>
      <p> </p>
      <p><b>Chiedere soldi ad amici e parenti</b>: molto spesso, quando bisogna acquistare un’auto usata, si cerca tra parenti ed amici la cifra necessaria, rischiando litigi e incomprensioni. Oramai ci sono diverse soluzioni a disposizione, ad esempio è possibile chiedere un prestito per un’auto usata direttamente online sul <a href="https://it.younited-credit.com/i-nostri-prestiti/prestito-per-auto/guide-al-prestito-auto/prestito-per-auto-usata">sito di Younited Credit</a>, con la possibilità di conoscerne l’esito in 24 ore, in modo da velocizzare l’acquisto.</p>
      <p> </p>
      <p><b>Dimenticarsi di confrontare i prezzi</b>: quando si naviga online, ci si imbatte in moltissime opportunità e annunci. Un ottimo consiglio: non avere fretta. La ricerca dell’auto usata dovrà essere attenta, con un minimo di approfondimento si possono trovare affari ancora migliori, magari confrontando i prezzi dei vari modelli in vendita <a href="https://www.businessonline.it/auto/novita-auto/quanto-vale-la-mia-auto-dalla-targa-migliori-siti-web-valutazione-auto-usata_n65221.html">su portali specializzati</a>.</p>
      <p> </p>
      <p><b>Ok la convenienza, ma senza esagerare</b>: D’accordo la convenienza, ma non bisogna mai fidarsi delle auto che vengono immesse sul mercato ad un prezzo stracciato. Con buona probabilità nascondono qualche “scheletro” dentro al cofano. Attenzione ai danni nascosti, alle truffe, alle imperfezioni che solo un meccanico sa scoprire: non bisogna rischiare di trovare un’auto con problematiche meccaniche importanti.</p>
      <p> </p>
      <p><b>Attenzione anche ai costi di manutenzione</b>: Non tutte le automobili hanno dei costi di manutenzione bassi. Alle volte è possibile trovare degli ottimi modelli a prezzi davvero convenienti, ma serve fare attenzione a queste voci di spesa, perché potrebbero vanificare tutto il risparmio ottenuto.</p>
      <p> </p>
      <p><b>Il giro di prova? Meglio affidarlo ad un meccanico</b>: spesso ci fidiamo troppo della nostra conoscenza dei motori e delle auto, e decidiamo di provare le vetture su strada, in prima persona. È uno degli errori più comuni e più pericolosi, perché il rischio di fare un pessimo affare si alza. Qui il consiglio è di affidare il test al vostro meccanico di fiducia: l’unico con le competenze giuste per poter valutare le condizioni di quel veicolo.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/black-friday-in-arrivo-sconti-e-offerte-ecco-tutto-cio-che-ce-da-sapere.html"/>
        <a href="https://www.ilcorrieredellacitta.com/economia/compro-oro-roma-come-fare-il-miglior-affare.html"/>
        <a href="https://www.ilcorrieredellacitta.com/economia/vendere-vino-online-un-business-con-numeri-in-forte-crescita.html"/>
        <a href="https://www.ilcorrieredellacitta.com/ultime-notizie/si-avvicina-linverno-scegli-il-condizionatore-migliore.html"/>
        <a href="https://www.ilcorrieredellacitta.com/economia/la-peugeot-3008-festeggia-e-nel-2020-rivoluzione-ibrida.html"/>
        <a href="https://www.ilcorrieredellacitta.com/economia/i-mobili-che-non-possono-mancare-nella-tua-consulenza-aziendale.html"/>
      </related>
    </article>
  </body>
</html>