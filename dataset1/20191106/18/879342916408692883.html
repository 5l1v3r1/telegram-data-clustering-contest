<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/06/novyna/polityka/zelenskyj-doruchyv-kabminu-vyrishyty-pytannya-borhiv-ukroboronpromu"/>
    <meta property="og:site_name" content="Слово і Діло"/>
    <meta property="article:published_time" content="2019-11-06T18:14:01+00:00"/>
    <meta property="og:title" content="Зеленський доручив Кабміну вирішити питання боргів «Укроборонпрому»"/>
    <meta property="og:description" content="Президент закликав гендиректора «Укроборонпрому» Айвараса Абромавичуса провести консультації з урядом щодо вирішення питання погашення заборгованості із зарплати."/>
  </head>
  <body>
    <article>
      <h1>Зеленський доручив Кабміну вирішити питання боргів «Укроборонпрому»</h1>
      <address>
        <time datetime="2019-11-06T18:14:01+00:00">06 Nov 2019, 18:14</time>
      </address>
      <p>
        <b>Президент України <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> доручив вирішити питання заборгованості по зарплаті на ДК «Укроборонпром» під час консультації за участю членів уряду.</b>
      </p>
      <p>Про це він заявив під час візиту в Харківську область у середу, 6 листопада, передає ОПУ.</p>
      <p>Зеленський зустрівся із колективами трьох заводів держконцерну. Раніше, працівники підприємств поскаржилися президенту на заборгованість по заробітній платі. В цілому станом на 1 листопада 43 підприємства концерну заборгували працівникам 463 млн грн.</p>
      <p>Президент закликав гендиректора «Укроборонпрому» <a href="https://www.slovoidilo.ua/persony/abromavychus-aivaras">Айвараса Абромавичуса</a> провести консультації з урядом щодо вирішення питання погашення заборгованості із зарплати.</p>
      <p>«<i>Прем'єр-міністр має зібрати всі уряд, щоб були всі представники правоохоронних органів. Щоб ми розуміли, хто є замовником, скільки танків. Чому ми робимо продукцію для Таїланду, а для України не робимо? Чому у нас є чудові літаки, чудові конструктори, а ми нічого не виробляємо і нічого не літає?</i>», - сказав Зеленський.</p>
      <p>Зі свого боку, Абромавичус повідомив, що 70 підприємств держконцерну є прибутковими, а 46 - збиткові. На підприємствах працюють: 68 000 чоловік, середня зарплата - 12,9 тис. Гривень. Найнижча заробітна плата - на Харківському авіаційному заводі.</p>
      <p>Він також звинуватив попереднє керівництво країни у проблемах на підприємствах, розповівши, що велика частина оборонного держзамовлення діставалася приватним фірмам минулих політиків, а не держпідприємствам.</p>
      <p>Абромавичус запропонував скликати засідання РНБО, на якому розглянути заходи щодо фінансового оздоровлення оборонно-промислового комплексу, зокрема поповнення статутного капіталу ДК «Укроборонпром» із подальшою виплатою боргів.</p>
      <p>Президент зі свого боку наголосив на пріоритетності погашення заборгованості по заробітній платі.</p>
      <p>Раніше <a href="https://www.slovoidilo.ua/2019/10/23/novyna/ekonomika/ukroboronprom-zvilnyv-kerivnykiv-najbilshyx-speceksporteriv">«Укроборонпром» звільнив керівників найбільших спецекспортерів.</a></p>
      <p>Також нагадаємо, <a href="https://www.slovoidilo.ua/2019/10/02/novyna/polityka/ukroboronprom-pidpysav-kontrakt-audytorom">«Укроборонпром» підписав контракт із аудитором</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/07/novyna/polityka/abromavychus-ukroboronpromi-pryznachyv-sobi-shhe-trox-zastupnykiv"/>
        <a href="https://www.slovoidilo.ua/2019/09/12/novyna/polityka/dbr-provodyt-obshuk-ukrobronpromi"/>
        <a href="https://www.slovoidilo.ua/2019/09/10/novyna/ekonomika/pidpryyemstvi-ukroboronpromu-vyyavyly-velyke-rozkradannya"/>
        <a href="https://www.slovoidilo.ua/2019/10/30/novyna/polityka/rozkradannya-ukroboronpromi-hpu-zakryla-spravu-eksdetektyva-nabu"/>
      </related>
    </article>
  </body>
</html>