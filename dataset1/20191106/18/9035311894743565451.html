<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/avustralyada-ilginc-olay-gokten-dustu-kopek-zannedildi-dingo-oldugu-anlasildi"/>
    <meta property="og:site_name" content="euronews"/>
    <meta property="article:published_time" content="2019-11-06T18:07:38+00:00"/>
    <meta property="og:title" content="Gökten düştü, köpek zannedildi, safkan dingo olduğu anlaşıldı"/>
    <meta property="og:description" content="Avustralya'da bir evin bahçesinde yaralı halde bulunan ve köpek yavrusu zannedilen hayvanın yapılan inceleme sonucu dingo olduğu anlaşıldı. Dingolar Avustralya'da evcil olmayan ve vahşi doğada yaşayan bir tür köpek cinsi."/>
  </head>
  <body>
    <article>
      <h1>Gökten düştü, köpek zannedildi, safkan dingo olduğu anlaşıldı</h1>
      <address><time datetime="2019-11-06T18:07:38+00:00">06 Nov 2019, 18:07</time> by <a rel="author">Kerem Congar</a></address>
      <p>Avustralya'da bir evin bahçesinde yaralı halde bulunan ve köpek yavrusu zannedilen hayvanın yapılan inceleme sonucu az rastlanan bir safkan dingo olduğu anlaşıldı.</p>
      <p>Dingolar Avustralya'da evcil olmayan ve vahşi doğada yaşayan bir tür köpek cinsi.</p>
      <p>Ağustos ayında ülkenin güneyindeki Victoria şehrinde bulunan ve Wandi adı verilen yavru dingo görüntüsü itibariyle önce köpek zannedildi. Sırtında yırtıcı kuşların pençe izleri bulunan ve bir evin bahçesine düşen Wandi'ye tedavisi bittikten sonra yetkililer tarafından DNA testi yapıldı. Test sonucu Wandi'nin safkan bir dingo olduğu anlaşıldı.</p>
      <p>Avustralya Dingo Derneği Başkanı Lyn Watson, Wandi'nin yırtıcı bir kuş sürüsünün saldırına uğradığını düşündüklerini, tedavisinin bitmesinin ardından belli bir süre bakım altındaki diğer 40 dingonun yanında yaşayacağını belirtti. Küçük dingo yavrusunun yaralı haliyle bulunduğu bahçeye giremeyeceği, bu sebeple yırtıcı kuşların onu havada uçarken düşürdüğü sanılıyor.</p>
      <figure>
        <img src="https://static.euronews.com/articles/stories/04/28/29/68/808x1206_cmsv2_0cbca2bc-5a69-5fb1-baca-9f21cc49f3e5-4282968.jpg"/>
        <figcaption>AFP</figcaption>
      </figure>
      <h3>Zoologlar ilk kez böyle bir türe rastladı</h3>
      <p>Zoologlar (hayvan bilimci) ilk kez bu tarz bir dış görünüşe sahip bir dingoya rastladıklarını, vahşi olarak kabul edilen bazı türlerin bu gelişmeden sonra yeniden sınıflandırılabileceğini belirtiyor. Bu sayede, hükümetin sayıları gittikçe artan yabani kanguru, vahşi kedi ve dingo türlerinin avlanmasıyla ilgili kanunlarda değişikliğe gidebileceği belirtiliyor.</p>
      <p>Avustralya'da sadece bu kıtaya özgü onlarca vahşi memeli hayvan türü bulunuyor. Bunlar arasında koala, kanguru, yalıçapkını (Kookaburra), emu (Avustralya Deve Kuşu), Tasmanya canavarı, dingo ve valabi (Wallaby) en çok bilinen türler arasında yer alıyor.</p>
      <ul>
        <li>
          <b>
            <a href="https://tr.euronews.com/2019/10/18/yaslanan-binlerce-yaris-atinin-son-durag-mezbahane-oluyor-etler-japonya-ve-rusyaya-gonder">Yaşlanan binlerce yarış atının son durağı mezbahane oluyor: Etler Japonya ve Rusya'ya gönderiliyor</a>
          </b>
        </li>
        <li>
          <a href="https://tr.euronews.com/2019/10/05/avustralya-hayvanat-bahcesinde-soyu-tukenmekte-olan-langur-cinsi-bir-kizil-maymun-dogdu">
            <b>Avustralya'da bir hayvanat bahçesinde soyu tükenmekte olan Langur cinsi bir kızıl maymun doğdu</b>
          </a>
        </li>
      </ul>
    </article>
  </body>
</html>