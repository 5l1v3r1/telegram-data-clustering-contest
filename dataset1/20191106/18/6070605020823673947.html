<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/holograma-Maria-Callas-Sant-Cugat_0_2339166271.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T18:15:08+00:00"/>
    <meta property="og:title" content="L'holograma de Maria Callas actuarà demà a Sant Cugat"/>
    <meta property="og:description" content="'Callas in concert' reconstrueix la figura de la cantant mitjançant gravacions originals"/>
  </head>
  <body>
    <article>
      <h1>L'holograma de Maria Callas actuarà demà a Sant Cugat</h1>
      <h2>'Callas in concert' reconstrueix la figura de la cantant mitjançant gravacions originals</h2>
      <address>
        <time datetime="2019-11-06T18:15:08+00:00">06 Nov 2019, 18:15</time>
      </address>
      <p>L'holograma de Maria Callas actuarà demà al Teatre-Auditori de Sant Cugat del Vallès amb l'espectacle <i>Callas in concert</i>, que recupera l'estrella de l'òpera a través de la tecnologia digital i làser. L'holograma, que estarà acompanyat dels 49 músics de l'Orquestra Simfònica de Praga, s'ha elaborat mitjançant gravacions originals, que s'han retocat digitalment per donar la sensació d'una experiència de concert en viu. El conjunt de l'espectacle estarà guiat i dirigit pel director creatiu Stephen Wadsworth, que va treballar amb Callas en moltes actuacions en teatres com la Scala de Milà i el Met de Nova York.</p>
      <figure>
        <iframe src="https://www.youtube.com/embed/WZEKBuzp1BU" width="651" height="366" data-service="Youtube" scrolling="no"/>
      </figure>
      <p><i>Callas in concert</i> vol recuperar la figura, la presència escènica i el talent de la cantant perquè les noves generacions la coneguin i no caigui en l'oblit. El muntatge, elaborat mitjançant les empreses Base Hologram i Warner Classics, ha voltat per l'Amèrica del Nord i del Sud. Maria Callas, que va morir fa 42 anys, està considerada una de les cantants d'òpera més importants de tots els temps. </p>
    </article>
  </body>
</html>