<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ascoli/cronaca/marco-triches-terremoto-arquata-1.4872896"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-06T18:59:57+00:00"/>
    <meta property="og:title" content="Marco Triches morto nell'esplosione ad Alessandria. &quot;Eroe del terremoto ad Arquata&quot;"/>
    <meta property="og:description" content="Il sindaco Petrucci ricorda uno dei tre pompieri uccisi ad Alessandria: &quot;Ha dato tanto alla nostra comunità durante il sisma&quot;"/>
  </head>
  <body>
    <article>
      <h1>Marco Triches morto nell'esplosione ad Alessandria. "Eroe del terremoto ad Arquata"</h1>
      <h2>Il sindaco Petrucci ricorda uno dei tre pompieri uccisi ad Alessandria: "Ha dato tanto alla nostra comunità durante il sisma"</h2>
      <address><time datetime="2019-11-06T18:59:57+00:00">06 Nov 2019, 18:59</time> by <a rel="author">MATTEO PORFIRI</a></address>
      <figure>
        <video src="https://vr-media.storage.googleapis.com/video/cre_80/encoded/8724747e-bfd1-4d67-a919-df9b1017286e.mp4"/>
        <figcaption>Espolsione Alessandria, l'audio choc del carabiniere sotto le macerie&amp;pub_custom_params=department=ascoli</figcaption>
      </figure>
      <p>Ascoli, 7 novembre 2019 - <b>C’era anche lui,</b> ad <b>Arquata</b>, nelle ore immediatamente successive <b>al terremoto dell’agosto 2016.</b> Fu un <b>autentico eroe</b>, salvando diverse persone dalle macerie e dando loro tranquillità in un momento davvero drammatico, quando tutto intorno c’erano solo morte, <b>panico e distruzione</b>.</p>
      <p>Il destino, però, è stato tutt’altro che grato con lui, che ha perso la vita nell’inferno di fuoco <a href="https://www.quotidiano.net/cronaca/quargnento-esplosione-morti-1.4870075"><b>scatenato dall’esplosione</b></a> nella cascina di <b>Quargnento</b>, in provincia di Alessandria, avvenuta martedì. Il pompiere <a href="https://www.quotidiano.net/cronaca/vigili-del-fuoco-morti-1.4871619"><b>Marco Triches</b></a> non c’è più. Aveva 38 anni, una moglie e un bambino piccolo. Oltre a lui sono rimasti uccisi nell’esplosione <b>Matteo Gastaldo</b>, 46 anni, anche lui padre di una figlia piccola, e <b>Antonio Candido</b>, 32 anni, che erano intervenuti per spegnere l’incendio divampato nella struttura.</p>
      <figure>
        <a href="https://www.quotidiano.net/cronaca/foto/vigili-del-fuoco-alessandria-1.4870325">
          <img src="https://cdn.quotidiano.net/polopoly_fs/1.4870743!/httpImage/image.JPG_gen/derivatives/wide_325/image.JPG"/>
        </a>
        <figcaption>
          <a href="https://www.quotidiano.net/cronaca/foto/vigili-del-fuoco-alessandria-1.4870325">Alessandria, le macerie della cascina saltata in aria</a>
        </figcaption>
      </figure>
      <figure>
        <a href="https://www.quotidiano.net/cronaca/video/alessandria-immagini-dall-elicottero-del-luogo-dell-esplosione-1.4870927">
          <img src="https://cdn.quotidiano.net/polopoly_fs/1.4870929!/httpImage/image.jpg_gen/derivatives/wide_325/image.jpg"/>
        </a>
        <figcaption>
          <a href="https://www.quotidiano.net/cronaca/video/alessandria-immagini-dall-elicottero-del-luogo-dell-esplosione-1.4870927">Alessandria, immagini dall'elicottero del luogo dell'esplosione</a>
        </figcaption>
      </figure>
      <p><b>Petrucci, poi, </b>oltre ad elogiare continuamente<b> il lavoro svolto in questi anni </b>dagli stessi vigili del fuoco, sta portando avanti la sua battaglia per creare un presidio permanente dei pompieri ad Arquata. «Attraverso il ministero stiamo cercando di allestire una sezione stabile per tutto il territorio montano, perché quando i cittadini vedono la divisa dei vigili del fuoco si sentono sicuri. Ritengo sia fondamentale avere un presidio per affrontare qualsiasi emergenza».<br/>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/cronaca/video/esplosione-in-una-cascina-morti-tre-vigili-del-fuoco-ad-alessandria-1.4870139"/>
        <a href="https://www.quotidiano.net/cronaca/foto/vigili-del-fuoco-alessandria-1.4870325"/>
        <a href="https://www.quotidiano.net/cronaca/quargnento-esplosione-morti-1.4870075"/>
      </related>
    </article>
  </body>
</html>