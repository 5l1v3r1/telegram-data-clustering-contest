<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/06/az-ember-a-felelos-a-gyomorra-veszelyes-szuperbakterium-erosodeseert"/>
    <meta property="og:site_name" content="infostart"/>
    <meta property="article:published_time" content="2019-11-06T18:59:13+00:00"/>
    <meta property="og:title" content="Az ember a felelős a gyomorra veszélyes szuperbaktérium erősödéséért"/>
    <meta property="og:description" content="Mi magunk eddzük a baktériumokat a helytelen antibiotikum-fogyasztással."/>
  </head>
  <body>
    <article>
      <h1>Az ember a felelős a gyomorra veszélyes szuperbaktérium erősödéséért</h1>
      <address><time datetime="2019-11-06T18:59:13+00:00">06 Nov 2019, 18:59</time> by <a rel="author">Infostart</a></address>
      <h3>Mi magunk eddzük a baktériumokat a helytelen antibiotikum-fogyasztással.</h3>
      <p>Vannak baktériumok, amik fittyet hánynak az antibiotikumokra - derül ki a <a href="https://24.hu/tudomany/2019/11/06/antibiotikum-rezisztencia-helicobacter-pylori-gyogyszer-gyomorrak/?fbclid=IwAR2cuEj1bc-QPDGSxI5FUb2RcngDLH3ZHTPRnni0NB-6PknxUb8peXkEs-g">24.hu</a> összeállításából; húsz éve könnyedén elmúlt betegségek is halálost veszélyt jelentenek mára.</p>
      <p>Ezek a szuperbaktériumok az Európai Unióban évente 25 ezer, világszinten 700 ezer ember haláláért felelősek, de igazából az ember tehet a dologról a modern orvosláson keresztül. A cikk szerint a 2015 és 2050 közötti időszakra leosztva már akár évi 10 millió emberre is felszökhet az áldozatok száma.</p>
      <blockquote>Az Európai Bizottság szemlézett adatai alapján a globálisan a felírt antibiotikumoknak mindössze a felét használjuk helyesen.</blockquote>
      <p>Példaként az összeállítás felhozza az Európai Egyesült Gasztroenterológiai Társaság éves meetingjén prezentált egyik kutatást, amely alapján egy korábban ártalmatlan emésztőrendszeri baktérium gyomorrákot és gyomorfekélyt képes okozni a helytelen gyógyszerhasználat miatt, a baktérium egyre ellenállóbb lesz a gyógyszer elleni küzdelemtől megedzve. Húsz év alatt csaknem két és félszeresére emelkedett a baktérium ellenálló-képessége - derül ki a 18 ország 1232 betege bevonásával készült kutatásból.</p>
      <p>A legnehezebb helyzetben Dél-Olaszország, Horvátország és Görögország van, itt a legnagyobb arányú a baktérium rezisztenciája.</p>
      <p>
        <i>Nyitókép: Pixabay</i>
      </p>
    </article>
  </body>
</html>