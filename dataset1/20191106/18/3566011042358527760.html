<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545317.html/%D9%87%D9%85%D8%B3%D8%B1--%D8%AE%D9%88%D8%A7%D9%87%D8%B1-%D9%88-%D8%B4%D9%88%D9%87%D8%B1-%D8%AE%D9%88%D8%A7%D9%87%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%B1%D8%A7-%D8%AF%D8%B1-%D8%B3%D9%88%D8%B1%DB%8C%D9%87-%D8%A8%D8%A7%D8%B2%D8%AF%D8%A7%D8%B4%D8%AA-%DA%A9%D8%B1%D8%AF%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T18:44:00+00:00"/>
    <meta property="og:title" content="همسر، خواهر و شوهر خواهر البغدادی را در سوریه بازداشت کردیم"/>
    <meta property="og:description" content="رئیس جمهور ترکیه از بازداشت همسر سرکرده سابق داعش، خواهر و شوهر خواهر وی خبر داد."/>
  </head>
  <body>
    <article>
      <h1>همسر، خواهر و شوهر خواهر البغدادی را در سوریه بازداشت کردیم</h1>
      <h2>اردوغان:</h2>
      <address>
        <time datetime="2019-11-06T18:44:00+00:00">06 Nov 2019, 18:44</time>
      </address>
      <p>رئیس جمهور ترکیه از بازداشت همسر سرکرده سابق داعش، خواهر و شوهر خواهر وی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از العهد، رجب طیب اردوغان رئیس جمهور ترکیه اعلام کرد که نیروهای امنیتی این کشور موفق شدند همسر ابوبکر البغدادی سرکرده سابق تشکیلات تروریستی داعش را بازداشت کنند.</p>
      <p>وی هم چنین اعلام کرد: نیروهای ترکیه خواهر البغدادی و شوهر خواهر وی را بازداشت کرده اند.</p>
      <p>به گزارش مهر، اردوغان گفت: البغدادی در یک تونل خودکشی کرد و ما همسر البغدادی را در خاک سوریه تحت تعقیب قرار دادیم ولی این مسأله را اعلام نکردیم. برای نخستین بار این مسأله را رسانه ای کردیم.</p>
      <p>پیش از این یک مقام بلندپایه دولت ترکیه در اظهارات خود مدعی شده بود که این کشور «رسمیه اعواد» ۶۵ ساله خواهر «ابوبکر البغدادی» سرکرده گروه تروریستی داعش را روز دوشنبه در شهر «اعزاز» در شمال سوریه دستگیر کرده و اینکه همسر و عروس وی که هم اکنون در بازداشت هستند، مورد بازجویی قرار گرفته اند.</p>
      <p>انتهای پیام/</p>
    </article>
  </body>
</html>