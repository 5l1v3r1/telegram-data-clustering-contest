<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hatborzongato-kivegzese-elotti-utolso-szavaival-aldozata-szulein-gunyolodott-az-alavalo-gyilkos/186037"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-06T18:00:00+00:00"/>
    <meta property="og:title" content="Hátborzongató – Kivégzése előtti utolsó szavaival áldozata szülein gúnyolódott az alávaló gyilkos"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hátborzongató – Kivégzése előtti utolsó szavaival áldozata szülein gúnyolódott az alávaló gyilkos</mark>
      </h1>
      <address><time datetime="2019-11-06T18:00:00+00:00">06 Nov 2019, 18:00</time> by <a rel="author">Bors</a></address>
      <p>
        <b>Kegyetlen szavakkal búcsúzott a hidegvérű gyilkos. </b>
        <b>Kegyetlen szavakkal búcsúzott a hidegvérű gyilkos.</b>
      </p>
      <p>November 4-én adták be a halálos injekciót annak a 63 éves Charles Rhines-nak, aki még 1992-ben különös kegyetlenséggel meggyilkolta az akkor 22 éves Donnivan Schaeffert.</p>
      <p>A gyilkosság estéjén Rhines korábbi munkahelyét, egy fánkozót készült kirabolni, ám ezen rajtakapta a fiatal Schaeffer. A férfi rátámadt, és leszúrta áldozatát. Mikor az már könyörgött neki, hogy hívjon mentőt, vigye kórházba, és azt is megígérte, hogy nem szól a hatóságoknak, a gyilkos megkötözte a fiatal férfit, behurcolta a bolt raktárhelyiségébe és halálra szurkálta.</p>
      <figure>
        <img src="http://media.borsonline.hu/cikk/20/191595/gallery-picture/645w/2015862_charles-rhines-taunts-victims-parents-with-last-words.jpg"/>
        <figcaption>Charles Rhines © South Dakota Department of Corrections</figcaption>
      </figure>
      <p>Rhines elfogása után mindent bevallott a bíróságon, tettét részletesen elmesélte – hátborzongató nevetéssel ötvözve. A férfire halálbüntetést szabtak ki, injekciója beadására csak most került sor. Utolsó szó jogán igen meglepő szavakkal élt.</p>
      <p>Ed és Peggy Schaeffer, megbocsátok nektek az irántam érzett harag és utálat miatt. Imádkozom értetek, hogy Isten is megbocsássa nektek ezeket. Köszönöm a csapatomnak. Szeretlek mindannyitokat, viszlát! Gyerünk! Nincs több mondanivalóm. Viszlát.</p>
      <p>Az injekció beadása után körülbelül öt perccel később Rhines-t halottnak nyilvánították.</p>
      <figure>
        <img src="http://media.borsonline.hu/cikk/20/191595/gallery-picture/645w/2015864_man-killed-by-former-co-worker-charles-rhines.jpg"/>
        <figcaption>Az áldozat, Donnivan Scaeffer © South Dakota Department of Corrections</figcaption>
      </figure>
      <p>Az áldozat szülei is részt vettek a kivégzésen. Tiszteletlennek tartják Rhines sértegetését, ezen kívül nem kívántak fiuk gyilkosáról több szót ejteni.</p>
      <p>– Szerencsések vagyunk, hogy egy ilyen fiatalember a családunk tagja volt. Ma először beszélünk Donnivanről, a fiúról, aki imádta a családját, a menyasszonyát és a barátait – nyilatkozták az áldozat szülei.</p>
      <p>(<a href="https://www.unilad.co.uk/news/murderer-uses-last-words-to-taunt-victims-parents-as-hes-executed/?source=twitter%3Fsource%3Dfacebook&amp;fbclid=IwAR0-F_qQmBTxwPItoOH2cvAiwwPztwJYrhfRL8kDfI7UsRZ3k9MFfWK4NTA">via</a>)</p>
    </article>
  </body>
</html>