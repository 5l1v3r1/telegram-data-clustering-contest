<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/311ac7479d237aec/un-barbat-a-murit-dupa-ce-a-incercat-sa-manance-50-de-oua-pentru-a-castiga-un-pariu-pus-cu-un-prieten.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T18:20:02+00:00"/>
    <meta property="og:title" content="Un bărbat a murit după ce a încercat să mănânce 50 de ouă pentru a câștiga un pariu pus cu un prieten"/>
    <meta property="og:description" content="Un bărbat din India a murit după ce a încercat să mănânce 50 de ouă pentru a câștiga un pariu pus cu un prieten. Omul mai trebuia să consume nouă ouă pentru a ieși învingător în disputa bizară care l-a costat viața."/>
  </head>
  <body>
    <article>
      <h1>Un bărbat a murit după ce a încercat să mănânce 50 de ouă pentru a câștiga un pariu pus cu un prieten</h1>
      <address><time datetime="2019-11-06T18:20:02+00:00">06 Nov 2019, 18:20</time> by <a rel="author">Jurnal.md</a></address>
      <p>
        <b>Un bărbat din India a murit după ce a încercat să mănânce 50 de ouă pentru a câștiga un pariu pus cu un prieten. Omul mai trebuia să consume nouă ouă pentru a ieși învingător în disputa bizară care l-a costat viața.</b>
      </p>
      <p>, Polițiștii spun că Subhash Yada, un bărbat de 42 de ani, a început să se certe cu prietenul său, în timp ce se aflau într-o piață din localitatea indiană Bibiganj. Pentru a pune capăt disputei, bărbații au hotărât să pună pariu suma de 2000 de rupii (aproape 122 de lei), câștigător fiind cel care reușește să mănânce primul 50 de ouă, notează Independent.</p>
      <p>Subhash Yada s-a prăbușit la pământ, în timp ce voia să mânce cel de-al 42-lea ou. Bărbatul a fost transportat de urgență la spital, unde a murit după doar câteva ore. Medicii susțin că bărbatul a murit din cauza mâncării consumate în exces, conform Indo-Asian News Service.</p>
      <p>Rudele acestuia au refuzat să facă declarații în urma decesului. În luna august 2019, o femeie a murit în statul american California, după ce s-a înecat și s-a lovit puternic cu capul de o masă, în timpul unui concurs de mâncat taco, un preparat tradițional mexican.</p>
    </article>
  </body>
</html>