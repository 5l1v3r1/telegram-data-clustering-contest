<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902692/de-cond-een-prestatie-voor-de-coach-dat-kan-ik-niet-inschatten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T18:45:00+00:00"/>
    <meta property="og:title" content="De Condé: &quot;Een prestatie voor de coach? Dat kan ik niet inschatten&quot;"/>
    <meta property="og:description" content="KRC Genk stond er dinsdag in de Champions League. Tegen Liverpool verloor het maar nipt met 2-1. Hebben de spelers met hun prestatie de coach een hart onder de riem willen steken?"/>
  </head>
  <body>
    <article>
      <h1>De Condé: "Een prestatie voor de coach? Dat kan ik niet inschatten"</h1>
      <address>
        <time datetime="2019-11-06T18:45:00+00:00">06 Nov 2019, 18:45</time>
      </address>
      <p>
        <b>KRC Genk stond er dinsdag in de Champions League. Tegen Liverpool verloor het maar nipt met 2-1. Hebben de spelers met hun prestatie de coach een hart onder de riem willen steken?</b>
      </p>
      <p>"Ik denk dat we een goed Genk gezien hebben in heel moeilijke omstandigheden tegen een heel sterke ploeg", klinkt het bij sportief directeur Dimitri De Condé bij <i><a href="https://sporza.be/nl/2019/11/06/dimitri-de-conde-na-liverpool-genk/">Sporza</a>. </i>"We hebben een goed collectief gezien en toonden weer waarvoor we staan. Het is een jonge ploeg. De jongste ploeg uit de Champions League. Dit gevoel moeten we nu meenemen naar de wedstrijd van zondag tegen KAA Gent, die nog belangrijker is. De JPL blijft belangrijker dan de CL."</p>
      <p>De Condé weet echter niet of de spelers voor Felice Mazzu hebben gespeeld. "Dat kan ik niet inschatten. Maar zo zie je wel wat er eigenlijk mogelijk is met deze kern. Ik verwijt het de jongens ook wel. Ze moeten zichzelf in vraag stellen en zich focussen op één wedstrijd. Op lange termijn moet je niet denken als speler in het voetbal."</p>
      <aside>Lees meer<br/><a href="https://www.voetbalprimeur.be/nieuws/902689/-ik-denk-dat-de-dromen-van-krc-genk-een-jaar-in-de-koelkast-mogen-.html?itm_source=www.voetbalprimeur.be&amp;itm_medium=highlighted-content">"Ik denk dat de dromen van KRC Genk een jaar in de koelkast mogen"</a></aside>
    </article>
  </body>
</html>