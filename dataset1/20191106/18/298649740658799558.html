<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/06/caironi-positiva-al-doping-e-la-crema-che-uso-per-le-ferite-da-protesi-top10_20191106_191545/"/>
    <meta property="og:site_name" content="Askanews"/>
    <meta property="article:published_time" content="2019-11-06T18:15:45+00:00"/>
    <meta property="og:title" content="Caironi positiva al doping: “E’ la crema che uso per le ferite da protesi”"/>
    <meta property="og:description" content="Roma, 6 nov. (askanews) – “In attesa dell’esito delle controanalisi del campione B, dichiaro di essere a conoscenza della sostanza contenuta nella crema cicatrizzante che ho assunto. Tale crema veniva da me acquistata nel gennaio 2019 dopo tre mesi di sofferenza per ulcera all’apice del moncone”. Lo scrive, sul sito del Fispes (Sport Paralimpici e […]"/>
  </head>
  <body>
    <article>
      <h1>Caironi positiva al doping: “E’ la crema che uso per le ferite da protesi”</h1>
      <h2>"In quantità basse non era necessario denunciarla"</h2>
      <address>
        <time datetime="2019-11-06T18:15:45+00:00">06 Nov 2019, 18:15</time>
      </address>
      <figure>
        <img src="http://www.askanews.it/wp-content/uploads/2019/11/20191106_191538_C93BCFEE.jpg"/>
      </figure>
      <p>Roma, 6 nov. (askanews) – “In attesa dell’esito delle controanalisi del campione B, dichiaro di essere a conoscenza della sostanza contenuta nella crema cicatrizzante che ho assunto. Tale crema veniva da me acquistata nel gennaio 2019 dopo tre mesi di sofferenza per ulcera all’apice del moncone”. Lo scrive, sul sito del Fispes (Sport Paralimpici e sperimentali), Martina Caironi, la paralimpionica trovata positiva ad uno steroide, il Clostebol Metabolita.</p>
      <p>“Si tratta di una ferita aperta che nessun farmaco è riuscito a richiudere e nemmeno il non utilizzo delle protesi da cammino e da corsa, con evidenti disagi importanti”. L’atleta ricostruisce la vicenda: “In gennaio chiedo al medico federale la possibilità di usare questa crema e mi viene detto che deve essere usata in modo locale e a piccole dosi, e che non è necessario il TUE per le quantità troppo basse. Faccio il test antidoping a luglio che risulta negativo. Da quel momento la ferita si apre altre due volte ma in maniera meno grave e quindi ritengo di poter continuare in piccole dosi in quanto sicura di non incorrere in alcun tipo di infrazione, tanto è vero che all’ultimo controllo antidoping di ottobre ho dichiarato tale sostanza. Mi ritrovo a dover saltare un Mondiale in un anno fondamentale senza ancora aver provato una definitiva cura per la mia ulcera”.</p>
      <p>Adx/int5</p>
    </article>
  </body>
</html>