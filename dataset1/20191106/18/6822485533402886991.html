<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815076.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T18:16:00+00:00"/>
    <meta property="og:title" content="۷ توصیه فنی برای رانندگی در شب"/>
    <meta property="og:description" content="رانندگی در شب چالش‌های متفاوتی نسبت به رانندگی در روز ایجاد می‌کند. با توجه به اینکه اکثر حوادث رانندگی پس از غروب آفتاب رخ می‌دهند مواردی چند را توصیه می‌کنیم تا با رعایت آن‌ها خطر رانندگی در شب را کاهش دهید."/>
  </head>
  <body>
    <article>
      <h1>۷ توصیه فنی برای رانندگی در شب</h1>
      <address>
        <time datetime="2019-11-06T18:16:00+00:00">06 Nov 2019, 18:16</time>
      </address>
      <p>رانندگی در شب و تاریکی هوا نکات خاص خود را دارد و بهتر است که این موارد را رعایت کنیم.</p>
      <p>رانندگی در شب چالش‌های متفاوتی نسبت به رانندگی در روز ایجاد می‌کند. با توجه به اینکه اکثر حوادث رانندگی پس از غروب آفتاب رخ می‌دهند مواردی چند را توصیه می‌کنیم تا با رعایت آن‌ها خطر رانندگی در شب را کاهش دهید.</p>
      <p>قبل از اینکه وارد جاده شوید از کارکرد درست تمام چراغ‌های بیرونی خودرو مطمئن شوید. همچنین در صورت کثیف بودن شیشه‌ها و قاب چراغ‌ها آن‌ها را تمیز کنید.</p>
      <p>هنگامی که هوا مه آلود است از نور بالا استفاده نکنید، زیرا دید شما را کاهش می‌داده و ممکن است دید دیگر رانندگان را موقتا کور کند. هیچ وقت نور بالای خود را به سمت اتومبیل دیگری که خود نور بالا زده است نتابانید، زیرا در دید آن‌ها و دیگران رانندگان تاثیر منفی می‌گذارد.</p>
      <p>آیینه دید عقب خود را طوری تنظیم کنید که نور چراغ خودرو‌های دیگر در آن انعکاس پیدا نکند. آیینه بیشتر خودرو‌ها دو حالت دید در شب و روز را دارد که به راحتی می‌توانید برای کاهش انعکاس نور آن را در حالت مربوطه تنظیم کنید.</p>
      <p>هنگام رانندگی در شب چراغ‌های داخل خودرو را روشن نکنید. اگر نیاز به خواندن نقشه دارید بهتر است اول در کنار جاده توقف کنید.</p>
      <p>چشم خود را مدام حرکت دهید تا درخشش نور در بالای تپه، پیچ‌های جاده و تقاطع‌ها ببینید، زیرا این نور‌ها ممکن است نور چراغ خودرو‌های دیگر باشد.</p>
      <p>به منظور جلوگیری از تصادف فاصله خود با اتومبیل جلویی را بیشتر کنید تا راحتتر متوجه خطرات بالقوه شدید و در صورت بروز حادثه زمان بیشتری برای واکنش داشته باشید.</p>
      <p>رانندگی در شب مستلزم تمرکز زیادی است که ممکن است خسته کننده باشد. برای اجتناب از خستگی، مکررا به چشم‌های خود استراحت دهید تا انرژی از دست رفته را جبران کنند.</p>
      <p>قبل از رانندگی در شب از خوردن دارو‌های خواب آور خودداری کنید. خوردن دو فنجان قهوه تا ۱ ساعت می‌تواند جلوی خواب را بگیرد.</p>
      <p>منبع:تسنیم</p>
    </article>
  </body>
</html>