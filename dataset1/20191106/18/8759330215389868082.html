<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902689/-ik-denk-dat-de-dromen-van-krc-genk-een-jaar-in-de-koelkast-mogen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T18:30:00+00:00"/>
    <meta property="og:title" content="&quot;Ik denk dat de dromen van KRC Genk een jaar in de koelkast mogen&quot;"/>
    <meta property="og:description" content="KRC Genk weerde zich dinsdag kranig tegen Liverpool, maar verloor toch met 2-1. Na vier wedstrijden blijft het achter met één punt. Eddy Snelders vindt dat het niveau te hoog ligt voor de Limburgers."/>
  </head>
  <body>
    <article>
      <h1>"Ik denk dat de dromen van KRC Genk een jaar in de koelkast mogen"</h1>
      <address>
        <time datetime="2019-11-06T18:30:00+00:00">06 Nov 2019, 18:30</time>
      </address>
      <p>
        <b>KRC Genk weerde zich dinsdag kranig tegen Liverpool, maar verloor toch met 2-1. Na vier wedstrijden blijft het achter met één punt. Eddy Snelders vindt dat het niveau te hoog ligt voor de Limburgers.</b>
      </p>
      <p>Nochtans zette Genk een hoopgevende prestatie neer op Anfield. "De Genkse spelersgroep heeft goed gereageerd, maar soms ook bij de gratie van Liverpool, dat niet scherp was voor doel. Maar als je vreest voor een pandoering mag je blij zijn als je de Europese bekerhouder heel eventjes hebt doen zweten. De belangrijkste vaststelling was dat Genk weer een samenhangend geheel was", geeft Snelders aan bij <i><a href="http://www.dewitteduivel.com/2019/11/06/het-verdict-van-eddy-snelders-5/">De Witte Duivel</a>.</i></p>
      <p>Snelders vindt dat Genk globaal gezien te licht uitvalt. "We hebben nu vier wedstrijden in de Champions’ League achter de rug en mijn conclusie is dat geen enkele speler, op uitzondering misschien van Samatta, een meerwaarde betekent voor een Europese club. De transfers hebben nog niet veel bijgebracht. Ik denk dat de dromen een jaar in de koelkast mogen. Het wordt straks weer investeren en opnieuw beginnen."</p>
      <aside>Lees meer<br/><a href="https://www.voetbalprimeur.be/nieuws/902679/de-cond-ziet-sterke-berge-in-liverpool-ik-ga-vechten-om-hem-bij-ons-te-houden-.html?itm_source=www.voetbalprimeur.be&amp;itm_medium=highlighted-content">De Condé wil Berge in Genk houden: "Sander toonde dat hij het niveau aankan"</a></aside>
    </article>
  </body>
</html>