<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/mladen-marinov-s-golyama-novina-za-zaplatite-na-politsaite_news707796.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T18:52:00+00:00"/>
    <meta property="og:title" content="Младен Маринов с голяма новина за заплатите на полицаите"/>
    <meta property="og:description" content="Когато говорим за бюджет, винаги може още, поясни вътрешният министър пред медиите"/>
  </head>
  <body>
    <article>
      <h1>Младен Маринов с голяма новина за заплатите на полицаите</h1>
      <h2>Когато говорим за бюджет, винаги може още, поясни вътрешният министър пред медиите</h2>
      <address>
        <time datetime="2019-11-06T18:52:00+00:00">06 Nov 2019, 18:52</time>
      </address>
      <p>https://blitz.bg/politika/mladen-marinov-s-golyama-novina-za-zaplatite-na-politsaite_news707796.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1562580271-img-3248jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>МВР ще харчи повече за възнаграждения през следващата година. Това е предвидено в макрорамката на силовото ведомство за 2020 г., представена от министър Младен Маринов. </b><br/><br/>Той вярва, че от догодина ще се увеличи нощният труд на полицаите. С колко точно, все още се правят разчети, но министърът се надява ръстът да е адекватен.</p>
      <p>Повече пари ще има за поддръжка на системата за издаване на документи за самоличност. Над 2 милиона картови документи за самоличност трябва да бъдат сменени догодина. Още няколко милиона лева трябва, за да се спрат опашките по гишетата. Така ще се подобри административното обслужване.</p>
      <p>Когато говорим за бюджет винаги може още, поясни Младен Маринов пред медиите. По думите му това, което е предвидено в бюджета на МВР за догодина, щяло да задоволи нуждите на силовото ведомство. Самият той е доволен.</p>
      <p>За догодина е завишена и приходната част в бюджета на МВР заради глобите, които налага силовото министерство. В момента имаме преизпълнение на бюджета, изтъкна министърът. Той се надява обаче да се намали войната по пътищата и да се задейства превенцията.</p>
    </article>
  </body>
</html>