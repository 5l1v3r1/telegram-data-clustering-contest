<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/ukraina_u_yevroparlamenti_asotsiyuietsya_z_potokom_skandaliv_u_zmi__voloshyn_1685299"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T18:35:00+00:00"/>
    <meta property="og:title" content="Україна у Європарламенті асоціюється з потоком скандалів у ЗМІ, - Волошин"/>
    <meta property="og:description" content="Народний депутат України від фракції &quot;Опозиційної платформи – За життя&quot; Олег Волошин розповів про результати обговорення свободи слова в Україні, яке відбулося сьогодні у Брюселі."/>
  </head>
  <body>
    <article>
      <h1>Україна у Європарламенті асоціюється з потоком скандалів у ЗМІ, - Волошин</h1>
      <address>
        <time datetime="2019-11-06T18:35:00+00:00">06 Nov 2019, 18:35</time>
      </address>
      <p>
        <b>Народний депутат України від фракції "Опозиційної платформи – За життя" Олег Волошин розповів про результати обговорення свободи слова в Україні, яке відбулося сьогодні у Брюселі.</b>
      </p>
      <p>Про це він сказав під час брифінг на тему слухань у Європарламенті, який транслював телеканал <a href="https://zik.ua/">ZIK</a>.</p>
      <p>"Дуже багато було позитивних очікувань від обрання президента Зеленського, особливо в контексті, якраз, власне, повернення до ситуації в питаннях про свободу ЗМІ, руху по треку миру, припинення тиску на тих, хто до цього миру закликає. І дуже велике розчарування, що це не відбувається. Поки що це таке ще розчарування стримане. Тому що останнім часом Україна для них асоціюється з потоком скандалів. Величезний резонанс тут викликала ця кричуща історія з їхнім якби прямим візаві в нашому парламенті, з паном Яременком, який досі очолює комітет дивним чином. Має нахабство очолювати комітет щодо зовнішньої політики і міжпарламентських зв'язках. Не справа в тому, що він займався неетичними, скажемо так, справами під час голосування, а при цьому погрожував журналістам за розкриття інформації. Власне, це не припустимо. Я не міг собі уявити, ось тільки що британські депутати з дуже різних партій коментують ситуацію зі стандартами свободи слова в Британії і в Україні. І ключовий висновок один: нема ні одної підстави, будь-якої, з міркувань національної безпеки, крім якщо це стосується якихось етичних обмежень по відношенні до пам'яті тих, хто загинув. Тобто, наприклад, журналісти не розголошують ім'я загиблих в катастрофі. Ніякої іншої підстави для обмеження свободи слова, для обмеження права висловлювати точки зору в західному світі і особливо у Великобританії, яка є стандартом у цьому плані, нема. Тобто абсолютно різні точки зору можуть звучати. Хтось вважає, що Brexit - це добре, а хтось вважає, що Brexit – це розвал Британії. А хтось вважає, що, наприклад, за інцидент в Солсбері Британія повинні ввести ще жорсткіші санкції проти Росії", - зазначив Волошин.</p>
      <p>Також він додав, що вручить депутатам підготовлену доповідь про тиск на українських журналістів.</p>
      <p>"Я ось зустрічаюся зі всіма депутатами і вручаю от таку от чудову доповідь, підготовлену власне вашими колегами з каналів "NewsOne", "ZIK" і "112", в якому чорним по білому показано, як регулятор Національна рада і, найголовніше, як націонал-радикали, представники таких організацій, як С14, Національний корпус, які відкрито нападають на журналістів і при цьому нічого за це їм нема. Як вони використовуються як минулою владою і, на жаль, у нас є підозри, що стали використовуватися новою владою для тиску на ЗМІ. Це викликає велике здивування, тому що важко було собі уявити людям, що країна, яка має угоду про асоціацію з Україною, може мати на своїй території такі вільно діючі радикальні організації неонацистського толку. А ще що вони відкрито нападають на журналістів і з ними нічого не роблять", - наголосив нардеп.</p>
      <figure>
        <iframe src="https://www.youtube.com/embed/rC2xw_4HiNQ" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/11/06/nestor_shufrych_92_zlochyniv_proty_zhurnalistiv_zalyshayutsya_bezkarnymy_1684963">Нагадаємо</a>, раніше народний депутат України від фракції "Опозиційна платформа – За життя", голова комітету ВР з питань свободи слова Нестор Шуфрич заявив, що сьогодні випадки силового тиску на журналістів в Україні стали звичайним явищем. 92% злочинів проти працівників ЗМІ залишаються безкарними.</p>
      <related>
        <h4>читайте також</h4>
        <a href="https://zik.ua/news/2019/11/06/zelenskyy_sformuvav_radu_z_pytan_svobody_slova_ta_zahystu_zhurnalistiv_1684769"/>
        <a href="https://zik.ua/news/2019/10/24/zelenskyy_uzhe_ne_mozhe_ignoruvaty_problemy_zi_svobodoyu_slova__reshmedilova_1675263"/>
        <a href="https://zik.ua/news/2019/10/10/svoboda_slova_pid_zagrozoyu_federika_mogerini_i_deputaty_yep_zanepokoieni_1665137"/>
        <a href="https://zik.ua/news/2019/10/10/yevroparlament_zobovyazanyy_dopomogty_ukrainskym_zhurnalistam_u_borotbi_za_1665089"/>
      </related>
    </article>
  </body>
</html>