<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/06/vivo-presentato-la-versione-iqoo-pro-5g-cui-bisogno-679057/"/>
    <meta property="og:site_name" content="AndroidWorld"/>
    <meta property="article:published_time" content="2019-11-06T18:20:21+00:00"/>
    <meta property="og:title" content="Vivo ha presentato la versione di iQOO Pro 5G “di cui abbiamo bisogno”"/>
    <meta property="og:description" content="Per festeggiare l’80esimo anniversario della prima apparizione di Batman, Vivo ha deciso di lanciare in Cina una edizione limitata del..."/>
  </head>
  <body>
    <article>
      <h1>Vivo ha presentato la versione di iQOO Pro 5G “di cui abbiamo bisogno”</h1>
      <address><time datetime="2019-11-06T18:20:21+00:00">06 Nov 2019, 18:20</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Per festeggiare l’80esimo anniversario della prima apparizione di Batman, <a href="https://www.androidworld.it/tag/vivo/">Vivo</a> ha deciso di lanciare in Cina una edizione limitata del suo <a href="https://www.androidworld.it/2019/08/22/vivo-presenta-mostro-iqoo-pro-snapdragon-855-buttonless-12-gb-ram-jack-35-mm-anche-5g-foto-655928/">iQOO Pro 5G</a> chiamata <b>iQOO Pro 5G Batman Anniversary Gift Box Limited Edition</b>. Con questa edizione non solo vi portate a casa il potente smartphone, ma anche alcuni <b>accessori a tema</b>.</p>
      <p>Nella scatola troveremo infatti una <b>custodia</b> con i loghi di Batman, una <b>borsa</b>, una <b>Tumbler di Batman controllabile da remoto</b>, una <b>action figure</b> e uno <b>stand</b> per il display. Purtroppo lo smartphone non sarà nella sua versione top: la <b>configurazione</b> disponibile è quella da 8 GB di RAM e 128 GB di memoria interna.</p>
      <p>Il prezzo, tuttavia, è lo stesso dello smartphone “base” con la stessa configurazione: 3.798 yuan (<b>490€</b>). È prenotabile da subito sul <a href="https://product.suning.com/0000000000/11425633785.html#?ch=cu">sito ufficiale</a> ma, come detto a inizio articolo, sarà disponibile solo in Cina. Un acquisto obbligato per i fan della saga che amano il brand Vivo.</p>
      <p>Via: <a href="https://www.gizmochina.com/2019/11/06/vivo-has-an-iqoo-pro-5g-batman-anniversary-limited-edition-with-interesting-memorabilia/">GizmoChina</a></p>
    </article>
  </body>
</html>