<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/voloshyn_nihto_ne_peremagav_v_kraini_iz_tyh_hto_bravsya_voyuvaty_zi_zmi_1685289"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T18:23:00+00:00"/>
    <meta property="og:title" content="Волошин: Ніхто не перемагав в країні із тих, хто брався воювати зі ЗМІ"/>
    <meta property="og:description" content="Народний депутат України від фракції &quot;Опозиційна платформа – За життя&quot; Олег Волошин заявив, що ніхто не перемагав в країні із тих, хто брався воювати зі ЗМІ."/>
  </head>
  <body>
    <article>
      <h1>Волошин: Ніхто не перемагав в країні із тих, хто брався воювати зі ЗМІ</h1>
      <address>
        <time datetime="2019-11-06T18:23:00+00:00">06 Nov 2019, 18:23</time>
      </address>
      <p>
        <b>Народний депутат України від фракції "Опозиційна платформа – За життя" Олег Волошин заявив, що ніхто не перемагав в країні із тих, хто брався воювати зі ЗМІ.</b>
      </p>
      <p>Про це він сказав під час брифінгу у Брюсселі на тему слухань у Європарламенті щодо свободи слова, який транслював телеканал <a href="https://zik.ua/">ZIK</a>.</p>
      <p>На запитання, чи викликає у вас подив від символічної заяви Бородянського, який заявив, що "журналісти, готуйтеся до кримінальної відповідальності, за якісь маніпуляції", Волошин зазначив:</p>
      <p>"Ви знаєте, ще ніхто не перемагав в країні із тих, хто брався воювати зі ЗМІ. Це досвід абсолютно всіх політичних режимів в сучасній історії нашої країни. Ми як представники опозиції можемо тільки аплодувати, що наша влада, наша монобільшість взяла на роботу людей, які дозволяють собі такі от висловлювання. Я думаю, що незалежно від ставлення до нашої політичної сили, це той випадок, коли абсолютно всі журналісти, як і у випадку з паном Яременком, елементарно відчувають себе, так ніби вони потрапили в якусь божевільню. Тобто замість того, щоб пояснювати власні проколи і невдачі. Замість того, щоб на слуханнях в країні, де не розслідувані вбивство Георгія Гонгадзе, Павла Шеремети, Олеся Бузини, де канали обстрілюють з гранатомету, де канали намагаються підпалювати і блокувати радикали. Замість того, щоб сказати:  хлопці, нам соромно за те, що ми не поставили кінець таким практикам, ще журналістів знову роблять винними".</p>
      <p>Він додав: "Але я думаю, що, на жаль, фінал цієї влади, я поки не що берусь її називати режиму, буде досить швидким  і сумним. Тому що, як показав досвід пана Яременка, знаєте, як мені сказав один із колег  з фракції "Слуги народу", його зняли з голови комітету не за те, що він пересувався з повіями, а за те, що він ідіот. Тому що тільки ідіот може в цій ситуації замість того, щоб каятися і посипати голову попелом, ще й "наїжджати" на журналістів,  у такий спосіб тільки багатократно збільшуючи скандал.</p>
      <p>Те, що зробив зараз пан Бородянський, – і так м'яко кажучи не дуже популярний зараз в уряді Гончарука. І так є маса запитань, тому що вас колег журналістів не впускають на засідання Кабміну тому що в тиху протягують якісь сумнівні рішення, тому що постійно  виникають якісь корупційні історії. І замість того, щоб сказати, що журналісти – наші найближчі друзі, показуйте, розказуйте, давайте разом змінювати країну до кращого. Приїжджайте, знімайте всі наші засідання. Ні, вам ще погрожують відповідальність за маніпуляцію інформації.  І мені дуже сумно як людині, яка голосувала за Зеленського, спостерігати, як, в принципі, як в правильного, хорошого президента, який ще, сподіваюсь, не втратив можливість змінити країну до кращого, кожен день підставляють Бородянські, Ткаченко. Коли у Зеленського такі друзі, то навіщо йому вороги. Ми з ним не боремося, ми йому співчуваємо".</p>
      <figure>
        <iframe src="https://www.youtube.com/embed/rC2xw_4HiNQ" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/11/06/sushchenko_v_ukraini_poshyreni_areshty_ta_vyroky_zhurnalistam_za_sfabrykovanymy_1685025">Нагадаємо,</a> раніше колишній політв'язень Кремля, журналіст Укрінформу Роман Сущенко заявив, що в Україні поширені арешти та вироки журналістам за сфабрикованими доказами.</p>
      <related>
        <h4>читайте також</h4>
        <a href="https://zik.ua/news/2019/10/26/v_ukraini_hochut_rozrobyty_zakonodavstvo_shchodo_pytannya_manipulyatsiy_u_1676989"/>
        <a href="https://zik.ua/news/2019/08/15/neytan_gill_yakshcho_ukraina_hoche_staty_chastynoyu_zahidnogo_svitu_to_vona_1627129"/>
        <a href="https://zik.ua/news/2019/05/06/chomu_ukrainski_zhurnalisty_keruyutsya_rosiyskymy_pryntsypamy_pobudovy_1565833"/>
        <a href="https://zik.ua/news/2018/11/26/ministr_stets_zaklykaie_zhurnalistiv_braty_informatsiyu_z_ofitsiynyh_dzherel_1455979"/>
      </related>
    </article>
  </body>
</html>