<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191106-pobyly-ta-zalyshyly-pomyraty-na-zhytomyrshhyni-za-vbyvstvo-divchyny-zasudzheno-5-osib/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T18:10:25+00:00"/>
    <meta property="og:title" content="Побили та залишили помирати. На Житомирщині за вбивство дівчини засуджено 5 осіб"/>
    <meta property="og:description" content="У Житомирській області п’ятьох людей засудили до 3, 8 та 10 років ув’язнення за вбивство 17-річної Олени Журахівської."/>
  </head>
  <body>
    <article>
      <h1>Побили та залишили помирати. На Житомирщині за вбивство дівчини засуджено 5 осіб</h1>
      <address>
        <time datetime="2019-11-06T18:10:25+00:00">06 Nov 2019, 18:10</time>
      </address>
      <p>У Житомирській області п’ятьох людей засудили до 3, 8 та 10 років ув’язнення за вбивство 17-річної Олени Журахівської.</p>
      <p>У місті Малин Житомирської області  група молодих людей побила 17-річну Олену Журахівську та залишила помирати на вулиці.</p>
      <p>За відомостями прокуратури, на колишньому складі хімікатів, куди вони її привезли, компанія продовжувала пити та по черзі била дівчину.</p>
      <p>Малинський районний суд визнав винними у скоєнні злочину за ч. 2 ст. 121 (Умисне тяжке тілесне ушкодження, що спричинило смерть потерпілого) ККУ чотирьох осіб – чоловіка та трьох жінок. Їм призначено покарання у вигляді  позбавлення волі строком на 10 років (чоловіку) та 8 років (жінкам).</p>
      <p>Ще одного фігуранта кримінального провадження вироком суду визнано винним у скоєнні злочину за ч. 3 ст. 136 (Ненадання допомоги, що спричинило смерть потерпілої) ККУ та засуджено до трьох років в’язниці.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191105-spalyly-v-pechi-na-zhytomyrshhyni-batky-pislya-vbyvstva-donky-otrymuvaly-sotsvyplaty/">Спалили в печі. На Житомирщині батьки після вбивства доньки отримували соцвиплати</a>
      </p>
      <p>Обвинувачені не визнавали своєї вини. Проте прокурором надано неспростовні докази вчинення ними злочину.</p>
      <p>Нагадаємо, що 18 жовтня 2017 року перехожі у місті Малин Житомирської області на території залізничного вокзалу знайшли оголену непритомну 17-річну Олену Журахівську. Пізніше з’ясувалося, що її побили знайомі нібито за крадіжку грошей.</p>
      <p><b>Джерело:</b> <a href="https://zhit.gp.gov.ua/ua/news.html?_m=publications&amp;_c=view&amp;_t=rec&amp;id=260732">Прокуратура Житомирської області</a></p>
    </article>
  </body>
</html>