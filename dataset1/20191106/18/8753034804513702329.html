<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/utenriks/i/OpXP7O/finlands-ferge-paa-grunn-utenfor-lidingoe-i-sverige"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T18:09:26+00:00"/>
    <meta property="og:title" content="Finlands-ferge på grunn utenfor Lidingö i Sverige"/>
    <meta property="og:description" content="Fergen Princess Anastasia, som går i rute mellom Finland og Sverige, har gått på grunn utenfor Lidingö øst for Stockholm."/>
  </head>
  <body>
    <article>
      <h1>Finlands-ferge på grunn utenfor Lidingö i Sverige</h1>
      <h2>Fergen Princess Anastasia, som går i rute mellom Finland og Sverige, har gått på grunn utenfor Lidingö øst for Stockholm.</h2>
      <address><time datetime="2019-11-06T18:09:26+00:00">06 Nov 2019, 18:09</time> by <a rel="author">NTB-TT</a></address>
      <p>Det er ikke meldt om personskader, melder <a href="https://www.expressen.se/nyheter/farja-har-gatt-pa-grund-utanfor-lidingo-/">Expressen</a>.</p>
      <p>– Vi samler kystvakten, redningstjenesten og politi. Vi er på vei med alle tenkelig ressurser, sier Tony Frank ved Storstockholms räddningscentral.</p>
      <p>Fergen er 177 meter lang og har kapasitet til å ta omkring 2.500 passasjerer.</p>
      <p>Da grunnstøtingen skjedde onsdag, var det drøye 1.000 personer om bord, opplyser Johan Beischer ved Sjö- och flygräddningscentralen.</p>
      <p>En slepebåt er på plass, men før fartøyet trekkes av grunn, må det sjekkes for lekkasjer.</p>
      <p>Fergen, som drives av rederiet Moby SPL, går i rute mellom Stockholm, St. Petersburg, Tallinn og Helsingfors. Ifølge Frank gikk strømmen om bord, og mannskapet skal deretter ha styrt fartøyet på grunn.</p>
    </article>
  </body>
</html>