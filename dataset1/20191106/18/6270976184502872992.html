<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/biznesmen-yaroslavskyj-vidpoviv-na-prohannya-zelenskogo/"/>
    <meta property="og:site_name" content="Рубрика"/>
    <meta property="article:published_time" content="2019-11-06T18:17:10+00:00"/>
    <meta property="og:title" content="Бізнесмен Ярославський відповів на прохання Зеленського"/>
    <meta property="og:description" content="Під час представлення нового голови Харківської ОДА відбувся діалог між президентом України Володимиром Зеленський і бізнесменом Олександром Ярославським на тему стану підприємств держконцерну “Укроборонпром”, 10% яких зосереджено в Харківській області. Про це повідомляє РБК-Україна. Генеральний директор концерну Айварас Абромавічус поскаржився на холод в цехах заводів, а Зеленський, звертаючись до нового глави Харківської області Олексія Кучера, […]"/>
  </head>
  <body>
    <article>
      <h1>Бізнесмен Ярославський відповів на прохання Зеленського</h1>
      <address><time datetime="2019-11-06T18:17:10+00:00">06 Nov 2019, 18:17</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/YAroslavskyj-620x410.jpg"/>
      </figure>
      <p>
        <b>
          <b>Під час представлення нового голови Харківської ОДА відбувся діалог між президентом України Володимиром Зеленський і бізнесменом Олександром Ярославським на тему стану підприємств держконцерну “Укроборонпром”, 10% яких зосереджено в Харківській області.</b>
        </b>
      </p>
      <p>Про це повідомляє <a href="https://www.rbc.ua/ukr/news/roslavskiy-zelenskomu-harkove-sobirayut-vseh-1573063768.html">РБК-Україна.</a></p>
      <p>Генеральний директор концерну Айварас Абромавічус поскаржився на холод в цехах заводів, а Зеленський, звертаючись до нового глави Харківської області Олексія Кучера, запропонував “зібрати бізнес”.</p>
      <p>“Я от побачив Олександра Ярославського – ніхто не попався більше”, – сказав він.</p>
      <p><b>Зеленський звернувся до самого бізнесмена</b>, який, зокрема, відомий тим, що кілька років тому врятував від зупинки легендарний Харківський тракторний завод:</p>
      <p>“У мене питання. Є завод тисяча вісімсот дев’яносто якогось року, там страшні умови. Я розумію, що державне підприємство. Можна, вам зібрати бізнес-асоціації на Харківщині і просто дати людям нормальні умови? А ми зі своєї сторони, як держава. Ми повинні це робити дуже швидко перед зимою. Якщо можна вирішити це питання, і на це є ваша громадянська воля”.</p>
      <related>
        <h4>Читайте також</h4>
        <a href="https://rubryka.com/2019/11/06/na-zavodah-ukroboronprom-zaborgovanist-po-zarplatam-do-4-h-rokiv-zelensky/"/>
      </related>
      <p>Ярославський нагадав, що зараз на оборонних заводах та ж ситуація, що була на ХТЗ до покупки їм цього підприємства, але держава не допомагала, а заважала.</p>
      <p>“Я там платив зарплату просто на заводі, який простоює. Ми билися, билися, поки не запустили виробництво. Прийшло СБУ, і директору почали придумувати якісь божевільні підсудні статті. Я його рік по підвалах ховав. Зате сьогодні майже 3 тисячі людей мають зарплату, роботу. А це підприємство ми б могли втратити точно так само”, – сказав Ярославський.</p>
      <p>Зеленський погодився на “100 %”, заявивши, що до Ярославського більше “ніяке СБУ не прийде”.</p>
      <p>“Але зараз нам хоча б допомогти? Ми можемо про стратегічні плани потім зустрічатися, розмовляти. Можна бізнесменів зібрати?”, – сказав Зеленський.</p>
      <p>Ярославський відповів: “Я вже зібрався, не треба мене збирати. Багато бізнесменів не треба. То футбол, то ще щось, в підсумку я один опиняюся. Збирають всіх, а плачу я один”, – сказав Ярославський, жартома додавши: “Коли ви мене помітили, я зрозумів, що я потрапив”.</p>
      <p>Бізнесмен пообіцяв допомогти президенту України та уряду: “Звичайно, допоможемо. Питання закрито, не треба ні законопроектів, ні агітацій, нічого”. Правда, жартома зауважив: “10 % “Укроборонпрому не потягну”. А Зеленський сказав, що буде “часто приїжджати на Харківщину, саме так все вирішується дуже швидко”.</p>
      <p>При цьому <a href="https://rubryka.com/2019/11/06/zelenskyj-v-shotsi-vid-statystyky-ukroboronpromu/">Зеленський шокований статистикою Укроборонпрому.</a></p>
      <p>Нагадаємо, що<a href="https://rubryka.com/2019/11/06/zelenskyj-vidbuv-z-robochoyu-poyizdkoyu-do-harkivskoyi-oblasti/"> Зеленський відбув з робочою поїздкою до Харківської області.</a></p>
      <p>Раніше повідомлялося, що <a href="https://rubryka.com/2019/11/05/zelenskyj-initsiyuye-stvorennya-vijskovoyi-politsiyi/">Зеленський ініціює створення Військової поліції.</a></p>
    </article>
  </body>
</html>