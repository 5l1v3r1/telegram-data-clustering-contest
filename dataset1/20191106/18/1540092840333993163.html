<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196504/se-aytoys-toy-127-dromoys-tis-athinas-ginontai-erga-asfaltostroseon"/>
    <meta property="og:site_name" content="CNN.gr"/>
    <meta property="article:published_time" content="2019-11-06T18:04:56+00:00"/>
    <meta property="og:title" content="Σε αυτούς του 127 δρόμους της Αθήνας γίνονται έργα ασφαλτόστρωσης"/>
    <meta property="og:description" content="Σε εξέλιξη βρίσκεται μεγάλο πρόγραμμα ασφαλτοστρώσεων δεκάδων δρόμων της πρωτεύουσας από τον Δήμο Αθηναίων ."/>
  </head>
  <body>
    <article>
      <h1>Σε αυτούς του 127 δρόμους της Αθήνας γίνονται έργα ασφαλτόστρωσης</h1>
      <h2>Σε εξέλιξη βρίσκεται μεγάλο πρόγραμμα ασφαλτοστρώσεων δεκάδων δρόμων της πρωτεύουσας από τον Δήμο Αθηναίων.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 20:04 , 06 November 2019 - 20:49</p>
      <p>Πρόκειται για εργολαβίες ύψους περίπου <b>8 εκατομμυρίων ευρώ</b>, ενώ οι δρόμοι που ολόκληροι ή κομμάτια τους θα ασφαλτοστρωθούν το επόμενο διάστημα επιλέχθηκαν μετά από αιτήματα και καταγγελίες που δέχθηκε η αρμόδια υπηρεσία Τεχνικών Έργων για <b>κακοτεχνίες, φθορές και άλλα προβλήματα.</b></p>
      <p>Πραγματοποιήθηκα<b>ν επιτόπιοι έλεγχοι</b> από ανθρώπους της υπηρεσίας και προχώρησαν οι μελέτες οι οποίες κατέληξαν σε δημοπρατήσεις.</p>
      <p>Οι εργολαβίες που εξελίσσονται υπό την εποπτεία του αρμόδιου αντιδημάρχου Βασίλη Αξιώτη, αφορούν και στις <b>επτά Δημοτικές Κοινότητες της πόλης</b> ενώ οι εργασίες, προκειμένου να μη δημιουργούνται κυκλοφοριακά προβλήματα, πραγματοποιούνται μόνο νυχτερινές ώρες.</p>
      <p>«Ο στόχος είναι ένας: Να προχωράμε βήμα - βήμα για να αλλάξει η πόλη στο σύνολο της. Κάθε μικρός ή μεγάλος δρόμος της να γίνει σύγχρονος και ασφαλής. Αυτή η προσπάθεια είναι διαρκής και καθημερινή», τονίζει ο δήμαρχος Αθηναίων <b>Κώστας Μπακογιάννης.</b> Και προσθέτει:</p>
      <blockquote>«Τα έργα ασφαλτόστρωσης σε ολόκληρη την Αθήνα αποτελούν μέρος του πολιτισμού της καθημερινότητας την οποία δικαιούνται οι δημότες αλλά και οι επισκέπτες της πόλη μας. Για το λόγο αυτό στον άμεσο σχεδιασμό μας βρίσκεται ένα νέο μεγάλο πρόγραμμα δημοπράτησης έργων ασφαλτόστρωσης ύψους 42 εκατομμυρίων ευρώ και για τις επτά Δημοτικές Κοινότητες».</blockquote>
      <p>Οι συνολικά <b>127 δρόμοι της Αθήνας στους οποίους γίνονται παρεμβάσεις ασφαλτόστρωσης </b> είναι οι εξής, ανά Δημοτική Κοινότητα:</p>
      <h3>1η Δημοτική Κοινότητα (22 δρόμοι)</h3>
      <p>Μαρασλή – Επικούρου – Ξενοφώντος – Απόλλωνος – Κολοκοτρώνη – Όθωνος - Ροβέρτου Γκάλι – Χατζηχρήστου – Ιουλιανού – Καβαλλότι – Μισαραλιώτου - Εμμανουήλ Μπενάκη – Καποδιστρίου - Γενναίου Κολοκοτρώνη – Μαυρομματαίων - Χαριλάου Τρικούπη – Ηπείρου – Αθηνάς – Βασιλέως  Αλεξάνδρου – Βεΐκου - Παύλου Μελά – Νεοφύτου Μεταξά</p>
      <h3>2η Δημοτική Κοινότητα (11 δρόμοι)</h3>
      <p>Κόνωνος – Μεταγένους - Γαβριήλ Αναστασίου - Μελετίου Βασιλείου - Κωνσταντίνου Μάνου – Ρηγίλλης – Ευφρονίου - Βασιλέως Γεωργίου Β’ – Ριζάρη – Κασομούλη - Μάχης Αναλάτου</p>
      <h3>3η Δημοτική Κοινότητα (16 δρόμοι)</h3>
      <p>Βουτάδων – Ζαγρέως – Δαμοκλέους – Γεφυρέων – Δεκελέων – Τριπτολέμου – Ευρυμέδοντος - Τριών Ιεραρχών – Θεσσαλονίκης – Νηλέως – Ιεροφάντων – Παραλού – Κοίλης - Μεγάλου Αλεξάνδρου - Λ. Κωνσταντινουπόλεως - Ιερά Οδός</p>
      <h3>4η Δημοτική Κοινότητα (25 δρόμοι)</h3>
      <p>Αυλώνος – Χειμάρας – Μανιτάκη – Σιώκου - Κωνσταντινουπόλεως – Ρόδου – Δωδώνης – Φοινίκης – Ελλησπόντου – Αλεξανδρείας – Φαώνος – Ανδριανουπόλεως – Σιμπλικίου – Κροκεών – Πολυκράτους – Τριδήμα – Ιφιγένειας – Δράκοντος – Αλαμάνας – Άστρους – Θεμισκύρας – Αμφιάραου – Τιμαίου – Δυρού – Ζηνοδώρου</p>
      <h3>5η Δημοτική Κοινότητα (20 δρόμοι)</h3>
      <p>Πάτμου- Κωστή Παλαμά – Νεϊγύ – Παπαδιαμαντή – Επικλέους – Ανθέων – Ιαλέμου – Χαλκίδος – Σιβόρων – Ταβουλάρη – Ανδρίτσαινας – Σιβόρων – Τεώ – Πιτιούντος – Ταναίδος – Κομανών – Ουρανουπόλεως – Σωζωπόλεως – Κέας – Ελίκωνος</p>
      <h3>6η Δημοτική Κοινότητα (13 δρόμοι)</h3>
      <p>Βριλησσού - Αγίου Μελετίου – Καυκάσου – Κερκύρας – Παρασίου – Βελβενδούς – Ζακύνθου - Σταυροπούλου – Μοσχονησίων – Κύπρου – Λευκωσίας – Γιαννιτσών – Ευελπίδων</p>
      <h3>7η Δημοτική Κοινότητα (20 δρόμοι)</h3>
      <p>Παπαδιαμαντοπούλου - Μικράς Ασίας – Βριλησσού – Γκύζη – Πανόρμου – Πριγκηπονήσων – Τριφυλίας – Φαραντάτων – Μοσχοπούλου – Νωνακρίδος – Αγίου  Θωμά – Περάμου - Κύρου Αχιλλέως – Φραγκοπούλου – Παναθηναϊκού – Πατριάρχου Ιερεμίου – Μπούσιου – Λομβάρδου – Αρκαδίας – Βαφειοχωρίου</p>
      <h3>Η Περιφέρεια Αττικής ζητά την κατανόηση των πολιτών </h3>
      <p>Παράλληλα, με ανακοίνωσή της η Περιφέρεια Αττικής ζητά Tην κατανόηση των πολιτών για την ταλαιπωρία που θα υφίστανται <b>το προσεχές 10ημερο λόγω των εργασιών ασφαλτόστρωσης στην παραλιακή Λεωφ. Ποσειδώνος. </b></p>
      <p>Πρόκειται για το οδικό τμήμα από την οδό Αλίμου έως το παλαιό δημαρχείο Γλυφάδας, όπου οι εργασίες θα πραγματοποιούνται τμηματικά από τις<b> 10 μ.μ. έως τις 6 π.μ. το πρωί, με προσωρινή και τμηματική διακοπή της κυκλοφορίας των οχημάτων.</b></p>
      <p>Η Περιφέρεια ζητά την κατανόηση των πολιτών για την αναπόφευκτη ταλαιπωρία και καλεί τους οδηγούς να επιδείξουν την απαραίτητη υπομονή, να συμμορφώνονται με την προσωρινή οδική σήμανση και τις υποδείξεις της τροχαίας και να είναι ιδιαίτερα προσεκτικοί κατά την διέλευσή τους από τα σημεία των εργασιών.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/style/aytokinito/story/196250/odigisi-ypo-vroxi-ola-osa-prepei-na-prosexoyme">Οδήγηση υπό βροχή: Όλα όσα πρέπει να προσέχουμε</a>
        </li>
        <li>
          <a href="https://www.cnn.gr/news/ellada/story/196255/kykloforiakes-rythmiseis-stin-athina-xekinisan-ergasies-asfaltostrosis-se-kentrikoys-dromoys">Κυκλοφοριακές ρυθμίσεις στην Αθήνα: Ξεκίνησαν εργασίες ασφαλτόστρωσης σε κεντρικούς δρόμους</a>
        </li>
        <li>
          <a href="https://www.cnn.gr/news/ellada/story/196153/erga-sto-kentro-tis-athinas-poioi-dromoi-kleinoyn-kai-pote">Έργα στο κέντρο της Αθήνας - Ποιοι δρόμοι κλείνουν και πότε</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/25114/asfaltos">ΑΣΦΑΛΤΟΣ</a>
        </li>
        <li>
          <a href="https://www.cnn.gr/eidhseis/tag/59578/asfaltostrosh">ΑΣΦΑΛΤΟΣΤΡΩΣΗ</a>
        </li>
        <li>
          <a href="https://www.cnn.gr/eidhseis/tag/7246/dimos-athinaion">ΔΗΜΟΣ ΑΘΗΝΑΙΩΝ</a>
        </li>
        <li>
          <a href="https://www.cnn.gr/eidhseis/tag/45920/dromoi">ΔΡΟΜΟΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/06/196442/snapshot/21791905.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196516/snapshot/06-08-31-image-39.jpeg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196462/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196493/snapshot/2699035.jpg"/>
      </figure>
    </article>
  </body>
</html>