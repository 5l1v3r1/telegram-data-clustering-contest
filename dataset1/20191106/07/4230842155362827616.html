<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-bojovyky-ponad-pivgodyny-obstrilyuvaly-pozytsiyi-zsu-bilya-krymskogo/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T07:26:47+00:00"/>
    <meta property="og:title" content="Бойовики понад півгодини обстрілювали позиції ЗСУ біля Кримського"/>
    <meta property="og:description" content="На Донбасі у середу, 6 листопада, зафіксовано тривалий обстріл бойовиками у бік українських позицій в районі Кримського."/>
  </head>
  <body>
    <article>
      <h1>Бойовики понад півгодини обстрілювали позиції ЗСУ біля Кримського</h1>
      <address>
        <time datetime="2019-11-06T07:26:47+00:00">06 Nov 2019, 07:26</time>
      </address>
      <p>На Донбасі у середу, 6 листопада, зафіксовано тривалий обстріл бойовиками у бік українських позицій в районі Кримського.</p>
      <p>На Донбасі 6 листопада<b> вранці штаб ООС зафіксував 35-хвилинний обстріл</b> українських позицій збройним формуваннями Російської Федерації та її найманцями.</p>
      <p><b>Втрат </b>серед особового складу Об’єднаних сил <b>не було</b>.</p>
      <p>Минулої доби,<b> 5 листопада бойовики сім разів</b> <b>порушили режим</b> <b>припинення вогню.</b></p>
      <p>Противник обстрілював позиції українських підрозділів із заборонених мінськими домовленостями мінометів калібру 120 мм, а також гранатометів різних систем та стрілецької зброї, з великокаліберними кулеметами включно.</p>
      <p><b>Читайте:</b> <a href="https://fakty.com.ua/ua/proisshestvija/20191104-obstril-poblyzu-novotoshkivskogo-shkolyariv-evakuyuvaly-do-bomboshovyshha/">Обстріл поблизу Новотошківського – школярів евакуювали до бомбосховища</a></p>
      <p>Обстріли велися двічі неподалік Водяного, біля Старогнатівки, поблизу Лебединського, біля Горіхового, поблизу Хутора Вільного, неподалік Луганського.</p>
      <p>Раніше Факти ICTV писали, що в Організації Об’єднаних Націй заявили про більш ніж <a href="https://fakty.com.ua/ua/ukraine/20191103-za-p-yat-rokiv-vijny-na-donbasi-zagynulo-ponad-3-3-tys-myrnyh-zhyteliv-oon/">3 330 убитих мирних громадян</a>, внаслідок війни на Донбасі, яка триває з 2014 року.</p>
    </article>
  </body>
</html>