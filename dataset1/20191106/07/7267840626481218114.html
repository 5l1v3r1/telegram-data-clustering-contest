<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008207-v-ukraine-startuet-proekt-po-obespecheniju-molodyh-oficerov-kvartirami-studijami"/>
    <meta property="og:site_name" content="Главное™"/>
    <meta property="article:published_time" content="2019-11-06T07:17:00+00:00"/>
    <meta property="og:title" content="В Украине стартует проект по обеспечению молодых офицеров квартирами-студиями"/>
    <meta property="og:description" content="На півдні України триває реалізація експериментального проєкту Міноборони — зведення штатно-посадового житла для військових ЗСУ. Як поінформували АрміяІnform у Південному територіальному квартирно-експлуатаційному управлінні, в Одеській, Миколаї..."/>
  </head>
  <body>
    <article>
      <h1>В Украине стартует проект по обеспечению молодых офицеров квартирами-студиями</h1>
      <address>
        <time datetime="2019-11-06T07:17:00+00:00">06 Nov 2019, 07:17</time>
      </address>
      <p>На півдні України триває реалізація експериментального проєкту Міноборони — зведення штатно-посадового житла для військових ЗСУ.</p>
      <p>Як поінформували <a href="https://armyinform.com.ua/2019/11/neodruzhenym-molodym-oficzeram-zsu-odnokimnatni-kvartyry-studiyi/">АрміяІnform</a> у Південному територіальному квартирно-експлуатаційному управлінні, в Одеській, Миколаївській і Вінницькій областях триває будівництво 13-ти чотириповерхівок з однокімнатними квартирами для потреб неодружених осіб молодшого офіцерського складу.</p>
      <p>— Кожна будівля матиме цокольний поверх і чотири житлові секції-поверхи. Такий будинок матиме 54 однокімнатних квартири, площа кожної приблизно 30 квадратних метрів. Тобто практично повноцінна квартира-студія (житлова зона в одному приміщенні з кухнею) з балконом, невеликим коридором, окремою ванною кімнатою й санвузлом. Проєкт передбачає не лише зведення будинку й підведення до нього каналізації, мереж тепло-, водо- електропостачання, а і закупівлю необхідних меблів. Крім того, на прибудинковій території проведуть роботи з благоустрою, — розповідає заступник начальника відділу капітального будівництва житла Південного територіального квартирно-експлуатаційного управління підполковник Павло Хапіцький.</p>
      <related>
        <h4>Читайте также:</h4>
        <a href="https://glavnoe.ua/news/n357008189-minoborony-celenapravlenno-postavljalo-v-armiju-ubijstvennye-bronezhilety-"/>
      </related>
      <p>обладнають кухонною гарнітурою, побутовою технікою, шафами, ліжками та столом. У ванній кімнаті, окрім ванни, буде умивальник і унітаз. Поставлять туди навіть пральну машинку за рахунок служб тилу. Тобто для військовиків створять оптимальні побутові умови для належного проживання. Молодим офіцерам не доведеться витрачатися на глобальні закупки й думати про вирішення побутових проблем. За них вже все продумали. Їм лишиться ефективно виконувати службові обов’язки.</p>
      <p>Наразі на Одещині в селищі Дачне для морських піхотинців будують один такий будинок, у Чорноморському — два. У Гайсині на Вінниччині теж зводять два будинки. Найбільше штатно-посадового житла цього проєкту, зокрема 8 будівель, споруджують для десантно-штурмових військ, морської піхоти, підрозділів тактичної та морської авіації в Миколаєві.</p>
      <p>За словами підполковника Павла Хапіцького, ступінь готовності кожного об’єкта є різною й залежить від ставлення до будівництва генпідрядників. На деяких будмайданчиках уже зведено перші поверхи, тривають роботи з перекриття плитами і поступово переходять до будівництва другого поверху. На інших лише готовий фундамент. З недобросовісними підрядниками, які не дотримуються графіків виконання робіт, розривають договори, а потім проводять нові тендери в системі закупівлі «Prozorro». Звісно, це впливає на терміни будівництва. Водночас триває проєктування й прокладання належних інженерних мереж для цих будинків.</p>
      <related>
        <h4>Читайте также:</h4>
        <a href="https://glavnoe.ua/news/n357008174-gbr-objavilo-podozrenija-chinovnikam-kotorye-kupili-nekachestvennye-bronezhilety-dlja-vsu"/>
      </related>
      <p>Попередньо будівництво планують завершити до кінця 2020-го. Відповідно до укладених договорів, середня вартість будівництва одного будинку (в залежності від наявних інженерних мереж та благоустрою) з квартирами-студіями становить приблизно 32 мільйони гривень.</p>
      <figure>
        <img src="https://img.glavnoe.ua/Image2018/2019/11/06/01(1).jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008143-v-ukraine-povysjat-bjudzhet-na-oboronu"/>
      </related>
    </article>
  </body>
</html>