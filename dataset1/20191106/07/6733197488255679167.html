<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/skoda-octavia-iv-2020-interier-skici"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-06T07:45:00+00:00"/>
    <meta property="og:title" content="Škoda odhalila skici interiéru Octavie IV. Špion byl rychlejší a ukázal vše"/>
    <meta property="og:description" content="Škoda vypouští další upoutávku na novou generaci Octavie. Těsně před samotným odhalením vozu nám ukazuje skici nově řešeného interiéru."/>
  </head>
  <body>
    <article>
      <h1>Škoda odhalila skici interiéru Octavie IV. Špion byl rychlejší a ukázal vše</h1>
      <h2>Škoda vypouští další upoutávku na novou generaci Octavie. Těsně před samotným odhalením vozu nám ukazuje skici nově řešeného interiéru.</h2>
      <address><time datetime="2019-11-06T07:45:00+00:00">06 Nov 2019, 07:45</time> by <a rel="author">Daniel Fuglevič</a></address>
      <p>Nová Škoda Octavia se ukáže veřejnosti už příští týden, přesněji v pondělí 11. listopadu v Praze. Po <a href="https://www.autorevue.cz/seriova-skoda-octavia-iv-2020-znova-unikla-na-verejnost-poprve-se-ukazuje-jako-kombi">úniku několika fotek</a>, upoutávkách <a href="https://www.autorevue.cz/nova-skoda-octavia-na-prvnich-skicach-naplno-se-predstavi-uz-pristi-mesic">od samotné automobilky</a> a <a href="https://www.autorevue.cz/prvni-test-skoda-octavia-iv-2020-o-krok-bliz-superbu-rs-bude-vazne-hybrid">jízdních dojmech z maskovaného prototypu kombíku</a> však Škoda ještě naposledy láká na čtvrtou generaci svého bestselleru. Poskytuje totiž skici interiéru.</p>
      <p>Škoda uvádí, že nově tvarovaná palubní deska je rozdělena do několika úrovní, které mají svými liniemi připomínat typické tvary masky chladiče vozu. Velký displej infotainmentu pak obdobně jako ve Scale trčí volně do prostoru. Nechybí ani zmínka, že nová Octavia nabídne uvnitř ještě více místa než předchůdce.</p>
      <related>
        <a href="https://www.autorevue.cz/seriova-skoda-octavia-iv-2020-znova-unikla-na-verejnost-poprve-se-ukazuje-jako-kombi"/>
      </related>
      <p>Velkou novinkou po stránce designu interiéru je také dvouramenný volant s tlačítky a otočnými ovladači, zatímco běžný volič automatické převodovky nahrazuje na středovém panelu jen malý přepínač. Jeho prostřednictvím se řadí jednotlivé režimy převodovky DSG pomocí technologie shift-by-wire, tedy bez přímé mechanické vazby. </p>
      <p>Skici potvrzují i uniklé fotky reálného interiéru (v galerii), které se šíří po internetu. Pocházejí <a href="https://www.facebook.com/groups/2007913542643749/">ze soukromé facebookové skupiny</a> pro fanoušky Škody Octavia. Ve výbavě Octavie se poprvé objeví i možnost třízónové klimatizace Climatronic.</p>
      <related>
        <a href="https://www.autorevue.cz/prvni-test-skoda-octavia-iv-2020-o-krok-bliz-superbu-rs-bude-vazne-hybrid"/>
      </related>
      <p>Premiéra 11. listopadu proběhne v pražském Veletržním paláci, kde se představí jak liftback, tak varianta kombi. Právě kombi chce přitom Škoda vypustit do prodeje jako první, jelikož má dle průzkumu u zájemců větší potenciál.</p>
      <p>Škoda slíbila, že se první sériové Octavie objeví na silnicích ještě před koncem letošního roku, naplno se vykrývání objednávek rozběhne v prvním čtvrtletí příštího roku.</p>
      <related>
        <h4>Určitě si přečtěte</h4>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/nova-skoda-octavia-4-oficialne-prohledli-jsme-ji-nazivo-do-posledniho-detailu-bude-to-hit-131971"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
      </related>
    </article>
  </body>
</html>