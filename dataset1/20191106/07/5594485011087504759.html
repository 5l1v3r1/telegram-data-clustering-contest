<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/golyamata-dvusedmichna-noemvriyska-anomaliya-prodlzhava-s-plna-sila-pikt-shche-e_news707577.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T07:15:00+00:00"/>
    <meta property="og:title" content="Голямата двуседмична ноемврийска аномалия продължава с пълна сила! Пикът ще е..."/>
    <meta property="og:description" content="Циганското лято сгорещява този месец, а градусите скачат до рекордните за това време 26°"/>
  </head>
  <body>
    <article>
      <h1>Голямата двуседмична ноемврийска аномалия продължава с пълна сила! Пикът ще е...</h1>
      <h2>Циганското лято сгорещява този месец, а градусите скачат до рекордните за това време 26°</h2>
      <address>
        <time datetime="2019-11-06T07:15:00+00:00">06 Nov 2019, 07:15</time>
      </address>
      <p>https://blitz.bg/obshtestvo/golyamata-dvusedmichna-noemvriyska-anomaliya-prodlzhava-s-plna-sila-pikt-shche-e_news707577.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1571638264-20191019-132731.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>И днес времето остана с температури, значително по-високи от обичайните за сезона, които ще достигнат до 26°.</b><br/><br/>Преносът на въздушни маси ще е от юг-югозапад. Ще е ветровито, особено в<b> Източна България и районите, разположени северно от планините</b>, където южният вятър ще се проявява и като фьон. Облачността над страната ще е разкъсана, предимно средна и висока.<br/><br/><a href="https://blitz.bg/obshtestvo/ot-dnes-zapochva-golyama-dvusedmichna-noemvriyska-anomaliya-grafika_news707374.html"><b>От днес започва голяма двуседмична ноемврийска аномалия ГРАФИКА</b></a><br/><br/><b>Над северозападните райони</b> облачността ще е значителна и там след пладне ще превали слаб дъжд.<br/><br/><b>Сутрешните температури </b>ще бъдат между 7 и 12 градуса, в източните райони и в <b>Предбалкана </b>- до 14-16 градуса.<br/><br/><b>Дневните температури</b> ще бъдат предимно между 21 и 26 градуса. Атмосферното налягане е по-ниско от средното за ноември и още ще се понижи.<br/><br/><b>Над Черноморието</b> ще има разкъсвана средна и висока облачност. Ще духа умерен югозападен вятър. Максимални температури на въздуха: 20-24 градуса. Температурата на морската вода е 17-18 градуса. Вълнението на морето ще е 3-4 бала.<br/><br/><b>Над планините </b>ще има разкъсана средна и висока облачност. Ще духа силен, по билата - и бурен, югозападен вятър. Максимална температура на височина 1200 метра - около 18 градуса, на 2000 метра - около 11 градуса.<br/><br/><b>В четвъртък и в петък</b> времето в страната ще бъде динамично, с температури, главно в<b> Източна България</b>, значително по-високи от обичайните за първата половина от ноември. В четвъртък вятърът в Западна България временно ще се обърне от запад-северозапад, на изток ще се задържи югозападен.<br/><br/>Превалявания ще има в крайните северозападни райони, а вечерта и през нощта срещу петък - на повече места в <b>Западна България</b>. Дневните температури ще са в широки граници - от 13-14 градуса в крайните северозападни райони до 24-25 градуса - на изток.<br/><br/><b>В петък </b>превалявания ще има главно в<b> Рило-Родопската област, над останалата част от страната</b> облачността ще се разкъсва до слънчево време.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>