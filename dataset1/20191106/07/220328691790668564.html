<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/klimatichni-promeni-ni-nosyat-visoki-temperaturi-405992.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T07:39:35+00:00"/>
    <meta property="og:title" content="Климатични промени ни носят високи температури"/>
    <meta property="og:description" content="В северното полукълбо и високите ширини те са по-видими"/>
  </head>
  <body>
    <article>
      <h1>Климатични промени ни носят високи температури</h1>
      <address><time datetime="2019-11-06T07:39:35+00:00">06 Nov 2019, 07:39</time> by <a rel="author">Редактори</a></address>
      <p>Наблюдават се тревожни климатични промени, които ще носят все повече необичайно време по света. Това съобщи пред БНТ доц. Елисавета Пенева от катедра "Метеорология и геофизика" към Софийския университет "Св. Климент Охридски".</p>
      <p>В северното полукълбо и високите ширини те са по-видими. Това се вижда от ледената покривка, която намалява, и самата температура се повишава.</p>
      <p>„Ние до голяма степен допринасяме, но в историята на Земята е имало и доста по-топли епохи от нашата. Ние живеем в ледникова епоха, което означава, че големи части от повърхността са покрити с лед - както Антарктида и Арктика. А в историята на Земята е имало много дълги епохи, в които средната температура е била с 5-7 градуса по-високи от сегашната. Така че за Земята не е нещо необичайно“, обясни Пенева.</p>
      <p>Процесите са обратими, добави експертът.</p>
    </article>
  </body>
</html>