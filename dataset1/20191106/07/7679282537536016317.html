<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-rohit-sharma-can-surpass-suresh-raina-in-this-elite-t20-list-for-india-at-rajkot-2834669.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T07:46:24+00:00"/>
    <meta property="og:title" content="INDvsBAN: राजकोट टी-20 में सुरेश रैना से आगे निकल सकते हैं रोहित शर्मा"/>
    <meta property="og:description" content="India vs Bangladesh, 2nd Test at Rajkot: भारत और बांग्लादेश के बीच 3 मैचों की टी-20 सीरीज का दूसरा मैच राजकोट में खेला जाएगा। सौराष्ट्र क्रिकेट एसोसिएशन में दूसरा टी-20 मैच गुरुवार (7 अक्टूबर) को..."/>
  </head>
  <body>
    <article>
      <h1>INDvsBAN: राजकोट टी-20 में सुरेश रैना से आगे निकल सकते हैं रोहित शर्मा</h1>
      <address><time datetime="2019-11-06T07:46:24+00:00">06 Nov 2019, 07:46</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 2nd Test at Rajkot:</b> भारत और बांग्लादेश के बीच 3 मैचों की टी-20 सीरीज का दूसरा मैच राजकोट में खेला जाएगा। सौराष्ट्र क्रिकेट एसोसिएशन में दूसरा टी-20 मैच गुरुवार (7 अक्टूबर) को खेला जाएगा। दिल्ली में खेले गए पहले टी-20 मैच में भारत को 7 विकेट से हार का सामना करना पड़ा था। विराट कोहली की गैरमौजूदगी में रोहित शर्मा टीम की कमान संभाले हुए हैं। पिछले मैच में विराट कोहली को पीछे छोड़ने वाले रोहित शर्मा के पास इस मैच में भी कई रिकॉर्ड तोड़ने के मौके हैं।</p>
      <p>राजकोट टी-20 में अगर रोहित शर्मा 72 रन बना लेते हैं तो वह सुरेश रैना को पीछे छोड़ देंगे। टी-20 क्रिकेट में सबसे ज्यादा रन बनाने के मामले में अभी भारत की तरफ से विराट कोहली पहले नंबर पर हैं। उसके बाद सुरेश रैना का नंबर आता है। </p>
      <h3>
        <a href="https://www.livehindustan.com/cricket/story-rohit-sharma-on-verge-of-major-milestone-in-t20i-cricket-at-rajkot-india-vs-bangladesh-2834496.html">INDvsBAN: राजकोट टी-20 में यह खास मुकाम हासिल करेंगे रोहित शर्मा</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-weather-update-in-rajkot-cyclone-maha-likely-to-affect-2nd-t20i-2834509.html">INDvsBAN: राजकोट टी20 पर चक्रवात का साया, जानिए मौसम का ताजा अपडेट</a>
      </h3>
      <p>
        <b>भारत के लिए सबसे ज्यादा टी-20 रन बनाने वाले खिलाड़ी</b>
      </p>
      <p>
        <b>8556 रन- 257 पारी: विराट कोहली <br/>8392 रन- 303 पारी: सुरेश रैना<br/>8321 रन- 306 पारी: रोहित शर्मा<br/>7073 रन- 247 पारी: शिखर धवन<br/>6621 रन- 283 पारी: महेंद्र सिंह धौनी</b>
      </p>
      <p>हालांकि, राजकोट में खेले जाने वाले इस मैच में चक्रवात 'महा' का खतरा मंडरा रहा है। चक्रवात 'महा' मैच दिन ही यानि 7 नवंबर को गुजरात के तट से टकराने की संभावना है, जिससे राज्य में भारी बारिश हो सकती है। भारतीय मौसम विभाग की ताजा भविष्यवाणी के अनुसार 'महा' पोरबंदर और दीव के बीच गुरुवार तड़के चक्रवातीय तूफान के रूप में गुजरात के तट से टकराएगा। शहर के बाहरी हिस्से में स्थित सौराष्ट्र क्रिकेट संघ स्टेडियम में शाम सात बजे से मैच शुरू होगा। </p>
      <p>वहीं, दूसरी ओर पहले टी-20 में मिली हार के बाद भी भारतीय टीम के हौसले बुलंद हैं। दूसरे टी-20 मैच से पहले कहा है कि टीम बांग्लादेश के खिलाफ पहले मैच की हार से निराश नहीं है और वह मजबूती के साथ दूसरे मैच में वापसी करेगी। चहल ने कहा,“ पहला मैच हारने के बावजूद टीम के उत्साह में कोई कमी नहीं है और हम दूसरे मैच में शानदार वापसी करेंगे। यह पहला मौका नहीं है, जब हम किसी सीरीज का पहला मैच हारे हैं। हमने कई सीरीज में पहला मैच हारने के बावजूद वापसी करते हुए सीरीज को जीता है।”</p>
    </article>
  </body>
</html>