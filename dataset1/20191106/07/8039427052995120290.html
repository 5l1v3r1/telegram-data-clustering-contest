<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947856"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T07:56:16+00:00"/>
    <meta property="og:title" content="సీఎంతో మాకు సంబంధం లేదు.. మాట మార్చిన ఎమ్మెల్యే"/>
    <meta property="og:description" content="ADVT"/>
  </head>
  <body>
    <article>
      <h1>సీఎంతో మాకు సంబంధం లేదు.. మాట మార్చిన ఎమ్మెల్యే</h1>
      <address>
        <time datetime="2019-11-06T07:56:16+00:00">06 Nov 2019, 07:56</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బెంగళూరు(ఆంధ్రజ్యోతి ప్రతినిధి):</b> అనర్హత ఎమ్మెల్యేలతో తమకు సంబంధం లేదని కొత్తబాణీ వినిపించి ముఖ్యమంత్రి యడియూరప్ప అందరినీ ఆశ్చర్యంలో ముంచెత్తి 24 గంటలు గడవకముందే అనర్హత ఎమ్మెల్యేల నోట కూడా చిత్ర విచిత్రమైన వ్యాఖ్యలు వెలువడ్డాయి. కాంగ్రెస్‌కు చెందిన అనర్హత ఎమ్మెల్యే బీసీ పాటిల్‌ తన నియోజకవర్గం హీరేకెరూరులో మంగళవారం మీడియాతో మాట్లాడుతూ.. ఆపరేషన్‌ కమలకు ముఖ్యమంత్రి యడియూరప్పకు అసలు సంబంధమే లేదన్నారు. యడియూరప్పతో తమకు సంబంధం ఉందంటూ వెలువడుతున్న కథనాలు నిరాధారమన్నారు. కాంగ్రెస్‌ పార్టీలో నేతల తీరు నచ్చకే రాజీనామా చేశానన్నారు. సంకీర్ణ ప్రభుత్వం కుప్పకూలడానికి సిద్దరామయ్య ఒక్కరే కారకులు కారని, ఆ పార్టీలోని వ్యవస్థే ప్రధాన కారణమని అన్నారు. సుప్రీం కోర్టు తీర్పు ఎలా ఉన్నా రాజకీయాల్లోనే ఉంటానన్నారు. ప్రజలు తమ పక్షానే ఉన్నారని చెప్పకొచ్చారు. ఏదో అభిమానం కొద్దీ యడియూరప్ప తమ గురించి మాట్లాడి ఉంటారన్నారు. కాగా మరో అనర్హ ఎమ్మెల్యే నారాయణ గౌడ సరికొత్త స్వరం వినిపించారు. ఆపరేషన్‌ కమల పూర్తిగా యడియూరప్ప కనుసన్నల్లోనే జరిగిందన్నారు. యడియూరప్పను ముఖ్యమంత్రిని చేసేందుకే తాను ఎమ్మెల్యే పదవికి రాజీనామా చేయాల్సి వచ్చిందన్నారు. ఇప్పుడు తమతో సంబంధం లేదని బీజేపీ నేతలు చెప్పడం సరికాదన్నారు. అటు జేడీఎ్‌సలో అవమానాలు భరించి బయటకు వచ్చాక కూడా తమను రాజకీయంగా వేధించడం భవిష్యత్‌ను బుగ్గిపాలు చేసే కుట్ర జరుగుతుండడం బాధగా ఉందని ఆయన పేర్కొన్నారు.</p>
    </article>
  </body>
</html>