<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-dr-disrespect-critica/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T07:14:00+00:00"/>
    <meta property="og:title" content="COD Modern Warfare: Dr Disrespect critica con rabbia l’FPS, ecco perché"/>
    <meta property="og:description" content="COD Modern Warfare è stato rabbiosamente criticato da Dr Disrespect, streamer noto per i suoi eccessi. Le sue parole, però, non sono scorrette."/>
  </head>
  <body>
    <article>
      <h1>COD Modern Warfare: Dr Disrespect critica con rabbia l’FPS, ecco perché</h1>
      <address><time datetime="2019-11-06T07:14:00+00:00">06 Nov 2019, 07:14</time> by <a rel="author">Nicola Armondi</a></address>
      <p><b>COD Modern Warfare</b> è uno dei più grandi successi dell’anno e, in generale, di Activision. Si tratta di uno dei capitoli della serie più apprezzati dal pubblico, basandoci sui risultati del primo periodo, e pare che la maggior parte dei fan si stiano divertendo, il che dovrebbe essere lo scopo con ogni gioco. Purtroppo, non tutti si stanno godendo l’opera di Infinity Ward: <b>Dr Disrespect, infatti, ha molto da dire a riguardo</b>.</p>
      <p>Il noto streamer, di certo non famoso per la sua calma, si è scagliato contro il gioco e, in particolar modo, sulla mancanza di bilanciamento delle modalità multigiocatore. <b>Pare infatti che, secondo Dr Disrespect, COD Modern Warfare abbia un serio problema con le mine</b> e il fucile a pompa. A suo dire, le mine antiuomo sono troppo comuni e vengono piazzate praticamente sotto ogni finestra, rendendo lo spostamento nella mappa un inferno.</p>
      <figure>
        <img src="https://www.tomshw.it/images/images/2019/06/call-of-duty-modern-warfare-37468.jpg"/>
      </figure>
      <p>Inoltre, <b>Dr Disrespect è anche convinto che il fucile a pompa sia troppo potente</b>. Sappiamo bene che in un gioco multigiocatore trovare il giusto equilibrio per tutte le armi non è affatto semplice ed è più frutto di tentativi che il risultato di una scienza esatta. Lo streamer, però, non era affatto disposto a mettersi nella scarpe degli sviluppatori e ha addirittura interrotto la diretta. Pochi minuti dopo, però, è ritornato su Twitch, scusandosi con i propri spettatori per il proprio comportamento.</p>
      <p>Dr Disrespect, il cui vero nome è Herschel Beahm IV, è stato in passato un membro del team di Sledgehammer Games, altro storico studio di sviluppo della serie di Call of Duty. Come streamer, però, il Dottore<a href="http://www.tomshw.it/videogioco/dr-disrespect-guadagno-twitch/"> guadagna molto più</a> che in qualità di sviluppatore, come lui stesso ha dichiarato un po’ di tempo fa. <b>Diteci, cosa ne pensate dell’attuale situazione di COD Modern Warfare?</b></p>
      <blockquote>Potete acquistare la vostra copia di Call of Duty Modern Warfare su Amazon a <a href="https://toms.it/Uib86">questo indirizzo</a>.</blockquote>
    </article>
  </body>
</html>