<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425117/timhtikh-diakrish-gia-ton-kathhghth-mhna-alexiadh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T07:00:03+00:00"/>
    <meta property="og:title" content="Τιμητική διάκριση για τον καθηγητή Μηνά Αλεξιάδη"/>
    <meta property="og:description" content="Το Εθνικό και Καποδιστριακό Πανεπιστήμιο Αθηνών θα τιμήσει τον Ομότιμο Καθηγητή της Φιλοσοφικής Σχολής και Πρόεδρο του Ιδρύματος κ. Μηνά Αλ. Αλεξιάδη, με την επίδοση Tιμητικού Tόμου με τίτλο: «Πλάτανος Ευσκιόφυλλος: Τιμητικός Τόμος για τον Καθηγητή Μηνά Αλ. Αλεξιάδη»."/>
  </head>
  <body>
    <article>
      <h1>Τιμητική διάκριση για τον καθηγητή Μηνά Αλεξιάδη</h1>
      <address>
        <time datetime="2019-11-06T07:00:03+00:00">06 Nov 2019, 07:00</time>
      </address>
      <p>
        <b>Το Εθνικό και Καποδιστριακό Πανεπιστήμιο Αθηνών θα τιμήσει τον Ομότιμο Καθηγητή της Φιλοσοφικής Σχολής και Πρόεδρο του Ιδρύματος κ. Μηνά Αλ. Αλεξιάδη, με την επίδοση Tιμητικού Tόμου με τίτλο: «Πλάτανος Ευσκιόφυλλος: Τιμητικός Τόμος για τον Καθηγητή Μηνά Αλ. Αλεξιάδη».</b>
      </p>
      <p>Θα προσφωνήσει ο Αντιπρύτανης του Εθνικού και Καποδιστριακού Πανεπιστημίου Αθηνών, καθ. Δημήτριος Π. Καραδήμας, ενώ για το έργο του τιμωμένου θα μιλήσουν ο Πρόεδρος του Τμήματος Ιστορίας και Εθνολογίας του Δημοκριτείου Πανεπιστημίου Θράκης καθ. Μανόλης Γ. Βαρβούνης και ο καθ. Λαογραφίας του Δημοκριτείου Πανεπιστημίου Μανόλης Γ. Σέργης.</p>
      <p>Η επίδοση του Tιμητικού Tόμου θα γίνει από τον Αντιπρύτανη του Εθνικού και Καποδιστριακού Πανεπιστημίου Αθηνών, καθ. Δημήτριο Π. Καραδήμα.</p>
      <p>Η τελετή επίδοσης θα πραγματοποιηθεί τη Δευτέρα, 11 Νοεμβρίου 2019 και ώρα 19:00 στη Μεγάλη Αίθουσα του Πανεπιστημίου Αθηνών (κεντρικό κτήριο, Πανεπιστημίου 30).</p>
    </article>
  </body>
</html>