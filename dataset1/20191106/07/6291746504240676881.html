<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/sciopero-benzinai-2/"/>
    <meta property="og:site_name" content="Il Post"/>
    <meta property="article:published_time" content="2019-11-06T07:54:31+00:00"/>
    <meta property="og:title" content="Questa mattina è cominciato uno sciopero di due giorni dei benzinai"/>
    <meta property="og:description" content="Dalle 6 di mattina di mercoledì è cominciato uno sciopero nazionale dei benzinai che continuerà fino alle 6 di mattina dell’8 novembre. Lo sciopero, avevano spiegato le organizzazioni di categoria, è stato organizzato per protestare contro le politiche fiscali del governo e, ha detto Confesercenti, &quot;contro la"/>
  </head>
  <body>
    <article>
      <h1>Questa mattina è cominciato uno sciopero di due giorni dei benzinai</h1>
      <address>
        <time datetime="2019-11-06T07:54:31+00:00">06 Nov 2019, 07:54</time>
      </address>
      <p>Dalle 6 di mattina di mercoledì <a href="https://www.ilpost.it/2019/10/29/sciopero-benzinai-6-7-novembre/">è cominciato uno sciopero nazionale dei benzinai</a> che continuerà fino alle 6 di mattina dell’8 novembre. Lo sciopero, avevano spiegato le organizzazioni di categoria, è stato organizzato per protestare contro le politiche fiscali del governo e, ha detto Confesercenti, “contro la negazione dei diritti ad una categoria allo stremo”. Lo sciopero nazionale è stato promosso da Faib Confesercenti, Fegica Cisl e Figisc/Anisa Confcommercio.</p>
      <p>Lo sciopero riguarderà gli impianti stradali e autostradali, compresi quelli notturni e i self-service. Per quanto riguarda le autostrade è previsto però che alcuni impianti rimangano aperti,  ​sulla base della “Disciplina unitaria per la turnazione degli impianti autostradali in caso di sciopero”, documento approvato nel 2011 dalla Conferenza delle regioni e delle Province Autonome che prevede tre turnazioni tra i benzinai autostradali che debbano rimanere aperti durante uno sciopero. In questi due giorni di sciopero sarà applicata la turnazione A (<a href="http://www.regioni.it/conferenze/2011/05/16/doc-approvato-tabelle-turnazioni-impianti-autostradali-in-caso-di-sciopero-104782/">qui trovate l’elenco di tutti i distributori che rimarranno aperti</a>).</p>
    </article>
  </body>
</html>