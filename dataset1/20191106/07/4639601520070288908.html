<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/finance/opeka-epidoma-eos-kai-600-eyro-entos-noemvriou-poioi-oi-dikaiouxoi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T07:08:47+00:00"/>
    <meta property="og:title" content="ΟΠΕΚΑ : Επίδομα έως και 600 ευρώ εντός Νοεμβρίου – Ποιοι οι δικαιούχοι"/>
    <meta property="og:description" content="Εντός του μήνα αναμένεται να γίνει η καταβολή του επιδόματος ορεινών και μειονεκτικών περιοχών σε 5.400 δικαιούχους που περιμένουν εδώ και έναν χρόνο να τους καταβληθεί το επίδομα του 2018."/>
  </head>
  <body>
    <article>
      <h1>ΟΠΕΚΑ : Επίδομα έως και 600 ευρώ εντός Νοεμβρίου – Ποιοι οι δικαιούχοι</h1>
      <h2>Εντός του μήνα αναμένεται να γίνει η καταβολή του επιδόματος ορεινών και μειονεκτικών περιοχών σε 5.400 δικαιούχους που περιμένουν εδώ και έναν χρόνο να τους καταβληθεί το επίδομα του 2018.</h2>
      <address><time datetime="2019-11-06T07:08:47+00:00">06 Nov 2019, 07:08</time> by <a rel="author">ΤοΒΗΜΑ Team</a></address>
      <p>Εντός του μήνα αναμένεται να γίνει η καταβολή του επιδόματος ορεινών και μειονεκτικών περιοχών σε 5.400 δικαιούχους που περιμένουν εδώ και έναν χρόνο να τους καταβληθεί το επίδομα του 2018.</p>
      <p>Παράλληλα μέσα στον Νοέμβριο θα μπορούν οι ενδιαφερόμενοι να υποβάλλουν αίτηση στα ΚΕΠ για να λάβουν το επίδομα ορεινών και μειονεκτικών περιοχών για το 2019 προκειμένου να τους καταβληθεί από τον ΟΠΕΚΑ μέσα στο τρέχον έτος.</p>
      <p>
        <a href="https://www.in.gr/2019/11/05/economy/oikonomikes-eidiseis/ebz-ekleise-symfonia-tin-royal-sugar/">Διαβάστε ακόμη : EBZ : Έκλεισε η συμφωνία με την Royal Sugar</a>
      </p>
      <p>Το επίδομα αυτό δίνεται άπαξ μια φορά τον χρόνο και φτάνει έως τα 600 ευρώ.</p>
      <h3>Ειδικότερα το ύψος της εισοδηματικής ενίσχυσης ανέρχεται:</h3>
      <ul>
        <li>σε 600 ευρώ ετησίως, εφόσον το ετήσιο οικογενειακό εισόδημα, των δικαιούχων δεν υπερβαίνει το ποσό των 3.000,00 ευρώ ετησίως</li>
        <li> σε 300 ευρώ ετησίως, εφόσον το ετήσιο οικογενειακό εισόδημα των δικαιούχων κυμαίνεται μεταξύ του ποσού των 3.000,00 ευρώ και του ποσού των 4.700,00 ευρώ.</li>
      </ul>
      <p>Το επίδομα δίνεται στους κατοίκους των συγκεκριμένων περιοχών στο πλαίσιο των μέτρων κοινωνικής προστασίας ευπαθών ομάδων προκειμένου να στηριχθούν οικογένειες με χαμηλά εισοδήματα και να αποτραπεί ο κίνδυνος να ερημωθούν ολόκληρα χωριά που βρίσκονται σε ορεινές και μειονεκτικές περιοχές.</p>
      <p>Ως ετήσιο οικογενειακό εισόδημα νοείται το συνολικό ετήσιο φορολογούμενο πραγματικό ή τεκμαρτό, καθώς και το απαλλασσόμενο ή φορολογούμενο με ειδικό τρόπο εισόδημα του φορολογουμένου, της συζύγου του και των ανήλικων τέκνων από κάθε πηγή.</p>
      <p>Η παραπάνω κατά περίπτωση εισοδηματική ενίσχυση δεν λαμβάνεται υπόψη για τον προσδιορισμό του ετήσιου οικογενειακού εισοδήματος με βάση το οποίο αυτή χορηγείται.</p>
      <p>
        <a href="https://www.tovima.gr/2019/11/06/society/aytokinita-allages-fernoun-ta-pano-kato/">Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας</a>
      </p>
    </article>
  </body>
</html>