<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/huawei-matepad-pro-ipad-pro-rakip-olacak_84881.html"/>
    <meta property="og:site_name" content="CHIP Online"/>
    <meta property="article:published_time" content="2019-11-06T07:00:00+00:00"/>
    <meta property="og:title" content="Huawei MatePad Pro, iPad Pro'ya Rakip Olacak"/>
    <meta property="og:description" content="Huawei, yeni Premium tableti MatePad Pro ile iPad Pro ve Galaxy Tab S6'ya rakip olmayı amaçlıyor!"/>
  </head>
  <body>
    <article>
      <h1>Huawei MatePad Pro, iPad Pro'ya Rakip Olacak</h1>
      <h2>Huawei, yeni Premium tableti MatePad Pro ile iPad Pro ve Galaxy Tab S6'ya rakip olmayı amaçlıyor!</h2>
      <address><time datetime="2019-11-06T07:00:00+00:00">06 Nov 2019, 07:00</time> by <a rel="author">CHIP Online</a></address>
      <p>Huawei, üst segment tablet pazarına yabancı değil, ancak tablet pazarının Apple'ın iPad Pro'ları ile domine edildiği bir gerçek. Öte yandan Samsung'un da bu alanda önemli modelleri yer alıyor. Ancak <b>Huawei</b> görünüşe göre bu gidişatı durdurmanın planları içinde. Gelen haberler, Çinli şirketin yeni bir Premium seviye tablet üzerinde çalıştığını gösteriyor.</p>
      <figure>
        <img src="https://cdn.chip.gen.tr/images/content/2019/11/04/2019110401150089585.jpg"/>
      </figure>
      <p>Huawei, amiral seviyesi için yeni bir tablet hazırlığı içinde. Yeni tabletin adı <b>MatePad Pro</b> olacakken, tabletin görüntüleri de ortaya çıkmış. Evan Blass'ın twitter üzerinden paylaştığı görüntülerde yüzünü gösteren MatePad Pro, görünümüyle iPad Pro'yu andırıyor.</p>
      <figure>
        <img src="https://cdn.chip.gen.tr/images/content/2019/11/04/2019110401142564585.jpg"/>
      </figure>
      <p>Klavyesi ve M-Pen kalemiyle beraber set olarak gelecek gibi duran <b>Huawei MatePad Pro</b>, siyah ve beyaz renk seçeneklerine sahip olacak. Cihazda, çift tarafta hoparlörün yer alacağı ve USB-C bağlantı noktası olacağı belirtilirken, herhangi bir 3.5 mm kulaklık girişinin olup olmayacağı henüz açık değil.</p>
      <p>Kod adı "Marx" olan yeni tabletin teknik kadrosuna ilişkin bir bilgi de şimdilik yok.</p>
    </article>
  </body>
</html>