<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T07:09:00+00:00"/>
    <meta property="og:title" content="Helpbook: Недомислени ремонти, редовно заети инвалидни паркоместа..."/>
    <meta property="og:description" content="Ако видите нередност, подайте сигнал в платформата на Investor | Dnes.bg"/>
  </head>
  <body>
    <article>
      <h1>Helpbook: Недомислени ремонти, редовно заети инвалидни паркоместа...</h1>
      <h2>Ако видите нередност, подайте сигнал в платформата на Investor</h2>
      <address><time datetime="2019-11-06T07:09:00+00:00">06 Nov 2019, 07:09</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251395-middle.jpg"/>
        </figure>
        <p>Снимка: Helpbook</p>
        <p>1<a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image2#photo">2</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image3#photo">3</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image4#photo">4</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image5#photo">5</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image6#photo">6</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image7#photo">7</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image8#photo">8</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image9#photo">9</a><a href="https://www.dnes.bg/stranata/2019/11/06/helpbook-nedomisleni-remonti-redovno-zaeti-invalidni-parkomesta.428613,image10#photo">10<br/></a>Сред сигналите през изминалите дни, постъпили в платформата на <a href="https://helpbook.info/"><b>Helpbook.info,</b></a> се откроява един, който изумява с абсурдността си.</p>
        <p>Нашият потребител е възмутен от <a href="https://helpbook.info/signal/view/1267"><b>извършен ремонт на улици във Варна</b></a>. След взето решение от общината да се прекрати паркирането по тротоарите, са изградени високи бордюри, които възпрепятстват пречан на автомобилите, но се оказва, че жителите в района трябва да обикалят с часове до намиране на свободно място, което често пъти е в друг квартал.</p>
        <p>В същото време има отдавна неизползваеми по предназначение, обрасли с треволяци, игрища, които могат да се почистят, открият и обособят като паркинги, но явно ще си останат неизползваеми. Освен това не е помислено за изграждане на джобове за сметосъбиращите съдове, които в момента са поставени на новоизградените тротоари и възпрепятстват движението на пешеходците по тях. От изпратените снимки се виждат дори кофи за боклук, поставени директно в градинките на междублоковото пространство. В заключение авторът на сигнала обобщава, че резултатът е, че все още не може да се ходи по тротоарите, но и няма къде да се паркират колите.</p>
        <p>Получихме<a href="https://helpbook.info/signal/view/1268"><b> сигнал от град Сливница,</b></a> където системно тежкотоварни камиони рушат пътищата въпреки забранителните знаци за преминаване. Над 8-тонните коли, които пренасят вар, трошат и без това разбитите улици и ги замърсяват. Камионите са на една и съща фирма и безконтролно преминават през центъра на града, като явно за тях санкциите не важат.</p>
        <p>Друг наш потребител, живеещ в село в община Драгоман, хвали Агенция "Пътна инфраструктура" за чудесно извършения ремонт на пътя, но любезно подсеща отговорната фирма да извози <a href="https://helpbook.info/signal/view/1269">"<b>забравената" вече три месеца половин кубикова купчина асфалт</b></a> точно пред къщата на автора на сигнала.</p>
        <p>Завършваме днешния обзор със сигнал от район "Изгрев", където пред медицински център<a href="https://helpbook.info/signal/view/1250"><b> инвалидните паркоместа редовно са заети </b></a>в продължение на часове от коли без съответните талони, позволяващи ползването им. Авторът на сигнала призовава за проверка и вземане на съответните мерки тази порочна практика да бъде прекратена.</p>
        <p>В случай, че забележите около мястото, където живеете или преминавате, нередности от всякакъв характер, можете да подадете сигнал в <b>Helpbook.info.</b> Ще е от полза да направите снимки и да отбележете точното местоположение или района на нарушението.</p>
        <p>Не се колебайте да подадете сигнал - направете го онлайн, в платформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции. </p>
      </anchor>
    </article>
  </body>
</html>