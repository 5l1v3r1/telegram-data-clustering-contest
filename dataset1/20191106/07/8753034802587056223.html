<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/lAabJk/naa-kan-du-sjekke-luftkvaliteten-paa-yr"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T07:00:09+00:00"/>
    <meta property="og:title" content="Nå kan du sjekke luftkvaliteten på Yr"/>
    <meta property="og:description" content="Værvarslingstjenesten Yr utvider tilbudet og inkluderer luftkvalitet i varslene."/>
  </head>
  <body>
    <article>
      <h1>Nå kan du sjekke luftkvaliteten på Yr</h1>
      <h2>Værvarslingstjenesten Yr utvider tilbudet og inkluderer luftkvalitet i varslene.</h2>
      <address><time datetime="2019-11-06T07:00:09+00:00">06 Nov 2019, 07:00</time> by <a rel="author">NTB</a></address>
      <p>Det er forskere ved Meteorologisk institutt som har utviklet varslingsmodellen, som viser den lokale luftforurensingen i nåtid og 24 timer framover.</p>
      <p>– Modellen kombinerer værvarselet og utslipp for å beregne luftkvaliteten. Slik kan vi dekke hele Norge, ned til et så lite område som 50 meter, sier seniorforsker Bruce Rolstad Denby ved Meteorologisk institutt.</p>
      <p>Luftforurensing er et problem på vinteren, det er særlig svevestøv og nitrogendioksid som forurenser lokalt.</p>
      <p>Varselet er utviklet med tanke på sårbare grupper som eldre, gravide, barn og de med astma og luftveisplager.</p>
      <p>Tjenesten er i første omgang tilgjengelig på nett, opplyser Meteorologisk institutt.</p>
      <aside>
        <a href="https://www.aftenbladet.no/article/sa-1n8a3M.html">LES OGSÅ: Kort tid etter at hun flyttet inn, fikk hun astmaanfall, ble tungpustet og blødde neseblod</a>
      </aside>
      <aside>
        <a href="https://www.aftenbladet.no/article/sa-GG8ov4.html">LES OGSÅ: Blir elevene friskere av å gå på denne skolen? Nå vil forskerne finne svar</a>
      </aside>
    </article>
  </body>
</html>