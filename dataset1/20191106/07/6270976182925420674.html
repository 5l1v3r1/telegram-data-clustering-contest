<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/prezydent-ukrayiny-pryznachyv-sobi-radnykom-amerykanskogo-advokata-maka/"/>
    <meta property="og:site_name" content="Рубрика"/>
    <meta property="article:published_time" content="2019-11-06T07:13:25+00:00"/>
    <meta property="og:title" content="Президент України призначив собі радником американського адвоката Мака"/>
    <meta property="og:description" content="Володимир Зеленський призначив Ендрю Романа Мака радником Президента України, поза штатом. Указ про його призначення оприлюднено на сайті президента. 2010 року газета KyivPost писала про нього матеріал, зокрема про те, що Мак – уродженець Нью-Йорку – працює в фірмі зі штатом у понад 100 юристів і з щорічним доходом близько $40 млн. У 2002 році […]"/>
  </head>
  <body>
    <article>
      <h1>Президент України призначив собі радником американського адвоката Мака</h1>
      <address><time datetime="2019-11-06T07:13:25+00:00">06 Nov 2019, 07:13</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/17-2-620x420.jpg"/>
      </figure>
      <p>Фото ОПУ<br/><b><b>Володимир Зеленський призначив Ендрю Романа Мака радником Президента України, поза штатом.</b></b></p>
      <p><a href="https://www.president.gov.ua/documents/8072019-30205">Указ</a> про його призначення оприлюднено на сайті президента.</p>
      <p>2010 року газета KyivPost писала про нього матеріал, зокрема про те, що Мак – уродженець Нью-Йорку – працює в фірмі зі штатом у понад 100 юристів і з щорічним доходом близько $40 млн.</p>
      <p>У 2002 році він працював старшим юристом у Києві у компанії PricewaterhouseCoopers (міжнародна мережа компаній, що пропонує професійні послуги у сфері консалтингу та аудиту).</p>
      <p>Наразі Ендрю Роман Мак очолює юридичну фірму Asters у Вашингтоні, США.</p>
      <p>Він спеціалізується на супроводі міжнародних угод за участю США, України та країн СНД, є експертом в області M&amp;A, корпоративного та антимонопольного права, compliance, законів FCPA та UK Bribery Act, ринків капіталу та державного регулювання.</p>
      <p>Мак має досвід координації транскордонних спорів, а також консультування українських та компаній з країн СНД з питань взаємодії з партнерами в США.</p>
      <p>На сайті компанії повідомляється, що він має в Україні свідоцтво адвоката.</p>
    </article>
  </body>
</html>