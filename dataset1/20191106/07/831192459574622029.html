<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/kleista-dimotika-kai-nipiagogeia-se-exi-perioches-tis-attikis-ayrio-deite-ti-lista/"/>
    <meta property="og:site_name" content="europost.gr"/>
    <meta property="article:published_time" content="2019-11-06T07:15:45+00:00"/>
    <meta property="og:title" content="Κλειστά δημοτικά και νηπιαγωγεία σε έξι περιοχές της Αττικής σήμερα -Δείτε τη λίστα"/>
    <meta property="og:description" content="Κλειστά θα είναι σήμερα τα σχολεία αρκετών περιοχών, στα βόρεια προάστια της Αθήνας, λόγω της Τακτικής Γενικής Συνέλευσης του Συλλόγου Εκπαιδευτικών ΠΕ Αμαρουσίου. Συγκεκριμένα, σήμερα, 6 Νοεμβρίου, ύστερα από τη σχετική άδεια που χορήγησε ο Διευθυντής"/>
  </head>
  <body>
    <article>
      <h1>Κλειστά δημοτικά και νηπιαγωγεία σε έξι περιοχές της Αττικής σήμερα -Δείτε τη λίστα</h1>
      <address>
        <time datetime="2019-11-06T07:15:45+00:00">06 Nov 2019, 07:15</time>
      </address>
      <p>Κλειστά θα είναι σήμερα τα σχολεία αρκετών περιοχών, στα βόρεια προάστια της Αθήνας, λόγω της Τακτικής Γενικής Συνέλευσης του Συλλόγου Εκπαιδευτικών ΠΕ Αμαρουσίου.</p>
      <p>Συγκεκριμένα, σήμερα, 6 Νοεμβρίου, ύστερα από τη σχετική άδεια που χορήγησε ο Διευθυντής ΠΕ Β’ Αθήνας, δεν θα λειτουργήσουν τα σχολεία οι εκπαιδευτικοί των οποίων υπάγονται στον Σύλλογο ΠΕ Αμαρουσίου.</p>
      <p>Σύμφωνα με διευκρίνιση που έδωσε ο Σύλλογος Εκπαιδευτικών ΠΕ Αμαρουσίου, σήμερα θα παραμείνουν κλειστά όλα τα δημοτικά σχολεία των εξής δήμων και δημοτικών ενοτήτων:<br/>Αμαρουσίου</p>
      <p>Πεύκης<br/>Κηφισιάς<br/>Ερυθραίας<br/>Εκάλης<br/>Μελισσίων<br/>Να σημειωθεί ότι λόγω υπαγωγής σε άλλους Συλλόγους Εκπαιδευτικών τα σχολεία της Λυκόβρυσης και της Πεντέλης θα λειτουργήσουν κανονικά. Η απόφαση αφορά όλα τα δημοτικά σχολεία και νηπιαγωγεία.</p>
      <h3>Σχετικά</h3>
    </article>
  </body>
</html>