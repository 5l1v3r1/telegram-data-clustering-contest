<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/finale-copa-libertadores/"/>
    <meta property="og:site_name" content="Il Post"/>
    <meta property="article:published_time" content="2019-11-06T07:46:08+00:00"/>
    <meta property="og:title" content="La finale di Copa Libertadores sarà giocata a Lima, in Perù, e non a Santiago, a causa delle proteste delle ultime settimane in Cile"/>
    <meta property="og:description" content="La finale di Copa Libertadores – il più importante torneo per club del Sudamerica – sarà giocata a Lima, in Perù, e non a Santiago, a causa delle proteste delle ultime settimane in Cile. La decisione è stata presa dalla CONMEBOL, la confederazione calcistica sudamericana che organizza la Copa Libertadores, dopo un"/>
  </head>
  <body>
    <article>
      <h1>La finale di Copa Libertadores sarà giocata a Lima, in Perù, e non a Santiago, a causa delle proteste delle ultime settimane in Cile</h1>
      <address>
        <time datetime="2019-11-06T07:46:08+00:00">06 Nov 2019, 07:46</time>
      </address>
      <p>La finale di Copa Libertadores – il più importante torneo per club del Sudamerica – sarà giocata a Lima, in Perù, e non a Santiago, <a href="https://www.ilpost.it/2019/10/29/cile-proteste-governo-nuovi-ministri/">a causa delle proteste delle ultime settimane in Cile</a>. La decisione è stata presa dalla CONMEBOL, la confederazione calcistica sudamericana che organizza la Copa Libertadores, dopo un incontro con i rappresentanti delle due squadre che giocheranno la finale: l’argentina River Plate e la brasiliana Flamengo. La finale si giocherà il 23 novembre, ma non è ancora stato deciso in quale stadio della città: le possibilità sono l’Estadio Monumental, da 80.000 posti, o l’Estadio Nacional, da 50.000 posti.</p>
    </article>
  </body>
</html>