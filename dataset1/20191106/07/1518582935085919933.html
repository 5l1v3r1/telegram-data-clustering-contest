<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/banca-imi-fa-il-pieno-di-utili-nei-primi-nove-mesi-superata-la-soglia-di-un-miliardo/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-06T07:19:14+00:00"/>
    <meta property="og:title" content="Banca Imi fa il pieno di utili, superata soglia di un miliardo"/>
    <meta property="og:description" content="Primi nove mesi a tutto a gas per la redditività di Banca IMI. La banca d’investimento del Gruppo Intesa Sanpaolo, ha archiviato il periodo tra gennaio e settembre con un utile consolidato pari a 1,117 miliardi di euro in crescita dell’85,7%, superando la soglia del miliardo per la prima volta dalla sua costituzione. Il risultato – spiega una nota dell’istituto – beneficia dell’andamento dei ricavi, caratterizzati da un robusto livello di interessi netti (+48,2% rispetto al periodo di confronto) e dai profitti degli attivi finanziari di fatto quasi raddoppiati a 1,18 miliardi. I ricavi contabilizzati nel terzo trimestre 2019, a 731 milioni, si confermano ancora una volta a livelli elevati e conducono il margine di intermediazione complessivo dei nove mesi a circa 2,1 miliardi di euro (+57,6%, in crescita di 763 milioni). Alla sua formazione hanno contribuito le attività di capital markets per 1,8 miliardi e quelle di investment banking e finanza strutturata per 275 milioni. Il Common Equity Tier 1 Ratio si attesta…"/>
  </head>
  <body>
    <article>
      <h1>Banca Imi fa il pieno di utili, superata soglia di un miliardo</h1>
      <address><time datetime="2019-11-06T07:19:14+00:00">06 Nov 2019, 07:19</time> by <a rel="author">Mariangela Tessa</a></address>
      <p>Primi nove mesi a tutto a gas per la redditività di Banca IMI. La banca d’investimento del Gruppo Intesa Sanpaolo, ha archiviato il periodo tra gennaio e settembre con un<b> utile consolidato pari a 1,117 miliardi</b> di euro in crescita dell’85,7%, superando la soglia del miliardo per la prima volta dalla sua costituzione.</p>
      <p>Il risultato – spiega una nota dell’istituto – beneficia dell’andamento dei ricavi, caratterizzati da un<b> robusto livello di interessi netti</b> (+48,2% rispetto al periodo di confronto) e dai profitti degli attivi finanziari di fatto quasi raddoppiati a 1,18 miliardi.</p>
      <p>I<b> ricavi contabilizzati nel terzo trimestre 2019,</b> a 731 milioni, si confermano ancora una volta a livelli elevati e conducono il <b>margine di intermediazione complessivo</b> dei nove mesi a circa 2,1 miliardi di euro (+57,6%, in crescita di 763 milioni).</p>
      <p>Alla sua formazione hanno contribuito<b> le attività di capital markets</b> per 1,8 miliardi e quelle di <b>investment banking e finanza strutturata</b> per 275 milioni.</p>
      <p>Il Common Equity Tier 1 Ratio si attesta al 10,58%, il total Caital Ratio al 15,37% ed il Leverage ratio al 4,25%.</p>
    </article>
  </body>
</html>