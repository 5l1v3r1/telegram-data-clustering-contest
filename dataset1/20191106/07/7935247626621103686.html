<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/gosteriler-buyuyor-3-milletvekilinin-evi-atese-verildi-214269h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T07:30:33+00:00"/>
    <meta property="og:title" content="Gösteriler büyüyor! 3 milletvekilinin evi ateşe verildi"/>
    <meta property="og:description" content="Irak'ın güneyindeki Zikar vilayetinde göstericiler, 3 milletvekilinin evini yaktı."/>
  </head>
  <body>
    <article>
      <h1>Gösteriler büyüyor! 3 milletvekilinin evi ateşe verildi</h1>
      <h2>Irak'ın güneyindeki Zikar vilayetinde göstericiler, 3 milletvekilinin evini yaktı.</h2>
      <address>
        <time datetime="2019-11-06T07:30:33+00:00">06 Nov 2019, 07:30</time>
      </address>
      <p>Irak'ın güneyindeki Zikar vilayetinde emniyet kaynaklarından alınan bilgiye göre, göstericiler, Zikar'ın Eş-Şatra ilçesinde "Sairun" Koalisyonu milletvekillerinden Naci es-Saidi, "El-Fetih Koalisyonu'ndan Muna el-Gurabi ile Kanun Devleti Koalisyonu milletvekili Zeynep el-Hazreci'nin evini ateşe verdi.</p>
      <p>Olaylarda can kaybı yaşanmazken, sivil savunma ekiplerinin evlerde çıkan yangınları söndürmeye çalıştığı ifade edildi.</p>
      <p>Iraklılar, işsizlik, yolsuzluk ve kamu hizmetlerinin yetersizliğini protesto etmek amacıyla ülkenin çeşitli bölgelerinde gösteriler düzenliyor.</p>
      <p>Ülkede 1 Ekim'de harekete geçen eylemciler, Erbain törenleri nedeniyle ara verdikleri gösterilere, 25 Ekim'de tekrar başlamıştı.</p>
      <p>Birleşmiş Milletler Irak Misyonu, 1 Ekim'den bu yana devam eden gösterilerde 254 göstericinin hayatını kaybettiğini, binlercesinin de yaralandığını duyurmuştu.</p>
    </article>
  </body>
</html>