<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/foto-pahorja-ujeli-z-mlado-lepotico-na-drzavni-proslavi-246129"/>
    <meta property="og:site_name" content="Slovenske novice"/>
    <meta property="article:published_time" content="2019-11-06T07:28:00+00:00"/>
    <meta property="og:title" content="FOTO: Pahorja ujeli z mlado lepotico na državni proslavi"/>
    <meta property="og:description" content="Nekaj dni je že minilo od državne proslave ob dnevu reformacije v Cankarjevem domu. Linhartova dvorana je bila polna povabljenih gostov, med katerimi ni manjkalo najpomembnejših predstavnikov polit..."/>
  </head>
  <body>
    <article>
      <h1>FOTO: Pahorja ujeli z mlado lepotico na državni proslavi</h1>
      <h2>Luka Pečar Pahor se je s svojo izbranko udeležil državne proslave.</h2>
      <address><time datetime="2019-11-06T07:28:00+00:00">06 Nov 2019, 07:28</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/05/494311.jpg"/>
          <figcaption>Borut Pahor in Tanja Pečar sta na svojega sina zagotovo ponosna. FOTO: Blaž Samec, Delo</figcaption>
        </figure>
        <figure>
          <img src="https://www.slovenskenovice.si/images/slike/2019/11/05/1575001.jpg"/>
          <figcaption>Luka Pečar Pahor in Tisa Lozej. FOTO: Mediaspeed</figcaption>
        </figure>
        <figure>
          <img src="https://www.slovenskenovice.si/images/slike/2019/11/05/1575041.jpg"/>
          <figcaption>Državna proslava ob dnevu reformacije. FOTO: Mediaspeed</figcaption>
        </figure>
      </slideshow>
      <p>Nekaj dni je že minilo od državne proslave ob dnevu reformacije v Cankarjevem domu. Linhartova dvorana je bila polna povabljenih gostov, med katerimi ni manjkalo najpomembnejših predstavnikov politične oblasti.</p>
      <figure>
        <img src="https://www.slovenskenovice.si/images/slike/2019/11/05/1575041.jpg"/>
        <figcaption>Državna proslava ob dnevu reformacije. FOTO: Mediaspeed</figcaption>
      </figure>
      <p>Kamera je v svoj objektiv ujela tudi predsednikovega sina <b>Luko Pečarja Pahorja</b>, ki postaja vse vidnejši in aktivnejši član stranke SD. Kot je pisala <i>Mladina</i>, so ga v poslanski skupini SD pred kratkim zaposlili prek študentskega servisa, da bi pomagal predvsem pri pripravi različnih vsebin iz zunanje politike in politik EU, je namreč študent mednarodnih odnosov.</p>
      <figure>
        <img src="https://www.slovenskenovice.si/images/slike/2019/11/05/1575001.jpg"/>
        <figcaption>Luka Pečar Pahor in Tisa Lozej. FOTO: Mediaspeed</figcaption>
      </figure>
      <p>Luka se je s svojo izbranko <b>Tiso Lozej</b> udeležil državne proslave ob dnevu reformacije. Medtem ko sta njegova mati in oče sedela v prvi vrsti med povabljenci v skrbno izbranih oblačilih, si je on privoščil nekoliko več modne svobode in razkuštrane lase. V nekem trenutku se nam je zazdelo, da se je oblekel v nekdanje obleke svojega očeta ali pa da mu je pred proslavo zmanjkalo časa, da bi se bolje uredil. A ob njem je bila za protiutež njegova postavna Tisa, ki je v črnini žarela od mladostniške energije. Tisa pred kamero nima težav, saj je občasno tudi fotomodel, na instagramu pa najraje objavlja svoje portrete, fotografije sodobne evropske arhitekture in utrinke iz skupnega življenja s predsednikovim sinom.</p>
    </article>
  </body>
</html>