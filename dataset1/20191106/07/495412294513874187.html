<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/furti-nelle-chiese-rubati-oggetti-sacri-in-una-cattedrale/1945632/"/>
    <meta property="og:site_name" content="IlSussidiario"/>
    <meta property="article:published_time" content="2019-11-06T07:19:30+00:00"/>
    <meta property="og:title" content="FURTI NELLE CHIESE/ Rubati oggetti sacri in una cattedrale"/>
    <meta property="og:description" content="Gli atti violenti anti cristiani in Francia si moltiplicano sempre di più, con furti di oggetti sacri. L'ultimo episodio in una cattedrale"/>
  </head>
  <body>
    <article>
      <h1>FURTI NELLE CHIESE/ Rubati oggetti sacri in una cattedrale</h1>
      <h2>Ennesimo atto sacrilego in una chiesa francese, una lista che si allunga sempre di più</h2>
      <address><time datetime="2019-11-06T07:19:30+00:00">06 Nov 2019, 07:19</time> by <a rel="author" href="https://www.ilsussidiario.net/autori/paolo-vites/" target="_blank">Paolo Vites</a></address>
      <p>Ancora un <b>atto sacrilego</b> in una chiesa, anzi una cattedrale, in Francia, episodi che da qualche tempo si ripetono frequentemente. Questa volta è successo nella <b>Cattedrale di Sainte-Marie d’Oloron</b>, nella città di Oloron-Sainte-Marie, poco distante dal confine spagnolo, lungo il Cammino di Santiagio. I ladri non hanno avuto scrupoli, distruggendo il portone dell’edificio con una macchina appositamente attrezzata come un ariete e quindi si sono diretti nella cappella dove erano custoditi oggetti sacri e liturgici. Per impossessarsene hanno devastato le sbarre di ferro poste a protezione di calici, cibori e altri oggetti sacri. Non si sa se fossero particolarmente antichi e di valore, ma come ha detto il vescovo Marc Aillet di Bayonne e Oloron si è trattato di “un furto sacrilego in quanto oggetti di culto, alcuni dei quali ancora utilizzati in cerimonie di particolare importanza”. I ladri hanno rubato anche paramenti sacerdotali e un presepe secolare.</p>
      <h4>FURTI RELIGIOSI IN AUMENTO</h4>
      <p>La gente che vive nelle vicinanze della cattedrale ha sentito lo schianto dell’automobile e ha dato l’allarme ma la polizia è arrivata quando i criminali erano fuggiti. Secondo i testimoni si trattava di tre persone. La cattedrale risale al XII secolo ed è stata dichiarata patrimonio dell’Unesco nel 1998. Herve Lucbereilh, sindaco di Oloron, ha dichiarato in un video che il furto ha danneggiando la città e che gli oggetti presi hanno un significativo valore emotivo e culturale anche ai residenti. Si tratta, ha aggiunto, di oggetti che ”fanno parte dell’immaginazione degli oloronesi, della loro storia, delle loro radici. È come se una parte del loro cuore fosse stata strappata.” L’attacco alla cattedrale di Oloron è l’ultimo di un’ondata di attacchi e rapine in chiese francesi. Nel 2018, ci sono stati 129 furti e 877 episodi di vandalismo nei siti cattolici in Francia, un numero quadruplicato rispetto al 2008. Per i primi tre mesi del 2019, nel Paese sono stati registrati 228 “atti anticristiani violenti”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/impeachment-trump-il-senato-dira-no-ma-chi-voleva-spaccare-il-paese-ce-riuscito/1943937/"/>
        <a href="https://www.ilsussidiario.net/news/strage-mormoni-messico-bimbo-eroe-salva-6-fratelli-23-km-a-piedi-in-cerca-di-aiuto/1946196/"/>
        <a href="https://www.ilsussidiario.net/news/mormoni-trucidati-in-messico-dietro-la-strage-tra-poligamia-charles-manson-e-droga/1946045/"/>
        <a href="https://www.ilsussidiario.net/news/strage-mormoni-in-messico-spari-e-bruciati-vivi-12-morti-6-bimbi-sospetti-narcos/1945613/"/>
        <a href="https://www.ilsussidiario.net/news/usa-trump-perde-virginia-e-kentucky-nellelection-day-schiaffo-dem-al-tycoon/1945906/"/>
        <a href="https://www.ilsussidiario.net/news/guerra-usa-cina-dazi-e-clima-cosi-trump-regala-litalia-a-macron/1945773/"/>
      </related>
    </article>
  </body>
</html>