<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/gdbop-i-grackite-specsluzhbi-razsledvat-balgarskijat-kamion-s-nelegalni-emigranti-v-severna-garcija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T07:13:00+00:00"/>
    <meta property="og:title" content="ГДБОП и гръцките спецслужби разследват българският камион с нелегални емигранти в Северна Гърция"/>
    <meta property="og:description" content="Камионът е с регистрация от Пазарджик и е бил собственост на молдовски гражданин"/>
  </head>
  <body>
    <article>
      <h1>ГДБОП и гръцките спецслужби разследват българският камион с нелегални емигранти в Северна Гърция</h1>
      <h2>Камионът е с регистрация от Пазарджик и е бил собственост на молдовски гражданин</h2>
      <address>
        <time datetime="2019-11-06T07:13:00+00:00">06 Nov 2019, 07:13</time>
      </address>
      <p>ГДБОП и гръцките спецслужби работят съвместно за разкриване на канал за незаконни превози след новия случай на камион с българска регистрация, хванат с нелегални мигранти в Северна Гърция. </p>
      <p>Камионът е с регистрация от Пазарджик и е бил собственост на молдовски гражданин. </p>
      <p>По думите на вътрешния министър Младен Маринов се проверява движението на превозното средство, собственика, фирмата, на която е регистриран и в координация с гръцките власти се работи усилено по случая. </p>
      <p>В камиона са намерени 41 нелегални бежанци от Афганистан. От пазарджишката фирма, продала машината на молдовеца заявиха, че пред тях 36-годишният мъж обяснил, че възнамерява да внася дрехи от Турция за Молдова и затова търси да купи камион. </p>
      <p>По информация на гръцките власти задържаният шофьор е грузинец и няма шофьорска книжка.</p>
    </article>
  </body>
</html>