<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/stort-oljefunn-i-nordsjoen/71787792"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T07:06:30+00:00"/>
    <meta property="og:title" content="Stort oljefunn i Nordsjøen"/>
    <meta property="og:description" content="Kan ha funnet opp mot 100 millioner fat."/>
  </head>
  <body>
    <article>
      <h1>Stort oljefunn i Nordsjøen</h1>
      <h2>Kan ha funnet opp mot 100 millioner fat.</h2>
      <address><time datetime="2019-11-06T07:06:30+00:00">06 Nov 2019, 07:06</time> by <a rel="author">Jesper Nordahl Finsveen</a></address>
      <p>Equinor har gjort et av årets største olje- og gassfunn. Opp mot 100 millioner fat med olje eller gass er funnet i en undersøkelsesbrønn ved Fram-feltet i Nordsjøen.</p>
      <p>Det melder <a href="https://www.equinor.com/no/news/2019-11-06-echino-south.html/?utm_source=newssubscription&amp;utm_medium=email">Equinor i en pressemelding fredag morgen</a>.</p>
      <p>- Vi gjør et av årets største funn i det aller mest modne området på norsk sokkel, ikke langt fra Troll-feltet. Det viser hvilke muligheter som fortsatt finnes for verdiskaping og inntekter fra denne næringen, sier letedirektør for norsk og britisk sokkel i Equinor, Nick Ashton.</p>
      <p>Funnet ble gjort 3,2 kilometer sørvest for Fram-feltet på et sted hvor havdybden er 350 meter. Det vil trolig bli knyttet opp mot eksisterende infrastruktur.</p>
      <p>- Etter mer enn femti år med geologiske undersøkelser på norsk sokkel så lærer vi stadig nye ting, og vi finner hydrokarboner hvor vi tidligere ikke trodde det fantes, sier Ashton.</p>
      <p>Han har tro på at oljen og gassen i området kan utvinnes med god lønnsomhet og lav CO2-intensitet.</p>
      <p>Equinor har en andel på 45 prosent av utvinningslisensen, mens partnerne ExxonMobil, Idemitsu Petroleum og Neptune Energy har henholdsvis 25 prosent, 15 prosent og 15 prosent.</p>
    </article>
  </body>
</html>