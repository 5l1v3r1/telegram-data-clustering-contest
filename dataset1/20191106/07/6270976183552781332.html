<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/oprylyudnyly-lyst-u-yakomu-tramp-zaproshuye-zelenskogo-do-vashyngtona/"/>
    <meta property="og:site_name" content="Рубрика"/>
    <meta property="article:published_time" content="2019-11-06T07:54:14+00:00"/>
    <meta property="og:title" content="Оприлюднили лист, у якому Трамп запрошує Зеленського до Вашингтона"/>
    <meta property="og:description" content="У Конгресі оприлюднили лист президента США Дональда Трампа президенту України Володимиру Зеленському з запевненнями у непохитній підтримці і запрошенням до Білого дому. Про це повідомляє “Європейська правда” з посиланням на оприлюднену копію листа. “Вашингтон і Київ є непохитними партнерами, що працюють разом для реалізації спільного бачення стабільної, процвітаючої і демократичної України, інтегрованої до євроатлантичної спільноти. […]"/>
  </head>
  <body>
    <article>
      <h1>Оприлюднили лист, у якому Трамп запрошує Зеленського до Вашингтона</h1>
      <address><time datetime="2019-11-06T07:54:14+00:00">06 Nov 2019, 07:54</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/09/1-4-620x420.png"/>
      </figure>
      <p>Фото svoboda.org<br/><b><b>У Конгресі оприлюднили лист президента США Дональда Трампа президенту України Володимиру Зеленському з запевненнями у непохитній підтримці і запрошенням до Білого дому.</b></b></p>
      <p>Про це повідомляє <a href="https://www.eurointegration.com.ua/news/2019/11/6/7102675/">“Європейська правда”</a> з посиланням на оприлюднену копію листа.</p>
      <p>“Вашингтон і Київ є непохитними партнерами, що працюють разом для реалізації спільного бачення стабільної, процвітаючої і демократичної України, інтегрованої до євроатлантичної спільноти. Наше партнерство ґрунтується на ідеї, що вільні громадяни повинні мати можливість здійснювати свої демократичні права, вибирати свою долю і жити в мирі”, – написав Трамп.</p>
      <p>“Успіх України є прикладом тріумфу демократії над відроджуваним деспотизмом. Підтримка США суверенітету і територіальної цілісності України непохитна”, – йдеться в листі.</p>
      <p>За словами Трампа, США готові допомагати Україні у реалізації її потенціалу.</p>
      <p>У листі президент США запросив Зеленського зустрітися з ним в Білому домі, як тільки вони зможуть підібрати відповідний час.</p>
      <p>Раніше, <a href="https://rubryka.com/2019/11/06/posol-ssha-v-yes-zminyv-svidchennya-i-vyznav-amerykanskyj-tysk-na-ukrayinu/">посол США в ЄС змінив свідчення і визнав американський тиск на Україну.</a></p>
      <p> </p>
    </article>
  </body>
</html>