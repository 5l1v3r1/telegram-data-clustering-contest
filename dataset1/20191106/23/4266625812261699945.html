<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/pranker_dzhoker__tse_manipulyatsiya_za_yakoyu_stoyat_potuzhni_lyudy__1685479"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T23:15:00+00:00"/>
    <meta property="og:title" content="Пранкер «Джокер» – це маніпуляція, за якою стоять потужні люди, – Ніколаєнко"/>
    <meta property="og:description" content="Дії пранкера «Джокера» є ініційовані групою впливових людей, які мають на меті дискредитувати «Слугу народу»."/>
  </head>
  <body>
    <article>
      <h1>Пранкер «Джокер» – це маніпуляція, за якою стоять потужні люди, – Ніколаєнко</h1>
      <address>
        <time datetime="2019-11-06T23:15:00+00:00">06 Nov 2019, 23:15</time>
      </address>
      <p>
        <b>Дії пранкера «Джокера» є ініційовані групою впливових людей, які мають на меті дискредитувати «Слугу народу».</b>
      </p>
      <p>Про це в ефірі програми «<a href="https://zik.ua/tv/video/224211">Треба поговорити</a>» на телеканалі <a href="https://zik.ua/">ZIK</a> заявив народний депутат  України (фракція «Батьківщини») Андрій Ніколаєнко. </p>
      <p>Пан Ніколаєнко вважає, що пранкер «Джокер» не є самостійною особою. Його дії є ініційовані певною групою впливових людей. </p>
      <p>«Я думаю, що це вигідна певним колам маніпуляція. Результатом публічної демонстрації проблем всередині фракції «Слуги народу» є багато «вигодоотримувачів». Хто з них організував це? Я не думаю, що це самостійна ініціатива якогось пранкера, за цим стоять більш потужні люди, тому що занадто швидко і занадто потужно розганяється, як кажуть у ЗМІ, сигнал», – переконаний депутат.</p>
      <figure>
        <iframe src="https://www.youtube.com/embed/b5FlscEFi4E" width="640" height="360" data-service="Youtube" scrolling="no"/>
      </figure>
      <p>Окрім цього, інший гість програми, народний депутат України VIII скликання Сергій Мельничук додав, що, на його думку, пранкера могли створити групи, наближені або до Ігоря Коломойського, або до Арсена Авакова. </p>
      <p>«Хоча між ними зараз приблизно можна поставити рівність, тому що вони грають, щоб розколоти «Слугу народу». Розхитати і перебрати до себе депутатів, які сядуть на заробітну плату і будуть голосувати так, як потрібно цим двом політикам», – прокоментував екснардеп.</p>
      <p>Нагадаємо, що «Слуга народу» хоче, аби правоохоронці взялися за листування із пранкерами.</p>
      <p>Також раніше у мережі <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251">з’явилася переписка</a> народного депутата від «Слуги народу» Миколи Тищенка із пранкером «Джокером», в якій парламентар розповів про ситуацію у фракції, конфлікт із Олександром Ткаченком та інші деталі «важкого» життя. Відповідну переписку оприлюднило видання Страна.UA. Згідно з інформацією, пранкер листувався із Тищенком від імені генерального прокурора Руслана Рябошапки і зміг розпочати відверту розмову щодо політичного та світського життя співрозмовника.</p>
      <related>
        <h4>читайте також</h4>
        <a href="https://zik.ua/news/2019/11/06/andriy_nikolaienko_ta_sergiy_melnychuk_u_programi_treba_pogovoryty_na_ziku_1685275"/>
        <a href="https://zik.ua/news/2019/11/06/sluga_narodu_hoche_aby_pravoohorontsi_vzyalysya_za_lystuvannya_iz_prankeramy_1685171"/>
        <a href="https://zik.ua/news/2019/11/06/nyzkyy_reytyng_ne_ie_problemoyu_dlya_zelenskogo__zagorodniy_1684771"/>
        <a href="https://zik.ua/news/2019/06/19/z_kym_gotova_obiednatysya_batkivshchyna_pislya_vyboriv__poyasnyv_andriy_1595563"/>
      </related>
    </article>
  </body>
</html>