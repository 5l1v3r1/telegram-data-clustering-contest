<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740203"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T23:00:00+00:00"/>
    <meta property="og:title" content="เช็กดวงประจำวันที่ 7 พฤศจิกายน 2562"/>
    <meta property="og:description" content="สุริยคติกาล วันที่ 7 พฤศจิกายน พ.ศ. 2562 ค.ศ. 2019 จันทร คติกาล ตรงกับวันพฤหัสบดี ขึ้น 11 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.14 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 7 พฤศจิกายน 2562</h1>
      <address>
        <time datetime="2019-11-06T23:00:00+00:00">06 Nov 2019, 23:00</time>
      </address>
      <p>
        <b>สุริยคติกาล วันที่ 7 พฤศจิกายน พ.ศ. 2562 ค.ศ. 2019 จันทร คติกาล ตรงกับวันพฤหัสบดี ขึ้น 11 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.14 น. เที่ยงจริง เวลา 12.02 น.</b>
      </p>
      <p><i><b>สุริยคติกาล</b></i> วันที่ 7 พฤศจิกายน พ.ศ. 2562 ค.ศ. 2019 <i><b>จันทร คติกาล </b></i>ตรงกับวันพฤหัสบดี ขึ้น 11 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย </b></i>เวลา 06.14 น. <i><b>เที่ยงจริง</b></i> เวลา 12.02 น. <i><b>อาทิตย์ตก</b></i> เวลา 17.49 น. <i><b>จันทร์ตก</b></i> เวลา 02.38 น.<br/><br/><i><b>วันนี้ </b></i>เวลา 00.00-09.30 น. ดาวจันทร์เสวยศตภิสัชนักษัตรฤกษ์ที่ 24 ประกอบด้วยเทวีแห่งฤกษ์ เทวี แปลว่า นางพญา หมายถึง สตรีผู้มีฐานะและตำแหน่งสูง เวลา 09.31-24.00 น. ดาวจันทร์เสวยปุรพภัทรบทนักษัตรฤกษ์ที่ 25 ประกอบด้วยเพชฌฆาตแห่งฤกษ์ เพชฌฆาต แปลว่า ผู้ฆ่า ทำการเพื่อให้สิ่งที่เข้ามาพ่ายแพ้ ข่มขวัญ น่ายำเกรง มีความขลังและมีความศักดิ์สิทธิ์ เวลา 00.00-<br/>24.00 น.-ห้ามทำการมงคล ทิศที่เป็นมงคล-ตะวันออกเฉียงเหนือ ทิศอัปมงคล-ตะวันตกเฉียงใต้ สีประจำวัน-เหลือง แสด สีสิริมงคล-แดงส้ม สีอัปมงคล - ดำ ม่วงแก่ ราศีที่ดาวศรีสถิต-ตุล ราศีที่ดาวกาลีสถิต-ธนู<br/><br/><i><b>เกิดวันนี้ เด็กชาย</b></i> จะเป็นคนใจกว้าง มีสติปัญญาดี ฉลาดหลักแหลมและปราดเปรียว ชอบศึกษาเล่าเรียน ใฝ่หาความรู้ จิตใจดี ชอบทำบุญกุศล ไปเจริญไกลแดนเกิด อายุมากขึ้นจะดีมีทรัพย์มาก ฐานะมั่นคง เป็นคนน่าเชื่อถือ<i><b> เด็กหญิง </b></i>มีรูปร่างหน้าตาดี ใจดี อ่อนหวาน เฉลียวฉลาด ชอบศึกษาหาความรู้ มีไหวพริบปฏิภาณดี ชอบทำคุณกับคนอื่น เพื่อนมาก มีผู้ให้ความเมตตาเกื้อหนุน มีชื่อเสียง หลักฐานมั่นคง ชอบทำงานที่ใช้สมองและสติปัญญา อนาคตแจ่มใส</p>
      <figure>
        <img src="https://www.dailynews.co.th/admin/upload/20191106/news_smiKLEyDGL103035_533.jpg?v=201911070612?v=5472"/>
      </figure>
      <p><i><b>เกิดวันอาทิตย์ </b></i>มีเงินเหลือควรเก็บออมไว้ใช้ในยามจำเป็นบ้าง การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ หากมีปัญหาก็สามารถแก้ไขได้ มีโอกาสได้ช่วยเหลือสังคม มีความสนใจความเป็นอยู่ในครอบครัวมากขึ้น มีการเตรียมจัดการงานต่าง ๆ เพื่อความมั่นคงของครอบครัว<br/><br/><i><b>เกิดวันจันทร์ </b></i>การเงินควรรอบคอบ จะมีรายได้พิเศษหรือได้เงินคืน มีโอกาสได้ศึกษาวิชาการที่แปลกใหม่ ได้ร่วมงานในองค์กรการกุศล จะได้พบปะสังสรรค์กับผู้คนมากมาย จะได้ลาภเป็นทรัพย์สินเงินทอง โชคดีเรื่องอาหารการกิน ระวังจะเกิดปัญหาสุขภาพเพราะการรับประทานอาหาร สมาคมกับคนต่างถิ่น<br/><br/><i><b><mark>เกิดวันอังคาร</mark></b></i>มีเงินเหลือก็ควรเก็บออมไว้ใช้ในยามจำเป็นบ้าง ตนเองมักจะไม่ได้ใช้จ่ายของตน แต่กลับถูกนำไปใช้เพื่อคนอื่น จะได้รับของฝากของขวัญ ได้รับเกียรติทางสังคม วางแผนปรับปรุงตกแต่งบ้านเรือนที่อยู่อาศัย การงานมีการปรับปรุงแก้ไข มีคนคอยให้กำลังใจ มีลาภผลเล็กน้อย มีคนซุบซิบนินทา<br/><br/><i><b><mark>เกิดวันพุธ </mark></b></i>จะได้ทำงานที่ชอบ จะทุ่มเทให้เวลากับการทำงานมากขึ้น มีโอกาสได้ศึกษาอบรมเพิ่มเติม การมีแผนงานที่ดีและได้รับการสนับสนุนและร่วมมือจากเพื่อนร่วมงานทำให้การงานฟื้นตัวอย่างรวดเร็ว ปัญหาต่าง ๆ ได้ถูกคลี่คลายลง มิตรสหายที่อยู่ห่างไกลจะมาหา จะได้สิ่งของที่ชอบใจ การงานสัมฤทธิผล<br/><br/><i><b>เกิดวันพฤหัสบดี </b></i>มีรายได้เข้ามามากก็ใช้จ่ายมากเช่นกัน เอกสารทางการเงินควรตรวจดูให้เรียบร้อย จะได้รับของฝากของขวัญ ผู้ใหญ่ให้การสนับสนุน มีช่องทางในการหารายได้เพิ่มเติม โชคดีด้านการงานและการเงิน ควรดูแลรักษาสุขภาพให้ดี มีงานสำคัญรออยู่ข้างหน้า ได้คบหาสมาคมกับคนดีมีความรู้<br/><br/><i><b>เกิดวันศุกร์ </b></i>มีโอกาสได้ศึกษาวิชาการที่แปลก ๆ จะได้ร่วมงานในองค์กรการกุศล ควรอยู่อย่างสงบ รู้เท่าทันเหตุการณ์ จึงจะฝ่าฟันอุปสรรคเกี่ยวกับการงานไปได้ มีคนต่างถิ่นเข้ามาคบหาสมาคมด้วย ควรดูแลรักษาสุขภาพให้ดีอยู่เสมอ คนผิวขาวเหลืองนำลาภมาให้ มีการเดินทางหรือได้รับของฝากของขวัญ<br/><br/><i><b>เกิดวันเสาร์ </b></i>โชคดีได้ลาภเป็นของเก่า ผลงานเก่า ๆ ที่ทำไว้ มีโอกาสได้ซื้อหรือจัดหาทรัพย์สินชิ้นใหม่ โชคดีได้ศึกษาอบรมเพิ่มเติม การเงินควรรอบคอบ มีความรับผิดชอบในการทำงานมากขึ้น บริวารจะได้รับความผิดหวังจากตัวท่านหรือมิฉะนั้นจะก่อให้เกิดความเดือดร้อนเสียหายเนือง ๆ คนโสดจะได้พบรัก.<br/><br/> </p>
    </article>
  </body>
</html>