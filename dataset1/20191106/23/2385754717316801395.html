<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-international/596121/i-katafanis-yperoxi-kyriarxise-tis-prospatheias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T23:54:00+00:00"/>
    <meta property="og:title" content="Η καταφανής υπεροχή κυριάρχησε της προσπάθειας…"/>
    <meta property="og:description" content="Η Medi Bayreuth, ως γερμανική ομάδα, δεν… αστειεύτηκε απέναντι στον ΑΠΟΕΛ, στο παιχνίδι που τελείωσε πριν από λίγο στην αίθουσα Oberfrankenhalle κατά την..."/>
  </head>
  <body>
    <article>
      <h1>Η καταφανής υπεροχή κυριάρχησε της προσπάθειας…</h1>
      <address><time datetime="2019-11-06T23:54:00+00:00">06 Nov 2019, 23:54</time> by <a rel="author">Sigmalive/Sports</a></address>
      <p>Η Medi Bayreuth, ως γερμανική ομάδα, δεν… αστειεύτηκε απέναντι στον ΑΠΟΕΛ, στο παιχνίδι που τελείωσε πριν από λίγο στην αίθουσα Oberfrankenhalle κατά την αναμέτρηση για την 3η αγωνιστική του 3ου ομίλου για το FIBA Europe cup. <br/> <br/>Η ομάδα της Βαυαρίας, επικράτησε με 112-68 και έτσι, οι γαλαζοκίτρινοι, δέχθηκαν την τρίτη τους ήττα, σε ισάριθμους αγώνες για τη διοργάνωση. <br/> <br/>Όσον αφορά δε, τη συνοπτική εικόνα της αναμέτρησης, οι γηπεδούχοι ξέφυγαν από τα αρχικά στάδια, επιβάλλοντας ταυτόχρονα ένα γρήγορο τέμπο, που δεν κατάφερε να σταματήσει ο ΑΠΟΕΛ και έτσι τα πράγματα πήραν το δρόμο τους. <br/> <br/>Άλλωστε το σκορ τα λέει όλα. <br/> <br/>Πρώτα, η διαφορά δυναμικής και έπειτα η έδρα είχαν βέβαια την (άκρως σημαντική) συμβολή τους…<br/> <br/>1η περίοδος <br/>Καλό το ξεκίνημα για τον ΑΠΟΕΛ και προβάδισμα με 0-3 και 4-5. Ωστόσο στη συνέχεια, οι γηπεδούχοι βρήκαν λύσεις κυρίως από την περιφέρεια, για να προσπεράσουν με 9-5, το οποίο λίγο αργότερα, έγινε 17-7 (7'). <br/> <br/>Θέμα στην άμυνα και στον έλεγχο του ρυθμού είχε ο ΑΠΟΕΛ σε αυτά τα σημεία, με τους Γερμανούς να το εκμεταλλεύονται στο έπακρο. <br/>Στο 9', το σκορ πήγε στο 24-9 και ενώ με την ολοκλήρωση της 1ης περιόδου, οι γαλαζοκίτρινοι ήταν πίσω, με 26-14. <br/> <br/>2η περίοδος <br/>Με 12-0 σερί μπήκαν οι Γερμανοί στο ξεκίνημα της 2ης περιόδου και έτσι στο 12', η διαφορά ανέβηκε στους 22 (38-16). Ο ΑΠΟΕΛ καλείτο να βρει λύσεις, για να σταματήσει το ρυθμό των αντιπάλων του.<br/> <br/>Η διαφορά ήταν ήδη μεγάλη, τη στιγμή που για τους γαλαζοκίτρινους, δεν τους έβγαινε τίποτα… Η εξουδετέρωση του Τράβις, ήταν ίσως το πιο μεγάλο πρόβλημα για τον ΑΠΟΕΛ. <br/> <br/>Στη συνέχεια, η διαφορά διευρύνθηκε και άλλο, για να φθάσει στους 30 (50-20), για να ακολουθήσει ένα 0-11 σερί για τον ΑΠΟΕΛ, που μείωσε σε 50-31, το οποίο ήταν σκορ ημιχρόνου. <br/> <br/>3η περίοδος <br/>Στα αρχικά στάδια, η διαφορά παρέμεινε στα επίπεδα του -20, αλλά στη συνέχεια και πάλι οι Γερμανοί, είχαν επιβάλει το γρήγορο τέμπο που είχαν και στα προηγούμενα χρονικά σημεία του αγώνα. <br/> <br/>Η διαφορά ανέβηκε στους 25 και φυσικά, ο στόχος των γαλαζοκιτρίνων, ήταν να τη κατέβαζαν. Στο 28', το σκορ πήγε στο 72-46 και η κατάσταση, όλο και δυσκόλευε για τον ΑΠΟΕΛ. <br/> <br/>Με τη λήξη της 3ης περιόδου, το σκορ πήγε στο 79-51.<br/> <br/>4η περίοδος <br/>Επί της ουσίας, τα πάντα είχαν κριθεί στο παιχνίδι. Ωστόσο για τον ΑΠΟΕΛ, απέμενε να συνεχίσει την προσπάθεια του, αν και στην αρχή της 4ης περιόδου, η διαφορά ξεπέρασε τους 30 (82-51). <br/> <br/>Από εκεί και πέρα, το ενδιαφέρον στρεφόταν στο τελικό σκορ και ενώ ο Τράβις… «τραβούσε το κουπί», για το σκοράρισμα των Γερμανών, που προηγήθηκαν με 92-58 στο 33' και πλέον, επιζητούσαν τους 100 πόντους. <br/> <br/>Κάτι που συνέβη στο 36' και παράλληλα, η διαφορά ξεπέρασε τους 40 πόντους (104-63).<br/> <br/>Το τελικό σκορ ήταν 112-68.<br/> <br/>Σκορ ανά δεκάλεπτο: 26-14, 50-31, 79-51, 112-68.<br/>Medi Bayreuth (Ρ. Κόρνερ):  Ρόμπινσον 2, Γούταρτ 11 (3), Ντόρεθ 8 (2), Σέιφερ 6, Άλφορντ 21 (6), Τράβις 33, Ράφιγκντον 4, Μπρούινσμα 10 (2), Λίνχαρτ 2, Γκρούτνερ 5 (1), Μέισνερ 10, <br/>ΑΠΟΕΛ (Κ. Χουγκάζ): Γκάρετ 6, Τόμπσον 14 (1), Τέντι 16, Γιανναράς 14 (4), Κωνσταντίνου, Κοιλαράς 2, Παναγιώτου, Μπόγιο 5 (1), Λοϊζίδης 2, Κόφι 9 (1), Πυρίλλης. <br/> <br/> </p>
    </article>
  </body>
</html>