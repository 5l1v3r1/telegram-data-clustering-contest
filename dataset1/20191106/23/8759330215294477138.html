<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902740/l-quipe-en-marca-loven-club-brugge-navas-was-de-man-van-de-match-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T23:50:00+00:00"/>
    <meta property="og:title" content="Lof voor Club Brugge in de buitenlandse media: 'Navas was de man van de match'"/>
    <meta property="og:description" content="Club Brugge pakte tegen PSG geen punten, maar in de buitenlandse pers krijgt Blauw-Zwart wel de nodige lof na haar 1-0 nederlaag. Onder meer L'Équipe en Marca gaven toe dat Kylor Navas de man van de match was."/>
  </head>
  <body>
    <article>
      <h1>Lof voor Club Brugge in de buitenlandse media: 'Navas was de man van de match'</h1>
      <address>
        <time datetime="2019-11-06T23:50:00+00:00">06 Nov 2019, 23:50</time>
      </address>
      <p>
        <b>Club Brugge pakte tegen PSG geen punten, maar in de buitenlandse pers krijgt Blauw-Zwart wel de nodige lof na haar 1-0 nederlaag. Onder meer L'Équipe en Marca gaven toe dat Kylor Navas de man van de match was.</b>
      </p>
      <p>'Er zijn avonden dat enkel het resultaat telt', stelde <a href="https://www.lequipe.fr/Football/Actualites/Le-psg-qualifie-pour-les-8es-de-finale-apres-sa-victoire-contre-le-club-bruges/1077482"><b><i>L'Équipe</i></b></a>. 'Voor PSG was het woensdagavond zo'n avond. PSG kwalificeerde zich voor de volgende ronde. Het werd nooit een demonstratie, omdat de Belgen een goede organisatie hadden staan. Mbappé kwam nooit in zijn ritme. De man van de avond was Navas. Hij was beslissend bij een bal van Dennis en bij de strafschop van Diagne. De show was niet verbluffend, maar PSG zit in februari wel bij de laatste 16.</p>
      <p>De <a href="https://nos.nl/artikel/2309372-rodrygo-schrijft-historie-in-dikke-zege-real-walker-op-doel-bij-city.html"><b><i>NOS</i> </b></a>loofde het spel van Club Brugge. 'Brugge, waar Ruud Vormer ontbrak door een schorsing, deed niet onder voor PSG, maar verzuimde te scoren. Een kwartier voor tijd miste Mbaye Diagne zelfs een strafschop', klonk het bij onze noorderburen.</p>
      <p><b>Club Brugge de betere ploeg</b><br/>De conclusie van<a href="https://www.marca.com/futbol/champions-league/cronica/2019/11/06/5dc314cf46163f2a408b45e9.html?intcmp=MODCARR01&amp;s_kw=7"> <b><i>Marca</i> </b></a>was heel simpel: 'Het was een slechte match van PSG'. Net zoals in de Franse pers krijgt Navas lof. 'De doelman was dé man van de match. Navas stopte de strafschop van Diagne. Het was de eerste keer in de Champions League dat de doelman een penalty keerde. Club Brugge was zelf beter dan de ploeg van Tuchel.'</p>
    </article>
  </body>
</html>