<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/four-month-imprisonment-ex-mla-sircar/"/>
    <meta property="og:site_name" content="Lokmat"/>
    <meta property="article:published_time" content="2019-11-06T23:37:37+00:00"/>
    <meta property="og:title" content="माजी आमदार सिरस्कार यांच्यासह चौघांना एक महिन्याचा कारावास!"/>
    <meta property="og:description" content="भारिप-बहुजन महासंघाचे माजी आमदार व वंचित बहुजन आघाडीचे नेते बळीराम"/>
  </head>
  <body>
    <article>
      <h1>माजी आमदार सिरस्कार यांच्यासह चौघांना एक महिन्याचा कारावास!</h1>
      <h2>भारिप-बहुजन महासंघाचे माजी आमदार व वंचित बहुजन आघाडीचे नेते बळीराम</h2>
      <address><time datetime="2019-11-06T23:37:37+00:00">06 Nov 2019, 23:37</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>बाळापूर: भारिप-बहुजन महासंघाचे माजी <a href="https://www.lokmat.com/topics/mla/">आमदार</a> व <a href="https://www.lokmat.com/topics/vanchit-bahujan-aaghadi/">वंचित बहुजन आघाडीचे</a> नेते बळीराम सिरस्कार यांच्यासह त्यांच्या पक्षाच्या चौघांना बाळापूर शहरात विनापरवानगी फलक लावून आचारसंहिता भंग केल्या प्रकरणात बुधवार, ६ नोव्हेंबर रोजी बाळापूर दिवाणी न्यायालयाचे न्यायाधीश रघुवंशी यांनी एक महिन्याचा साधा कारावास आणि प्रत्येकी दोन हजार रुपये दंडाची शिक्षा सुनावली.</p>
      <p>२0१४ च्या विधानसभा निवडणुकीत बळीराम सिरस्कार हे भारिप-बमसंचे उमेदवार म्हणून रिंगणात होते. विधानसभेची आचारसंहिता लागू असल्यानंतर फलक, बॅनर लावण्यासाठी निवडणूक आयोगाची रीतसर परवानगी घ्यावी लागते; परंतु सिरस्कार यांच्यासह भारत निखाडे, चरणसिंग चव्हाण आणि सुरेंद्र तेलगोटे यांनी परवानगी न घेता, बाळापूर शहरात विद्युत खांबांवर काही ठिकाणी प्रचाराचे फलक लावले. या प्रकरणात चौघांविरुद्ध आचारसंहिता भंग केल्या प्रकरणात तक्रार देण्यात आली होती. बाळापूर पोलिसांनी चौघांविरुद्ध गुन्हा दाखल केला होता.</p>
    </article>
  </body>
</html>