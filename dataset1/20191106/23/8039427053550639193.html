<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948076"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T23:17:38+00:00"/>
    <meta property="og:title" content="నవాజ్‌కు స్లో పాయిజన్ ఇచ్చారు: అల్తాఫ్ హుస్సేన్"/>
    <meta property="og:description" content="ADVT"/>
  </head>
  <body>
    <article>
      <h1>నవాజ్‌కు స్లో పాయిజన్ ఇచ్చారు: అల్తాఫ్ హుస్సేన్</h1>
      <address>
        <time datetime="2019-11-06T23:17:38+00:00">06 Nov 2019, 23:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>లండన్: పాకిస్థాన్ మాజీ ప్రధానమంత్రి నవాజ్ షరీఫ్‌కు పొలోనియం అనే డ్రగ్ ఇచ్చారని ఎంక్యూఎం అధినేత అల్తాఫ్ హుస్సేన్ ఆరోపించారు. ఈ డ్రగ్ వల్లే పాలస్తీనా నేత యాసర్ అరాఫత్ 2004లో మరణించారని ఆయన చెప్పారు. ఇదే తరహాలో నవాజ్ షరీఫ్‌కు స్లో పాయిజన్ ఇచ్చారని అల్తాఫ్ ఆరోపించారు. అందుకే నవాజ్ శరీరంలో ప్లేట్‌లెట్‌ల సంఖ్య పడిపోతోందని చెప్పారు. శతృసంహారానికి పొలోనియం వాడతారనేది అందరికీ తెలుసన్నారు. పొలోనియం వాడారనే విషయం ప్రత్యేకమైన ప్రయోగశాలల్లో మాత్రమే గుర్తించగలరని చెప్పారు. అంతర్జాతీయ ల్యాబ్ ద్వారా దీనిపై నిగ్గు తేల్చాలని అల్తాఫ్ డిమాండ్ చేశారు.</p>
      <p> పొలోనియం డ్రగ్‌పై ఓ పరిశోధనాత్మక కథనాన్ని ఆయన తన ట్విటర్ అకౌంట్‌లో పోస్ట్ చేశారు. పొలోనియం డ్రగ్ వల్ల డీఎన్‌ఏ దెబ్బతినడంతో పాటు క్యాన్సర్‌కు దారి తీస్తుందని కథనంలో రాశారు. </p>
      <p>ఆరోగ్యం క్షీణించిన కారణంగా నవాజ్ షరీఫ్‌ను ఈ నెల 22న జైలు నుంచి లాహోర్ ఆసుపత్రికి తరలించాలంటూ ఇస్లామాబాద్ హైకోర్టు బెయిల్ మంజూరు చేస్తూ ఆదేశాలు జారీ చేసింది. ఆ తర్వాత ఆసుపత్రి నుంచి ఆయన నివాసానికి తరలించారు. ఇంటి వద్దే ఆయనకు ఐసీయూ వసతి ఏర్పాటు చేశారు. డాక్టర్ల బృందం నిరంతరం ఆయన్ను పర్యవేక్షిస్తోంది. అల్ అజిజియా చౌదరి షుగర్ మిల్స్ అవినీతి కేసుల్లో నవాజ్ షరీఫ్ జైలు శిక్ష అనుభవిస్తున్నారు.</p>
    </article>
  </body>
</html>