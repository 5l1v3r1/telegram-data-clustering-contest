<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/championsleague/totnym-nanese-nov-razgrom-na-zvezda-son-gi-nakaza-s-novi-2-gola-1403448.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T23:56:00+00:00"/>
    <meta property="og:title" content="Тотнъм нанесе нов разгром на Звезда, Сон ги наказа с нови 2 гола"/>
    <meta property="og:description" content="Тотнъм съхрани шансовете си да заеме второто място в групата си и да продължи към осминафиналите на Шампионска лига, след като нансе нов разгром на Цървена Звезда Този път сръбският шампион беше натупан с 4:0 пред своята публика"/>
  </head>
  <body>
    <article>
      <h1>Тотнъм нанесе нов разгром на Звезда, Сон ги наказа с нови 2 гола</h1>
      <address><time datetime="2019-11-06T23:56:00+00:00">06 Nov 2019, 23:56</time> by <a rel="author">Sportlive.bg</a></address>
      <p>Тотнъм съхрани шансовете си да заеме второто място в групата си и да продължи към осминафиналите на Шампионска лига, след като нансе нов разгром на Цървена Звезда. Този път сръбският шампион беше натупан с 4:0 пред своята публика.</p>
      <p>Резултатът на стадион "Райко Митич" беше открит в 34-ата минута от Джовани Ло Селсо, като резултатът 1:0 се запази до почивката. През втората част Хюн Мин Сон избухна с 2 попадения в рамките на 4 минути и оформи класическа преднина за "шпорите" в мача. Същият брой попадения кореецът вкара и в първия мач между двата тима, завършил с резултат 5:0. Крайното 4:0 днес оформи влезлият като резерва Кристиан Ериксен в 85'.</p>
      <p>Тотнъм заема второто място в групата със 7 точки в актива си. Сръбският шампион е на трето място с 3 спечелени точки. Лидер в групата и сигурен осминафиналист е Байерн Мюнхен.</p>
      <p>
        <b>ПЪРВО ПОЛУВРЕМЕ:</b>
      </p>
      <p>В началните 10-ина минути гостите владеят топката, Звезда е добре позиционирана в защита. В първия четвърт час обаче "шпорите" не успяват да стигнат до опасно положение. Най-чистото положение в мача се откри пред домакините - в 23' Милан Павков стигна до отбита топка пред наказателното поле и отправи уверен изстрел, но Пауло Гасанига успя да отрази. Атмосферата на "Мала Маракана" очаквано е впечатляваща. </p>
      <p>Страхотен карамбол настана в наказателното поле в 34-ата минута след бърза атака на Тотнъм. Той започна с изстрел на хари Кейн, отскочил в лявата греда на Милан Борян. при добавката на Сон защитник изби, а топката намери още няколко адресата, Кейн отново бе спрян от гредата, за да се стигне до удар на Джовани Ло Селсо, който най-накрая изведе Тотнъм в резултата в Белград. Това бе първи гол за аржентинеца с фланелката на "шпорите". </p>
      <figure>
        <iframe data-src="https://twitter.com/EtDieuCreaFekir/status/1192187960751480832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Въпреки че изглеждаше, че Звезда е отстъпил инициативата, сръбският тим стигна до ново чисто голово положение в края на първата част. В 43' защитата на Тотнъм се пропуска и Ван ла Пара успя да стреля, но ударът му разтресе гредата на Гасанига. В ситуацията имаше и добавка, която бе от играч на "шпорите" - Давинсон Санчес, но, за негово щастие, топката отново срещна гредата. </p>
      <p>
        <b>ВТОРО ПОЛУВРЕМЕ</b>
      </p>
      <p>Второто полувреме започна с шанс за Цървена Звезда, който обаче бе опропастен от Павков. Нападателят не успя да подаде както трябва на Марин и ситуацията пред вратата на Тотнъм се размина. Вместо това, в 57-ата минута гостите от Англия смълчаха трибуните с втори гол във вратата на Звезда. Ндомбеле се пребори да запази топката, подаде към Деле Али, който пък пусна към Хюн Мин Сон. Кореецът овладя и със страхотен удар под гредата опъна мрежата на Борян, реализирайки своя четвърти гол в 4 мача за "шпорите" в Шампионска лига.</p>
      <p>Четири минути по-късно Сон завърши прекрасно нова атака на своя тим, след като получи чудесен пас от Дани Роуз - 3:0 за финалиста в миналогодишното издание на най-силния европейски клубен турнир. В 86-ата минута англичаните съвсем развалиха европейската вечер на срубския гранд, вкарвайки му четвърти гол. Той бе дело на Кристиан Ериксен, който получи пас отляво от Сесеньон и мушна топката под плонжа на вратаря. </p>
      <p>
        <b>Стартови състави:</b>
      </p>
      <p><b>ЦЪРВЕНА ЗВЕЗДА:</b> Борян, Дегенек, Павков, Марин, Гарсия, Милунович, Петрович, Родич, Йованчич, Гобелич, Ван ла Пара</p>
      <p><b>ТОТНЪМ:</b> Гасанига, Роуз, Санчес, Хюн Мин Сон, Кейн, Дайър, Сисоко, Ло Селсо, Али, Фойт, Ндомбеле</p>
      <p>
        <b>
          <a href="https://www.sportlive.bg/worldfootball/championsleague/Kyde-da-gledame-sreshtata-cyrvena-zvezda---Totnym-v-Shampionska-liga-1403372.html">КЪДЕ ДА ГЛЕДАМЕ МАЧА</a>
        </b>
      </p>
      <p>
        <b>Преди срещата:</b>
      </p>
      <p>
        <b>Шпорите" се нуждаят от задължителна победа, ако искат да останат в комфортна позиция за продължаване в надпреварата.</b>
      </p>
      <p>
        <b>"Белите" са втори в група В с четири точки, изоставайки на пет от лидера Байерн. Цървена звезда пък са трети с три пункта и все още имат надеждата, че могат да изместят по-именития си съперник от мястото, осигуряващо класиране за 1/8-финалите на турнира.</b>
      </p>
      <p>
        <b>За домакините ще отсъства единствено контузеният Йовичич, докато наставникът на Тотнъм Маурисио Почетино има по-сериозни кадрови проблеми. Лорис е контузен, докато Кейн, Вертонген и Ламела са под въпрос за мача. Хюн Мин Сон и Серж Орие най-вероятно няма да бъдат използвани поради инцидента с Андре Гомеш в мача с Евертън, при който футболистът на "карамелите" си счупи крака.</b>
      </p>
      <p><b><a href="https://www.sportlive.bg/tags/6855">"Шпорите"</a></b> се нуждаят от задължителна победа, ако искат да останат в комфортна позиция за продължаване в надпреварата. "Белите" са втори в група В с четири точки, изоставайки на пет от лидера Байерн.</p>
      <p>Цървена звезда пък са трети с три пункта и все още имат надеждата, че могат да изместят по-именития си съперник от мястото, осигуряващо класиране за 1/8-финалите на турнира.</p>
      <p>За домакините ще отсъства единствено контузеният Йовичич, докато наставникът на Тотнъм Маурисио Почетино има по-сериозни кадрови проблеми. Лорис е контузен, докато Кейн, Вертонген и Ламела са под въпрос за мача. Хюн Мин Сон и Серж Орие най-вероятно няма да бъдат използвани поради инцидента с Андре Гомеш в мача с Евертън, при който футболистът на "карамелите" си счупи крака.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Mladok-na-Real-razperdushini-Galatasaraj-v-golova-fiesta-na-Santqgo-Bernabeu-1403446.html"/>
        <a href="https://www.sportlive.bg/worldfootball/england/Totnym-naznachi-lichen-psiholog-na-Hyun-Min-Son-1402906.html"/>
        <a href="https://www.sportlive.bg/worldfootball/england/Totnym-obzhalva-cherveniq-karton-na-Hyun-Min-Son--1402833.html"/>
        <a href="https://www.sportlive.bg/worldfootball/england/VIDEO-Fenove-na-Evertyn-zasipaha-Son-s-rasistki-obidi-za-uzhasqvashtata-kontuziq--1391475.html"/>
        <a href="https://www.sportlive.bg/worldfootball/championsleague/Kyde-da-gledame-sreshtata-cyrvena-zvezda---Totnym-v-Shampionska-liga-1403372.html"/>
      </related>
    </article>
  </body>
</html>