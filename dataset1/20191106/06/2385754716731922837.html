<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595929/fthinoporo-me-anoiksiatikes-thermokrasies-prognosi-kai-gia-savvatokyriako"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T06:38:00+00:00"/>
    <meta property="og:title" content="Φθινόπωρο με... ανοιξιάτικες θερμοκρασίες - Πρόγνωση και για Σαββατοκύριακο"/>
    <meta property="og:description" content="Σχετικά θερμή αέρια μάζα επηρεάζει την περιοχή.   Σήμερα ο καιρός θα είναι κυρίως αίθριος. Οι άνεμοι θα πνέουν βόρειοι ως βορειοανατολικοί και..."/>
  </head>
  <body>
    <article>
      <h1>Φθινόπωρο με... ανοιξιάτικες θερμοκρασίες - Πρόγνωση και για Σαββατοκύριακο</h1>
      <address><time datetime="2019-11-06T06:38:00+00:00">06 Nov 2019, 06:38</time> by <a rel="author">SigmaLive</a></address>
      <p>Σχετικά θερμή αέρια μάζα επηρεάζει την περιοχή.</p>
      <p>Σήμερα ο καιρός θα είναι κυρίως αίθριος. Οι άνεμοι θα πνέουν βόρειοι ως βορειοανατολικοί και τοπικά μέχρι ανατολικοί, ασθενείς μέχρι μέτριοι, 3 με 4 μποφόρ, αλλά στα ανατολικά μέτριοι, 4 μποφόρ. Στα δυτικά θα καταστούν σταδιακά νοτιοδυτικοί ως βορειοδυτικοί ασθενείς, 3 μποφόρ. Η θάλασσα θα είναι λίγο ταραγμένη, αλλά στα ανατολικά μέχρι ταραγμένη. Η θερμοκρασία θα ανέλθει γύρω στους 28 βαθμούς στο εσωτερικό και τα νότια παράλια, γύρω στους 27 στα υπόλοιπα παράλια και γύρω στους 20 βαθμούς στα ψηλότερα ορεινά.</p>
      <p>Απόψε ο καιρός θα είναι κυρίως αίθριος. Οι άνεμοι θα πνέουν κυρίως βορειοδυτικοί ως βορειοανατολικοί, ασθενείς και παροδικά τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα δυτικά και τοπικά στα νότια θα καταστεί ήρεμη μέχρι λίγο ταραγμένη. Η θερμοκρασία θα πέσει γύρω στους 13 βαθμούς στο εσωτερικό, γύρω στους 17 στα νοτιοανατολικά παράλια, γύρω στους 15 στα υπόλοιπα παράλια και γύρω στους 10 βαθμούς στα ψηλότερα ορεινά.</p>
      <p>Την Πέμπτη, την Παρασκευή και το Σάββατο ο καιρός θα είναι κυρίως αίθριος, ενώ νεφώσεις που θα αναπτύσσονται στα ορεινά, το απόγευμα της Παρασκευής, δεν αποκλείεται να δώσουν μεμονωμένες βροχές.</p>
    </article>
  </body>
</html>