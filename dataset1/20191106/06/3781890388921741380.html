<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740258"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T06:57:00+00:00"/>
    <meta property="og:title" content="เพจดังลุยแฉสายการบินดัง สกปรกเกินรับได้-ไม่แก้ไข"/>
    <meta property="og:description" content="เพจดังสุดทนแฉสายการบินดัง ห้องโดยสารสกปรกเกินทน พบฝุ่นออกตามช่องแอร์จนเป็นก้อนดำ อ้างทำป่วยภูมิแพ้อาการกำเริบ แถมสัญญาจะแก้ไข ผ่านไปครึ่งเดือนกลับโป๊ะแตก เจอลูกค้าแฉเพิ่มอีก"/>
  </head>
  <body>
    <article>
      <h1>เพจดังลุยแฉสายการบินดัง สกปรกเกินรับได้-ไม่แก้ไข</h1>
      <address>
        <time datetime="2019-11-06T06:57:00+00:00">06 Nov 2019, 06:57</time>
      </address>
      <p>
        <b>เพจดังสุดทนแฉสายการบินดัง ห้องโดยสารสกปรกเกินทน พบฝุ่นออกตามช่องแอร์จนเป็นก้อนดำ อ้างทำป่วยภูมิแพ้อาการกำเริบ แถมสัญญาจะแก้ไข ผ่านไปครึ่งเดือนกลับโป๊ะแตก เจอลูกค้าแฉเพิ่มอีก</b>
      </p>
      <p>เมื่อวันที่ 6 พ.ย. ผู้สื่อข่าว "เดลินิวส์ออนไลน์" รายงานว่า โลกออนไลน์เกิดกระแสวิจารณ์อย่างหนัก ภายหลังจากที่แฟนเพจชื่อดัง@Intania Travelista - วิดวะขาเที่ยว ได้โพสต์ข้อความระบุ <b><i>"ช็อค!!! การบินไทย ห้องโดยสารสกปรกจนเกินรับได้" </i></b>ผู้โดยสารคอมเพลนท์ ไปแล้วแค่ส่งหนังสือมาขอโทษและจะแก้ไขปรับปรุง แต่โป๊ะแตกตรงที่ 2 สัปดาห์ผ่านไป มีคนเจอเหมือนกัน และเป็นประเด็นอีกครั้งในทวิตเตอร์" โดยแอดมินเพจดังกล่าวเผยว่า เคสนี้ตนเองเป็นคนเจอกับตัว เมื่อวันที่ 18 ต.ค. บนเครื่องบนสายการบินชื่อดัง เส้นทางไทเป โดยหลังจากคอมเพลนท์ไป 3 วัน ก็มีจดหมายขอโทษมาเมื่อวันที่ 21 ต.ค. ก็ไม่ได้ติดใจอะไร ทั้งๆที่วันนั้นภูมิแพ้กำเริบค่อนข้างรุนแรง และสายการบินก็ไม่ได้รับผิดชอบอะไร นอกจากคำขอโทษ ทำให้หลงเชื่อสนิทใจว่าเขาคงจะรีบไปแก้ไขปรับปรุง เพราะไม่ใช่เรื่องยาก แค่ทำความสะอาดเอง<br/><br/>เวลาผ่านไปครึ่งเดือน จนลืมเรื่องนี้ไปแล้ว แต่บังเอิญไปเห็นทวิตเตอร์ พูดถึงเรื่องเดียวกัน เที่ยวบินเดียวกัน นั่นหมายความว่า<b> "สายการบินดังไม่ได้ใส่ใจ และไม่ได้แก้ปัญหาอะไรเลย!!!"</b> เห็นแบบนี้แล้วเสียความรู้สึกมาก ถ้าจะส่งจดหมายง่ายๆมา แล้วไม่ทำอะไร สู้ไม่ต้องส่งซะดีกว่า เสียความรู้สึกมากๆ <br/>"แล้วที่หนักกว่านั้น ผมได้โพสต์ถามอีกครั้ง ว่าสรุปคุณโกหกผมหรอ เรื่องจะแก้ไข เพราะว่ามีผู้โดยสารท่านอื่นเจอ สายการบินดังตอบแทนลูกค้าผู้ประสบเคราะห์กรรมด้วยการ "ลบโพสต์ จ้าาาา เอาเข้าไปครับ เกินเยียวยาจริงๆ #สบายต่างกัน เข้าใจความต่างแล้วครับ"</p>
      <figure>
        <img src="https://www.dailynews.co.th/admin/upload/20191106/news_SakmANPhEs142655_533.jpg?v=20191106161?v=8175"/>
      </figure>
      <p>อย่างไรก็ตาม ภายหลังจากที่เรื่องราวดังกล่าวเผยแพร่ออกไป ต่างมีชาวเน็ตเข้ามาแสดงความเห็นกันเป็นจำนวนมาก โดยส่วนใหญ่ต่างตกใจและวิจารณ์การดูแลของสายการบินดังกล่าวเป็นจำนวนมาก...</p>
      <figure>
        <img src="https://www.dailynews.co.th/admin/upload/20191106/news_siHNzGUZBH142654_533.jpg?v=20191106161?v=1783"/>
      </figure>
      <figure>
        <img src="https://www.dailynews.co.th/admin/upload/20191106/news_doyINYZphA142655_533.jpg?v=20191106161?v=6365"/>
      </figure>
      <p>ขอบคุณภาพและข้อมูลจาก @Intania Travelista - วิดวะขาเที่ยว</p>
      <figure>
        <img src="https://www.dailynews.co.th/admin/upload/20191106/news_yNXFzAxyzK142707_533.jpg?v=20191106161?v=3872"/>
      </figure>
    </article>
  </body>
</html>