<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008189-minoborony-celenapravlenno-postavljalo-v-armiju-ubijstvennye-bronezhilety-"/>
    <meta property="og:site_name" content="Главное™"/>
    <meta property="article:published_time" content="2019-11-06T06:55:00+00:00"/>
    <meta property="og:title" content="Минобороны целенаправленно поставляло в армию &quot;убийственные&quot; бронежилеты"/>
    <meta property="og:description" content="Про це повідомив начальник управління Департаменту стратегічних розслідувань Нацполіції Олександр Околіт під час спільного брифінгу за участю керівництва ДБР, представників ГПУ та Нацполіції. За словами Олександра Околіта, у межах кримінального провад..."/>
  </head>
  <body>
    <article>
      <h1>Минобороны целенаправленно поставляло в армию "убийственные" бронежилеты</h1>
      <address>
        <time datetime="2019-11-06T06:55:00+00:00">06 Nov 2019, 06:55</time>
      </address>
      <p>Про це повідомив начальник управління Департаменту стратегічних розслідувань Нацполіції Олександр Околіт під час спільного брифінгу за участю керівництва ДБР, представників ГПУ та Нацполіції.</p>
      <p>За словами Олександра Околіта, у межах кримінального провадження було встановлено, що один із керівників структурного підрозділу Міноборони, а також його заступники та начальники відділів заздалегідь були обізнані про невідповідність речового майна встановленим технічним вимогам. Достовірно знаючи, що бронежилети браковані та становлять загрозу життю і здоров’ю військовослужбовців, вони допустили їх постачання та приймання до Збройних сил України.</p>
      <p>З метою прикриття цього факту посадовці видавали офіційні документи із завідомо недостовірними відомостями щодо відповідності придбаного речового майна нормам і стандартам діючого законодавства. Крім того, бронежилети були придбані за завищеними цінами.</p>
      <p>Вилучені під час санкціонованого обшуку бронежилети були направлені на експертне дослідження. Результати експертиз підтвердили невідповідність бронежилетів технічним вимогам.</p>
      <related>
        <h4>Читайте также:</h4>
        <a href="https://glavnoe.ua/news/n357008207-v-ukraine-startuet-proekt-po-obespecheniju-molodyh-oficerov-kvartirami-studijami"/>
      </related>
      <p>Так, за результатами однієї з експертиз, зокрема – балістичної, більше 70 відсотків бронежилетів прострілюється тими видами зброї, від яких вони повинні захищати (79 зі 110).</p>
      <p>Зібрані матеріали під час проведення слідчо-оперативних заходів і результати експертного дослідження стали підставою для оголошення підозр посадовцям, причетних до вчинення злочину. В результаті дій посадовців Міністерство оборони заплатило за неякісні бронежилети майже 100 мільйонів гривень.</p>
      <p>5 листопада, п’ятьом представникам Міноборони повідомлено про підозру за ч. 2 ст. 28, ч. 3 ст. 426 (Бездіяльність військової влади в умовах особливого періоду) Кримінального кодексу України.</p>
      <p>Досудове розслідування триває. Правоохоронці збирають докази причетності інших посадових осіб та комерційних структур до вчинення даного злочину.</p>
      <related>
        <h4>Читайте также:</h4>
        <a href="https://glavnoe.ua/news/n357008174-gbr-objavilo-podozrenija-chinovnikam-kotorye-kupili-nekachestvennye-bronezhilety-dlja-vsu"/>
      </related>
    </article>
  </body>
</html>