<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/740241"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T06:05:00+00:00"/>
    <meta property="og:title" content="'ฝุ่นพิษ'พุ่งเพิ่มเป็น12เขต เกินมาตรฐานกระทบสุขภาพ"/>
    <meta property="og:description" content="'ฝุ่นพิษ'pm2.5 พุ่งเพิ่มขึ้นเป็น 12 เขต 3 ชั่วโมงล่าสุดตรวจวัดได้ 32-81 มคก./ลบ.ม. ยังคงมีค่าเกินมาตรฐาน อยู่ในระดับเริ่มมีผลกระทบต่อสุขภาพ"/>
  </head>
  <body>
    <article>
      <h1>'ฝุ่นพิษ'พุ่งเพิ่มเป็น12เขต เกินมาตรฐานกระทบสุขภาพ</h1>
      <address>
        <time datetime="2019-11-06T06:05:00+00:00">06 Nov 2019, 06:05</time>
      </address>
      <figure>
        <img src="https://www.dailynews.co.th/admin/upload/20191106/news_diQIgeEJKg125806_533.jpg?v=201911070812"/>
      </figure>
      <p>
        <b>"ฝุ่นพิษ"pm2.5 พุ่งเพิ่มขึ้นเป็น 12 เขต 3 ชั่วโมงล่าสุดตรวจวัดได้ 32-81 มคก./ลบ.ม. ยังคงมีค่าเกินมาตรฐาน อยู่ในระดับเริ่มมีผลกระทบต่อสุขภาพ</b>
      </p>
      <p>จากกรณีเมื่อเวลา 08.00 น. วันที่ 6 พ.ย. สำนักสิ่งแวดล้อม กรุงเทพมหานคร รายงานสถานการณ์ฝุ่นละอองขนาดไม่เกิน 2.5 ไมครอน (pm2.5) ของสถานีตรวจวัดคุณภาพอากาศค่าเฉลี่ย 24 ชั่วโมง ของฝุ่นละอองขนาดไม่เกิน 2.5 ไมครอน (PM2.5) ตรวจวัดได้ 34-78 ไมโครกรัม/ลูกบาศก์เมตร (มคก./ลบ.ม.) พบว่าเกินมาตรฐาน (มาตรฐานไม่เกิน 50 มคก./ลบ.ม.) จำนวน 11 พื้นที่ ได้แก่ 1.เขตปทุมวัน บริเวณหน้าห้างสามย่านมิตรทาวน์ 2.เขตสาทร สี่แยกหน้าสำนักงานเขตสาทร ซอยถนนเซนต์หลุยส์ 3.เขตบางคอแหลม บริเวณป้อมตำรวจสี่แยกถนนตก 4.เขตยานนาวา ใกล้ธนาคารกรุงศรีอยุธยา สำนักงานใหญ่ 5.เขตธนบุรี ริมป้ายรถเมล์บริเวณแยกมไหศวรรย์ 6.เขตคลองสาน บริเวณหน้าห้องสมุดใต้สะพานสมเด็จพระเจ้าตากสิน 7.เขตบางกอกน้อย บริเวณหน้าสถานีตำรวจรถไฟบางกอกน้อย 8.เขตภาษีเจริญ หน้ามหาวิทยาลัยสยาม (ประมาณซอยเพชรเกษม 36) 9.เขตหลักสี่ ภายในสำนักงานเขตหลักสี่ 10.เขตบางพลัด ภายในสำนักงานเขตบางพลัด และ 11.เขตบางขุนเทียน ภายในสำนักงานเขตบางขุนเทียน <br/><br/>ล่าสุดเมื่อเวลา 10.00-12.00 น. (3 ชั่วโมงล่าสุด) สรุปผลการตรวจวัด PM2.5 ตรวจวัดได้ 32-81 มคก./ลบ.ม. ค่าเฉลี่ย 51 มคก./ลบ.ม. ค่า PM2.5 มีแนวโน้มลดลงแต่ยังคงมีค่าเกินมาตรฐาน อยู่ในระดับเริ่มมีผลกระทบต่อสุขภาพ จำนวน 12 เขต ได่แก่ เขตปทุมวัน เขตบางคอแหลม เขตยานนาวา เขตธนบุรี เขตคลองสาน เขตบางกอกน้อย เขตภาษีเจริญ เขตบางพลัด เขตบางขุนเทียน เขตสาทร เขตบางซื่อ และเขตหลักสี่.</p>
    </article>
  </body>
</html>