<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/aenergi/i/wPkb3n/fall-i-oljeprisen-etter-lagerhopp-i-usa"/>
    <meta property="og:site_name" content="Aftenbladet"/>
    <meta property="article:published_time" content="2019-11-06T06:35:18+00:00"/>
    <meta property="og:title" content="Fall i oljeprisen etter lagerhopp i USA"/>
    <meta property="og:description" content="Ferske lagertall fra American Petroleum Institute (API) viser en trippel økning i USAs oljelagre."/>
  </head>
  <body>
    <article>
      <h1>Fall i oljeprisen etter lagerhopp i USA</h1>
      <h2>Ferske lagertall fra American Petroleum Institute (API) viser en trippel økning i USAs oljelagre.</h2>
      <address><time datetime="2019-11-06T06:35:18+00:00">06 Nov 2019, 06:35</time> by <a rel="author">Pernille Filippa Pettersen</a></address>
      <p>Onsdag morgen er prisen på nordsjøolje ned 0,54 prosent for dagen til 62,56 dollar fatet. Nedgangen skjer dagen etter at American Petroleum Institute (API) gikk ut med ferske tall, som viste en overraskende økning i USAs oljelagre, <a href="https://aksjelive.e24.no/article/AdBqv5">skriver E24.</a></p>
      <p>Det var forventet en økning på 1,5 millioner fat, men tallene viste en oppgang på 4,3 millioner fat, som er trippelt så mye. Oljelageret er totalt på 440,5 millioner fat, <a href="https://www.reuters.com/article/us-global-oil/oil-falls-as-big-u-s-crude-build-offsets-hopes-for-u-s-china-trade-talks-idUSKBN1XG03Z?il=0">ifølge Reuters</a>, som også skriver at håpet om en mulig handelsavtale mellom USA og Kina holder prisnedgangen i sjakk.</p>
      <p>
        <b>Les også:</b>
      </p>
      <p>
        <a href="https://www.aftenbladet.no/aenergi/i/wPk61n/lavere-oljepris-gjoer-at-store-banker-overser-smaa-oljeselskap">Lavere oljepris gjør at store banker overser små oljeselskap</a>
      </p>
      <p>
        <a href="https://www.aftenbladet.no/utenriks/i/JoX3vR/usa-formelt-paa-vei-ut-av-klimaavtalen">USA formelt på vei ut av klimaavtalen</a>
      </p>
      <p>
        <a href="https://www.aftenbladet.no/utenriks/i/y3J9be/ett-aar-til-presidentvalg-i-et-stadig-mer-splittet-usa">Ett år til presidentvalg i et stadig mer splittet USA</a>
      </p>
      <p>Forhandlingene om en handelsavtale mellom USA og Kina skaper også uro på de asiatiske børsene onsdag morgen. De to landene skal være nærmere en handelsavtale enn de har vært siden april, og mange spør seg om slutten på handelskrigen er rett rundt hjørnet.</p>
      <p>– Handelsavtalen mellom USA og Kina er på riktig spor, sier direktør Michael Yoshikami hos Destination Wealth Management til CNBC Asia onsdag morgen.</p>
    </article>
  </body>
</html>