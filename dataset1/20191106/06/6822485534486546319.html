<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815013.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T06:30:00+00:00"/>
    <meta property="og:title" content="چند راهکار ساده برای حفظ انگیزه در محل کار"/>
    <meta property="og:description" content="پریسا فرنودیان روانشناس و مشاور در گفت‌وگو با باشگاه خبرنگاران جوان، درباره راهکار برای حفظ انگیزه در کار مورد علاقه اظهار کرد: همه ما می‌دانیم که ترک میدان و رها کردن پروژه یا کار به صورت نیمه کاره، راهکار مناسبی نیست، اما با احساسات و نگرش‌های منفی ایجاد شده چه باید کرد؟"/>
  </head>
  <body>
    <article>
      <h1>چند راهکار ساده برای حفظ انگیزه در محل کار</h1>
      <address>
        <time datetime="2019-11-06T06:30:00+00:00">06 Nov 2019, 06:30</time>
      </address>
      <p>یک روانشناس گفت: ترک میدان و رها کردن پروژه یا کار به صورت نیمه کاره، راهکار مناسبی نیست، اما احساسات و نگرش‌های منفی ایجاد شده را می‌توان رفع کرد.</p>
      <p>پریسا فرنودیان روانشناس و مشاور در گفت‌وگو با باشگاه خبرنگاران جوان، درباره راهکار برای حفظ انگیزه در کار مورد علاقه اظهار کرد: همه ما می‌دانیم که ترک میدان و رها کردن پروژه یا کار به صورت نیمه کاره، راهکار مناسبی نیست، اما با احساسات و نگرش‌های منفی ایجاد شده چه باید کرد؟</p>
      <p>فرنودیان بیان کرد: بعضی‌ مشکل‌ها حوصله بر است، یعنی اغلب افراد از انجام کار‌ها بعد از مدتی کسل می‌شوند، اما بعضی‌ها به خاطر ساعت‌های زیادی که کار می‌کنند و نگرفتن نتیجه بی‌انگیزه می‌شوند.</p>
      <p>او افزود: دسته‌ اول باید در روند درمان بهبود پیدا کنند و به دلیل عدم هویت منسجم، علایق‌ آنها هم معمولا کاذب، تقلیدی، کاسب‌کارانه است همچنین اغلب برای پر کردن احساس خلا و  شرم است و دسته‌ی دوم، بسته به هر فرد باید علت رو جستجو کرد و پاسخ کلی داده نشود.</p>
      <p>این روانشناس گفت: اگر افرادی از کار زیاد و فشرده برای مدتی خسته شده اند، به تفریح هم نیاز دارند و می‌توانند به خود هر از گاهی استراحت دهند، مدام روی موضوع متمرکز نشوند و در فواصل با استراحت، ذهنشان را آرام کنند و به علایق دیگر نیز بپردازند تا دوباره میل به کار در آنان پدید آید.</p>
      <p>فرنودیان با بیان اینکه این افراد می‌توانند با یادگیری روش‌هایی در انجام کارشان تنوع ایجاد کنند و به یک وضعیت عادت نکنند، ادامه داد: افراد کار را به جای یک امر خشک و جدی یک بازی ببینند و بدون نقشه و برنامه، هیچ راهی نیست تا بتوانند اهداف کوچکی را برای دستیابی به هدف بزرگ شناسایی کنند.</p>
      <p>او خاطرنشان کرد: نوشتن نقشه و برنامه می‌تواند کمک کند؛ یک تصویر کلی از هدف خود ببینند و با دیدن نقشه‌ی راه، یک مسیر منطقی برای آن پیدا کنند.</p>
    </article>
  </body>
</html>