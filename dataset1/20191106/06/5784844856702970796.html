<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/microsoft-razkril-kdaj-bo-novi-edge-s-pogonom-chromium-bo-na-voljo-za-prenos.html?RSSfd9cebd5afe38a98ecae5f0aa2fb418d"/>
    <meta property="og:site_name" content="Računalniške novice"/>
    <meta property="article:published_time" content="2019-11-06T06:37:00+00:00"/>
    <meta property="og:title" content="Microsoft razkril, kdaj bo novi Edge s pogonom Chromium bo na voljo za prenos!"/>
    <meta property="og:description" content="Pri Microsoftu so si dolga leta prizadevali, da jim bo nekega dne končno uspelo biti konkurenčen tudi na trgu spletnih brskalnikov. Mu bo to uspelo z novim brskalnikom Edge?"/>
  </head>
  <body>
    <article>
      <h1>Microsoft razkril, kdaj bo novi Edge s pogonom Chromium bo na voljo za prenos!</h1>
      <address>
        <time datetime="2019-11-06T06:37:00+00:00">06 Nov 2019, 06:37</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/microsoft-potvrdio-edge-na-chromiumu-stize-15-sijecnja-a-spreman-je-i-office_rle7xr.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/microsoft-potvrdio-edge-na-chromiumu-stize-15-sijecnja-a-spreman-je-i-office_qryxno.jpg"/>
        </figure>
        <figcaption>Novi Microsoft Edge bo na voljo za prenos 15. januarja 2020.</figcaption>
      </slideshow>
      <p>Pri podjetju Microsoft so si dolga leta prizadevali, da jim bo nekega dne končno uspelo biti konkurenčen tudi na trgu spletnih brskalnikov in z novo različico Microsoft Edga optimistično zrejo v prihodnost. Projekt Internet Explorer je dolga leta veljal za pravo malo sramoto in tega so se pri Microsoftu tudi zavedali - in ta problem tudi po njihovih besedah sedaj uspešno naslovili. Novi Edge bo namreč osnovan na odprtokodnem sistemu Chromium podjetja Google. Priljubljen odprtokodni pogon danes v praksi uporablja kar nekaj spletnih brskalnikov, kot so Brave, Opera in Vivaldi. Mozllla in pa Applov Safari sta ena izmed redkih izjem, ki še vedno ostajata pri tem neodvisna in uporabljata svoj lasten pogon.</p>
      <p>Nedavno so pri podjetju Microsoft predstavili nov logotip za spletni brskalnik Edge s pogonom Chromium. Ta predstavlja odmik od bolj ali manj stilizirane črke "e", kot se je doslej pojavljala v logotipu spletnega brskalnika Internet Explorer in Edge. Pri novem logotipu za novi Edge dejansko gre za modro-zelen vrtinec, ki sicer še vedno spominja na črko "e", a se oblikovno precej razlikuje od dosedanjih logotipov Microsoftovih brskalnikov.</p>
      <p>Še bolj pomembno pa je to, da so pri podjetju Microsoft razkrili, kdaj bo na voljo za prenos končna različica spletnega brskalnika Edge s pogonom Chromium. To se bo zgodilo 15. januarja prihodnjega leta. Pri tem pa je zanimivo to, da bo novi Edge na voljo za vse aktivne operacijske sisteme, vključno z mobilnimi. To pomeni, da ga bomo lahko namestili na operacijske sisteme Windows 10, Windows 8x, Windows 7, macOS, iOS in Android. Več o novem spletnem brskalniku Edge s pogonom Chromium pa bo znanega kmalu.</p>
      <figure>
        <iframe src="https://www.youtube.com/embed/PIZkkBRrnbc" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.microsoft.com/sl-si/windows/microsoft-edge">Microsoft</a></footer>
    </article>
  </body>
</html>