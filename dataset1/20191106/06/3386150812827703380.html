<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/vashim/gram-panchayat-election-washim-district/"/>
    <meta property="og:site_name" content="Lokmat"/>
    <meta property="article:published_time" content="2019-11-06T06:54:11+00:00"/>
    <meta property="og:title" content="१८५ ग्रामपंचातमध्ये सदस्य; आठ ठिकाणी सरपंचपदासाठी होणार पोटनिवडणूक"/>
    <meta property="og:description" content="संबंधित ग्रामपंचायत कार्यक्षेत्रात आदर्श आचारसंहिता लागू झाली."/>
  </head>
  <body>
    <article>
      <h1>१८५ ग्रामपंचातमध्ये सदस्य; आठ ठिकाणी सरपंचपदासाठी होणार पोटनिवडणूक</h1>
      <h2>संबंधित ग्रामपंचायत कार्यक्षेत्रात आदर्श आचारसंहिता लागू झाली.</h2>
      <address><time datetime="2019-11-06T06:54:11+00:00">06 Nov 2019, 06:54</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>लोकमत न्यूज नेटवर्क<br/><a href="https://www.lokmat.com/topics/washim/">वाशिम</a> : राज्य निवडणूक आयोगाकडून जिल्ह्यातील १८५ ग्रामपंचायतींमध्ये सदस्य; तर ८ ग्रामपंचायतींमध्ये सरपंचपदाकरिता पोटनिवडणुकीचा कार्यक्रम जाहीर करण्यात आला. त्यानुसार, संबंधित ग्रामपंचायत कार्यक्षेत्रात आदर्श आचारसंहिता लागू झाली असून ती निवडणुकीचा निकाल जाहीर होईपर्यत अस्तित्वात राहणार आहे.<br/>निवडणूक कार्यक्रमानुसार ६ नोव्हेंबर रोजी संबंधित तहसीलदार निवडणुकीची नोटीस प्रसिद्ध करतील. पोटनिवडणुकीसाठी नामनिर्देशनपत्र १६ ते २१ नोव्हेंबर या कालावधीत सकाळी ११ ते दुपारी ३ वाजतादरम्यान स्विकारले जाणार आहे. नामनिर्देशनपत्रांची छाननी २२ नोव्हेंबर रोजी सकाळी ११ वाजतापासून सुरु होईल. २५ नोव्हेंबर रोजी दुपारी ३ वाजतापर्यंत नामनिर्देशनपत्र मागे घेता येतील. त्याचदिवशी दुपारी निवडणूक चिन्हांचे वाटप होईल व अंतिमरीत्या निवडणूक लढविणाऱ्या उमेदवारांची यादी प्रसिद्ध करण्यात येईल. आवश्यकता भासल्यास ८ डिसेंबर रोजी मतदान घेण्यात येईल. मतमोजणी ९ डिसेंबर रोजी होईल व १२ डिसेंबरपर्यंत जिल्हाधिकारी कार्यालयामार्फत निवडणुकीच्या निकालाची अधिसूचना प्रसिद्ध करण्यात येईल, असे कळविण्यात आले.</p>
    </article>
  </body>
</html>