<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902726/-bayern-m-nchen-pakt-door-en-wil-topfavoriet-tot-einde-van-het-seizoen-aanstellen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T22:23:00+00:00"/>
    <meta property="og:title" content="'Bayern München pakt door en wil topfavoriet tot einde van het seizoen aanstellen'"/>
    <meta property="og:description" content="Bayern München maakt werk van de komst van Arsène Wenger, zo melden het doorgaans goed ingevoerde BILD en Sky woensdagavond. De Bundesliga-kampioen is reeds in gesprek met de voormalig manager van Arsenal."/>
  </head>
  <body>
    <article>
      <h1>'Bayern München pakt door en wil topfavoriet tot einde van het seizoen aanstellen'</h1>
      <address>
        <time datetime="2019-11-06T22:23:00+00:00">06 Nov 2019, 22:23</time>
      </address>
      <p>
        <b>Bayern München maakt werk van de komst van Arsène Wenger, zo melden het doorgaans goed ingevoerde BILD en Sky woensdagavond. De Bundesliga-kampioen is reeds in gesprek met de voormalig manager van Arsenal.</b>
      </p>
      <p>Wenger is de topfavoriet om het stokje over te nemen van de ontslagen Niko Kovac. De Fransman gaf als analist bij <i>beIN Sports</i> al aan dat hij wel oren heeft naar de baan in de Allianz Arena. "Natuurlijk. Trainen is mijn leven, tot op de dag van vandaag. Het winnen van wedstrijden, het voorbereiden van de ploeg en de tevredenheid en het delen van emoties, dat mis ik."</p>
      <p>Volgens <i>BILD</i> hebben Wenger en Bayern inmiddels concreet gesproken over de aanstelling van <i>Le Professeur</i>. Beide partijen gaan na de topper tegen Borussia Dortmund van zaterdag in conclaaf over de duur van het contract. <i>Der Rekordmeister</i> zoekt een oplossing tot het einde van het seizoen, waarna het een jongere trainer wil aanstellen. Wenger is bereid daarmee in te stemmen.</p>
      <p>Daarmee blijft de kans bestaan dat Bayern volgende zomer aanklopt bij Ajax voor trainer Erik ten Hag. Wenger kan overigens meteen beginnen, zodra er een akkoord is, weet <i>Sky</i>.</p>
      <aside>Lees meer<br/><a href="https://www.voetbalprimeur.be/nieuws/902636/live-club-brugge-gaat-op-zoek-bij-psg-in-de-champions-league.html?itm_source=www.voetbalprimeur.be&amp;itm_medium=highlighted-content">LIVE: Navas voorkomt gelijkmaker vanop elf meter in de Champions League</a></aside>
    </article>
  </body>
</html>