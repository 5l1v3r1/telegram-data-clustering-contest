<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88884"/>
    <meta property="og:site_name" content="Denník politika"/>
    <meta property="article:published_time" content="2019-11-06T22:35:01+00:00"/>
    <meta property="og:title" content="V školách sa bude povinne vyučovať náuka o klimatických zmenách, zavádza to Hnutie piatich hviezd"/>
    <meta property="og:description" content="6.11.2019 (Webnoviny.sk) – Na talianskych základných a stredných školách sa bude ako povinný predmet vyučovať náuka o klimatických zmenách a udržateľnom rozvoji. Na Twitteri to v stredu oznámil taliansky minister školstva Lorenzo Fioramonti z vládneho Hnutia piatich hviezd."/>
  </head>
  <body>
    <article>
      <h1>V školách sa bude povinne vyučovať náuka o klimatických zmenách, zavádza to Hnutie piatich hviezd</h1>
      <address><time datetime="2019-11-06T22:35:01+00:00">06 Nov 2019, 22:35</time> by <a rel="author">Webnoviny</a></address>
      <p>6.11.2019 (Webnoviny.sk) – Na talianskych základných a stredných školách sa bude ako povinný predmet vyučovať náuka o klimatických zmenách a udržateľnom rozvoji. Na Twitteri to v stredu oznámil taliansky minister školstva Lorenzo Fioramonti z vládneho Hnutia piatich hviezd.</p>
      <p>Taliansko sa tak podľa neho stane prvou krajinou na svete, kde bude tento predmet povinný. Hnutie piatich hviezd, najmä odkedy sa rozpadla jeho bývalá vláda s antiimigrantskou stranou Liga, sa profiluje ako silne proekologická strana.</p>
      <h3>Zmena prístupu k migrantom</h3>
      <p>Nová vláda, ktorú tvorí spolu s Demokratickou stranou, okrem toho výrazne zmenila prístup krajiny k migrantom, z čoho vidno, že odpor voči nim bol len doménou Ligy, ktorej sa Hnutie piatich hviezd v minulej vláde iba prispôsobilo.</p>
      <h3>Ospravedlnená účasť pre klimatické demonštrácie</h3>
      <p>Samotný Fioramonti je náklonnosťou k ekologickým hnutiam známy už dlhšie, na začiatku tohto školského roka napríklad vyhlásil, že všetci talianski školáci budú mať plošne ospravedlnenú neúčasť na vyučovaní počas piatkových klimatických demonštrácií.</p>
      <p>Viac k témam: <a href="https://www.webnoviny.sk/tag/demonstracie/"><u>demonštrácie</u></a>, <a href="https://www.webnoviny.sk/tag/ekologia/"><u>ekológia</u></a>, <a href="https://www.webnoviny.sk/tag/ekologicky-dlh/"><u>ekologický dlh</u></a>, <a href="https://www.webnoviny.sk/tag/klimaticke-zmeny/"><u>klimatické zmeny</u></a>, <a href="https://www.webnoviny.sk/tag/klimaticky-strajk/"><u>klimatický štrajk</u></a>, <a href="https://www.webnoviny.sk/tag/skolstvo/"><u>školstvo</u></a><br/>Zdroj: Webnoviny.sk – <a href="https://www.webnoviny.sk/v-skolach-sa-bude-povinne-vyucovat-nauka-o-klimatickych-zmenach-zavadza-to-hnutie-piatich-hviezd/"><u>V školách sa bude povinne vyučovať náuka o klimatických zmenách, zavádza to Hnutie piatich hviezd</u></a> © SITA Všetky práva vyhradené.</p>
    </article>
  </body>
</html>