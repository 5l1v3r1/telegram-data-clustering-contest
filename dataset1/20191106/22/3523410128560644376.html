<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638549/%D8%B3%D8%A7%D8%B9%D8%AA-%DB%B2%DB%B4%D8%A7%D9%85%D8%B4%D8%A8-%D8%B4%DB%8C%D8%B1%D9%87%D8%A7%DB%8C-%DA%AF%D8%A7%D8%B2-%D8%A8%D8%B1%D8%A7%DB%8C-%DA%AF%D8%A7%D8%B2%D8%AF%D9%87%DB%8C-%D8%A8%D9%87-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98%D9%87%D8%A7-%D8%A8%D8%A7%D8%B2%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:06:00+00:00"/>
    <meta property="og:title" content="ساعت ۲۴امشب شیرهای گاز برای گازدهی به سانتریفیوژها بازمی شود"/>
    <meta property="og:description" content="سازمان انرژی اتمی اعلام کرد: در راستای کاهش تعهدات برجامی، تا ساعت ۲۴ امشب چهارشنبه ۱۵ آبان ماه زنجیره ها در حال پسیواسیون و خارج کردن..."/>
  </head>
  <body>
    <article>
      <h1>
        <a href="https://www.bultannews.com/fa/news/638549/%D8%B3%D8%A7%D8%B9%D8%AA-%DB%B2%DB%B4%D8%A7%D9%85%D8%B4%D8%A8-%D8%B4%DB%8C%D8%B1%D9%87%D8%A7%DB%8C-%DA%AF%D8%A7%D8%B2-%D8%A8%D8%B1%D8%A7%DB%8C-%DA%AF%D8%A7%D8%B2%D8%AF%D9%87%DB%8C-%D8%A8%D9%87-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98%D9%87%D8%A7-%D8%A8%D8%A7%D8%B2%D9%85%DB%8C-%D8%B4%D9%88%D8%AF">ساعت ۲۴امشب شیرهای گاز برای گازدهی به سانتریفیوژها بازمی شود</a>
      </h1>
      <h2>سازمان انرژی اتمی اعلام کرد: در راستای کاهش تعهدات برجامی، تا ساعت ۲۴ امشب چهارشنبه ۱۵ آبان ماه زنجیره ها در حال پسیواسیون و خارج کردن...</h2>
      <address><time datetime="2019-11-06T22:06:00+00:00">06 Nov 2019, 22:06</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس اطلاعات دریافتی از سایت غنی سازی شهید دکتر علیمحمدی و در راستای گام چهارم کاهش تعهدات برجامی، ساعتی پیش پس از اتصال سیلندر خوراک به <b>خطوط گازدهی</b> زنجیره های <b>سانتریفیوژ</b> و پایان موفقیت آمیز خلاءسازی خطوط، عملیات پسیواسیون شروع شده است و پس از این اقدام گازدهی به زنجیره ها آغاز خواهد شد.</p>
      <p>تا ساعت ۲۴ امشب زنجیره ها در حال پسیواسیون و خارج کردن گازهای سبک خواهند بود و تیل و پروداکت دومرتبه مخلوط می شوند. پس از نیمه شب شیرها باز شده و محصول جمع آوری خواهد شد فردا بعدازظهر، بعد از پایدار شدن شرایط نمونه گیری انجام خواهد شد.</p>
      <p>رئیس جمهوری روز گذشته در مراسم افتتاح کارخانه نوآوری از اجرای گام چهارم کاهش <b>تعهدات برجامی</b> ایران خبر داد و گفت از فردا (امروز چهارشنبه) به زنجیره میانی سانتریفیوژهای IR۶ گاز تزریق خواهد شد.</p>
      <p>رئیس جمهوری در عین حال تاکید کرد که این گام هم همانند سه گام قبلی ایران برگشت پذیر است و در صورتی که شرکای برجام به تعهدات خود برگردند ایران هم تعهدات خود را اجرا خواهد کرد.</p>
      <p>کاظم غریب آبادی سفیر ایران در وین هم روز سه شنبه اعلام کرد که کاهش تعهدات برجامی ایران و گاز دهی(UF۶) در تاسیسات فردو طی نامه ای به اطلاع آژانس بین المللی انرژی اتمی رسید.</p>
    </article>
  </body>
</html>