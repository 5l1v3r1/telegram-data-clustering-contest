<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-hochut-stvoriti-kol-centr-dlya-dopomogi-postrazhdalim-vid-domashnogo-nasilstva-638225.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T22:59:00+00:00"/>
    <meta property="og:title" content="В Україні хочуть створити кол-центр для допомоги постраждалим від домашнього насильства"/>
    <meta property="og:description" content="Кол-центр має бути на 169 працівників, які цілодобово та безоплатно реагуватимуть на випадки домашнього насильства"/>
  </head>
  <body>
    <article>
      <h1>В Україні хочуть створити кол-центр для допомоги постраждалим від домашнього насильства</h1>
      <address>
        <time datetime="2019-11-06T22:59:00+00:00">06 Nov 2019, 22:59</time>
      </address>
      <h4>Кол-центр має бути на 169 працівників, які цілодобово та безоплатно реагуватимуть на випадки домашнього насильства</h4>
      <p>Кабінет міністрів планує створити цілодобовий кол-центр для допомоги постраждалим від домашнього насильства.</p>
      <p>Про це повідомляє Урядовий портал.</p>
      <p>Кол-центр має бути на 169 працівників, які цілодобово та безоплатно реагуватимуть на випадки домашнього насильства, надаватимуть консультації та психологічну допомогу. Одночасно мають працювати не менш як 16 операторів.</p>
      <p>Працівники кол-центру передаватимуть дані від постраждалих до правоохоронних органів для реагування.</p>
      <p>«За рішенням Уряду до Реєстру буде підключено одночасно близько 10 тисяч користувачів, щоб забезпечити міжвідомчий інформаційний обмін між правоохоронними органами, органами прокуратури, Мінсоцполітики та іншими», — йдеться у повідомленні.</p>
    </article>
  </body>
</html>