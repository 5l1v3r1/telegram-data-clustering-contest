<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/mzh-obrsna-glavata-na-bivshata-si-i-si-poiska-obratno-parite-za-novite-grdi_news707814.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T22:56:00+00:00"/>
    <meta property="og:title" content="Мъж обръсна главата на бившата си и си поиска обратно парите за новите ѝ гърди"/>
    <meta property="og:description" content="30-годишната Ярослава отишла в дома на мъжа си, за да види дъщеричката си, която имала рожден ден"/>
  </head>
  <body>
    <article>
      <h1>Мъж обръсна главата на бившата си и си поиска обратно парите за новите ѝ гърди</h1>
      <h2>30-годишната Ярослава отишла в дома на мъжа си, за да види дъщеричката си, която имала рожден ден</h2>
      <address>
        <time datetime="2019-11-06T22:56:00+00:00">06 Nov 2019, 22:56</time>
      </address>
      <p>https://blitz.bg/svyat/mzh-obrsna-glavata-na-bivshata-si-i-si-poiska-obratno-parite-za-novite-grdi_news707814.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573066958-2.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573066958-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573066958-3.jpg"/>
        </figure>
      </slideshow>
      <p><b>Мъж обръсна половината коса на бившата си възлюбена заради опита й да види дъщеря си. Грозната случка се е разиграла в един от баровските квартали край Москва. </b><br/><br/>30-годишната Ярослава отишла в дома на мъжа си, за да види дъщеричката си, която имала рожден ден. Детето било насила взето от бащата след раздялата им.<br/><br/>Мъжът, обаче, поискал от жена си да му плати за срещата с детето и заявил, че това са пари, които тя му дължи, защото той ги е инвестирал в нея. Те били изхарчени за пластична операция за уголемяване на бюста, хиалурон в устните, както и за скъпи тоалети. </p>
      <figure>
        <img src="https://static.blitz.bg/documents/thumbnails/520/201911/1573066958-3.jpg"/>
      </figure>
      <p>По думите на бившата съпруга тя отишла в дома на мъжа си, но той затворил детето в колата и започнал да изяснява отношенията си с нея. <br/><br/>"Приближаваше се все по-близо, аз се стараех да се държа на разстояние, защото знаех на какво е способен. Но той ме удари по слепоочието и аз паднах на земята. Седна върху мен и започна да ме бие по лицето и гърдите. После извади машинка и ми обръсна половината коса", разказва Ярослава, цитирана от местните медии. </p>
      <figure>
        <img src="https://static.blitz.bg/documents/thumbnails/520/201911/1573066958-1.jpg"/>
      </figure>
      <p>Виковете на жената били чути от минаваща наблизо двойка, която се притекла на помощ и извикала полиция и линейка. <br/><br/>Лекарите диагностицирали пребитата жена със затворена черепно - мозъчна травма, мозъчно сътресение и множество наранявания и синини по лицето и гърдите.<br/><br/>"Той ме заплашваше, че ще ме връща на мъжа ми на части", спомня си с ужас пребитата жена. <br/><br/>От полицията разкриват, че Ярослава и Александър престанали да живеят заедно преди година, но жената и до момента не може да си вземе детето. Не й помагали нито от социалните, нито в съда. <br/><br/>"Той е богат и има връзки. Когато разбра, че съм се омъжила, започна да ме заплашва. Блокирах го навсякъде, той започна да изпраща мои интимни снимки на съпруга ми и на приятелите. А полицията не реагира по никакъв начин", оплаква се Ярослава. <br/><br/> </p>
    </article>
  </body>
</html>