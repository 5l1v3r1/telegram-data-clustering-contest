<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2023535/polinekri-epithesi-se-aftokinitopompi-kanadikis-eterias-sti-bourkina-faso.html"/>
    <meta property="og:site_name" content="News.gr"/>
    <meta property="article:published_time" content="2019-11-06T22:02:59+00:00"/>
    <meta property="og:title" content="Πολύνεκρη επίθεση σε αυτοκινητοπομπή καναδικής εταιρείας στη Μπουρκίνα Φάσο"/>
    <meta property="og:description" content="Τα θύματα έφτασαν τα 37, ενώ τουλάχιστον 60 τραυματίστηκαν"/>
  </head>
  <body>
    <article>
      <h1>Πολύνεκρη επίθεση σε αυτοκινητοπομπή καναδικής εταιρείας στη Μπουρκίνα Φάσο</h1>
      <address>
        <time datetime="2019-11-06T22:02:59+00:00">06 Nov 2019, 22:02</time>
      </address>
      <h3>Τα θύματα έφτασαν τα 37, ενώ τουλάχιστον 60 τραυματίστηκαν</h3>
      <p>Στους 37 ανέρχονται οι νεκροί ενώ οι τραυματίες ξεπερνούν τους 60 από την επίθεση που δέχτηκε σήμερα μια αυτοκινητοπομπή της καναδικής εταιρείας χρυσού Semafo στην ανατολική <a href="https://www.news.gr/tag/mpoyrkina-faso"><b>Μπουρκίνα Φάσο</b></a>, σύμφωνα με νεότερο απολογισμό των τοπικών αρχών.</p>
      <p>Η επίθεση αυτή, όπως μετέδωσε το Αθηναϊκό Πρακτορείο Ειδήσεων, σημειώθηκε ανάμεσα στα χρυσωρυχεία Φάντα και Μπούνγκου της Semafo, σε απόσταση 40 χιλιομέτρων από το Μπούνγκου.</p>
      <p>Από τις αρχές του 2015, σε επιθέσεις των τζιχαντιστών –που γίνονται ολοένα και συχνότερες και φονικότερες– έχουν σκοτωθεί τουλάχιστον 649 άνθρωποι, σύμφωνα με μια καταμέτρηση του Γαλλικού Πρακτορείου. Ο ΟΗΕ κάνει λόγο για περίπου 500.000 εσωτερικά εκτοπισμένους και πρόσφυγες.</p>
      <p>Οι περισσότερες από αυτές τις επιθέσεις έχουν σημειωθεί στις ανατολικές και βόρειες επαρχίες της Μπουρκίνα Φάσο.</p>
      <p>Το πρωί της Δευτέρας σκοτώθηκαν πέντε αστυνομικοί και τουλάχιστον πέντε πολίτες σε επίθεση στο Ουρσί, μια κοινότητα της επαρχίας Ουνταλάν, κοντά στα σύνορα με το Μάλι.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/1730138/tesseris-katholiki-nekri-apo-epithesis-sti-bourkina-faso.html"/>
        <a href="https://www.news.gr/kosmos/alles-hores/article/236985/mpoyrkina-faso-polynekres-diadhloseis-meta-to.html"/>
        <a href="https://www.news.gr/kosmos/alles-hores/article/236766/praxikophma-sthn-mpoyrgkina-faso-ekleisan-ta.html"/>
      </related>
    </article>
  </body>
</html>