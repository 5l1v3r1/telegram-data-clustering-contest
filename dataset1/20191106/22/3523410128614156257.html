<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638554/%D8%AA%D8%A7%D8%AB%DB%8C%D8%B1-%D9%BE%DB%8C%D8%A7%D8%AF%D9%87%E2%80%8C%D8%B1%D9%88%DB%8C-%D9%88-%D9%81%D8%B9%D8%A7%D9%84%DB%8C%D8%AA%E2%80%8C%D9%87%D8%A7%DB%8C-%D9%88%D8%B1%D8%B2%D8%B4%DB%8C-%D8%AF%D8%B1-%D8%B1%D8%B4%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D9%87%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:12:00+00:00"/>
    <meta property="og:title" content="تاثیر پیاده‌روی و فعالیت‌های ورزشی در رشد اقتصادی جهان"/>
    <meta property="og:description" content="اگر کارفرمایان بتوانند کارکنان خود را با موفقیت برای انجام فعالیت‌های ورزشی توصیه شده توسط سازمان سلامت جهانی تشویق کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638554/%D8%AA%D8%A7%D8%AB%DB%8C%D8%B1-%D9%BE%DB%8C%D8%A7%D8%AF%D9%87%E2%80%8C%D8%B1%D9%88%DB%8C-%D9%88-%D9%81%D8%B9%D8%A7%D9%84%DB%8C%D8%AA%E2%80%8C%D9%87%D8%A7%DB%8C-%D9%88%D8%B1%D8%B2%D8%B4%DB%8C-%D8%AF%D8%B1-%D8%B1%D8%B4%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D9%87%D8%A7%D9%86">تاثیر پیاده‌روی و فعالیت‌های ورزشی در رشد اقتصادی جهان</a>
      </h1>
      <h2>اگر کارفرمایان بتوانند کارکنان خود را با موفقیت برای انجام فعالیت‌های ورزشی توصیه شده توسط سازمان سلامت جهانی تشویق کنند.</h2>
      <address><time datetime="2019-11-06T22:12:00+00:00">06 Nov 2019, 22:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، طبق تحلیل‌های انجام شده بر روی <b>تاثیر اقتصادی</b> فعالیت‌های روزانه مشخص شده است که اگر کارفرمایان بتوانند کارکنان خود را با موفقیت برای انجام تمرینات ورزشی توصیه شده توسط سازمان <b>سلامت جهانی</b> تشویق کنند، اقتصاد جهان سالانه تا ۱۰۰ میلیارد دلار تقویت خواهد شد.</p>
      <p>در مطالعات گروه بیمه سلامت «ویتالیتی» و اتاق فکر «رند» اروپا، مشخص شد: اضافه کردن ۱۵ دقیقه پیاده‌روی یا طی کردن یک مسیر یک کیلومتری، به برنامه روزانه، کارایی را بهبود بخشیده و امید به زندگی را افزایش می‌دهد، که این منجر به رشد اقتصادی بیشتری خواهد شد.</p>
      <p>مولفان این گزارش تحقیقاتی می‌گویند: این رشد اقتصادی از کاهش نرخ مرگ‌ومیر حاصل خواهد شد. به عبارت دیگر این باعث می‌شود افراد بیشتری زنده بمانند و برای مدت بیشتری کار کرده و در اقتصاد مشارکت داشته باشند. همچنین کارکنان روزهای کمتری را به علت بیماری مرخصی خواهند گرفت.</p>
      <p>اتاق فکر «رند» اعلام کرد که این مطالعه رابطه مستقیم بین کاهش فعالیت ورزشی و از دست رفتن کارایی را نشان داد و باید دیدگاه جدیدی برای کارفرمایان و سیاست‌گذاران در مورد نحوه بهبود کارایی جمعیت کار خود، به وجود بیاورد.</p>
      <p>سازمان سلامت جهانی توصیه کرده است که هر فرد ۱۵۰ دقیقه ورزش ملایم یا ۷۵ دقیقه ورزش شدید در هر هفته انجام دهد.</p>
    </article>
  </body>
</html>