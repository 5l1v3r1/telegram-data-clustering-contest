<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638558/%D9%82%DB%8C%D9%85%D8%AA-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D9%87-%DB%B6-%D9%87%D8%B2%D8%A7%D8%B1%D8%AA%D9%88%D9%85%D8%A7%D9%86-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:21:00+00:00"/>
    <meta property="og:title" content="قیمت گوجه فرنگی به ۶ هزارتومان رسید"/>
    <meta property="og:description" content="رئیس اتحادیه فروشندگان میوه و سبزی با اشاره به عرضه فراوان و انبوه میوه در بازار از افزایش قیمت گوجه فرنگی به کیلویی حدود۶هزارتومان درب مغازه خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638558/%D9%82%DB%8C%D9%85%D8%AA-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D9%87-%DB%B6-%D9%87%D8%B2%D8%A7%D8%B1%D8%AA%D9%88%D9%85%D8%A7%D9%86-%D8%B1%D8%B3%DB%8C%D8%AF">قیمت گوجه فرنگی به ۶ هزارتومان رسید</a>
      </h1>
      <h2>رئیس اتحادیه فروشندگان میوه و سبزی با اشاره به عرضه فراوان و انبوه میوه در بازار از افزایش قیمت گوجه فرنگی به کیلویی حدود۶هزارتومان درب مغازه خبر داد.</h2>
      <address><time datetime="2019-11-06T22:21:00+00:00">06 Nov 2019, 22:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اسدالله کارگر با اشاره به <b>افزایش قیمت</b> گوجه فرنگی در بازار گفت: فصل گوجه فرنگی در حومه شهر تهران از جمله ورامین، کرج و ... تمام شده و بعد از یک وقفه کوتاه،<b> برداشت</b> این محصول در جنوب کشور آغاز می شود.</p>
      <p>وی با اشاره به اینکه تا جایگزین شدن محصول جنوب احتمال افزایش مجدد قیمت وجود دارد، افزود: قیمت این محصول در میدان مرکزی میوه و تره بار بین ۲۵۰۰ تا ۴۵۰۰ تومان و در مراکز خرده فروشی با حدود ۳۵ درصد سود نزدیک به ۶ هزارتومان است.</p>
      <p>این فعال بخش خصوصی با بیان اینکه در حوزه میوه هیچ مشکلی وجود ندارد و عرضه فراوان است، گفت: برخی میوه ها مانند کیوی تازه وارد بازار شده اند و به تدریج عرضه آنها انبوه می شود ضمن اینکه هم اکنون قیمت هرکیلوگرم کیوی درب مغازه حدود ۸۵۰۰ تا ۹۰۰۰ تومان است.</p>
      <p>کارگر قیمت موز را نیز بین ۹۵۰۰ تا ۱۱ هزارتومان عنوان کرد و گفت: قیمت این میوه معمولا با نوسانات جزئی در حدود ۵۰۰ تومان همراه است.</p>
      <p>وی اشاره کرد: قیمت پیاز و سیب زمینی درب مغازه ها به ترتیب حدود ۳۵۰۰ تومان و ۳۵۰۰ تا ۳۹۰۰ تومان است، مغازه داران در فروش محصولات به ۳۵ درصد سود معمولا توجهی ندارد چون بحث رقابت مطرح است و ممکن است محصولی در مغازه کناری ارزان تر باشد بنابراین آنها نمی توانند با قیمت بالاتری محصول خودشان را عرضه کنند.</p>
      <p>به گفته کارگر جزئیات کامل قیمتی انواع میوه، صیفی جات و سبزی در میدان مرکزی میوه و تره بار به شرح جدول زیر است:</p>
      <figure>
        <img src="https://www.bultannews.com/files/fa/news/1398/8/15/1193039_976.png"/>
      </figure>
    </article>
  </body>
</html>