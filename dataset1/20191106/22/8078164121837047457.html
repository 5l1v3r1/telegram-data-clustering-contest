<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_07/tiziano-ferro-io-conduttore-sanremo-amadeus-ne-stiamo-parlando-ma-ci-sarebbe-gia-l-accordo-e806be0c-0186-11ea-bfaf-9602a8f3f6c1.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="Tiziano Ferro: «Io conduttore di Sanremo con Amadeus? Ne stiamo parlando». Ma ci sarebbe già l’accordo"/>
    <meta property="og:description" content="Il cantante sui social: «Quando ci saranno notizie le saprete dallo stesso Amadeus»Dovrebbe esserci per tutte e cinque le serate, manca il dettaglio economico"/>
  </head>
  <body>
    <article>
      <h1>Tiziano Ferro: «Io conduttore di Sanremo con Amadeus? Ne stiamo parlando». Ma ci sarebbe già l’accordo</h1>
      <h2>Il cantante sui social: «Quando ci saranno notizie le saprete dallo stesso Amadeus»<br/>Dovrebbe esserci per tutte e cinque le serate, manca il dettaglio economico</h2>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author">Redazione online</a></address>
      <p>«In tanti mi state chiedendo se sarò a Sanremo! Come avete letto, ne stiamo parlando, è vero. Ancora non ci sono certezze, se non che amo Sanremo e vorrei tornare a cantare su quel palco! Comunque mancano ancora più di tre mesi e quando ci saranno notizie le saprete... da Amadeus! Nel frattempo mi godo questo meraviglioso ricordo di Sanremo 2015 con il mitico Carlo Conti». Così Tiziano Ferro dai suoi profili social, dove pubblica anche un video di Sanremo 2015, interviene sulle voci sempre più insistenti su un suo ruolo al fianco di Amadeus sul palco del teatro Ariston di Sanremo per la 70esima edizione del Festival.</p>
      <h4>Manca il dettaglio economico</h4>
      <p>L’accordo per la presenza del cantante nella squadra di conduzione del festival per tutte e cinque serate sarebbe già stato raggiunto. Manca però ancora la firma di un contratto, segno che è ancora in corso una trattativa su alcuni aspetti della partecipazione di Ferro, compreso probabilmente quello economico. Una trattativa che è destinata a concludersi tra qualche settimana. Anche perché il cantante sta per presentare il nuovo album `Accetto Miracoli´, che uscirà il 22 novembre. E sarà dunque molto impegnato nella promozione fino alla pausa natalizia. Per ora, insomma, ci sarebbe una sorta di gentlemen agreement tra Tiziano e Amadeus.</p>
    </article>
  </body>
</html>