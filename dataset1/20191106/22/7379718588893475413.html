<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/06/paura-all-aeroporto-di-amsterdam-falso-allarme-dirottamento"/>
    <meta property="og:site_name" content="euronews"/>
    <meta property="article:published_time" content="2019-11-06T22:00:05+00:00"/>
    <meta property="og:title" content="Paura all'aeroporto di Amsterdam: falso allarme dirottamento"/>
    <meta property="og:description" content="Un aereo della compagnia Air Europe è stato bloccato, durante le fasi di imbarco. Chiusi vari gate allo scalo di Schiphol, forze di polizia sul posto. Ma si è trattato di un errore"/>
  </head>
  <body>
    <article>
      <h1>Paura all'aeroporto di Amsterdam: falso allarme dirottamento</h1>
      <address><time datetime="2019-11-06T22:00:05+00:00">06 Nov 2019, 22:00</time> by <a rel="author">Euronews </a></address>
      <p>E' stato semplicemente un errore umano. <b>Uno dei membri dell'equipaggio del volo Air Europa UX1094 Amsterdam-Madrid ha attivato per sbaglio l'allarme,</b> che avvia i protocolli sui dirottamenti, creando il panico all'aeroporto di Amsterdam Schiphol, in Olanda, intorno alle 19.30 CET.</p>
      <figure>
        <iframe data-src="https://twitter.com/euronewses/status/1192161456583778304" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Alcune aree dello scalo sono state subito evacuate</b> e sul posto sono arrivati numerosi servizi di emergenza, tra i quali ambulanze, elicottero medico, oltre ai reparti speciali della polizia olandese, che nel frattempo ha diramato un avviso "Grip 3", che indica un livello di rischio per "un elevato numero di persone".</p>
      <p>Ma dopo poco più di un'ora e un susseguirsi di notizie senza fondamento - che parlavano di "uomini armati di coltelli" a bordo del velivolo, ancora agganciato al finger - tutto è rientrato. La polizia ha reso noto che i 27 passeggeri che avevano già passato il gate e l'equipaggio sono stati sbarcati dall'aereo in sicurezza. <b>Air Europa</b>, la terza compagnia aerea spagnola, <b>ha twittato scusandosi dell'errore</b>.</p>
      <figure>
        <iframe data-src="https://twitter.com/euronewses/status/1192169340306677760" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>