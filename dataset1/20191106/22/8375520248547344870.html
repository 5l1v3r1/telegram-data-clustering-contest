<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-stanici-luganskiy-zavershili-pidgotovchi-roboti-po-vidnovlennyu-mosta-638224.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T22:33:44+00:00"/>
    <meta property="og:title" content="В Станиці Луганській завершили підготовчі роботи по відновленню моста"/>
    <meta property="og:description" content="На місці продовжують працювати представники «Укртрансміст» та піротехнічні підрозділи ДСНС"/>
  </head>
  <body>
    <article>
      <h1>В Станиці Луганській завершили підготовчі роботи по відновленню моста</h1>
      <address>
        <time datetime="2019-11-06T22:33:44+00:00">06 Nov 2019, 22:33</time>
      </address>
      <h4>На місці продовжують працювати представники «Укртрансміст» та піротехнічні підрозділи ДСНС</h4>
      <p>З української сторони завершилися підготовчі роботи по відновленню зруйнованого прольоту моста на ділянці розведення №1 в районі Станиці Луганської в Луганській області.</p>
      <p>Про це повідомляє пресцентр операції Об'єднаних сил (ООС).</p>
      <p>Як повідомляється, на місці продовжують працювати представники «Укртрансміст» та піротехнічні підрозділи ДСНС.</p>
      <p>«Продовжують працювати представники ТОВ «Укртрансміст» та піротехнічні підрозділи ДСНС. Містобудівники завершили укладання металоконструкцій і проводять їх зварювання. Йде обробка прольотів моста за допомогою піскоструминного апарату. Також проводиться розрізання залізних залишків зруйнованого мосту», - йдеться в повідомленні.</p>
      <p>Також зазначається, що обхідний перехід буде працювати, поки ремонтуватимуть зруйновану частину основного мосту.</p>
    </article>
  </body>
</html>