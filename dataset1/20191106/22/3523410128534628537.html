<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638559/%D9%BE%D9%88%D8%AA%DB%8C%D9%86-%D8%B1%D9%88%D8%B3%DB%8C%D9%87-%D9%85%D9%87%DB%8C%D8%A7%DB%8C-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AA%D8%B3%D9%84%DB%8C%D8%AD%D8%A7%D8%AA-%D9%85%D8%AF%D8%B1%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:24:00+00:00"/>
    <meta property="og:title" content="پوتین: روسیه مهیای استفاده از تسلیحات مدرن است"/>
    <meta property="og:description" content="رئیس‌جمهوری روسیه می‌گوید بی‌آنکه قصد تهدید کشوری را داشته باشد پتانسیل دفاعی این کشور را تقویت و نیروهای رزمی را به تسلیحات..."/>
  </head>
  <body>
    <article>
      <h1>
        <a href="https://www.bultannews.com/fa/news/638559/%D9%BE%D9%88%D8%AA%DB%8C%D9%86-%D8%B1%D9%88%D8%B3%DB%8C%D9%87-%D9%85%D9%87%DB%8C%D8%A7%DB%8C-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AA%D8%B3%D9%84%DB%8C%D8%AD%D8%A7%D8%AA-%D9%85%D8%AF%D8%B1%D9%86-%D8%A7%D8%B3%D8%AA">پوتین: روسیه مهیای استفاده از تسلیحات مدرن است</a>
      </h1>
      <h2>رئیس‌جمهوری روسیه می‌گوید بی‌آنکه قصد تهدید کشوری را داشته باشد پتانسیل دفاعی این کشور را تقویت و نیروهای رزمی را به تسلیحات...</h2>
      <address><time datetime="2019-11-06T22:24:00+00:00">06 Nov 2019, 22:24</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>ولادیمیر پوتین</b> رئیس جمهوری روسیه از قصد این کشور برای تقویت پتانسیل دفاعی و ارسال تجهیزات مدرن برای نیروهای رزمی خبر داد اما تاکید کرد این مسئله به منزله تهدید هیچ کس نیست.</p>
      <p>وی در این باره گفت: ارتش و نیروی دریایی ما بالاترین سطح آمادگی خود را اثبات کرده‌اند و ما قصد استحکام توانمندی‌های دفاعی و آماده‌باش سامانه‌های لیزری و هایپرسونیک و همچنین دیگر <b>تسلیحات</b> مدرنی را داریم که سایر کشورها از آنها برخوردار نیستند.</p>
      <p>اظهارات پوتین بعد از آن ایراد شد که مارک اسپر وزیر دفاع آمریکا مدعی شد روسیه و چین در آینده برتری واشنگتن را از راه توسل به برنامه‌های نظامی مبتنی بر هوش مصنوعی به چالش خواهند کشید و آمریکا نباید در این مقوله عقب بماند.</p>
      <p>این در حالی است که پیشتر، سرگئی شویگو وزیر دفاع روسیه نیز گفته بود دلیل اصلی که آمریکا را به خروج از پیمان منع موشک‌های هسته‌ای میان‌برد ترغیب کرد، بازسازی پتانسیل دفاعی روسیه، قدرت‌یابی چین و توسعه همکاری‌های فنی-نظامی میان ۲ کشور است</p>
    </article>
  </body>
</html>