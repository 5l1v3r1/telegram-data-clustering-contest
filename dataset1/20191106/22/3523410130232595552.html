<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638556/%DA%86%DB%8C%D9%86-%D9%88-%D9%81%D8%B1%D8%A7%D9%86%D8%B3%D9%87-%DB%B1%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D9%82%D8%B1%D8%A7%D8%B1%D8%AF%D8%A7%D8%AF-%D8%A7%D9%85%D8%B6%D8%A7-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:16:00+00:00"/>
    <meta property="og:title" content="چین و فرانسه ۱۵ میلیارد دلار قرارداد امضا کردند"/>
    <meta property="og:description" content="در طول سفر رییس‌جمهور فرانسه به پکن، چین و فرانسه ۱۵ میلیارد دلار قرارداد با یکدیگر امضا کرده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/638556/%DA%86%DB%8C%D9%86-%D9%88-%D9%81%D8%B1%D8%A7%D9%86%D8%B3%D9%87-%DB%B1%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D9%82%D8%B1%D8%A7%D8%B1%D8%AF%D8%A7%D8%AF-%D8%A7%D9%85%D8%B6%D8%A7-%DA%A9%D8%B1%D8%AF%D9%86%D8%AF">چین و فرانسه ۱۵ میلیارد دلار قرارداد امضا کردند</a>
      </h1>
      <h2>در طول سفر رییس‌جمهور فرانسه به پکن، چین و فرانسه ۱۵ میلیارد دلار قرارداد با یکدیگر امضا کرده‌اند.</h2>
      <address><time datetime="2019-11-06T22:16:00+00:00">06 Nov 2019, 22:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یک <b>مقام دولتی چین</b> در کنفرانس خبری روز چهارشنبه گفت که در طول سفر رییس‌جمهور ماکرون به پکن، چین و فرانسه ۱۵ میلیارد دلار قرارداد با یکدیگر امضا کرده‌اند.</p>
      <p>این قراردادها در بخش‌های هوافضا، انرژی و کشاورزی به امضا رسید و طی آن ۲۰ شرکت فرانسوی برای صادرات مرغ و ماهی، گوشت گوساله و گوشت خوک به چین، تایید شدند.</p>
      <p>آنها همچنین توافق کردند که پروتکل کنونی واردات ماهی و مرغ خود را گسترش دهند تا واردات اردک، غاز و اردک با کبد چرب را هم در بر بگیرد.</p>
      <p>در بخش انرژی هم تفاهم‌نامه همکاری‌ای بین گروه گاز پکن و شرکت خدماتی فرانسوی انجی، برای همکاری در ساخت پایانه‌ها و مخازن گاز طبیعی در شهر شمالی تیانجین چین، امضا شد.</p>
      <p>توتال فرانسه هم با گروه شنرجی چین توافق کرد در توضیع ال‌ان‌جی به وسیله کامیون در جلگه رودخانه یانگ‌ته‌سه چین، همکاری کنند.</p>
      <p>همچنین دو کشور توافق کردند تا پایان ژانویه ۲۰۲۰ در مورد هزینه‌ها و موقعیت تاسیسات پالایش سوخت هسته‌ای در اورانو، به نام آروا، به تفاهم برسند.</p>
    </article>
  </body>
</html>