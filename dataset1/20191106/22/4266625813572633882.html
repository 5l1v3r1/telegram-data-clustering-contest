<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/vlada_ne_lyshe_ne_vchytsya_na_vlasnyh_pomylkah_ale_y_na_pomylkah_1685519"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T22:55:00+00:00"/>
    <meta property="og:title" content="Влада не лише не вчиться на власних помилках, але й на помилках попередників, – Мустафін"/>
    <meta property="og:description" content="За увесь період Незалежності кожна українська влада конфліктувала зі ЗМІ, намагаючись обмежити їхню діяльність під будь-якими приводами. Однак, слід не забувати, що, разом із тим, практично кожна влада погано закінчувала, багато в чому й завдяки цим медіа. Влада не вчиться на власних помилках, як і на помилках попередників."/>
  </head>
  <body>
    <article>
      <h1>Влада не лише не вчиться на власних помилках, але й на помилках попередників, – Мустафін</h1>
      <address>
        <time datetime="2019-11-06T22:55:00+00:00">06 Nov 2019, 22:55</time>
      </address>
      <p>
        <b>За увесь період Незалежності кожна українська влада конфліктувала зі ЗМІ, намагаючись обмежити їхню діяльність під будь-якими приводами. Однак, слід не забувати, що, разом із тим, практично кожна влада погано закінчувала, багато в чому й завдяки цим медіа. Влада не вчиться на власних помилках, як і на помилках попередників.</b>
      </p>
      <p>Таку думку в ефірі проєкту <a href="https://zik.ua/tv/project/Detalidnya/">«Деталі дня»</a> на телеканалі <a href="https://zik.ua/">ZIK</a> висловив медіаексперт Олексій Мустафін.</p>
      <p>Коментуючи ідею низки нардепів про покарання журналістів, які публікують «фейки», він зазначив: будь-яка українська влада ще з часів Кравчука була незадоволена засобами масової інформації. Завжди з’являлись все нові ініціативи, як обмежити діяльність медіа під різними приводами.</p>
      <p>«В принципі, методи залишаються тими самими. Тому мені здається, що все це просто спалах вже старої хвороби», – зазначив Мустафін.</p>
      <figure>
        <iframe src="https://www.youtube.com/embed/ilmnpUjSNvg" width="640" height="360" data-service="Youtube" scrolling="no"/>
      </figure>
      <p>Водночас, він зазначив: цікаво, що свого часу нинішній нардеп від «Слуги народу» Олександр Ткаченко сам страждав від утисків влади, коли був керівником ТРК і ведучим програми «Після мова».</p>
      <p>«Програму двічі закривали, там були різні приводи. Тому подібні ініціативи є ще дивнішими», – зазначив медіаексперт.</p>
      <p>Та, за його словами, кожна українська влада конфліктувала зі ЗМІ, намагаючись обмежити їхню діяльність, і погано закінчувала, багато в чому й завдяки цим медіа.</p>
      <p>«Взагалі в Україні, як правило, на виборах перемагає опозиція. Мабуть недарма так відбувається, оскільки влада не вчиться не те, що на власних помилках, але й на помилках попередників», – підкреслив Олексій Мустафін.</p>
      <p>Як повідомлялось, 26 вересня, Національна рада з питань телебачення і радіомовлення ухвалила безпрецедентне рішення – <a href="https://zik.ua/news/2019/09/26/rishennya_natsrady_nezakonne_i_ie_gruboyu_atakoyu_na_svobodu_slova__zayava_112_1654905">позбавив телеканал «112 Україна» цифрових ліцензій на мовлення.</a></p>
      <p>Напередодні цього, 5 вересня, Національна ради України з питань телебачення і радіомовлення ухвалила рішення <a href="https://zik.ua/news/2019/09/05/gerasymyuk_natsionalna_rada_ne_zakryvaie_kanal_ne_zabyraie_litsenziyu_my_1640545">звернутись до суду задля вирішення питання з телеканалом «NewsОne»</a> та <a href="https://zik.ua/news/2019/09/05/perevirka_telekanaliv_natsradoyu_pid_prytsilom_zik_1640551">призначити позапланову перевірку телеканалу ZIK</a>.</p>
      <p>16 жовтня, парламентський комітет з питань свободи слова <a href="https://zik.ua/news/2019/10/16/komitet_z_pytan_svobody_slova_vidhylyv_propozytsiyu_shufrycha_vidreaguvaty_na_1669363">відхилив пропозицію голови органу</a>, депутата від «Опозиційної платформи – За життя» Нестора Шуфрича звернутись до Нацради з питань телебачення та радіомовлення, аби регулятор відкликав позов до суду щодо анулювання ліцензії телеканалу NewsOne.</p>
      <related>
        <h4>читайте також</h4>
        <a href="https://zik.ua/news/2019/10/24/zelenskyy_uzhe_ne_mozhe_ignoruvaty_problemy_zi_svobodoyu_slova__reshmedilova_1675263"/>
        <a href="https://zik.ua/news/2019/10/02/utysky_svobody_slova_v_ukraini_nardep_spodivaietsya_na_shvydku_reaktsiyu_1658927"/>
        <a href="https://zik.ua/news/2019/09/05/natsrada__tse_organ_dlya_represiy_vlashchenko_rozpovila_pro_utysky_ziku_1640389"/>
        <a href="https://zik.ua/news/2019/11/06/andriy_nikolaienko_ta_sergiy_melnychuk_u_programi_treba_pogovoryty_na_ziku_1685275"/>
      </related>
    </article>
  </body>
</html>