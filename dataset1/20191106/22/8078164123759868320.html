<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/peripezie-adrian-cartoon-adriano-celentano-che-torna-tv-la-sospensione/ritorno-cartoon-kolossal_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="Le peripezie di «Adrian», il cartoon di Adriano Celentano che torna in tv dopo la sospensione"/>
    <meta property="og:description" content="Tutte le difficoltà che hanno caratterizzato la serie animata (e il suo prologo teatrale), dall'annuncio della messa in onda all'abbandono in corsa di alcuni dei protagonisti, tra polemiche e ascolti in picchiata"/>
  </head>
  <body>
    <article>
      <h1>Le peripezie di «Adrian», il cartoon di Adriano Celentano che torna in tv dopo la sospensione</h1>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author">Arianna Ascione</a></address>
      <p>Adriano Celentano ci riprova: il 7 novembre in prima serata su Canale 5 torna il suo cartone animato «Adrian» (questa volta non annunciato da <a href="https://corrieredelveneto.corriere.it/verona/cultura-tempo-libero/19_febbraio_04/verona-nuove-polemiche-adrian-codacons-spot-volume-troppo-alto-5d93ce94-287a-11e9-9eeb-ced714a09da2.shtml">spot a volume killer</a>). La serie evento della scorsa stagione televisiva era stata sospesa a febbraio, <a href="https://www.corriere.it/spettacoli/19_febbraio_25/flop-celentano-show-sospeso-rimandato-settembre-d96b585e-3926-11e9-8f77-d31ec271a736.shtml">a causa dei problemi di salute che avevano colpito l'artista</a> che non gli avrebbero permesso di seguire a dovere «Adrian» e il prologo live «Aspettando Adrian», e anche per gli ascolti deludenti. Ai tempi era stato annunciato che, a differenza di quando andato in scena fino a quel momento, il cantautore avrebbe aumentato progressivamente la sua presenza sul palco, ma finora sono arrivate poche conferme su quanto accadrà (lo spettacolo sarà girato in studio a Cologno Monzese e sono spuntati i nomi di Maria De Filippi, Carlo Conti e Paolo Bonolis tra gli ospiti). Nemmeno Silvia Toffanin, che <a href="https://www.corriere.it/spettacoli/19_novembre_02/celentano-non-sono-politico-ma-mi-sento-molto-preoccupato-tempo-aabdd738-fd94-11e9-8a58-4dee50fcf96c.shtml">ha intervistato il Molleggiato in esclusiva per «Verissimo»</a>, è riuscita ad ottenere qualche anticipazione in più: di certa c'è la ripartenza di un progetto che non ha ancora trovato pace, prima per la lavorazione durata più di 10 anni poi per le numerose problematiche sopraggiunte durante la messa in onda.</p>
      <figure>
        <img src="https://images2.corriereobjects.it/methode_image/2019/10/31/Spettacoli/Foto%20Spettacoli/celentano.jpg?v=201911071018"/>
      </figure>
      <aside>Scheda 1 di 8<br/><br/>INDIETRO<a href="https://www.corriere.it/spettacoli/cards/peripezie-adrian-cartoon-adriano-celentano-che-torna-tv-la-sospensione/aspettando-adrian.shtml"> AVANTI</a></aside>
    </article>
  </body>
</html>