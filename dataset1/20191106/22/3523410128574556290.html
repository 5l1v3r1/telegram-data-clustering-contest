<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638571/%D8%B9%D9%88%D8%A7%D9%82%D8%A8-%D8%A7%D8%AD%D8%AA%D9%85%D8%A7%D9%84%DB%8C-%D8%A7%D8%B3%D8%AA%D9%82%D8%B1%D8%A7%D8%B1-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:53:00+00:00"/>
    <meta property="og:title" content="عواقب احتمالی استقرار نیروهای آمریکایی در شمال سوریه"/>
    <meta property="og:description" content="رئیس کمیسیون امور بین‌الملل شورای فدرال روسیه اعلام کرد، استقرار نیروهای آمریکایی در شمال سوریه خطراتی را برای حملات تصادفی و ..."/>
  </head>
  <body>
    <article>
      <h1>
        <a href="https://www.bultannews.com/fa/news/638571/%D8%B9%D9%88%D8%A7%D9%82%D8%A8-%D8%A7%D8%AD%D8%AA%D9%85%D8%A7%D9%84%DB%8C-%D8%A7%D8%B3%D8%AA%D9%82%D8%B1%D8%A7%D8%B1-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87">عواقب احتمالی استقرار نیروهای آمریکایی در شمال سوریه</a>
      </h1>
      <h2>رئیس کمیسیون امور بین‌الملل شورای فدرال روسیه اعلام کرد، استقرار نیروهای آمریکایی در شمال سوریه خطراتی را برای حملات تصادفی و ...</h2>
      <address><time datetime="2019-11-06T22:53:00+00:00">06 Nov 2019, 22:53</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، کنستانتین کوساچوف، رئیس کمیسیون امور بین‌الملل شورای فدرال <b>روسیه</b> خاطرنشان کرد: علاوه بر "مشکل قانونی"، خطرات دیگری وجود دارد؛ به ویژه خطرات وقوع حملات تصادفی و غافلگیرکننده به گشتی‌های سوریه و روسیه در این منطقه که به شکل قانونی برخلاف حضور غیرقانونی نیروهای آمریکایی مستقر هستند.</p>
      <p>وی تصریح کرد: حملات نظامی به نمایندگان مقامات قانونی در اراضی قانونی‌شان به مثابه تجاوز آشکار خواهد بود و اگر تلفاتی رخ بدهد یا تنش تشدید شود، همه این مسائل بر عهده نظامیان آمریکایی که خود را "مدافعان نفت" می‌نامند و هیچ کاری چه از لحاظ سیاسی و یا حقوقی در آنجا ندارند که انجام دهند، قرار خواهد داشت.</p>
      <p>این مسؤول روس تصریح کرد: آنچه آمریکا در سوریه انجام می‌دهد، نفاق و دورویی آشکار است، به ویژه در پی اتهاماتی که آمریکا مبنی بر اشغالگری به کشورهای دیگر از جمله روسیه وارد می‌کند. در این راستا باید به مجازات و بازخواست لازم برای حضور نظامی غیرقانونی در خاک یک کشور دیگر اشاره کرد.</p>
      <p>کوساچوف خاطرنشان کرد: صحبت در مورد یک منطقه بسیار گسترده‌ای است که کردهای سوریه آن را تحت کنترل دارند و این منطقه‌ای است که از دیرالزور تا حسکه امتداد می‌یابد و ۲۰ درصد از اراضی سوریه را تشکیل می‌دهد.</p>
    </article>
  </body>
</html>