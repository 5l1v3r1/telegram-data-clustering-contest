<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-espeysmena-sto-nosokomeio-se-krisimi-katastasi-pasignosti-ithopoios/"/>
    <meta property="og:site_name" content="europost.gr"/>
    <meta property="article:published_time" content="2019-11-06T22:20:58+00:00"/>
    <meta property="og:title" content="Σοκ! Εσπευσμένα στο νοσοκομείο, σε κρίσιμη κατάσταση πασίγνωστη ηθοποιός!"/>
    <meta property="og:description" content="Εσπευσμένα μεταφέρθηκε στο νοσοκομείο το βράδυ της Τρίτης η παγκοσμίου φήμης ηθοποιός, Κατρίν Ντενέβ. Η Κατρίν Ντενέβ, 76 ετών, εισήχθη σύμφωνα με δημοσίευμα της γαλλικής Le Parisien σε νοσοκομείο του Παρισιού, με την κατάστασή της να"/>
  </head>
  <body>
    <article>
      <h1>Σοκ! Εσπευσμένα στο νοσοκομείο, σε κρίσιμη κατάσταση πασίγνωστη ηθοποιός!</h1>
      <address>
        <time datetime="2019-11-06T22:20:58+00:00">06 Nov 2019, 22:20</time>
      </address>
      <p>Εσπευσμένα μεταφέρθηκε στο νοσοκομείο το βράδυ της Τρίτης η παγκοσμίου φήμης ηθοποιός, Κατρίν Ντενέβ.</p>
      <p>Η Κατρίν Ντενέβ, 76 ετών, εισήχθη σύμφωνα με δημοσίευμα της γαλλικής Le Parisien σε νοσοκομείο του Παρισιού, με την κατάστασή της να κρίνεται σοβαρή και να απαιτούνται πιο ενδελεχείς εξετάσεις προκειμένου να διαπιστωθεί η αιτία της ασθένειας.</p>
      <p>H Κατρίν Ντενέβ ξεκίνησε γυρίσματα στην περιοχή του Παρισιού στις 11 Οκτωβρίου, για την τελευταία ταινία της Εμανουέλ Μπερκό «De Son Vivant», στην οποία και εμφανίζεται μαζί με τον Γάλλο ηθοποιό Μπενούά Μαζιμέλ.</p>
      <figure>
        <img src="https://europost.gr/wp-content/uploads/2019/11/5dc2a632825e636b612efac3-300x180.jpg"/>
      </figure>
      <p>Η νέα ταινία της Κατρίν Ντενέβ<br/>Η Κατρίν Ντενέβ και η σκηνοθέτης μίλησαν πριν από λίγο καιρό σε γαλλικό δίκτυο για τη νέα ταινία που ετοιμάζουν. Η ηθοποιός υποδύεται μια μητέρα που χάνει μέρα με τη μέρα τον γιο της από τον καρκίνο.</p>
      <p>Όπως λέει η σκηνοθέτης της ταινίας, αν και το στόρι ακούγεται ιδιαίτερα στενόχωρο, σκοπός της ταινίας που ετοιμάζει μαζί με την Κατρίν Ντενέβ είναι να προσφέρει φως μέσα από ένα δύσκολο θέμα.</p>
      <p>Πρόκειται για την τρίτη ταινία στην οποία η Κατρίν Ντενέβ ακολουθεί τις σκηνοθετικές οδηγίες της Εμανουέλ Μπερκό, μετά τα «Elle s’en va» και «La Tete Haute».</p>
      <p>«Γράφω για εκείνη. Την ακούω όταν γράφω και μου προσφέρει στο πλατό, όλα όσα έχω ακούσει. Δεν την σκηνοθετώ, την παρακολουθώ» δήλωνε σε πρόσφατη συνέντευξή της, η σκηνοθέτης για την Κατρίν Ντενέβ.</p>
      <h3>Σχετικά</h3>
    </article>
  </body>
</html>