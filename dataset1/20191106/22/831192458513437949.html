<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyto-peristatiko-stin-kypro-tsakothikan-kai-perieloyse-me-oxy-tin-proin-gynaika-toy-dinei-skliri-machi-gia-ti-zoi-tis/"/>
    <meta property="og:site_name" content="europost.gr"/>
    <meta property="article:published_time" content="2019-11-06T22:05:29+00:00"/>
    <meta property="og:title" content="Απίστευτο περιστατικό στην Κύπρο: Τσακώθηκαν και περιέλουσε με οξύ την πρώην γυναίκα του! Δίνει σκληρή μάχη για τη ζωή της!"/>
    <meta property="og:description" content="Επίθεση με οξύ δέχθηκε από τον 57χρονο εν διαστάσει σύζυγό της, 40χρονη Ρουμάνα, στη Λεμεσό, η οποία μεταφέρθηκε σε σοβαρή κατάσταση στο Γενικό Νοσοκομείο Λευκωσίας. Σύμφωνα με πληροφορίες, η γυναίκα βρισκόταν σε σπίτι φίλων της όταν"/>
  </head>
  <body>
    <article>
      <h1>Απίστευτο περιστατικό στην Κύπρο: Τσακώθηκαν και περιέλουσε με οξύ την πρώην γυναίκα του! Δίνει σκληρή μάχη για τη ζωή της!</h1>
      <address>
        <time datetime="2019-11-06T22:05:29+00:00">06 Nov 2019, 22:05</time>
      </address>
      <p>Επίθεση με οξύ δέχθηκε από τον 57χρονο εν διαστάσει σύζυγό της, 40χρονη Ρουμάνα, στη Λεμεσό, η οποία μεταφέρθηκε σε σοβαρή κατάσταση στο Γενικό Νοσοκομείο Λευκωσίας.</p>
      <p>Σύμφωνα με πληροφορίες, η γυναίκα βρισκόταν σε σπίτι φίλων της όταν μετέβη εκεί ο εν διαστάσει σύζυγος της. Μετά από καβγά που είχαν, αυτός της επιτέθηκε ρίχνοντας οξύ στο σώμα της, προκαλώντας εγκαύματα έκτασης 70-80% στο σώμα και το πρόσωπό της.</p>
      <p>Η γυναίκα μεταφέρθηκε διασωληνωμένη στο Γενικό Νοσοκομείο Λεμεσού, ωστόσο λόγω της σοβαρότητας της κατάστασής της μεταφέρθηκε στο Γενικό Νοσοκομείο Λευκωσίας.</p>
      <p>Σημειώνεται ότι η Αστυνομία προχώρησε στη σύλληψη του 57χρονου Ελληνοκύπριου εν διαστάσει συζύγου της γυναίκας, ο οποίος ανακρινόμενος παραδέχθηκε την πράξη του. Σύμφωνα με πληροφορίες η Αστυνομία διερευνά υπόθεση απόπειρας φόνου.</p>
      <h3>Σχετικά</h3>
    </article>
  </body>
</html>