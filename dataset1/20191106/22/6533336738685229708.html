<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/ldquo-cristiano-ronaldo-arrabbiato-ora-vi-spiego-tutto-rdquo-juve-218360.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T22:48:18+00:00"/>
    <meta property="og:title" content="Juve agli ottavi-sarri: cr7 arrabbiato per il cambio?ha da giorni problemi a un..."/>
    <meta property="og:description" content="“CRISTIANO RONALDO ARRABBIATO? ORA VI SPIEGO TUTTO” - LA JUVE BATTE IL LOKOMOTIV CON UN GUIZZO DI DOUGLAS COSTA NEL FINALE E SI QUALIFICA AGLI OTTAVI, SARRI PARLA DELLA SOSTITUZIONE DI CR7 CHE AL MOMENTO DEL CAMBIO NON GLI HA STRETTO LA MANO: “HA DA GIORNI PROBLEMI A UN…” – SERATA SFORTUNATA PER IL PORTOGHESE: RAMSEY GLI &quot;SCIPPA&quot; GOL E RECORD - VIDEO"/>
  </head>
  <body>
    <article>
      <h1>Juve agli ottavi-sarri: cr7 arrabbiato per il cambio?ha da giorni problemi a un...</h1>
      <address>
        <time datetime="2019-11-06T22:48:18+00:00">06 Nov 2019, 22:48</time>
      </address>
      <p>
        <b>
          <b>“CRISTIANO RONALDO ARRABBIATO? ORA VI SPIEGO TUTTO” - LA JUVE BATTE IL LOKOMOTIV CON UN GUIZZO DI DOUGLAS COSTA NEL FINALE E SI QUALIFICA AGLI OTTAVI, SARRI PARLA DELLA SOSTITUZIONE DI CR7 CHE AL MOMENTO DEL CAMBIO NON GLI HA STRETTO LA MANO: “HA DA GIORNI PROBLEMI A UN…” – SERATA SFORTUNATA PER IL PORTOGHESE: RAMSEY GLI "SCIPPA" GOL E RECORD - VIDEO</b>
        </b>
      </p>
      <hr/>
      <figure>
        <iframe data-src="https://twitter.com/addictedtojuve/status/1192188536927203335?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Da <a href="http://corrieredellosport.it/">corrieredellosport.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254785/1234878.htm">
          <img src="https://cdn-static.dagospia.com/img/foto/11-2019/cristiano-ronaldo-sarri-1-1234878.jpg"/>
        </a>
        <figcaption>cristiano ronaldo sarri 1</figcaption>
      </figure>
      <p>"<i>La <a href="https://www.corrieredellosport.it/news/calcio/champions-league/2019/11/06-63108666/lokomotiv_mosca-juve_1-2_bianconeri_agli_ottavi_di_champions_con_due_turni_di_anticipo/">prestazione</a> non è stata delle migliori, abbiamo concesso il fianco a tante ripartenze. Sapevamo che avrebbero impostato una partita di questo tipo, primo tempo troppo aperti e secondo con troppi giocatori sopra la linea della palla con circolazione troppo lenta e rischio di perderla. Buono l'aspetto caratteriale perché ho visto che la squadra voleva la vittoria a tutti i costi e l'ha raggiunta con <b>Douglas Costa</b> in collaborazione con <b>Higuain</b></i>".</p>
      <p><b>Maurizio Sarri</b> ha commentato con soddisfazione ai microfoni di Sky Sport la <a href="https://www.corrieredellosport.it/live/matchcentre/incontro.html?season=2019&amp;competition=5&amp;match=2027067">vittoria</a> della <b>Juventus</b> a Mosca contro la <b>Lokomotiv</b>. Decisiva anche la scelta di tenere in campo il Pipita e sostituire <b>Ronaldo</b>, apparso arrabbiato al momento dell'uscita dal campo. "<i>Lo era perché non stava benissimo. Da qualche giorno ha un piccolo disordine a un ginocchio e gli si affatica un adduttore con troppa facilità. Già alla fine del primo tempo era nervoso, poi in un'accelerazione ho visto qualcosa che non mi piaceva e ho avuto paura che si facesse male</i>".</p>
      <p>
        <b>Juve, Sarri: "Ora vinciamo il girone!"</b>
      </p>
      <figure>
        <a href="https://www.dagospia.com/mediagallery/Dago_fotogallery-254785/1218326.htm">
          <img src="https://cdn-static.dagospia.com/img/foto/10-2019/cr7-1218326.png"/>
        </a>
        <figcaption>cr7</figcaption>
      </figure>
      <p>Per vedere <b>Douglas Costa</b> trequartista dal primo minuto "<i>è presto per la sua condizione fisica e ancora lo fa in maniera un po' timida. Sull'accelerazione ancora non è quello di prima ma un giocatore di quella qualità può giocare in qualsiasi zona del campo</i>". Sulla tribuna per <b>Bernardeschi</b> e sulla condizioni di altri elementi <b>Sarri</b> ha aggiunto: "<i>Avevamo necessità di far rifiatare qualcuno e abbiamo preferito tenere fuori Bernardeschi. <b>Ramsey</b> e Douglas Costa 90 minuti non li avevano e li abbiamo alternati. <b>Rabiot</b> non giocava con continuità e la situazione non era tranquillissima sulla tenuta della gara. Abbiamo preso qualche rischio, cambiato tanto, forse troppo rispetto alle ultime formazioni. Avevamo la sensazione che si potesse essere stanchi</i>". Infine, sulla qualificazione, Sarri ha concluso: "<i>Ottenerla con due giornate d'anticipo non è semplice in un girone così corto. Adesso pensiamo a vedere se c'è la possibilità di arrivare primi ma essere qualificati è già tanto</i>".</p>
      <figure>
        <a href="https://www.dagospia.com/mediagallery/Dago_fotogallery-254785/1234877.htm">
          <img src="https://cdn-static.dagospia.com/img/foto/11-2019/ronaldo-sarri-1234877.jpg"/>
        </a>
        <figcaption>ronaldo sarri</figcaption>
      </figure>
      <p>Serata ‘sfortunata’PER CR7: la deviazione di Ramsey gli ha anche impedito la possibilità di diventare il calciatore che in Coppa è andato a bersaglio contro il maggior numero di squadre diverse</p>
      <figure>
        <a href="https://www.dagospia.com/mediagallery/Dago_fotogallery-254785/1211390.htm">
          <img src="https://cdn-static.dagospia.com/img/foto/09-2019/sarri-1211390.png"/>
        </a>
        <figcaption>sarri</figcaption>
      </figure>
    </article>
  </body>
</html>