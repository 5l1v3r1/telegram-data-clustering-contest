<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/06/Chiles-president-vil-heve-minstel%C3%B8nnen-20338633.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T22:46:29+00:00"/>
    <meta property="og:title" content="Chiles president vil heve minstelønnen"/>
    <meta property="og:description" content="Chiles president Sebastián Piñera vil øke minstelønnen til drøyt 4.300 kroner i måneden i et forsøk på å roe ned protestbølgen i landet."/>
  </head>
  <body>
    <article>
      <h1>Chiles president vil heve minstelønnen</h1>
      <address><time datetime="2019-11-06T22:46:29+00:00">06 Nov 2019, 22:46</time> by <a rel="author">(NTB) NTB-DPA</a></address>
      <p>Chiles president Sebastián Piñera vil øke minstelønnen til drøyt 4.300 kroner i måneden i et forsøk på å roe ned protestbølgen i landet.</p>
      <aside><a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på e-post</a></aside>
      <p>I over to uker har titusener av chilenere demonstrert mot regjeringen med krav om en mer rettferdig fordeling.</p>
      <p>Onsdag signerte Piñera et lovutkast som åpner for at staten skal subsidiere en økning av minstelønnen for heltidsansatte til 350.000 pesos (4.330 kroner) per måned.</p>
      <p>Den nåværende minstelønnen er på 301.000 pesos (3.720 kroner).</p>
      <p>Tiltaket vil komme 540.000 arbeidere til gode, men det må først godkjennes av nasjonalforsamlingen.</p>
      <p>Demonstrasjonene i Chile startet som en protest mot at billettprisene på metroen skulle økes, men har etter hvert utartet til å handle om både høyere lønninger, pensjoner, bedre helsevesen, samt økte skatter for de rike.</p>
      <p>20 mennesker er drept i gatekamper i løpet av de to siste ukene.</p>
      <p>Demonstrantene har anklaget politiet for vold, og påtalemyndigheten opplyste onsdag at 14 politifolk skal etterforskes for å ha banket opp en demonstrant. Demonstranten ble alvorlig skadd, og politibetjentene risikerer opptil ti års fengsel.</p>
      <p>Piñera har også byttet ut ministre, men uten at det har vært nok til å blidgjøre demonstrantene. De vil også ha en ny grunnlov ettersom den gamle ble skrevet under militærdiktaturet.</p>
      <p>(©NTB)</p>
    </article>
  </body>
</html>