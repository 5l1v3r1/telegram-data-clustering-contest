<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/internacional/policia-investiga-situacio-sospitosa-Amsterdam_0_2339166299.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T20:51:00+00:00"/>
    <meta property="og:title" content="Desallotgen els ocupants d'un avió que volava a Madrid per una falsa alarma"/>
    <meta property="og:description" content="El pilot del vol d'Air Europa ha activat accidentalment el botó d'alerta a l'aeroport de Schiphol"/>
  </head>
  <body>
    <article>
      <h1>Desallotgen els ocupants d'un avió que volava a Madrid per una falsa alarma</h1>
      <h2>El pilot del vol d'Air Europa ha activat accidentalment el botó d'alerta a l'aeroport de Schiphol</h2>
      <address>
        <time datetime="2019-11-06T20:51:00+00:00">06 Nov 2019, 20:51</time>
      </address>
      <p>Efectius de la policia militar s'han desplegat aquesta tarda a l'aeroport de Schiphol, a Amsterdam, per investigar una "situació sospitosa" a bord d'un avió que està parat a la pista, que ha resultat ser una falsa alarma.</p>
      <p>La companyia Air Europa ha informat que un del seus pilots, del vol que havia d'anar de Schiphol fins a Madrid a les set de la tarda, ha activat accidentalment el botó d'emergència, cosa que ha obligat a evacuar la nau.</p>
      <p>El compte oficial de Twitter de l'aeroport havia informat poc abans que "els passatgers i la tripulació estaven sans i estalvis fora de l'avió" mentre seguia la investigació.</p>
      <figure>
        <iframe data-src="https://twitter.com/Schiphol/status/1192164788513714176?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>