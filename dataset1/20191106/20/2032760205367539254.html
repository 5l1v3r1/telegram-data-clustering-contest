<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88877"/>
    <meta property="og:site_name" content="Denník politika"/>
    <meta property="article:published_time" content="2019-11-06T20:35:06+00:00"/>
    <meta property="og:title" content="Arsenal remizoval na portugalskej pôde, postup do vyraďovacej časti má na dosah"/>
    <meta property="og:description" content="6.11.2019 (Webnoviny.sk) – Futbalisti anglického Arsenalu Londýn remizovali na pôde portugalského tímu Vitória Guimaraes 1:1 (0:0) v jedinom stredajšom zápase Európskej ligy 2019/2020. „The Gunners“ majú na svojom konte v tabuľke F-skupiny desať bodov a o postup do vyraďovacej časti ich môže obrať už len veľká zhoda okolností."/>
  </head>
  <body>
    <article>
      <h1>Arsenal remizoval na portugalskej pôde, postup do vyraďovacej časti má na dosah</h1>
      <address><time datetime="2019-11-06T20:35:06+00:00">06 Nov 2019, 20:35</time> by <a rel="author">Webnoviny</a></address>
      <p>6.11.2019 (Webnoviny.sk) – Futbalisti anglického Arsenalu Londýn remizovali na pôde portugalského tímu Vitória Guimaraes 1:1 (0:0) v jedinom stredajšom zápase Európskej ligy 2019/2020.<i> „The Gunners“</i> majú na svojom konte v tabuľke F-skupiny desať bodov a o postup do vyraďovacej časti ich môže obrať už len veľká zhoda okolností.</p>
      <p>Naopak, Guimaraes zo štyroch duelov vyťažil len jeden bod a jeho postup je už len v rovine teórie. Už štvrtkový zápas St. Liége – Frankfurt môže definitívne rozuzliť situáciu a v prípade triumfu nemeckého Eintrachtu zabezpečiť hosťom aj Arsenalu definitívu postupu.</p>
      <p>V náročných podmienkach padol prvý gól stredajšieho duelu až v 81. minúte, domáceho brankára Douglasa Jesusa prekonal hlavou nemecký legionár Shkodran Mustafi po priamom kope Nicolasa Pepeho. Deľbu bodov zariadil v nadstavenom čase druhej časti brazílsky útočník Bruno Duarte „nožnicami“ z hranice bránkového územia.</p>
      <h3>Európska liga 2019/2020 vo futbale – 4. kolo skupinovej fázy</h3>
      <p>štvrtok 6. november 2019</p>
      <p><b>F-skupina:</b><br/>Vitória Guimaraes (Portug.) – Arsenal Londýn (Angl.) 1:1 (0:0)<br/><b>Góly:</b> 90.+ Duarte – 81. Mustafi</p>
      <p><b>Tabuľka F-skupiny:</b><br/><i>1. Arsenal 4 3 1 0 11:3 10</i><br/>2. Frankfurt 3 2 0 1 3:4 6<br/>3. St. Liége 3 1 0 2 3:6 3<br/>4. Guimaraes 4 0 1 3 3:7 1</p>
      <p>Viac k témam: <a href="https://www.webnoviny.sk/tag/europska-liga-uefa/"><u>Európska liga UEFA</u></a>, <a href="https://www.webnoviny.sk/tag/fc-arsenal-londyn/"><u>FC Arsenal Londýn</u></a><br/>Zdroj: Webnoviny.sk – <a href="https://www.webnoviny.sk/arsenal-remizoval-na-portugalskej-pode-postup-do-vyradovacej-casti-ma-na-dosah/"><u>Arsenal remizoval na portugalskej pôde, postup do vyraďovacej časti má na dosah</u></a> © SITA Všetky práva vyhradené.</p>
    </article>
  </body>
</html>