<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134374-solidziai-zaides-maciulis-prisidejo-prie-aek-pergales-turkijoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T20:45:00+00:00"/>
    <meta property="og:title" content="Solidžiai žaidęs Mačiulis prisidėjo prie AEK pergalės Turkijoje"/>
    <meta property="og:description" content="Jono Mačiulio atstovaujama Atėnų AEK (3-1) FIBA Čempionų lygos išvykos rungtynėse 68:50 (22:14, 11:7, 16:20, 15:13) sutriuškino Bandirmos „Banvit“ (1-3). Mačiulis nugalėtojams per 25 minutes įmetė 11 taškų (5/11 dvit., 0/1 trit., 1/2 baud.), atkovojo 4 kamuolius ir surinko 11 naudingumo balų. Svečiai jau pirmoje mačo dalyje įgijo dviženklį pranašumą (33:21), o po pertraukos dar labiau padidino savo persvarą. Rezultatyviausiai AEK gretose žaidęs Keithas ..."/>
  </head>
  <body>
    <article>
      <h1>Solidžiai žaidęs Mačiulis prisidėjo prie AEK pergalės Turkijoje</h1>
      <address>
        <time datetime="2019-11-06T20:45:00+00:00">06 Nov 2019, 20:45</time>
      </address>
      <p>Nuotr.: fiba.basketball</p>
      <figure>
        <a href="https://www.basketnews.lt/paveikslelis-204633-any1000x1000.jpg">
          <img src="https://www.basketnews.lt/paveikslelis-204633-any630x500.jpg"/>
        </a>
      </figure>
      <p>Nuotr. fiba.basketball</p>
      <p>Jono Mačiulio atstovaujama Atėnų AEK (3-1) FIBA Čempionų lygos išvykos rungtynėse <b>68:50</b> (22:14, 11:7, 16:20, 15:13) sutriuškino Bandirmos „Banvit“ (1-3).</p>
      <p>Mačiulis nugalėtojams per 25 minutes įmetė 11 taškų (5/11 dvit., 0/1 trit., 1/2 baud.), atkovojo 4 kamuolius ir surinko 11 naudingumo balų.</p>
      <p>Svečiai jau pirmoje mačo dalyje įgijo dviženklį pranašumą (33:21), o po pertraukos dar labiau padidino savo persvarą.</p>
      <p>Rezultatyviausiai AEK gretose žaidęs Keithas Langfordas per 29 minutes pelnė 14 taškų (3/10 dvit., 2/4 trit., 2/4 baud.), atkovojo 4 kamuolius ir surinko 6 naudingumo balus.</p>
      <p>
        <i>„Banvit“: Omaras Prewittas 16, Emanuelis Terry 10 (10 atk. kam.), Sehmusas Hazeris 8.</i>
      </p>
      <p>
        <i>AEK: Keithas Langfordas 14 (3/10 dvit.), Jonas Mačiulis 11 (5/11 dvit.), Charis Giannopoulos 9.</i>
      </p>
      <p>Tuo metu Jeruzalės „Hapoel“ (4-0) su Mindaugu Kupšu namuose <b>112:94</b> (26:33, 26:20, 29:23, 31:18) palaužė Vloclaveko „Anwil“ (1-3).</p>
      <p>Kupšas rungtynes pradėjo starto penkete, tačiau aikštėje išbuvo tik 3 minutes. Per šį laiką lietuvis pasižymėti nespėjo, du sykius prasižengė ir kartą suklydo.</p>
      <p>Fantastišką pasirodymą nugalėtojų gretose surengė Suleimanas Braimohas. Nigerijoje gimęs puolėjas per 30 minučių pelnė 33 taškus (12/12 dvit., 1/2 trit., 6/7 baud.), atkovojo 6 kamuolius ir surinko 40 naudingumo balų.</p>
      <p>
        <i>„Hapoel“: Suleimanas Braimohas 33 (12/12 dvit., 40 naud. bal.), Jamesas Feldeine'as 23 (6/9 trit., 5 rez. perd., 27 naud. bal.), J'Covanas Brownas 21 (4/14 trit.), TaShawnas Thomasas 14.</i>
      </p>
      <p>
        <i>„Anwil“: Chrisas Dowe'as ir Chase'as Simonas po 17, Tony Wrotenas 15 (5 rez. perd.), Rolands Freimanis ir Ricky Ledo po 14.</i>
      </p>
      <h3>
        <a href="https://www.basketnews.lt/zaidejai/2377-jonas-maciulis.html">Jonas Mačiulis</a>
      </h3>
      <figure>
        <img src="https://www.basketnews.lt/paveikslelis-128595-any150x150.jpg"/>
      </figure>
      <figure>
        <img src="https://www.basketnews.lt/paveikslelis-203010-crop100x150.jpg"/>
      </figure>
      <ul>
        <li>MIN: 22.55</li>
        <li>PTS: 12 (54.55%)</li>
        <li>REB: 3</li>
        <li>AS: 1</li>
        <li>ST: 1</li>
        <li>BS: 0</li>
        <li>TO: 0.5</li>
        <li>GM: 2</li>
      </ul>
    </article>
  </body>
</html>