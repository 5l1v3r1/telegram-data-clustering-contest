<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/bmnin-filistinli-multecilere-yardim-ajansi-unrwanin-direktoru-aciga-alindi"/>
    <meta property="og:site_name" content="euronews"/>
    <meta property="article:published_time" content="2019-11-06T20:00:41+00:00"/>
    <meta property="og:title" content="Filistinli mültecilere yardım ajansı UNRWA direktörü istifa etti"/>
    <meta property="og:description" content="Birleşmiş Milletler'in Filistinli mültecilere yardım ajansı UNRWA'nın direktörü Pierre Krahenbuhl hakkında görevi kötüye kullanma iddiasıyla açılan soruşturma nedeniyle açığa alındı. Krahenbuhl haberin ardından istifa ettiğini duyurdu."/>
  </head>
  <body>
    <article>
      <h1>Filistinli mültecilere yardım ajansı UNRWA direktörü istifa etti</h1>
      <address><time datetime="2019-11-06T20:00:41+00:00">06 Nov 2019, 20:00</time> by <a rel="author">Faruk Can</a></address>
      <p>Birleşmiş Milletler'in Filistinli mültecilere yardım ajansı UNRWA'nın direktörü Pierre Krahenbuhl hakkında görevi kötüye kullanma iddiasıyla açılan soruşturma nedeniyle açığa alındıktan sonra istifa etti.</p>
      <p>Ajanstan yapılan açıklamada komiserin yetkilerinin soruşturma tamamlanana kadar askıya alındığı ve yerine geçici olacak Christian Saunders'in atandığı belirtildi. Bu haberin ardından Krahenbuhl görevinden istifa ettiğini duyurdu.</p>
      <p>Temmuz ayında AFP haber ajansı aralarında Krahenbuhl'ün de bulunduğu UNRWA'nın bazı üst düzey yöneticileri hakkında meslek ahlakını ihlal eden uygulamaları nedeniyle soruşturma başlatıldığını rapor etmişti.</p>
      <ul>
        <li>
          <a href="https://tr.euronews.com/2018/08/15/abd-yardimi-kesti-yarim-milyon-filistinli-cocugun-egitimi-tehlikede">ABD yardımı kesti: Yarım milyon Filistinli çocuğun eğitimi tehlikede</a>
        </li>
        <li>
          <a href="https://tr.euronews.com/2018/10/09/arap-birliginden-avrupa-ya-filistin-cagrisi">Arap Birliği'nden Avrupa'ya Filistin'e 'yardım' çağrısı</a>
        </li>
      </ul>
      <p>AFP tarafından görülen iç soruşturma raporunda "gayrimeşru cinsel ilişki, adam kayırma, misilleme, ayrımcılık ve yetkilerini haklı eleştirileri bastırmak, kişisel kazanç sağlamak için kullanma" gibi iddialar yer alıyordu.</p>
      <p>Haberden günler sonra İsviçre UNRWA'ya sağladığı fonları askıya aldığını açıklamıştı.</p>
      <p>Ek kaynaklar<b> • Reuters</b></p>
    </article>
  </body>
</html>