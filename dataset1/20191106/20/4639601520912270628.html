<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/society/thessaloniki-i-el-as-ereyna-tin-kataggelia-gia-ratsistiki-epithesi-se-12xrono-kouveitiano/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T20:28:47+00:00"/>
    <meta property="og:title" content="Θεσσαλονίκη: Η ΕΛ.ΑΣ. ερευνά την καταγγελία για ρατσιστική επίθεση σε 12χρονο Κουβεϊτιανό"/>
    <meta property="og:description" content="Ο οποίος κατήγγειλε το περιστατικό"/>
  </head>
  <body>
    <article>
      <h1>Θεσσαλονίκη: Η ΕΛ.ΑΣ. ερευνά την καταγγελία για ρατσιστική επίθεση σε 12χρονο Κουβεϊτιανό</h1>
      <h2>Ο οποίος κατήγγειλε το περιστατικό</h2>
      <address><time datetime="2019-11-06T20:28:47+00:00">06 Nov 2019, 20:28</time> by <a rel="author">ΤοΒΗΜΑ Team</a></address>
      <p>Σε εξέλιξη βρίσκεται η έρευνα της Διεύθυνσης Ασφάλειας Θεσσαλονίκης, μετά από καταγγελία αλλοδαπού μαθητή της Α΄ Γυμνασίου σε σχολείο του δήμου Νεάπολης, ότι δέχθηκε επίθεση από άγνωστα άτομα.</p>
      <p>Σε ανακοίνωση της, η Γενική Αστυνομική Διεύθυνση Θεσσαλονίκης, αναφέρει ότι πρόκειται για 12χρονο, υπήκοο Κουβέιτ, ο οποίος κατήγγειλε ότι το πρωί κατά τη μετάβασή του στο σχολείο, δύο άγνωστα νεαρά άτομα, με καλυμμένα τα χαρακτηριστικά του προσώπου τους, τον προσέγγισαν και αφού τον ακινητοποίησαν, ρίχνοντάς τον στο έδαφος, τον απείλησαν λεκτικά και του προξένησαν εκδορές στο αριστερό χέρι, με μαχαίρι.</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <p>Η Αστυνομία αναμένει και τα αποτελέσματα της ιατροδικαστικής εξέτασης, που διενεργήθηκε άμεσα, ώστε να αποσαφηνιστούν τα χαρακτηριστικά του περιστατικού, με βάση τα ιατροδικαστικά ευρήματα και το λοιπό προανακριτικό υλικό.</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
    </article>
  </body>
</html>