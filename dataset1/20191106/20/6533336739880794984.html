<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/nancy-so-cosa-pensi-39-39-cara-lettrice-basta-lamentarti-impara-218345.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T20:00:00+00:00"/>
    <meta property="og:title" content="Nancy so cosa pensi - ''cara lettrice, basta lamentarti, impara a litigare''"/>
    <meta property="og:description" content="NANCY SO COSA PENSI - ''CARA LETTRICE, BASTA LAMENTARTI, IMPARA A LITIGARE''. LA POSTA DEL CUORE DELLA BRILLI SU ''LEGGO'' STAVOLTA È IMPIETOSA CON LA CROCEROSSINA DI TURNO: ''MICA È UNA VITA, QUELLA CHE TI SEI SCELTA. BASTA CON STA LAMENTATIO CONTINUA! O LA SUPERIORITÀ DI LUI LA ACCETTI COME VERA, O TE NE VAI''"/>
  </head>
  <body>
    <article>
      <h1>Nancy so cosa pensi - ''cara lettrice, basta lamentarti, impara a litigare''</h1>
      <address>
        <time datetime="2019-11-06T20:00:00+00:00">06 Nov 2019, 20:00</time>
      </address>
      <p>
        <b><b>NANCY SO COSA PENSI - ''CARA LETTRICE, BASTA LAMENTARTI, IMPARA A LITIGARE''. LA POSTA DEL CUORE DELLA BRILLI SU ''LEGGO'' STAVOLTA È IMPIETOSA CON LA CROCEROSSINA DI TURNO: ''</b>MICA È UNA VITA, QUELLA CHE TI SEI SCELTA. BASTA CON STA LAMENTATIO CONTINUA! O LA SUPERIORITÀ DI LUI LA ACCETTI COME VERA, O TE NE VAI''</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254770/1228465.htm">
          <img src="https://cdn-static.dagospia.com/img/foto/10-2019/nancy-brilli-foto-di-bacco-1228465.jpg"/>
        </a>
        <figcaption>nancy brilli foto di bacco</figcaption>
      </figure>
      <p>
        <b>Nancy Brilli per <a href="http://www.leggo.it/">www.leggo.it</a></b>
      </p>
      <p>Lo so, lo so. Sto qui per rispondere, ma Lui egocentrico, egoista, egotutto, lei crocerossina/iotisalverò/vittimonapittimona. Lui ha un solo argomento, unico, imprescindibile, granitico: se stesso. Naturalmente declinato in tutte le maniere: il suo cane, il suo lavoro, i suoi figli (quando va tutto bene, sennò diventano automaticamente di lei), eccetera. Lui fa battute, lui risponde anche alle domande fatte a lei, lui è il sole. Lei in pubblico si appiattisce rammollisce e sgretola di fronte a tanto fulgido splendore, salvo lamentarsene per ore al telefono con le amiche o, nella fattispecie, per lettera con la sottoscritta.</p>
      <p>Elena mia, ma che, sei matta? Mica è una vita, quella che ti sei scelta. Oppure si, ma siine consapevole. Quando il funzionario ti ha chiesto Vuoi tu e formula di rito, tu hai risposto che sì, volevi, e te lo sei sposato, Mario. Se poi è successo qualcosa, parlane con lui, che c'entro io? Impara a litigare. Dì la tua. E basta con sta lamentatio continua! O la superiorità di lui la accetti come vera, o te ne vai. Delle due, l'una. Entrambe no e basta.</p>
      <figure>
        <a href="https://www.dagospia.com/mediagallery/Dago_fotogallery-254770/1124688.htm">
          <img src="https://cdn-static.dagospia.com/img/foto/02-2019/nancy-brilli-1124688.jpg"/>
        </a>
        <figcaption>nancy brilli</figcaption>
      </figure>
    </article>
  </body>
</html>