<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948066"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T20:50:01+00:00"/>
    <meta property="og:title" content="బుద్దవనం లో బౌద్ధ వైద్యశాల ఏర్పాటుకు స్థలం కేటాయించండి"/>
    <meta property="og:description" content="ADVT"/>
  </head>
  <body>
    <article>
      <h1>బుద్దవనం లో బౌద్ధ వైద్యశాల ఏర్పాటుకు స్థలం కేటాయించండి</h1>
      <address>
        <time datetime="2019-11-06T20:50:01+00:00">06 Nov 2019, 20:50</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> నాగార్జున కొండపై తెలంగాణ ప్రభుత్వం ప్రతిష్టాత్మకంగా నిర్మిస్తున్న బుద్ధవనంలో బౌద్దమెడిసిన్‌కు సంబంధించిన వైద్యశాల ఏర్పాటుకు స్థలం కేటాయించాల్సింగా బౌద్ధగురువు దలైలామా ప్రతినిధులు విజ్ఞప్తి చేశారు. బుధవారం క్రీడా, సాంస్కృతికశాఖ మంత్రి శ్రీనివాస్‌గౌడ్‌ను భౌద్ధ ప్రతినిధి బృందం కలిసింది. నాగార్జున కొండపై దాదాపు 65 కోట్ల రూపాయల వ్యయంతో బుద్ధవనం ప్రాజెక్టు చేపట్టిన విషయం తెలిసింది. ఈ కేంద్రంలో ప్రముఖ భౌద్ధ ఆధ్యాత్మిక కేంద్రం ధర్మశాలలోని మెన్‌టసీఖంగ్‌ టిబెటియన్‌ మెడికల్‌ ఇన్‌స్టిట్యూట్‌ డైరెక్టర్‌ టాషి తసేరింగ్‌పూరీ పాటు ఇన్‌స్టిట్యూట్‌ హెడ్‌ కలసంగ్‌డిచేం లోబసంగ్‌ దాల్మా మంత్రి శ్రీనివాస్‌గౌడ్‌తో సమావేశమయ్యారు.</p>
      <p> నాగార్జున కొండపై నిర్మిస్తున్న బుద్ధవనం ఇప్పటికే ప్రపంచగుర్తింపు పొందిందని బౌద్ధ ప్రతినిధులు అన్నారు. ఈ కేంద్రంలో బౌద్ధ మెడిసిన్‌కు సంబంధించిన క్లినిక్‌ను ఏర్పాటు చేసేందుకు స్థలం కేటాయించాలని వారు కోరారు. ప్రపంచ వ్యాప్తంగా ఉన్న బుద్దియిస్ట్‌లు ప్రతి సంవత్సరం భారత దేశంలోని వివిధ బౌద్ధ ప్రాంతాల్లో దాదాపు 5లక్షల మంది పర్యాటకులు వస్తున్నారని వారు తెలిపారు. తెలంగాణ ముఖ్యమంత్రి కేసీఆర్‌ బుద్ధవనం ప్రాజెక్టు పై తీసుకున్న శ్రద్ధ ప్రశంసనీయమని అన్నారు. ఈ ప్రాజెక్టు పూర్తయితే రాష్ర్టానికి 3 నుంచి 4 లక్షల మంది బౌద్ధ పర్యాటకులు వస్తారని వారు మంత్రి శ్రీనివాస్‌గౌడ్‌కు వివరించారు. బుద్ధవనం ప్రాజెక్టు కేంద్రంలో స్థలం కేటాయింపు విషయం సీఎం కేసీఆర్‌తో చర్చిస్తామని మంత్రి శ్రీనివాస్‌గౌడ్‌ వారికి తెలిపారు.</p>
    </article>
  </body>
</html>