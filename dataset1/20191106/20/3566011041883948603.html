<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545300.html/%D9%87%DB%8C%D9%85%D9%86%D9%87-%D9%BE%D9%88%D8%B4%D8%A7%D9%84%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B3%D8%AA%DA%A9%D8%A8%D8%A7%D8%B1-%D8%AF%D8%B1-%D8%AC%D9%87%D8%A7%D9%86-%D8%B1%D9%88-%D8%A8%D9%87-%D8%A7%D9%81%D9%88%D9%84-%D8%A7%D8%B3%D8%AA--%D8%B1%D8%AE%D9%86%D9%87-%D8%AF%D8%B1-%D9%88%D8%AD%D8%AF%D8%AA-%D8%A8%DB%8C%D9%86-%D9%85%D8%B1%D8%AF%D9%85-%D9%88-%D9%85%D8%B3%D8%A6%D9%88%D9%84%D8%A7%D9%86-%D9%86%D9%82%D8%B4%D9%87-%D8%AC%D8%AF%DB%8C%D8%AF-%D8%AF%D8%B4%D9%85%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T20:18:00+00:00"/>
    <meta property="og:title" content="هیمنه پوشالی آمریکا و استکبار در جهان رو به افول است/ رخنه در وحدت بین مردم و مسئولان نقشه جدید دشمن است"/>
    <meta property="og:description" content="فرمانده لشکر عملیاتی ۱۶ قدس گیلان گفت: دشمنان اسلام امروز نفس های آخر خود را می زنند و هیمنه پوشالی آمریکا در جهان به افول رفته است و بر همین اساس با دست و پا زدن در منطقه به دنبال کسب قدرت مجدد هستند که باید گفت این نیز به شکستشان منجر می شود."/>
  </head>
  <body>
    <article>
      <h1>هیمنه پوشالی آمریکا و استکبار در جهان رو به افول است/ رخنه در وحدت بین مردم و مسئولان نقشه جدید دشمن است</h1>
      <h2>فرمانده لشکر عملیاتی ۱۶ قدس گیلان:</h2>
      <address>
        <time datetime="2019-11-06T20:18:00+00:00">06 Nov 2019, 20:18</time>
      </address>
      <p>فرمانده لشکر عملیاتی ۱۶ قدس گیلان گفت: دشمنان اسلام امروز نفس های آخر خود را می زنند و هیمنه پوشالی آمریکا در جهان به افول رفته است و بر همین اساس با دست و پا زدن در منطقه به دنبال کسب قدرت مجدد هستند که باید گفت این نیز به شکستشان منجر می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، سردار محمد علی حق بین عصر امروز در یادواره شهدای دریاپشته با بیان اینکه شهدا قهرمانان این مرز و بوم بوده و متعلق به تمام کشور هستند گفت: خاطرات شهیدان را زنده نگه داریم و به نسل های آینده انقلاب منتقل کنیم.<br/><br/>وی تصریح کرد: شهدا با رشادت های خود در دوران دفاع مقدس الگویی تمام عیار برای زندگی ما هسند.<br/><br/>فرمانده فاتح نبل الزهرا در ادامه بیان کرد: دشمنان اسلام امروز نفس های آخر خود را می زنند و هیمنه پوشالی آمریکا در جهان به افول رفته است و بر همین اساس با دست و پا زدن در منطقه به دنبال کسب قدرت مجدد هستند که باید گفت این نیز به شکستشان منجر می شود.<br/><br/>وی گفت: امروز دشمنان ما قسم خوردند ناقوس جنگ را بر علیه این ملت به صدا در آوردند و قسم خورده اند به هر قیمتی دین و ملت را بشکنند و سایه جنگ را بر سر ما نگهدارند که در این امر ناتوان هستند.<br/><br/>فرمانده لشکر عملیاتی ۱۶ قدس گیلان تصریح کرد: خداوند اراده فرموده است تا دشمنان ناکام شوند و در این راه قطعاٌ خون شهدا و ایثار رزمندگان بهای خوبی برای فتح و پیروزی است.<br/><br/>وی با اشاره به اینکه شهدا امنیت را برای مردم به ارمغان آوردند و دشمن هرگز دست از سر ما بر نخواهد داشت تصریح کرد: دشمن دنبال تفرقه افکنی بین مردم و مسئولین است و باید وحدت را در جامعه حفظ کنیم.<br/><br/>وی خاطر نشان کرد: موقع انتخابات نباید با گرو کشی و حرف های نسنجیده کام را بر دیگران تلخ کنیم و کاندیدها نباید با خلاف و رای خریدن پیروز شوند.<br/><br/>حق بین با بیان اینکه در عرصه اقتصادی اشکالات زیادی داریم و باید صادقانه با مردم حرف بزنیم اظهار کرد: یک سوم بودجه رسمی کشور را به جیب دشمنان می ریزیم و بعد میگوییم چرا فرزند ما سر کار نمی رود.<br/><br/>وی در پایان تاکید کرد: همه باید پشت سر ولایت باشیم و راه شهدا را ادامه دهیم تا در عرصه های فرهنگی و انقلاب اسلامی به قله های اوح برسیم.<br/><br/>انتهای پیام/</p>
    </article>
  </body>
</html>