<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-zalishivsya-zadovoleniy-svidchennyami-volkera-kongresu-328751_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T20:40:00+00:00"/>
    <meta property="og:title" content="Трамп залишився задоволений свідченнями Волкера Конгресу"/>
    <meta property="og:description" content="Американський президент у черговий раз назвав дії прихильників імпічменту полюванням на відьом."/>
  </head>
  <body>
    <article>
      <h1>Трамп залишився задоволений свідченнями Волкера Конгресу</h1>
      <h2>Американський президент у черговий раз назвав дії прихильників імпічменту "полюванням на відьом".</h2>
      <address>
        <time datetime="2019-11-06T20:40:00+00:00">06 Nov 2019, 20:40</time>
      </address>
      <p>Президент США Дональд Трамп позитивно оцінив свідчення, який колишній спецпредставник Держдепартаменту <b><a href="https://dt.ua/POLITICS/pokazannya-volkera-v-palati-predstavnikiv-klyuchovi-tezi-325346_.html">Курт Волкер надав Конгресу</a></b> в рамках процедури імпічменту. Трамп констатував, що в свідченнях Волкера немає доказів шантажу Києва Вашингтоном.</p>
      <p>"Дкую Курту Волкер, який заявив у своїх свідченнях Конгресу, які нещодавно опублікували: "Ви запитували, які я вів розмови про "послугу за послугу" тощо. Жодних, тому що я не знав, що існувала "послуга за послугу", - написав американський президента на своїй сторінці в Twitter у середу, 6 листопада.</p>
      <p>Трамп у черговий раз розкритикував своїх опонентів і назвав дії прихильників імпічменту "полюванням на відьом".</p>
      <figure>
        <iframe data-src="https://twitter.com/realDonaldTrump/status/1192068562682368002?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарга анонімного представника розвідувального співтовариства.</p>
      <p>Інформатор підозрює <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>Також повідомляється, що адвокат Трампа Рудольф <b><a href="https://dt.ua/POLITICS/dzhuliani-zv-yazuvavsya-z-bogdanom-bakanovym-i-mig-zustritisya-z-yermakom-v-madridi-informator-rozvidki-ssha-324642_.html">Джуліані в приватному порядку контактував з керівником Офісу президента Андрієм Богданом</a> </b>і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.</p>
      <p>25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив <b><a href="https://dt.ua/POLITICS/biliy-dim-opublikuvav-stenogramu-rozmovi-trampa-z-zelenskim-324534_.html">розшифровку їхньої липневої телефонної розмови</a>.</b></p>
      <p>У жовтні конгресмени допитали колишнього спецпредставника Держдепартаменту Курта Волкера, експосла США в Україні Марі Йованович, тимчасового повіреного Вільяма Тейлора, колишню радницю Трампа з питань Росії Фіону Гілл, співробітників Держдепартаменту Джорджа Кента і Філіпа Рікера, голову представництва США в ЄС Гордона Сондланда, а також співробітника Ради безпеки Александра Виндмана. Їх свідчення переконали демократів в обґрунтованості імпічменту.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>