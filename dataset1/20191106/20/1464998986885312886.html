<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/world/news/wife-of-bhagdadi-captured-by-turkey"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-06T20:46:00+00:00"/>
    <meta property="og:title" content="കൊല്ലപ്പെട്ട ഐ എസ് തലവന്‍ അബൂബക്കര്‍ ബാഗ്ദാദിയുടെ ഭാര്യമാരിലൊരാള്‍ പിടിയില്‍"/>
    <meta property="og:description" content="അങ്കാറ: കൊല്ലപ്പെട്ട ഐ എസ് തലവന്‍ അബൂബക്കര്‍ ബാഗ്ദാദിയുടെ ഭാര്യമാരിലൊരാളെ പിടികൂടിയതായി തുര്‍ക്കി. പ്രസിഡന്‍റ് ത്വയിബ് എര്‍ദോഗാനാണ് അവകാശവാദവുമായി രംഗത്തെത്തിയത്. ബാഗ്ദാദിയുടെ സഹോദരി, സഹോദരീ ഭര്‍ത്താവ്, അവരുടെ മക്കള്‍ എന്നിവരെയും കഴിഞ്ഞ ദിവസം തുര്‍ക്കി..."/>
  </head>
  <body>
    <article>
      <h1>കൊല്ലപ്പെട്ട ഐ എസ് തലവന്‍ അബൂബക്കര്‍ ബാഗ്ദാദിയുടെ ഭാര്യമാരിലൊരാള്‍ പിടിയില്‍</h1>
      <address><time datetime="2019-11-06T20:46:00+00:00">06 Nov 2019, 20:46</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>അങ്കാറ: കൊല്ലപ്പെട്ട ഐ എസ് തലവന്‍ അബൂബക്കര്‍ ബാഗ്ദാദിയുടെ ഭാര്യമാരിലൊരാളെ പിടികൂടിയതായി തുര്‍ക്കി. പ്രസിഡന്‍റ് ത്വയിബ് എര്‍ദോഗാനാണ് അവകാശവാദവുമായി രംഗത്തെത്തിയത്. ബാഗ്ദാദിയുടെ സഹോദരി, സഹോദരീ ഭര്‍ത്താവ്, അവരുടെ മക്കള്‍ എന്നിവരെയും കഴിഞ്ഞ ദിവസം തുര്‍ക്കി പിടികൂടിയിരുന്നു. </p>
      <p>''പിടികൂടാനുള്ള ശ്രമത്തിതിനിടെ തുരങ്കത്തില്‍ വെച്ച് ബാഗ്ദാദി സ്വയം പൊട്ടിത്തെറിച്ചെന്ന് അമേരിക്ക പറയുന്നു. അവര്‍ അത് പ്രചാരണായുധമാക്കി.</p>
      <p>പക്ഷേ ഈ വിവരം ആദ്യമായാണ് ഞാന്‍ പറയുന്നത്. ബാഗ്ദാദിയുടെ ഭാര്യയെ പിടികൂടിയിട്ടുണ്ട്. പക്ഷേ അവരെപ്പോലെ പറഞ്ഞുനടക്കുന്നില്ല.''-എര്‍ദോഗാന്‍ പറഞ്ഞു. </p>
      <p>കഴിഞ്ഞ ആഴ്ചയാണ് അമേരിക്കന്‍ ദൗത്യ സംഘം ഐഎസ് തലവന്‍ അബൂബക്കര്‍ ബാഗ്ദാദിയെ കൊലപ്പെടുത്തിയത്. ബാഗ്ദാദി കൊല്ലപ്പെട്ടതായി ഐ എസും സ്ഥിരീകരിച്ചിരുന്നു. </p>
    </article>
  </body>
</html>