<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902704/-krc-genk-heeft-getoond-dat-er-in-belgi-goeie-ploegen-zijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T20:00:00+00:00"/>
    <meta property="og:title" content="&quot;KRC Genk heeft getoond dat er in België goeie ploegen zijn&quot;"/>
    <meta property="og:description" content="Divock Origi mocht bij Liverpool starten tegen zijn ex-club KRC Genk, maar scoren deed hij niet. Origi zag een sterk Genk op Anfield Road."/>
  </head>
  <body>
    <article>
      <h1>"KRC Genk heeft getoond dat er in België goeie ploegen zijn"</h1>
      <address>
        <time datetime="2019-11-06T20:00:00+00:00">06 Nov 2019, 20:00</time>
      </address>
      <p>
        <b>Divock Origi mocht bij Liverpool starten tegen zijn ex-club KRC Genk, maar scoren deed hij niet. Origi zag een sterk Genk op Anfield Road.</b>
      </p>
      <p>"We hebben tegen een goeie ploeg gespeeld die veel goesting had", zo vertelt Origi bij <i><a href="https://sporza.be/nl/2019/11/06/liverpool-racing-genk-reactie-divock-origi/">Sporza</a>.</i> "Genk had zich tactisch wat aangepast. Onze ervaring van de voorbije jaren heeft ons zeker geholpen om kalm te blijven."</p>
      <p>KRC Genk bleek een harde noot om te kraken. "Het was geen gemakkelijke wedstrijd, maar we wilden winnen en we hebben onze job gedaan. Genk heeft getoond dat er in België goeie ploegen zijn. Het is een team met veel talent. Zelf misten we wat efficiëntie, waardoor we tot het einde hebben moeten vechten."</p>
      <p>Zondag wacht met Manchester City opnieuw een belangrijke partij. "De focus lag tot nu toe op Genk, maar we kijken allemaal uit naar zondag. Het wordt een cruciale wedstrijd die we willen winnen. Het is een echte kraker met toppers aan beide kanten. Ik raad iedereen aan om te kijken."</p>
      <aside>Lees meer<br/><a href="https://www.voetbalprimeur.be/nieuws/902679/de-cond-ziet-sterke-berge-in-liverpool-ik-ga-vechten-om-hem-bij-ons-te-houden-.html?itm_source=www.voetbalprimeur.be&amp;itm_medium=highlighted-content">De Condé wil Berge in Genk houden: "Sander toonde dat hij het niveau aankan"</a></aside>
    </article>
  </body>
</html>