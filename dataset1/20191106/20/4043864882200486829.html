<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231210/"/>
    <meta property="og:site_name" content="Українська правда"/>
    <meta property="article:published_time" content="2019-11-06T20:26:38+00:00"/>
    <meta property="og:title" content="Зеленський з Ердоганом обговорили посилення обороноздатності і мир на Донбасі"/>
    <meta property="og:description" content="Президент Володимир Зеленський провів телефонну розмову з президентом Турецької Республіки Реджепом Таїпом Ердоганом."/>
  </head>
  <body>
    <article>
      <h1>Зеленський з Ердоганом обговорили посилення обороноздатності і мир на Донбасі</h1>
      <address>
        <time datetime="2019-11-06T20:26:38+00:00">06 Nov 2019, 20:26</time>
      </address>
      <p>Президент Володимир Зеленський провів телефонну розмову з президентом Турецької Республіки Реджепом Таїпом Ердоганом.</p>
      <p><b>Джерело:</b> <a href="https://www.president.gov.ua/news/prezident-ukrayini-proviv-telefonnu-rozmovu-z-prezidentom-tu-58241">сайт президента</a></p>
      <p><b>Дослівно:</b> "Володимир Зеленський привітав участь турецьких компаній у виставці "Зброя та безпека-2019", відзначивши важливість співпраці з Туреччиною у контексті посилення обороноздатності нашої держави…</p>
      <p>Зі свого боку Реджеп Таїп Ердоган наголосив на незмінності підтримки Туреччиною суверенітету та територіальної цілісності України. Він також привітав кроки глави Української держави щодо мирного врегулювання ситуації на Донбасі".</p>
      <p><b>Деталі:</b> Співрозмовники також торкнулися підготовки до укладення Угоди про вільну торгівлю між Україною та Туреччиною.</p>
      <p>Обговорили стан підготовки до чергового засідання Стратегічної ради високого рівня в Києві під головуванням президентів.</p>
      <p>
        <b>Знати більше:</b>
        <i>
          <b> <a href="https://www.eurointegration.com.ua/articles/2019/08/6/7099328/">Зе-візит до Ердогана: чим загрожує та що може дати "неформатна" зустріч двох лідерів</a></b>
        </i>
      </p>
      <p>
        <b>Передісторія: </b>
      </p>
      <ul>
        <li><a href="https://www.pravda.com.ua/news/2019/08/5/7222770/">Зеленський 7-8 серпня</a> перебував з візитом у Туреччині, де зустрівся з Ердоганом та Вселенським патріархом Варфоломієм.</li>
        <li>Президент України запросив президента Туреччини <a href="https://www.pravda.com.ua/news/2019/08/7/7223039/">відновлювати інфраструктуру</a> на сході України.</li>
        <li>Зеленський також довів до відома Ердогана, що <a href="https://www.eurointegration.com.ua/news/2019/08/8/7099427/">співпраця України і Туреччини</a> з метою примусу Росії до поваги міжнародного права зможе змінити на краще ситуацію в регіоні Чорного моря.</li>
      </ul>
      <footer>Українська правда</footer>
      <related>
        <a href="https://www.eurointegration.com.ua/news/2019/11/6/7102673/"/>
        <a href="https://www.eurointegration.com.ua/news/2019/11/5/7102621/"/>
        <a href="https://www.pravda.com.ua/news/2019/11/4/7230912/"/>
      </related>
    </article>
  </body>
</html>