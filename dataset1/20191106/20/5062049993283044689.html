<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10635--neride-indoor-open-satral-prehral-safranka-mlady-siniakov-dale-radi"/>
    <meta property="og:site_name" content="Tenisový svět"/>
    <meta property="article:published_time" content="2019-11-06T20:40:00+00:00"/>
    <meta property="og:title" content="Neridé Indoor Open: Šátral přehrál Šafránka. Mladý Siniakov dále řádí"/>
    <meta property="og:description" content="Halový turnaj v Praze pokračoval ve středu dalšími zápasy úvodního kola. Ve dvouhře se během nabitého programu představilo hned šestnáct domácích tenistů. Mezi postupujícími jsou Jan Šátral, Petr Nouza, Lucas Miedler, rakouská nasazená jednička, nebo Marek Gengel, který vyřadil Víta Kopřivu. Šestnáctiletý Daniel Siniakov uspěl také v hlavní soutěži."/>
  </head>
  <body>
    <article>
      <h1>Neridé Indoor Open: Šátral přehrál Šafránka. Mladý Siniakov dále řádí</h1>
      <address>
        <time datetime="2019-11-06T20:40:00+00:00">06 Nov 2019, 20:40</time>
      </address>
      <p>
        <b>Halový turnaj v Praze pokračoval ve středu dalšími zápasy úvodního kola. Ve dvouhře se během nabitého programu představilo hned šestnáct domácích tenistů. Mezi postupujícími jsou Jan Šátral, Petr Nouza, Lucas Miedler, rakouská nasazená jednička, nebo Marek Gengel, který vyřadil Víta Kopřivu. Šestnáctiletý Daniel Siniakov uspěl také v hlavní soutěži.</b>
      </p>
      <p><b>Sianiakov vyřadil hráče osmé stovky<br/></b>Daniel Siniakov (-) pokračuje ve famózní jízdě. Po úspěšné kvalifikaci v hlavní soutěži otočil zápas proti Dominiku Boehlerovi (717.), kterého přehrál 3:6, 7:5, 7:6(2). Siniakov ve třetí sadě předvedl skvělý obrat, za stavu 2:5 vyhrál tři gemy v řadě.</p>
      <figure>
        <iframe src="https://www.youtube.com/embed/fxqE9B1lvq8" width="640" height="360" data-service="Youtube" scrolling="no"/>
      </figure>
      <p><b>Gengel si vyšlápl na Kopřivu<br/></b>Marek Gengel (570.) potvrdil skvělou formu z posledních týdnů a v úvodním kole Neride Indoor Open vyřadil čtvrtého nasazeného Víta Kopřivu (342.) po sadách 6:3, 6:4.</p>
      <figure>
        <iframe src="https://www.youtube.com/embed/c4JUGPjqigo" width="640" height="360" data-service="Youtube" scrolling="no"/>
      </figure>
      <p><b>Pospíšil obrat s Paulsonem nedotáhl<br/></b>Jaroslav Pospíšil (667.) se s turnajem v Praze rozloučil v prvním kole dvouhry. Zkušený Čech v něm neustál zápas proti Andrew Paulsonovi (877.), se kterým padl 4:6, 7:6(7), 4:6. Pospíšil po srovnání ve druhé sadě měl v dalším setu náskok 3:1, o nadějné vedení ale vzápětí přišel.</p>
      <figure>
        <iframe src="https://www.youtube.com/embed/ZdU8hGMCEG0" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/0MCtSDkpeVo" width="640" height="360" data-service="Youtube" scrolling="no"/>
      </figure>
      <p><b>Jiroušek neudržel vedení<br/></b>Tomáš Jiroušek (774.) prohrál v prvním kole dvouhry. Mladý tenista v zápase o osmifinále nestačil na Maďara Petera Makka (-) 6:3, 3:6, 6:7(4). Jiroušek ve druhém setu vedl 2:0 a měl tak set a brejk k dobru, vedení však neudržel.</p>
      <figure>
        <iframe src="https://www.youtube.com/embed/FsDeyj8GNaU" width="640" height="360" data-service="Youtube" scrolling="no"/>
      </figure>
      <p><b>Konečný ustál české derby<br/></b>Michal Konečný (616.) je čtvrtým úspěšným Čechem středečních dvouher. Třicetiletý hráč přehrál o čtrnáct let mladšího Martina Krumicha (1709.), který v hlavní soutěži startoval zásluhou divoké karty, 6:2, 7:5. Konečný ve druhém setu prohrával 4:5 a byl na returnu, tři úspěšné gemy však zkušeného hráče posunuly do osmifinále. Krumich za stavu 5:6 na podání nevyužil dva setboly.</p>
      <figure>
        <iframe src="https://www.youtube.com/embed/ihgNqIhunB8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/3hI74ggrIYU" width="640" height="360" data-service="Youtube" scrolling="no"/>
      </figure>
      <p><b>Vrbenský zvládl přechod z antuky<br/></b>MIchael Vrbenský (446.) na úvod Neride Indoor Open nezaváhal. Český mladík, který ještě minulý týden hrál na antuce, v prvním kole porazil Remy Bertolu (1089.) dvakrát 6:4. Švýcarský protihráč v zápase vytvořil jedenáct dvojchyb.</p>
      <figure>
        <iframe src="https://www.youtube.com/embed/TnfQZ-6uzns" width="640" height="360" data-service="Youtube" scrolling="no"/>
      </figure>
      <p><b>Šafránek vypadl se Šátralem</b><br/>Pátý nejvýše nasazený hráč pražského turnaje končí! Václav Šafránek (338.) nestačil v úvodním kole na krajana Jana Šátrala (470.), s nímž prohrál po setech 3:6 a 6:7(4). Po prohraném prvním dějství vedl favorit v tom druhém 4:1, Šátral si ale nakonec i díky deseti esům vynutil tiebreak, v němž byl úspěšnějším hráčem.</p>
      <figure>
        <iframe src="https://www.youtube.com/embed/kwVTt0F84Qo" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/xDbrPjdcmqY" width="640" height="360" data-service="Youtube" scrolling="no"/>
      </figure>
      <p><b>Nouza zvládl roli favorita</b><br/>Petr Nouza (569.) zvládl v Praze roli favorita a postoupil do druhého kola. Finalistka posledního futuru v Opavě zdolal na úvod šťastného poraženého z kvalifikace Filipa Dudu (843.), kterého bez ztráty jediného servisu přetlačil 6:3 a 6:4.</p>
      <figure>
        <iframe src="https://www.youtube.com/embed/AFJztoznXLw" width="640" height="360" data-service="Youtube" scrolling="no"/>
      </figure>
      <p><b>Pecák Miedlera nezaskočil</b><br/>Nejvýše nasazený hráč pražského turnaje postupuje. Rakušan Lucas Miedler (275.) povolil devatenáctiletému Čechovi Štěpánu Pecákovi (-), jenž nefiguruje v žebříčku ATP, jen tři gemy a strávil na kurtu pouhých 57 minut. Duel ovládl poměrem 6:2 a 6:1. </p>
      <figure>
        <iframe src="https://www.youtube.com/embed/N70GezPWiMA" width="640" height="360" data-service="Youtube" scrolling="no"/>
      </figure>
      <p><u><b>1. kolo dvouhry</b></u><br/>VÁCLAV ŠAFRÁNEK (338.) – <b>JAN ŠÁTRAL (470.)</b> 3:6, 6:7(4)<br/><b>PETR NOUZA (569.)</b> – FILIP DUDA (843.) 6:3, 6:4<br/>TOMÁŠ JIROUŠEK (774.) – <b>Peter Makk (HUN, -)</b> 6:3, 3:6, 6:7(4)<br/><b>Lucas Miedler (AUT, 275.)</b> – ŠTĚPÁN PECÁK (-) 6:2, 6:1<br/><b>Manuel Guinard (FRA, 312.)</b> – Vladimir Ivanov (EST, 782.) 6:3, 6:2<br/>JAROSLAV POSPÍŠIL (667.) – <b>ANDREW PAULSON (877.)</b> 4:6, 7:6(7), 4:6<br/><b>MICHAEL VRBENSKÝ (446.)</b> – Remy Bertola (SUI, 1089.) 6:4, 6:4<br/><b>Ilja Běloborodko (UKR, 1520.)</b> – Michal Dembek (POL, 598.) 6:2, 7:6(3)<br/><b>MAREK GENGEL (570.)</b> – VÍT KOPŘIVA (342.) 6:3, 6:4<br/><b>MICHAL KONEČNÝ (616.)</b> – MARTIN KRUMICH (1709.) 6:2, 7:5<br/><b>Oleksij Krutych (UKR, 738.)</b> – Johannes Haerteis (GER, 427.) 4:6, 7:6(5), 6:2<br/><b>ROBIN STANĚK (653.)</b> – YVO PANÁK (1412.) 6:2, 6:4<br/>Dominik Böhler (GER, 717.) – <b>DANIEL SINIAKOV (-)</b> 6:3, 5:7, 6:7(2)<br/>20:30 Niels Lootsma (NED, 461.) – Arťom Dubrivnyj (RUS, 401.)</p>
      <p><u><b>1. kolo čtyřhry</b></u><br/><b>Guinard (FRA), Setkič (BIH)</b> – Balzerani, Maggioli (oba ITA) 7:6(4), 6:2<br/>KONEČNÝ, KRSTEV – <b>Bertola (SUI), Uryson (ARG) </b>6:4, 2:6, 6:10</p>
      <h3>Turnaj v Praze den po dni</h3>
      <p>5.11.<br/><a href="https://www.tenisovysvet.cz/article/detail/../detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek">Neride Indoor Open: Šestnáctiletý Siniakov se kvalifikoval! Uspěli i Gengel, Panák a Staněk</a></p>
      <p>4.11.<br/><a href="https://www.tenisovysvet.cz/article/detail/../detail/10621--neride-indoor-open-siniakov-slavi-prvni-vyhru-mezi-dospelymi-uspel-take-favorizovany-gengel">Neride Indoor Open: Siniakov slaví první výhru mezi dospělými, uspěl také favorizovaný Gengel</a></p>
      <footer>Filip Lefenda, Radek Štohl, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek"/>
      </related>
    </article>
  </body>
</html>