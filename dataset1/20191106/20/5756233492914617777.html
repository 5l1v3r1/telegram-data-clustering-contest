<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620261/%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%85%D8%B9%D8%AF%D9%86%E2%80%8C%DA%A9%D8%A7%D8%B1%D8%A7%D9%86-%D8%AC%D9%87%D8%A7%D9%86-%DA%86%D9%87-%DA%A9%D8%B4%D9%88%D8%B1%D9%87%D8%A7%DB%8C%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T20:51:00+00:00"/>
    <meta property="og:title" content="بزرگترین معدن‌کاران جهان چه کشورهایی هستند؟"/>
    <meta property="og:description" content="چین بزرگترین کشور معدنکار در جهان است و ایران در رتبه دهم جهان قرار دارد. ایران از نظر ارزش دلاری استخراج‌های معدنی نیز در رتبه ۷ جهان، بعد از کانادا و قبل از هندوستان قرار دارد."/>
  </head>
  <body>
    <article>
      <h1>بزرگترین معدن‌کاران جهان چه کشورهایی هستند؟</h1>
      <address>
        <time datetime="2019-11-06T20:51:00+00:00">06 Nov 2019, 20:51</time>
      </address>
      <p>
        <i>چین بزرگترین کشور معدنکار در جهان است و ایران در رتبه دهم جهان قرار دارد. ایران از نظر ارزش دلاری استخراج‌های معدنی نیز در رتبه ۷ جهان، بعد از کانادا و قبل از هندوستان قرار دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>گزارش «داده‌های معدن جهان ۲۰۱۹» به تازگی توسط کنگره جهانی معدن منتشر شده است. این گزارش نشان می‌دهد که چین بزرگترین کشور معدن‌کار در جهان است.</p>
      <p>ایران نیز در این رده‌بندی در دسته بزرگترین معدن‌کاران جهان قرار می‌گیرد و در رتبه دهم قرار دارد.</p>
      <figure>
        <img src="https://aftabnews.ir/files/fa/news/1398/8/15/356232_735.jpg"/>
      </figure>
      <p>این گزارش که بر مبنای اطلاعات سال ۲۰۱۷ تهیه شده، نشان می‌دهد که چین حدود ۴.۱ میلیارد تن سوخت فسیلی و آهن و سایر مواد معدنی طی یک سال استخراج می‌کند.</p>
      <p>بیشترین مواد استخراج شده توسط این کشور، ذغال‌سنگ است که بیش از ۳ میلیارد تن در چین استخراج شده‌است. آهن، دومین ماده معدنی با بیشترین میزان استخراج در چین با ۳۳۰ میلیون تن است.</p>
      <p>گزارش ۲۰۱۹ داده‌های معدنی جهان می‌نویسد:«مانند چین، بسیاری از ۱۰ کشور اول معدن‌کار به سوخت‌های معدنی وابسته هستند. ۹۷ درصد از کل استخراج‌های معدنی عربستان سوخت‌های معدنی است. در اندونزی نیز ۹۹ درصد استخراجات معدنی را این سوخت‌ها تشکیل می‌دهد.»</p>
      <p>سایر معدن‌کاران مانند استرالیا و برزیل، چیزی حدود ۴۵ تا ۵۵ درصد از کل آهن جهان را استخراج می‌کنند.</p>
      <p>سهم آمریکا نیز زیاد است. این کشور برای صنعت معدن خود به سوخت‌های معدنی وابسته است و ۹۴ درصد از برداشت‌های معدنی‌اش ذغال‌سنگ و نفت هستند.</p>
      <p>بر اساس اطلاعات این گزارش، در ایران در سال ۲۰۱۷ بیش از ۲۲ هزار تن در هر متر تولید آهن داشته‌است. تولید فلزات قیمتی مانند طلا و نقره به ازای هر متر، ۵۷ تن بوده است. اما سوخت‌های معدنی با استخراج ۴۱۴ هزار و ۴۱۸ تن در هر متر بیشترین سهم استخرج‌های معدنی در ایران را داردو بعد ازآن نیز استخراج‌های صنعتی، با ۲۳ هزار و ۲۳۱ تن در متر بیشترین سهم را در ایران داشته است.</p>
      <p>بررسی جزئیات این گزارش همچنین نشان می‌هد که ارزش فلزات قیمتی استخراج شده در ایران در سال ۲۰۱۷، ۳۱۴ میلیون دلار بوده‌است. ارزش آهن ۲ هزار و ۴۸۲ میلیون دلار بوده‌است. در کل، استخراج‌های معدنی ایران طی یک سال ۱۲۴ هزار و ۲۳۴ میلیون دلار ارزش داشته است. ایران از نظر ارزش دلاری استخراج‌های معدنی، در رتبه ۷ جهان، بعد از کانادا و قبل از هندوستان قرار دارد.</p>
      <figure>
        <img src="https://aftabnews.ir/files/fa/news/1398/8/15/356233_398.jpg"/>
      </figure>
    </article>
  </body>
</html>