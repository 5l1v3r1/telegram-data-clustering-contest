<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/impichment-trampa-zastupnik-pompeo-pribuv-do-kongresu-dlya-nadannya-svidzhchen-328750_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T20:22:00+00:00"/>
    <meta property="og:title" content="Імпічмент Трампа: заступник Помпео прибув до Конгресу для надання свіджчень"/>
    <meta property="og:description" content="Девід Гейл дасть свідчення представникам трьох комітетів Палати Прдеставителей в закритому режимі."/>
  </head>
  <body>
    <article>
      <h1>Імпічмент Трампа: заступник Помпео прибув до Конгресу для надання свіджчень</h1>
      <h2>Девід Гейл дасть свідчення представникам трьох комітетів Палати Прдеставителей в закритому режимі.</h2>
      <address>
        <time datetime="2019-11-06T20:22:00+00:00">06 Nov 2019, 20:22</time>
      </address>
      <p>Заступник державного секретаря США з політичних питань Девід Гейл у середу, 6 листопада, прибув до Конгресу <b><a href="https://zn.ua/WORLD/opublikovany-pervye-stenogrammy-pokazaniy-svideteley-po-delu-ob-impichmente-trampa-334894_.html">надання свідчень у рамках процедури імпічменту</a></b>, повідомляє Fox News.</p>
      <p>Гейл свідчитиме перед представниками комітетів Палати Представників з розвідки, нагляду і закордонних справ у закритому режимі. Зокрема, конгресмени мають намір поставити заступнику держсекретаря питання про обставини дострокового відкликання з Києва посла Марі Йованович.</p>
      <figure>
        <iframe src="https://www.youtube.com/embed/mAgWWIRIDvk" width="640" height="360" data-service="Youtube" scrolling="no"/>
      </figure>
      <p>Як відомо, госсекретарь Майк Помпео неодноразово висловлювався проти допиту співробітників Держдепартаменту в Конгресі, проте ряд дипломатів вже дали свідчення.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарга анонімного представника розвідувального співтовариства.</p>
      <p>Інформатор підозрює <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>Також повідомляється, що адвокат Трампа Рудольф <b><a href="https://dt.ua/POLITICS/dzhuliani-zv-yazuvavsya-z-bogdanom-bakanovym-i-mig-zustritisya-z-yermakom-v-madridi-informator-rozvidki-ssha-324642_.html">Джуліані в приватному порядку контактував з керівником Офісу президента Андрієм Богданом</a> </b>і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.</p>
      <p>25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив <b><a href="https://dt.ua/POLITICS/biliy-dim-opublikuvav-stenogramu-rozmovi-trampa-z-zelenskim-324534_.html">розшифровку їхньої липневої телефонної розмови</a>.</b></p>
      <p>У жовтні конгресмени допитали колишнього спецпредставника Держдепартаменту Курта Волкера, експосла США в Україні Марі Йованович, тимчасового повіреного Вільяма Тейлора, колишню радницю Трампа з питань Росії Фіону Гілл, співробітників Держдепартаменту Джорджа Кента і Філіпа Рікера, голову представництва США в ЄС Гордона Сондланда, а також співробітника Ради безпеки Александра Виндмана. Їх свідчення переконали демократів в обґрунтованості імпічменту.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>