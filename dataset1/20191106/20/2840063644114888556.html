<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/06/salvini-disumano-attacco-toscani_e4ydvjqen3LWqsJOgFNdRM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-06T20:04:00+00:00"/>
    <meta property="og:title" content="&quot;Salvini disumano&quot;, l'attacco di Toscani"/>
    <meta property="og:description" content="&quot;Abbiamo la dipendenza all'ignoranza, ormai tutto è permesso. Eravamo un Paese che aveva un dignità e non capiamo più quali sono le priorità. Ormai la volgarità è galoppante. Siamo un Paese di tatuati con gli anelli al naso, basta guardarsi intorno. Il vostro amico Salvini è l'esempio più patetico di questa volgarità''. Lo ha detto ai microfoni di 'Morning Show', su Radio Cafè, il fotografo Oliviero Toscani in merito agli insulti razzisti rivolti a Mario Balotelli dagli ultrà del Verona. ''Salvini è stato eletto dalla maggioranza dei cog....ni -ha aggiunto- di gente che non ha più una sensibilità umana. Il suo rappresentante si esprime in un modo disumano. L'Italia si è volgarizzata, ma questa gente qui cosa vuole, i campi di concentramento?''. In merito all'astensione del centrodestra sulla mozione proposta da Liliana Segre per istituire una commissione straordinaria contro l'odio, il razzismo e l'antisemitismo, Toscani ha parlato di una &quot;vergogna&quot;. ''Non hanno votato la Commissione Segre perché hanno paura…"/>
  </head>
  <body>
    <article>
      <h1>"Salvini disumano", l'attacco di Toscani</h1>
      <address>
        <time datetime="2019-11-06T20:04:00+00:00">06 Nov 2019, 20:04</time>
      </address>
      <p>"Abbiamo la dipendenza all'ignoranza, ormai tutto è permesso. Eravamo un Paese che aveva un dignità e non capiamo più quali sono le priorità. <b>Ormai la volgarità è galoppante</b>. Siamo un Paese di tatuati con gli anelli al naso, basta guardarsi intorno. Il vostro amico Salvini è l'esempio più patetico di questa volgarità''. Lo ha detto ai microfoni di 'Morning Show', su Radio Cafè, il fotografo Oliviero Toscani in merito agli insulti razzisti rivolti a <a href="https://www.adnkronos.com/Search/Link/keyword/Mario%20Balotelli">Mario Balotelli</a> dagli ultrà del Verona. ''Salvini è stato eletto dalla maggioranza dei cog....ni -ha aggiunto- di gente che non ha più una sensibilità umana. <b>Il suo rappresentante si esprime in un modo disumano</b>. L'Italia si è volgarizzata, ma questa gente qui cosa vuole, i campi di concentramento?''. In merito all'astensione del centrodestra sulla mozione proposta da <a href="https://www.adnkronos.com/Search/Link/keyword/Liliana%20Segre">Liliana Segre</a> per istituire una commissione straordinaria contro l'odio, il razzismo e l'antisemitismo, Toscani ha parlato di una "vergogna". ''Non hanno votato la Commissione Segre perché <b>hanno paura di perdere il consenso dei loro elettori</b>, è incredibile, è una vergogna! - ha detto il celebre fotografo - In Italia c'è tanta gente in gamba, c'è tanta gente che capisce ma purtroppo questi fascisti di m... qui si sentono troppo! L'ignoranza è la peggiore delle dipendenze italiane in questo momento''.</p>
    </article>
  </body>
</html>