<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-cops-seals-goodwin-jwellery-chairmans-house-147.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T20:35:00+00:00"/>
    <meta property="og:title" content="ഗുഡ്‌വിന്‍ ജ്വല്ലേഴ്സ് ഉടമകളുടെ തൃശൂരിലെ വീട് മഹാരാഷ്ട്ര പൊലീസ് സീല്‍ ചെയ്തു"/>
    <meta property="og:description" content="KERALA NEWS Maharashtra Kerala തൃശൂര്‍: ഗുഡ്‌വിന്‍ ജ്വല്ലേഴ്സ് നിക്ഷേപ തട്ടിപ്പു കേസില്‍ ജ്വല്ലറി ഉടമകളുടെ തൃശൂരിലെ വീട് മഹാരാഷ്ട്ര പൊലീസ് പൂട്ടി സീല്‍ ചെയ്തു. ഗുഡ്‌വിന്‍"/>
  </head>
  <body>
    <article>
      <h1>ഗുഡ്‌വിന്‍ ജ്വല്ലേഴ്സ് ഉടമകളുടെ തൃശൂരിലെ വീട് മഹാരാഷ്ട്ര പൊലീസ് സീല്‍ ചെയ്തു</h1>
      <address><time datetime="2019-11-06T20:35:00+00:00">06 Nov 2019, 20:35</time> by <a rel="author">ന്യൂസ് ഡെസ്‌ക്</a></address>
      <p>തൃശൂര്‍: ഗുഡ്‌വിന്‍ ജ്വല്ലേഴ്സ് നിക്ഷേപ തട്ടിപ്പു കേസില്‍ ജ്വല്ലറി ഉടമകളുടെ തൃശൂരിലെ വീട് മഹാരാഷ്ട്ര പൊലീസ് പൂട്ടി സീല്‍ ചെയ്തു. ഗുഡ്‌വിന്‍ ജ്വല്ലേഴ്സ് ഉടമകളായ സുനില്‍കുമാറിന്റെയും സുധീഷ്‌കുമാറിന്റെയും പുതുക്കാട് മണ്ണംപേട്ടയിലെ വീടാണ് സീല്‍ ചെയ്തത്. ഇവര്‍ സഹോദരങ്ങളാണ്.</p>
      <p>മഹാരാഷ്ട്ര താനെ പൊലീസാണ് തൃശൂരില്‍ എത്തിയത്. കുറുപ്പം റോഡിലെ ജ്വല്ലറി ശാഖയും പൊലീസ് പരിശോധിച്ചു. ആഭരണങ്ങള്‍ മുതല്‍ എ.സി വരെ ജ്വല്ലറിയില്‍ നിന്നും മാറ്റിയിട്ടുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>നിക്ഷേപ തുക ഇരട്ടിയാക്കാമെന്ന് വാഗ്ദാനം ചെയ്ത് മഹാരാഷ്ട്ര കേന്ദ്രീകരിച്ച് ആയിരം പേരില്‍ നിന്നായി 25 കോടി രൂപയോളം തട്ടിയെടുത്തു എന്നാണ് കേസ്.</p>
      <related>
        <a href="https://www.doolnews.com/centre-announces-rs-25-000-crore-fund-for-stalled-real-estate-projects.html?utm_source=doolnews&amp;utm_medium=related"/>
      </related>
      <p>സുനില്‍ കുമാറും സുധീഷ് കുമാറും 22 വര്‍ഷമായി ജ്വല്ലറി നടത്തിവരികയാണ്. ഇവര്‍ക്ക് മുംബൈയിലും പൂനെയിലുമായി 13 ഷോറൂമുകളുണ്ട്. ഇവരുടെ വിവിധ പദ്ധതികളില്‍ നിക്ഷേപിച്ചിട്ടുള്ള ആയിരം പേരുടെ പണമാണ് തട്ടിയെടുത്തത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പണവുമായി ഒരു മാസം മുമ്പാണ് ഉടമകള്‍ മുങ്ങിയത്. ഇവര്‍ക്ക് വേണ്ടി ലുക്കൗട്ട് നോട്ടിസ് പുറപ്പെടുവിച്ചിട്ടുണ്ട്. നിക്ഷേപകരുടെ പരാതി പ്രകാരം മുംബൈയിലെ വിവിധ പൊലീസ് സ്റ്റേഷനുകളില്‍ ഇരുവര്‍ക്കുമെതിരെ കേസുണ്ട്.</p>
      <figure>
        <iframe src="https://www.youtube.com/embed/0seQqbuQ9mA" width="500" height="281" data-service="Youtube" scrolling="no"/>
      </figure>
    </article>
  </body>
</html>