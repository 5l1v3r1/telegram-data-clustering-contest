<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/v-armiyu-rosiyi-pryzvaly-ponad-19-tysyach-krymchan/"/>
    <meta property="og:site_name" content="Рубрика"/>
    <meta property="article:published_time" content="2019-11-06T20:57:13+00:00"/>
    <meta property="og:title" content="В армію Росії призвали понад 19 тисяч кримчан"/>
    <meta property="og:description" content="На початок листопада понад 19 тисяч кримчан були призвані до лав ЗС РФ в рамках десятої призовної кампанії. Про це заявив аналітик Кримської правозахисної групи Олександр Сєдов під час круглого столу Російська військова присутність в Україні і її вплив на ситуацію з правами людини, передає Укрінформ. «Крим, згідно з доповіддю прокурора Міжнародного кримінального суду, — […]"/>
  </head>
  <body>
    <article>
      <h1>В армію Росії призвали понад 19 тисяч кримчан</h1>
      <address><time datetime="2019-11-06T20:57:13+00:00">06 Nov 2019, 20:57</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/krym-620x420-c-1.jpg"/>
      </figure>
      <p>Фото Reuters<br/><b><b>На початок листопада понад 19 тисяч кримчан були призвані до лав ЗС РФ в рамках десятої призовної кампанії.</b></b></p>
      <p>Про це заявив аналітик Кримської правозахисної групи Олександр Сєдов під час круглого столу Російська військова присутність в Україні і її вплив на ситуацію з правами людини, передає<a href="https://www.ukrinform.ru/rubric-crimea/2813208-okkupanty-prizvali-v-armiu-rf-uze-19-tysac-krymcan.html"> Укрінформ.</a></p>
      <p>«Крим, згідно з доповіддю прокурора Міжнародного кримінального суду, — окупована територія, і всі дії російської влади на окупованій території підпадають під юрисдикцію Міжнародного кримінального суду. Тобто вони розглядаються з точки зору Женевської конвенції і Римського статуту. І саме російські військові винні в тому, що в Криму проводиться незаконний призов. Зараз триває вже десята призовна кампанія в Криму, і на початок листопада понад 19 тисяч жителів Криму були призвані до лав ЗС РФ. Це робиться військкоматами, які підпорядковані Міністерству оборони РФ, Генштабу ВС РФ, тобто це військовий злочин», — заявив Сєдов.</p>
      <p>Він також нагадав, що російські військові беруть активну участь в пропаганді ЗС РФ серед дітей. Зокрема, майже щотижня проходять акції у вигляді «парадів», виставок військової техніки тощо.</p>
    </article>
  </body>
</html>