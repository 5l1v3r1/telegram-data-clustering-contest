<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/podiya-v-aeroportu-shiphol-50052046.html"/>
    <meta property="og:site_name" content="НВ"/>
    <meta property="article:published_time" content="2019-11-06T20:28:00+00:00"/>
    <meta property="og:title" content="В аеропорту Амстердама помилково сповістили про викрадення літака"/>
    <meta property="og:description" content="У середу, 6 листопада, нідерландська поліція оточила термінал D в аеропорту Амстердама Схіпхол через повідомлення про «підозрілу ситуацію»."/>
  </head>
  <body>
    <article>
      <h1>В аеропорту Амстердама помилково сповістили про викрадення літака</h1>
      <h2>У середу, 6 листопада, нідерландська поліція оточила термінал D в аеропорту Амстердама Схіпхол через повідомлення про «підозрілу ситуацію».</h2>
      <address>
        <time datetime="2019-11-06T20:28:00+00:00">06 Nov 2019, 20:28</time>
      </address>
      <p>Згідно з повідомленням, опублікованим адміністрацією аеропорту в Twitter, поліція перевіряла «ситуацію на борту одного з літаків».</p>
      <p>За даними джерел <a href="https://nos.nl/artikel/2309342-passagiers-en-crew-van-mogelijk-gekaapt-vliegtuig-veilig-van-boord.html">NOS</a>, командир екіпажу літака натиснув на тривожну кнопку, щоб повідомити про спробу викрадення. За непідтвердженими даними, на борту перебували 27 пасажирів.</p>
      <p>Пізніше в авіакомпанії AirEuropa повідомили, що нештатна ситуація на борту була викликана випадковим оповіщенням про захоплення літака.</p>
      <p>"Хибна тривога. На рейсі Амстердам - Мадрид було помилково активовано попередження, яке запускає протоколи про викрадення літака в аеропорту», - йдеться в заяві.</p>
      <p>В аеропорту додали, що тимчасово закритий термінал D знову працює в штатному режимі.</p>
      <p>Схіпхол - один з найбільших і найбільш завантажених аеропортів в Європі. Аеропорт обслуговує понад 70 мільйонів пасажирів на рік. Він є стикувальним для багатьох рейсів в Україну.</p>
    </article>
  </body>
</html>