<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/stalo-vidomo-skilki-zaroblyayut-top-veduchi-malahov-ta-urgant-na-kremlivskih-kanalah-638164.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T20:56:30+00:00"/>
    <meta property="og:title" content="Стало відомо скільки заробляють топ-ведучі Малахов та Ургант на кремлівських каналах"/>
    <meta property="og:description" content="Російський телеведучий Андрій Малахов заявив, що отримує близько $50 тис"/>
  </head>
  <body>
    <article>
      <h1>Стало відомо скільки заробляють топ-ведучі Малахов та Ургант на кремлівських каналах</h1>
      <address>
        <time datetime="2019-11-06T20:56:30+00:00">06 Nov 2019, 20:56</time>
      </address>
      <h4>Російський телеведучий Андрій Малахов заявив, що отримує близько $50 тис</h4>
      <p>Російський телеведучий Андрій Малахов в інтерв'ю журналістці Ксенії Собчак розповів, скільки грошей він отримував під час роботи на Першому каналі і назвав приблизну зарплатню на телеканалі «Росія 1». </p>
      <p>Запис бесіди доступний на її <a href="https://www.youtube.com/watch?v=vHOGpwFyEng&amp;feature=youtu.be">YouTube</a>-каналі.</p>
      <p>За словами Малахова, на Першому каналі він отримував $50 тисяч на місяць (3,2 мільйона рублів за поточним курсом). Він зізнався, що більше за нього заробляли тільки ведучі Володимир Познер і Іван Ургант.</p>
      <p>Малахов також заявив, що в даний момент отримує на «Росії 1» «рівнозначну» зарплатню.</p>
      <p>Як повідомлялося, російський телеведучий Андрій Малахов відомий українцям тим, що взяв участь у пропагандистському телемості між Україною і РФ «Треба поговорити». Телеміст транслювало у записі російське телебачення. Малахов за це потрапив до бази центру «Миротворець», що займається виявленням злочинів проти основ національної безпеки України.</p>
      <p>«Свідома участь в інформаційно-пропагандистській провокації Росії (країна-агресор) - т. зв. «Телеміст між Росією і Україною «Треба поговорити», організованій антиукраїнським пропагандистським каналом «Росія1», – так у «Миротворці» описують причину потрапляння ведучого до їхньої бази.</p>
      <p>Також російський телеведучий Іван Ургант запам’ятався українцям своєю фразою у програмі «Смак», де він заявив, що «порубав зелень як червоний комісар жителів українського села». Щоправда пізніше він вибачився за свій, м’яко кажучи, некоректний жарт.</p>
      <related>
        <a href="https://glavcom.ua/economics/finances/zmi-diznalisya-komu-tkachenko-prodav-svoyu-chastku-v-telekanali-11-637112.html"/>
        <a href="https://glavcom.ua/country/politics/slugi-narodu-pogodilis-ne-hoditi-na-rosiyski-telekanali-635978.html"/>
        <a href="https://glavcom.ua/news/aktivisti-piketuvali-kanal-112-z-vimogoyu-do-medvedchuka-zamovknuti-635953.html"/>
      </related>
    </article>
  </body>
</html>