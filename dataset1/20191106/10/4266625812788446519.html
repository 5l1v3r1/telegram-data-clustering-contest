<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/a_obitsyaly_shcho_ne_bude_pranker_dzhoker_vyyavyv_shcho_yermak_i_tyshchenko__1684747"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T10:44:00+00:00"/>
    <meta property="og:title" content="&quot;А обіцяли, що не буде&quot;: Пранкер &quot;Джокер&quot; виявив, що Єрмак і Тищенко - куми"/>
    <meta property="og:description" content="Особистий помічник президента Володимира Зеленського Андрій Єрмак є хрещеним батьком сина народного депутата від партії «Слуга народу» Миколи Тищенка."/>
  </head>
  <body>
    <article>
      <h1>"А обіцяли, що не буде": Пранкер "Джокер" виявив, що Єрмак і Тищенко - куми</h1>
      <address>
        <time datetime="2019-11-06T10:44:00+00:00">06 Nov 2019, 10:44</time>
      </address>
      <p>
        <b>Особистий помічник президента Володимира Зеленського Андрій Єрмак є хрещеним батьком сина народного депутата від партії «Слуга народу» Миколи Тищенка.</b>
      </p>
      <p>Про це пранкер «Джокер» написав на своєму <a href="https://t.me/s/joker_ukr">telegram-каналі</a>.</p>
      <p>«Виявляється, Єрмак і Тищенко - куми. А нам обіцяли, що кумівства у владі не буде», - повідомив пранкер.</p>
      <p>«Джокер» виклав фото Єрмака з хлопчиком, яке нардеп Тищенко прокоментував: «Хрещений тато Андрій Єрмак, вечеря, сім'я». </p>
      <p>Як відомо, у Тищенка двоє синів - Данило (2005 р.н.) і Давид (2017 р.н.). </p>
      <p><a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251">Нагадаємо,</a> раніше у мережі з’явилася переписка народного депутата від «Слуги народу» Миколи Тищенка із пранкером «Джокером», в якій парламентар розповів про ситуацію у фракції, конфлікт із Олександром Ткаченком та інші деталі «важкого» життя. Відповідну переписку оприлюднило видання Страна.UA. Згідно з інформацією, пранкер листувався із Тищенком від імені генерального прокурора Руслана Рябошапки і зміг розпочати відверту розмову щодо політичного та світського життя співрозмовника.</p>
      <p>Також «Джокер» листувався з нардепом від Слуги народу Михайлом Радуцьким. <a href="https://zik.ua/news/2019/11/01/nardep_radutskyy_pidtverdyv_fakt_dialogu_pro_doplaty_deputatam_slugy_narodu_1681685">Депутат Верховної Ради Михайло Радуцький</a> від фракції «Слуги народу» підтвердив факт існування листування про доплати в конвертах для депутатів владної фракції, яка з’явилася в телеграм-каналі «Джокер».</p>
      <p>Під час передвиборних президентських перегонів Володимир Зеленський обіцяв, що не допустить кумівства у вищих гілках влади, як то було за попереднього голови держави.</p>
      <related>
        <h4>читайте також</h4>
        <a href="https://zik.ua/news/2019/11/06/pranker_dzhoker_podyakuvav_zmi_i_skazav_shcho_viryt_u_chetvertu_vladu_1684735"/>
        <a href="https://zik.ua/news/2019/11/05/perepyska_tyshchenka_z_prankerom_vidverte_pro_slug_inshi_fakapy_ta_sumnivne_1684051"/>
        <a href="https://zik.ua/news/2019/11/05/truskavtsya_bulo_nedostatno_shchob_navchyty_nardepiv_kultury_bezpeky__1683855"/>
        <a href="https://zik.ua/news/2019/11/04/uyavit_shcho_vam_pyshe_ryaboshapka_petrov_rozpoviv_yak_vazhko_ne_povestys_na_1683679"/>
      </related>
    </article>
  </body>
</html>