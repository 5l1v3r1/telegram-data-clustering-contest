<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/prima-sedinta-de-guvern-iohannis-vorbeste-despre-mostenirea-dezastruoasa-pesedistii-au-golit-finantele-publice-18547070"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T10:23:22+00:00"/>
    <meta property="og:title" content="Prima şedinţă de guvern. Iohannis vorbeşte despre &quot;moştenirea dezastruoasă&quot;: Pesediştii au golit finanţele publice"/>
    <meta property="og:description" content="Preşedintele Klaus Iohannis, prezent la prima şedinţă de Guvern Orban, a anunţat că miniştrii PNL au găsit o situaţie gravă în instituţii, spunând că pesediştii au golit finanţele publice şi va fi foarte greu de construit bugetul pe anul viitor."/>
  </head>
  <body>
    <article>
      <h1>Prima şedinţă de guvern. Iohannis vorbeşte despre "moştenirea dezastruoasă": Pesediştii au golit finanţele publice</h1>
      <address>
        <time datetime="2019-11-06T10:23:22+00:00">06 Nov 2019, 10:23</time>
      </address>
      <p>Preşedintele Klaus Iohannis, prezent la prima şedinţă de Guvern Orban, a anunţat că miniştrii PNL au găsit o situaţie gravă în instituţii, spunând că pesediştii au golit finanţele publice şi va fi foarte greu de construit bugetul pe anul viitor.</p>
      <p>"Îmi pare foarte bine că anteriorul guvern eşuat a plecat. În ultimii 30 de ani motivul pentru care România s-a dezvoltat mai bine a fost existenţa PSD la butoane. Dar în ultimii 3 ani au depăşit orice imaginaţie. Guverne care au început cu proceduri pe care pur şi simplu nu şi le-a imaginat nimeni. Atacuri sistematice la statul de drept, lupta împotriva corupţiei, împotriva investitorilor, o absurditate de neimaginat, asupra mediului de afaceri privat", a declarat Klaus Iohannis.</p>
      <p>Preşedintele acuză greaua moştenire a PSD în ministere.</p>
      <p>"Am aflat deja că situaţia găsită în ministere e una foarte proastă. Din păcate, deja s-a încetăţenit noţiunea de moştenire dezastruoasă găsită de miniştri. Deja ştim că PSD-iştii, înainte de plecare, au golit finanţele publice şi acum suntem în situaţia să vedem cum putem acoperi plăţile scadente. Va fi foarte complicat să se închidă bugetul pe anul acesta şi de construit bugetul pe anul viitor", a mai spus preşedintele, la începutul şedinţei de guvern.</p>
    </article>
  </body>
</html>