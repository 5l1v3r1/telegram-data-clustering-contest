<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/06/per-lex-ilva-lavoriamo-a-una-norma-generale-non-allo-scudo-provenzano-top10_20191106_112558/"/>
    <meta property="og:site_name" content="Askanews"/>
    <meta property="article:published_time" content="2019-11-06T10:25:58+00:00"/>
    <meta property="og:title" content="“Per l’ex Ilva lavoriamo a una norma generale, non allo scudo” (Provenzano)"/>
    <meta property="og:description" content="Roma, 6 nov. (askanews) – Per l’ex Ilva “è improprio parlare di scudo e di immunità. Noi stiamo ragionando su una norma generale e astratta, che superi il vaglio di costituzionalità e che sancisca un principio semplice e cioè: chi inquina paga ma chi deve attuare un piano ambientale non può rispondere per colpe altrui […]"/>
  </head>
  <body>
    <article>
      <h1>“Per l’ex Ilva lavoriamo a una norma generale, non allo scudo” (Provenzano)</h1>
      <h2>Il ministro: "Chi deve attuare piano ambientale non può rispondere per colpe altrui"</h2>
      <address>
        <time datetime="2019-11-06T10:25:58+00:00">06 Nov 2019, 10:25</time>
      </address>
      <figure>
        <img src="http://www.askanews.it/wp-content/uploads/2019/11/20191106_112546_B55FA08C.jpg"/>
      </figure>
      <p>Roma, 6 nov. (askanews) – Per l’ex Ilva “è improprio parlare di scudo e di immunità. Noi stiamo ragionando su una norma generale e astratta, che superi il vaglio di costituzionalità e che sancisca un principio semplice e cioè: chi inquina paga ma chi deve attuare un piano ambientale non può rispondere per colpe altrui o del passato”. Lo ha detto il ministro per il Sud Peppe Provenzano, arrivando a Palazzo Chigi per l’incontro con i vertici di Arcelor Mittal sull’ex Ilva di Taranto.</p>
      <p>“Questo – ha aggiunto – vale per l’ex Ilva ma deve valere dove c’è un’azienda che vuole coniugare industria e ambiente. Questa è la partita che ci giochiamo a Taranto e che vale per tutto il Sud e per tutta l’Italia”.</p>
      <p>“Noi ci aspettiamo che l’azienda oggi chiarisca le sue reali intenzioni, da parte del governo confermeremo la natura strategica dello stabilimento di Taranto e siamo pronti a tutto perchè produca acciaio ma lo faccia nel rispetto della salute dei cittadini, dei lavoratori e dell’ambiente”.</p>
      <p>Afe/Int9</p>
    </article>
  </body>
</html>