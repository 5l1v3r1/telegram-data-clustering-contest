<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/buitenland/277478/enschedese-advocaat-raakt-zwaargewond-na-beschieting-vanuit-rijdende-auto.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-06T10:44:11+00:00"/>
    <meta property="og:title" content="Enschedese advocaat raakt zwaargewond na beschieting vanuit rijdende auto"/>
    <meta property="og:description" content="Op Losserstrasse in Gronau is woensdagochtend een advocaat uit Enschede beschoten."/>
  </head>
  <body>
    <article>
      <h1>Enschedese advocaat raakt zwaargewond na beschieting vanuit rijdende auto</h1>
      <address>
        <time datetime="2019-11-06T10:44:11+00:00">06 Nov 2019, 10:44</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/politie-polizei-police-duitsland.jpg?itok=wplxoYM9"/>
        <figcaption>Foto: :PX</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/politie-polizei-police-duitsland.jpg?itok=wplxoYM9"/>
        <figcaption>Foto: :PX</figcaption>
      </figure>
      <p><b>Gronau - </b>Op Losserstrasse in Gronau is woensdagochtend een advocaat uit Enschede beschoten.</p>
      <p><b>Gronau - </b>Op Losserstrasse in Gronau is woensdagochtend een advocaat uit Enschede beschoten.</p>
      <p>Het slachtoffer liep op straat toen hij vanuit een rijdende auto werd beschoten. De Enschedeër raakte zwaargewond. Het schietincident gebeurde net over de Duitse grens bij Glane. De Nederlandse politie heeft de grens daar afgesloten. Dit melden meerdere media woensdag.</p>
      <p>Volgens een woordvoerder van de politie was de man aanspreekbaar. Het gaat volgens de politie om een gerichte actie tegen de advocaat. Dit meldt het AD woensdag. De krant schrijft dat betrouwbare bronnen melden dat de advocaat al geruime tijd ernstig werd bedreigd. Hij trad vaak op als curator bij faillissementen. Volgens diezelfde bronnen kreeg de man zelfs enige tijd persoonbeveiliging. </p>
      <p>De Duitse politie kan nog niet bevestigen dat het om een advocaat gaat. Het gaat volgens de politie waarschijnlijk om een ruzie in de privésfeer, zo weet de Telegraaf. </p>
      <p>De man werd beschoten vanuit een witte auto met Nederlands kenteken. In de wagen zouden meerdere personen zitten. Zowel de Nederlandse als de Duitse politie zijn een grote zoektocht gestart.</p>
      <h3>UPDATE: </h3>
      <p>Het gaat om de 43-jarige Nederlandse advocaat Philippe Schol. Een buurman van Schol zegt tegen de regionale krant Tubantia dat hij drie schoten heeft gehoord. Schol liep op staat om zijn hond uit te laten. Tegen de buren die naar hem toegekomen zijn en hem helpen om het bloeden in zijn linkerbovenbeen te stelpen, vertelt Philippe dat hij door twee Marokkanen is beschoten. Ze zaten volgens hem in een VW Polo. Ook vertelt Philippe dat hij ze kent. </p>
      <p>De politie roept de hulp van burgers in en vraag hen uit te kijken naar mensen met een zuidelijk uiterlijk in een witte kleine personenauto. </p>
    </article>
  </body>
</html>