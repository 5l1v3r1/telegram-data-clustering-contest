<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008218-ubijstvennye-bronezhilety-dlja-vsu-minoborony-obeschaet-polnuju-podderzhku-sledstviju"/>
    <meta property="og:site_name" content="Главное™"/>
    <meta property="article:published_time" content="2019-11-06T10:21:00+00:00"/>
    <meta property="og:title" content="&quot;Убийственные&quot; бронежилеты для ВСУ: Минобороны обещает полную поддержку следствию"/>
    <meta property="og:description" content="Про це йдеться у повідомленні офіційного порталу Міноборони України: У зв’язку з повідомленням Генеральною прокуратурою України підозри посадовцям Міністерства оборони України щодо можливих порушень, здійснених ними під час закупівлі індивідуальн..."/>
  </head>
  <body>
    <article>
      <h1>"Убийственные" бронежилеты для ВСУ: Минобороны обещает полную поддержку следствию</h1>
      <address>
        <time datetime="2019-11-06T10:21:00+00:00">06 Nov 2019, 10:21</time>
      </address>
      <p>Про це йдеться у <a href="http://www.mil.gov.ua/news/2019/11/06/minoboroni-zaczikavlene-u-provedenni-obektivnogo-ta-neuperedzhenogo-slidstva-po-spravi-pro-zakupivlyu-bronezhiletiv/">повідомленні </a>офіційного порталу Міноборони України:</p>
      <p>
        <i>У зв’язку з повідомленням Генеральною прокуратурою України <a href="https://glavnoe.ua/news/n357008189-minoborony-celenapravlenno-postavljalo-v-armiju-ubijstvennye-bronezhilety-">підозри посадовцям Міністерства оборони України</a> щодо можливих порушень, здійснених ними під час закупівлі індивідуальних засобів бронезахисту, оборонне відомство повідомляє, що надасть всебічну допомогу слідству з метою встановлення істини по цій справі.</i>
      </p>
      <p>
        <i>Варто наголосити, що в рамках оголошеного курсу на боротьбу з будь-якими проявами корупції, Міноборони провадить жорстку кадрову політику з метою очищення лав Збройних Сил України від осіб, схильних до зловживання службовим становищем та отримання неправомірних винагород і хабарів. Нетерпимість до корупції є однією з головних цінностей і пріоритетом роботи нової команди Міністерства оборони України.</i>
      </p>
      <related>
        <h4>Читайте также:</h4>
        <a href="https://glavnoe.ua/news/n357008216-o-korrupcii-v-minoborony-prichiny-i-sledstvija"/>
      </related>
      <p>
        <i>Разом з тим наголошуємо, що відповідно до законодавства України, жодна особа не може вважатися винною у вчиненні злочину, допоки її вину не буде доведено в суді.</i>
      </p>
      <p>
        <i>Міноборони зацікавлене у проведенні оперативного і об’єктивного розслідування справи та надасть слідству всю необхідну інформацію.</i>
      </p>
      <p>Нагадаємо, правоохоронці <a href="https://dbr.gov.ua/news/provadzhennya-po-zakupivlyam-mayna-dlya-zsu-5-visokoposadovciv-minoboroni-otrimali-pidozri">повідомили</a> про підозру п’ятьом посадовцям Міноборони.</p>
      <p>У кримінальному провадженні за фактом закупівлі неякісного речового майна за завищеною ціноюдля Збройних Сил України, зокрема бронежилетів 1-4 класів захисту, які не відповідають технічним умовам, 5 високопосадовцям Міністерства оборони України повідомлено про підозри в умисному, вчиненому за попередньою змовою групою осіб, невиконанні військовою службовою особою дій, які вона за своїми службовими обов’язками повинна була виконати, вчинені в умовах особливого періоду, крім воєнного стану (ч. 2 ст. 28 - ч. 3 ст. 426 Кримінального кодексу України).</p>
      <related>
        <h4>Читайте также:</h4>
        <a href="https://glavnoe.ua/news/n357008207-v-ukraine-startuet-proekt-po-obespecheniju-molodyh-oficerov-kvartirami-studijami"/>
      </related>
      <p>Підозри оголошено: генерал-майору, начальнику Головного управління Міністерства оборони України, його двом заступникам, двом керівникам відділів Головного управління Міністерства оборони України.</p>
      <p>Під час досудового розслідування встановлено:</p>
      <ul>
        <li>31 січня 2019 року Міністерство оборони України оголосило тендер та пізніше уклало договір на закупівлю 20 тисяч бронежилетів «Корсар МЗс-1-4» на суму 176 млн грн. Бронежилети мали відповідати технічним вимогам, розробленим та затвердженим ще в 2018 році;</li>
        <li>у березні-квітні 2019 року під час проведення відбору зразків бронежилетів, а потім їх приймання, працівниками Міністерства оборони виявлено, що бронежилети не відповідають технічним умовам: пластини не оброблені, наявні гострі кути, захисні пакети не зшиті. У частини бронежилетів наявні пластини, по яким не проводились балістичні випробування; на частину партії не має протоколів лабораторних випробувань;</li>
        <li>високопосадовці Міністерства оборони знали про невідповідність бронежилетів технічним вимогам, проте дали вказівку максимально швидко прийняти партію бронежилетів та провести розрахунки. Пізніше їм стало відомо, що бронежилет за умови намокання пробивається наскрізь.</li>
        <li>знаючи, що бронежилети прострілюються, високопосадовці Міністерства оборони були зобов’язані повернути партії бронежилетів, не підписувати акти приймального контролю товару. Проте вони дали вказівку підлеглим працівникам далі приймати наступну партію бронежилетів.</li>
      </ul>
      <p>Під час досудового розслідування:</p>
      <ul>
        <li>проведено 43 обшуки у Головному управлінні Збройних сил України, в кабінеті заступника міністра оборони, складах речового майна Збройних Сил України в Хмельницькій, Одеській, Харківській, Вінницькій областях та місті Києві, та підприємствах-постачальниках (виробниках).</li>
        <li>вилучено 200 тон речового майна та засобів індивідуального захисту для того, щоб запобігти знищенню, підміні, викраденню чи видачі військовослужбовцям;</li>
        <li>проведено слідчий експеримент з дотриманням усіх правил сертифікаційних випробувань. Під час експерименту встановлено, що захисні властивості бронежилетів не відповідають заявленим виробником 1-4 класам захисту;</li>
        <li>призначено 13 судових експертиз;</li>
        <li>за результатами балістичної експертизи встановлено, що більше 70% бронежилетів прострілюються тими видами зброї, від якої повинні захищати.</li>
      </ul>
      <p>Досудове розслідування здійснює Територіальне управління Державного бюро розслідувань, розташоване в місті Києві. Процесуальне керівництво – Генеральна інспекція Генеральної прокуратури України. Оперативний супровід – Департамент стратегічних розслідувань Національної поліції України.</p>
      <related>
        <h4>Читайте также:</h4>
        <a href="https://glavnoe.ua/news/n357008189-minoborony-celenapravlenno-postavljalo-v-armiju-ubijstvennye-bronezhilety-"/>
      </related>
    </article>
  </body>
</html>