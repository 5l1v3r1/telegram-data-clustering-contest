<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-zno-2020-yak-otsinyuvatymut-ta-za-shho-znyzyat-baly/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T10:43:23+00:00"/>
    <meta property="og:title" content="ЗНО 2020: як оцінюватимуть та за що знизять бали"/>
    <meta property="og:description" content="Український центр оцінювання якості освіти оприлюднив інформацію про характеристики сертифікаційних робіт ЗНО 2020."/>
  </head>
  <body>
    <article>
      <h1>ЗНО 2020: як оцінюватимуть та за що знизять бали</h1>
      <address>
        <time datetime="2019-11-06T10:43:23+00:00">06 Nov 2019, 10:43</time>
      </address>
      <p>Український центр оцінювання якості освіти оприлюднив інформацію про характеристики сертифікаційних робіт ЗНО 2020.</p>
      <p>Головні характеристики тестів, критерії оцінювання завдань відкритої форми з розгорнутою відповіддю та програми зовнішнього незалежного оцінювання 2020 року з’явилися на сайті УЦОЯО.</p>
      <p>Ця інформація допоможе випусникам підготуватися до проходження ЗНО 2020 та раціонально розподілити час для написання тестів.</p>
      <p>Зокрема, у характеристиці сертифікаційної роботи з певного предмета зазначено структуру тесту, кількість та типи завдань, наведено схему нарахування тестових балів та кількість балів, які можна отримати, правильно виконавши всі завдання тесту.</p>
      <p>Вказано також час, відведений на виконання тесту.</p>
      <p><b>Читайте</b>: <a href="https://fakty.com.ua/ua/ukraine/20191015-koly-provedut-probne-zno-u-2020-rotsi/">Коли проведуть пробне ЗНО у 2020 році</a></p>
      <p>Програми містять вимоги до рівня підготовки учасників ЗНО з певного предмета.</p>
      <p>Фахівці УЦОЯО обіцяють пояснювати особливості виконання завдань у щотижневій рубриці <b>Готуючись до ЗНО</b> на своїй сторінці у Facebook.</p>
      <p>До слова, у 2020 році <a href="https://fakty.com.ua/ua/ukraine/20190909-zno-2020-daty-provedennya-testuvannya/">Зовнішнє незалежне оцінювання</a> пройде з 21 травня до 15 червня.</p>
    </article>
  </body>
</html>