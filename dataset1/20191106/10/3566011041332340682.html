<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545257.html/%D9%85%D8%B3%DB%8C%D8%B1-%D8%B1%D9%88%D8%AF%D8%AE%D8%A7%D9%86%D9%87-%D9%87%D8%A7%DB%8C-%D9%BE%D8%B1%D8%AE%D8%B7%D8%B1-%D9%88-%D8%B3%DB%8C%D9%84%D8%A7%D8%A8-%D9%87%D8%A7-%D8%AF%D8%B1-%D8%B2%D9%86%D8%AC%D8%A7%D9%86-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T10:03:00+00:00"/>
    <meta property="og:title" content="مسیر رودخانه‌های پرخطر و سیلاب‌ها در زنجان بازگشایی شد"/>
    <meta property="og:description" content="معاون حفاظت و بهره برداری شرکت آب منطقه‌ای زنجان در مورد اقدامات انجام شده در حوزه آزاد سازی حریم رودخانه‌ها و جلوگیری از خطرات احتمالی سیلاب‌ها در فصل بارش گفت: تاکنون توانستیم 285 هکتار از اراضی و بستر رودخانه‌ها در زنجان آزاد سازی کنیم."/>
  </head>
  <body>
    <article>
      <h1>مسیر رودخانه‌های پرخطر و سیلاب‌ها در زنجان بازگشایی شد</h1>
      <h2>معاون حفاظت و بهره برداری شرکت آب منطقه‌ای زنجان:</h2>
      <address>
        <time datetime="2019-11-06T10:03:00+00:00">06 Nov 2019, 10:03</time>
      </address>
      <p>معاون حفاظت و بهره برداری شرکت آب منطقه‌ای زنجان در مورد اقدامات انجام شده در حوزه آزاد سازی حریم رودخانه‌ها و جلوگیری از خطرات احتمالی سیلاب‌ها در فصل بارش گفت: تاکنون توانستیم 285 هکتار از اراضی و بستر رودخانه‌ها در زنجان آزاد سازی کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اسماعیل افشاری در گفت‌وگو با خبرنگار <a href="http://www.mojerasa.ir/">موج رسا;</a> در خصوص اقدامات انجام شده به منظور مهار سیلابها و کاهش خسارتهای احتمالی ناشی از سیلابها در زنجان اظهار کرد: آبگیری سدهای احداث شده و پروژه های تغذیه مصنوعی از اولویت های کاری شرکت است که نقش بسزایی در مهار و کنترل سیلاب ها دارد.</p>
      <p>وی با اشاره به اینکه مطالعه حد بستر و حریم رودخانه های اصلی به طول 810 کیلومتر اقدامات انجام شده است افزود: احصای تصرفات صورت گرفته در حوزه شهری و روستایی و صدور اخطاریه برای متصرفین و همچنین هشدار برای دستگاه های متولی موضوعات مرتبط  با هماهنگی فرمانداران محترم شهرستان ها از جمله شهرداریها و اداره راه و شهرسازی اشاره کرد.</p>
      <p>افشاری با اشاره به آزادسازی اراضی بستر رودخانه‌ها افزود: تاکنون 285 هکتار از این اراضی با همکاری مراجع ذیصلاح آزادسازی شده و 36 سازه تقاطعی غیر اصولی از جمله پل‌ها با همکاری اداره راه و شهرسازی شناسایی و تمهیدات لازم برای بالا بردن ظرفیت آبگذری آنها صورت گرفته است.</p>
      <p>وی بیان کرد: از ابتدای سال جاری تاکنون شرکت آب منطقه ای زنجان به کمک اداره راه و شهر سازی، حدود 60 دهنه از دهانه پل‌ها و حدود20 کیلومتر از مسیر رودخانه‌ها و سیلابها را لایروبی و بازگشایی کرده و این امر به صورت مستمر انجام می‌شود.</p>
      <p>معاون حفاظت و بهره برداری شرکت آب منطقه ای زنجان به نشانه گذاری حد بستر و حریم رودخانه های اصلی تاکید کرد و گفت: نشانه گذاری 145 کیلومتر از رودخانه های اصلی برای رعایت حد بستر و حریم از طرف مجاورین انجام شده است.</p>
      <p>وی خاطر نشان کرد: مطالعات شکست سدهای در دست اجرا و در دست بهره برداری نیز از دیگر اقدامات پیشگیرانه در بحث سیلاب بوده که در حال انجام است.</p>
      <p>افشاری در خصوص هشدارهای سیل و شکست سدها تصریح کرد: علائم هشدار سیل و طغیان رودخانه ها و غیره در شهرستانها و محل‌های حادثه خیز با نصب بنر و یا از طریق پیامک و فضای مجازی صورت گرفته و در شهرستانها با همکاری فرمانداریها و در شهر زنجان با همکاری شهرداری زنجان در برخی از نقاط پر تردد، این بنرها نصب شده است.</p>
      <p>انتهای پیام/</p>
    </article>
  </body>
</html>