<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/frenkova-ulica-bo-zaprta-zaradi-sanacije"/>
    <meta property="og:site_name" content="Primorske novice"/>
    <meta property="article:published_time" content="2019-11-06T10:49:10+00:00"/>
    <meta property="og:title" content="Frenkova ulica bo zaprta zaradi sanacije"/>
    <meta property="og:description" content="Na Frenkovi ulici v Pobegih so začeli urejati odvodnjavanje meteornih vod na najnižjem delu ulice, ki v deževnem obdobju poplavljajo cestišče, delno pa se izlivajo tudi na bližnje dvorišče."/>
  </head>
  <body>
    <article>
      <h1>Frenkova ulica bo zaprta zaradi sanacije</h1>
      <address><time datetime="2019-11-06T10:49:10+00:00">06 Nov 2019, 10:49</time> by <a rel="author">Uredništvo</a></address>
      <p>
        <b>Na Frenkovi ulici v Pobegih so začeli urejati odvodnjavanje meteornih vod na najnižjem delu ulice, ki v deževnem obdobju poplavljajo cestišče, delno pa se izlivajo tudi na bližnje dvorišče.</b>
      </p>
      <figure>
        <img src="https://static.primorske.si/foto/highres/gnweb/718595_255-zapora.jpg"/>
        <figcaption>Fotografija je simbolična. </figcaption>
      </figure>
      <p><b>POBEGI</b> &gt; V okviru del bodo vgradili talne rešetke s kanaletami, ki jih bodo spojili na meteorno kanalizacijo in znižali asfaltno površino na delu cestišča, kar bo omogočilo boljše stekanje padavinskih vod na bližnje nižjeležeče polje.</p>
      <p>Zaradi del bo do prihodnjega petka veljala popolna zapora Frenkove ulice. Dostop za stanovalce bo urejen z regionalne ceste skozi zaselek Cikuti.</p>
    </article>
  </body>
</html>