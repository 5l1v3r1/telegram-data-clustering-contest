<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620166/%D8%A8%D8%A7%D8%B2%DB%8C-%D8%B9%D8%B1%D8%A7%D9%82-%D9%88-%D8%A7%DB%8C%D8%B1%D8%A7%D9%86-%D8%AF%D8%B1-%DA%A9%D8%AF%D8%A7%D9%85-%DA%A9%D8%B4%D9%88%D8%B1-%D8%A8%D8%B1%DA%AF%D8%B2%D8%A7%D8%B1-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T10:45:00+00:00"/>
    <meta property="og:title" content="بازی عراق و ایران در کدام کشور برگزار خواهد شد؟"/>
    <meta property="og:description" content="با اعلام فیفا دیدار تیم‌های عراق و ایران در چارچوب دور دوم رقابت‌های انتخابی جام جهانی ۲۰۲۲ قطر و جام ملت‌های ۲۰۲۳ چین در زمین بی‌طرف برگزار خواهد شد."/>
  </head>
  <body>
    <article>
      <h1>بازی عراق و ایران در کدام کشور برگزار خواهد شد؟</h1>
      <address>
        <time datetime="2019-11-06T10:45:00+00:00">06 Nov 2019, 10:45</time>
      </address>
      <p>
        <i>با اعلام فیفا دیدار تیم‌های عراق و ایران در چارچوب دور دوم رقابت‌های انتخابی جام جهانی ۲۰۲۲ قطر و جام ملت‌های ۲۰۲۳ چین در زمین بی‌طرف برگزار خواهد شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم ملی فوتبال ایران قرار بود در روز ۲۳ آبان ماه چهارمین دیدار خود در دور گروهی مرحله دوم رقابت های انتخابی جام جهانی ۲۰۲۲ قطر و جام ملت های ۲۰۲۳ چین را در بصره مقابل تیم ملی عراق انجام دهد اما ناآرامی‌های اخیر عراق باعث تغییر محل برگزاری مسابقه شد.</p>
      <p>فیفا طی نامه‌ای به فدراسیون فوتبال عراق اعلام کرد تا روز شنبه هفت نوامبر محل جدیدی را خارج از عراق برای میزبانی از بازی آنها مقابل ایران و بحرین اعلام کند.</p>
      <figure>
        <img src="https://aftabnews.ir/files/fa/news/1398/8/15/356046_297.jpg"/>
      </figure>
      <p>به احتمال فراوان کشور اردن و شهر امان و ورزشگاه بین المللی این شهر میزبان دیدار عراق و ایران خواهد بود.</p>
      <p>عراق در مسابقات مقدماتی جام جهانی ۲۰۱۸ روسیه مقابل امارات در این ورزشگاه به میدان رفت و پیروز شد. بعد از اردن، کشور امارات دیگر کشوری است که احتمال دارد میزبان جدال عراق و ایران باشد.</p>
    </article>
  </body>
</html>