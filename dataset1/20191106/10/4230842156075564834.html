<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-zelenskyj-stvoryv-radu-z-pytan-svobody-slova/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T10:16:09+00:00"/>
    <meta property="og:title" content="Зеленський створив Раду з питань свободи слова"/>
    <meta property="og:description" content="Президент України Володимир Зеленський створив Раду з питань свободи слова та захисту журналістів."/>
  </head>
  <body>
    <article>
      <h1>Зеленський створив Раду з питань свободи слова</h1>
      <address>
        <time datetime="2019-11-06T10:16:09+00:00">06 Nov 2019, 10:16</time>
      </address>
      <p>Президент України Володимир Зеленський створив Раду з питань свободи слова та захисту журналістів.</p>
      <p>Указ<a href="https://www.president.gov.ua/documents/8082019-30265"> №808/2019</a> про створення Ради з питань свободи слова та захисту журналістів опублікований на сайті президента.</p>
      <p>Згідно з указом, основними завданнями Ради є формування пропозицій щодо захисту інформаційного простору в інтересах інформаційної безпеки України, забезпечення реалізації прав громадян на свободу слова та отримання об’єктивної та достовірної інформації.</p>
      <p><b>Читайте:</b> <a href="https://fakty.com.ua/ua/ukraine/20191029-uryad-pidpysav-memorandum-pro-pokryttya-vsiyeyi-ukrayiny-internetom/">Уряд підписав меморандум про покриття всієї України інтернетом</a></p>
      <p>До складу Ради з питань свободи слова та захисту журналістів увійшли:</p>
      <ul>
        <li>Міський Вадим Васильович – громадський діяч, секретар Ради (за узгодженням);</li>
        <li>Бурмагін Олександр Олександрович – юрист (за згодою);</li>
        <li>Влащенко Наталія Вікторівна – журналіст, продюсер (за погодженням);</li>
        <li>Городецька Ірина Олегівна – юрист (за згодою);</li>
        <li>Гуменюк Наталія Петрівна – журналіст (за згодою);</li>
        <li>Дуцик Діана Ростиславівна – громадський діяч (за згодою);</li>
        <li>Єлізаров Павло Олександрович – продюсер (за погодженням);</li>
        <li>Кречетов Максим Геннадійович – журналіст (за згодою);</li>
        <li>Лебедєва Тетяна Яківна – громадський діяч (за згодою);</li>
        <li>Остапа Світлана Віталіївна – журналіст, редактор (за згодою);</li>
        <li>Писанко Людмила Олександрівна – редактор (за згодою);</li>
        <li>Попова Тетяна Валеріївна – громадський діяч (за згодою);</li>
        <li>Томіленко Сергій Антонович – громадський діяч, журналіст (за згодою);</li>
        <li>Шевченко Тарас Сергійович – юрист, громадський діяч (за згодою);</li>
        <li>Штурхецький Сергій Володимирович – громадський діяч (за згодою)</li>
      </ul>
      <p>Нагадаємо, Україна опинилася серед частково вільних країн у рейтингу правозахисної організації Freedom House, яка вимірює <a href="https://fakty.com.ua/ua/svit/20191105-svoboda-v-merezhi-freedom-house-nazvav-ukrayinu-chastkovo-vilnoyu/">Свободу в мережі-2019</a>.</p>
    </article>
  </body>
</html>