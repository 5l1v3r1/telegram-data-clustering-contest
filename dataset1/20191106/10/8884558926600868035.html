<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/po-iztirjenju-vlaka-pri-zidanem-mostu-manjse-zamud"/>
    <meta property="og:site_name" content="Primorske novice"/>
    <meta property="article:published_time" content="2019-11-06T10:17:43+00:00"/>
    <meta property="og:title" content="Po iztirjenju vlaka pri Zidanem Mostu manjše zamude v prometu"/>
    <meta property="og:description" content="Potem ko je ponoči pri Zidanem Mostu iztiril tovorni vlak, potniški in tovorni promet na območju potekata z minimalnimi zamudami, so sporočili s Slovenskih železnic. Kot so pojasnili, je levi tir proge Breg-Zidani Most je zaradi dogodka zaprt, desni pa je bil odprt ob 4.16. Potniški in tovorni promet potekata po desnem tiru."/>
  </head>
  <body>
    <article>
      <h1>Po iztirjenju vlaka pri Zidanem Mostu manjše zamude v prometu</h1>
      <address><time datetime="2019-11-06T10:17:43+00:00">06 Nov 2019, 10:17</time> by <a rel="author">STA</a></address>
      <p>
        <b>Potem ko je ponoči pri Zidanem Mostu iztiril tovorni vlak, potniški in tovorni promet na območju potekata z minimalnimi zamudami, so sporočili s Slovenskih železnic. Kot so pojasnili, je levi tir proge Breg-Zidani Most je zaradi dogodka zaprt, desni pa je bil odprt ob 4.16. Potniški in tovorni promet potekata po desnem tiru.</b>
      </p>
      <figure>
        <img src="https://static.primorske.si/foto/highres/gnweb/718589_255-iztir.jpg"/>
        <figcaption>Fotografija je simbolična. Foto: Slovenske železnice</figcaption>
      </figure>
      <p><b>ZIDANI MOST</b> &gt; Kot so še pojasnili na Slovenskih železnicah, je do nesreče prišlo, ko je na železniški postaji Breg iztirila os na podstavnem vozičku 16. vagona tovornega vlaka z 19 vagoni. Vlak je nato z iztirjeno osjo vozil do Zidanega Mosta, kjer je ob prihodu na kretniško območje iztiril. Poškodovanih ni, nastala je gmotna škoda.</p>
      <p>Preiskava nesreče poteka, o izrednem dogodku so obveščeni vsi pristojni organi, so sporočili iz Slovenskih železnic. To je sicer že tretja nesreča v zadnjih treh mesecih na tem območju.</p>
      <p>Podrobnosti bo ob 11.30 v Ljubljani predstavil direktor SŽ-Infrastruktura <b>Matjaž Kranjc</b>.</p>
    </article>
  </body>
</html>