<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/rakickiy-zavershiv-kar-yeru-u-zbirniy-ukrayini-328662_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T10:44:00+00:00"/>
    <meta property="og:title" content="Ракицький завершив кар'єру у збірній України"/>
    <meta property="og:description" content="Захисник зізнався, що розраховував ще зіграти за команду."/>
  </head>
  <body>
    <article>
      <h1>Ракицький завершив кар'єру у збірній України</h1>
      <h2>Захисник зізнався, що розраховував ще зіграти за команду.</h2>
      <address>
        <time datetime="2019-11-06T10:44:00+00:00">06 Nov 2019, 10:44</time>
      </address>
      <p>Захисник "Зеніту" <b><a href="https://dt.ua/SPORT/rakickiy-viklyucheniy-iz-spisku-gravciv-zbirnoyi-ukrayini-301652_.html">Ярослав Ракицький</a></b> повідомив про рішення завершити кар'єру в збірній України.</p>
      <p>"10 років тому я дебютував за головну команду, а сьогодні кажу "до побачення". Я йду зі збірної України. Я чекав виклик в команду протягом всього 2019 року.</p>
      <p>Але великий футбол став великою політикою. Саме страхом керуються люди, які розсилають запрошення в національну команду. Не навичками футбольної майстерності ви апелюєте. Футбол поза політикою?</p>
      <p>Для мене було честю захищати збірну своєї країни, честь перемагати та доводити силу українців. Честь представляти кольори свого прапора на міжнародній арені.</p>
      <p>Дякую всім, хто підтримував і тим, хто не підтримував, ви заряджали бути ще сильнішим. Я завжди бився на футбольному полі за перемогу для України. Бажаю тільки золотих нагород. Спасибі", - написав Ракицький в Instagram.</p>
      <p>Захисник провів 54 матчі та забив 4 голи у складі національної команди. Останній матч у збірній 30-річний футболіст провів 16 жовтня 2018-го проти Чехії (1:0).</p>
      <p>Нагадаємо, <b><a href="https://dt.ua/SPORT/ukrayina-obigrala-portugaliyu-i-viyshla-u-finalnu-chastinu-yevro-2020-326283_.html">раніше збірна України достроково вийшла на Євро-2020</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>