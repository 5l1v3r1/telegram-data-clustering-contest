<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545262.html/%D8%AF%D8%B3%D8%AA%D9%81%D8%B1%D9%88%D8%B4%D8%A7%D9%86-%D9%85%D8%B9%D8%A7%D8%A8%D8%B1-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%B1%D8%A7%D8%B2%DB%8C-%D8%B3%D8%B1%D8%A7%D9%88%D8%A7%D9%86-%D8%B3%D8%A7%D9%85%D8%A7%D9%86%D8%AF%D9%87%DB%8C-%D8%B4%D8%AF%D9%86%D8%AF--%D8%A7%D8%AE%D8%AA%D9%84%D8%A7%D9%84%D8%A7%D8%AA-%D8%A7%D9%82%D8%AA%D8%B5%D8%A7%D8%AF%DB%8C--%D8%B9%D8%A7%D9%85%D9%84-%D8%B1%D9%88%DB%8C-%D8%A2%D9%88%D8%B1%D8%AF%D9%86-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%A8%D9%87-%D9%85%D8%B4%D8%A7%D8%BA%D9%84-%DA%A9%D8%A7%D8%B0%D8%A8"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T10:51:00+00:00"/>
    <meta property="og:title" content="دستفروشان معابر بیمارستان رازی سراوان ساماندهی شدند/ اختلالات اقتصادی؛ عامل روی آوردن شهروندان به مشاغل کاذب"/>
    <meta property="og:description" content="شهردار سراوان گفت: سیاست های موجود در حوزه اشتغالزایی، رفع بیکاری و دیگر اختلالات اقتصادی، منجر به روی آوردن طیفی از شهروندان نیازمند به سمت مشاغل کاذب شده؛ درهمین راستا شهرداری سراوان با ایجاد بازارچه های محلی در نقاط مختلف شهر اقدام به سامان دهی دست فروشان سیار می کند."/>
  </head>
  <body>
    <article>
      <h1>دستفروشان معابر بیمارستان رازی سراوان ساماندهی شدند/ اختلالات اقتصادی؛ عامل روی آوردن شهروندان به مشاغل کاذب</h1>
      <h2>در راستای کاهش ترافیک و برقراری انظباط شهری</h2>
      <address>
        <time datetime="2019-11-06T10:51:00+00:00">06 Nov 2019, 10:51</time>
      </address>
      <p>شهردار سراوان گفت: سیاست های موجود در حوزه اشتغالزایی، رفع بیکاری و دیگر اختلالات اقتصادی، منجر به روی آوردن طیفی از شهروندان نیازمند به سمت مشاغل کاذب شده؛ درهمین راستا شهرداری سراوان با ایجاد بازارچه های محلی در نقاط مختلف شهر اقدام به سامان دهی دست فروشان سیار می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://asrehamoon.ir/">عصرهامون</a>، مدتی بود که عده ای از شهروندان با بساط کردن در اطراف بیمارستان مشکل رفت و آمد را برای آمبولانس ها و بیماران به وجود آورده بودند که شهرداری با کمک بخش خصوصی این امر را ساماندهی کرد.<br/><br/>از آنجایی که با توسعه شهر نشینی رفع نیاز اقتصادی به ویژه در جوانان به یک ضرورت تبدیل شده، برخی از شهروندان به شغل کاذب دستفروشی روی آوردند که شهرستان سراوان از این قائده مستثنی نیست و اگر در نقاط مختلف شهر نظر بیافکندیم شاهد وانت بارها و دستفروشان خواهیم بود.<br/><br/>برخی ها معتقد هستند نباید به دستفروشان برخورد کرد چرا که آنها از این مسیر امرار معاش می کنند و نباید از این حقوق اندک آنان را محروم کرد و برخی دیگر معتقد هستند که دستفروشان منجر به برهم زدن انظباط شهری می شوند.<br/><br/>از سوی دیگر بر اساس تبصره یک بند دو از ماده 55 قانون شهرداری‌ها (اصلاحی 1345)، «سد معابر عمومی و اشغال پیاده‌روها و استفاده غیرمجاز آنها و میدان‌ها و پارک‌ها و باغ‌های عمومی برای کسب و یا سکنی و یا هر عنوان دیگری ممنوع است و شهرداری مکلف است از آن جلوگیری و در رفع موانع موجود و آزاد نمودن معابر و اماکن مذکور فوق به وسیله ماموران خود راسا اقدام کند. <br/><br/>در همین راستا دستفروشان معابر بیمارستان به همت شهرداری و با همکاری بخش خصوصی در بازارچه محلی معراج ساماندهی شده اند تا مشکلات عبور مرور برای آمبولانس و بیماران مرتفع شود.<br/><br/>هاشم دهقانی شهردار سراوان با اشاره به دغدغه‌مندی شهرداری سراوان در خصوص امرار معاش نیازمندان بیان کرد: به دلیل سیاست‌های موجود در حوزه اشتغالزایی، رفع بیکاری و نیز دیگر اختلالات اقتصادی، طیفی از شهروندان نیازمند نیز به دستفروشی روی آورده‌اند و ناچارند از این راه، امرار معاش کنند که در این راستا شهرداری سراوان با ایجاد بازارچه های محلی  در نقاط مختلف شهر اقدام به سامان دهی دست فروشان سیار می کند.<br/><br/>وی با بیان اینکه نظرسنجی‌های صورت گرفته از رضایت شهروندان و دستفروشان از طرح ساماندهی حکایت دارد، افزود: پس از استقبال شهروندان و دست فروشان از جمعه بازار برای سهولت خرید خانواده‌ها و کمک به معیشت دستفروشان  و همچنین کمک به کاهش ترافیک و برقراری انضباط شهری،  بازارچه های محلی در نقاط مختلف شهر راه اندازی می شود.<br/><br/>شهردار سراوان با توجه اینکه موضوع سد معبر یک آسیب اجتماعی است که تخلف نیز محسوب می‌شود، ادامه داد: به همین منظور در برخی خیابان‌ها  بازار‌چه های محلی دایر می‌شود و علاقه مندان به فعالیت در این بازارچه ها می توانند همه روزه در وقت اداری  به شهرداری سراوان مراجعه کنند.<br/><br/>انتهای پیام/</p>
    </article>
  </body>
</html>