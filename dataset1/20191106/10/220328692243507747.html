<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/meditsite-u-nas-iznemogvat-ot-stres-406005.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T10:30:08+00:00"/>
    <meta property="og:title" content="Медиците у нас изнемогват от стрес"/>
    <meta property="og:description" content="Психоклиматът на работното място на здравните служители често не е добър"/>
  </head>
  <body>
    <article>
      <h1>Медиците у нас изнемогват от стрес</h1>
      <address><time datetime="2019-11-06T10:30:08+00:00">06 Nov 2019, 10:30</time> by <a rel="author">Редактори, кадър БНТ</a></address>
      <p>Здравните работници в България са подложени на силен стрес и дори психическо насилие, докато изпълняват задълженията си, съобщи д-р Иван Кокалов, вицепрезидент на КНСБ.</p>
      <p>Психоклиматът на работното място на здравните служители често не е добър и това е сред причините младите лекари да напускат страната и да търсят реализация в чужбина. Това са само част от изводите от националното проучване за отсъствието от работа заради психосоциални рискове в сектор "Здравеопазване", направено от КНСБ.</p>
      <p>То е направено в периода 1 май - 30 октомври. В него са взели участие 53 лечебни заведения, 1235 анкетирани, сред които 408 лекари и 138 санитари.</p>
      <p>„Недостатъчното финансиране и липсата на персонал е изключително стресогенен фактор. Защото лисата на удовлетворение от това, което правиш, и липсата на признание са изключително стресогенни“, обясни Кокалов.</p>
      <p>Начинът на управление на самите дейности и отношенията между персонала са друг фактор.</p>
      <p>„Това, което и мен ме учуди, е, че един огромен процент - над 60% казват, че като следствие на тези стресогенни и организация на работата, страдат от мускулно-скелетни заболявания“, каза Иван Кокалов.</p>
      <p>„Системата е консервативна и тя трябва да се планира постоянно. И, когато постоянно ви стресират, че натам ще се върви, това ще се финансира, това важи и за работодателя. Реформата също е стресогенна“, категоричен бе Иван Кокалов.</p>
    </article>
  </body>
</html>