<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/health/2019/11/06/sutreshni-navici-koito-sa-vredni.428667"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T10:00:00+00:00"/>
    <meta property="og:title" content="Сутрешни навици, които са вредни"/>
    <meta property="og:description" content="Пиете кафе на празен стомах | Dnes.bg"/>
  </head>
  <body>
    <article>
      <h1>Сутрешни навици, които са вредни</h1>
      <h2>Пиете кафе на празен стомах</h2>
      <address><time datetime="2019-11-06T10:00:00+00:00">06 Nov 2019, 10:00</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>Всеки от нас има своите сутрешни навици. Някои започват деня си с проверка на социалните мрежи, други прекарват дълго време в тоалетната четейки списание, има и такива, които пропускат закуската и т.н. За съжаление, някои от нашите навици могат да навредят на здравето ни.</p>
      <p>
        <u>От кои 5 сутрешни навика е добре да се откажете още сега?</u>
      </p>
      <p>
        <b>Пропускате сутрешния душ</b>
      </p>
      <p>Всеки ден ходим на работа, изправени сме пред различни ситуации, разрешаваме проблеми, търсим решения за тях... Според учени от Харвард, сутрешният душ ни помага да бъдем по-концентрирани и ни улеснява в търсенето на решения. Специалистите смятат, че душът позволява на мозъка да генерира нови и необичайни идеи.</p>
      <p>
        <b>Взимате си горещ душ</b>
      </p>
      <p>След края на работния ден това може би е отпускаща идея, но горещият сутрешен душ няма да ви разсъни, а ще увеличи желанието ви да се върнете обратно в леглото. От друга страна, по-хладният душ действа ободряващо.</p>
      <p>
        <b>Консумирате нездравословна закуска</b>
      </p>
      <p>Купичка корнфлейкс, тестени закуски, банички, кексове и т.н. Храни, които повишават нивата на кръвната захар, което е причина за покачването и на стойностите на инсулина. Скоро след като сте приели подобна висококалорична закуска, вашият апетит ще се повиши, но и ще се усещате летаргични, вместо енергични. Ето защо започнете деня си със здравословна порция протеини, мазнини и въглехидрати, хапвайки полезни храни, като яйца, сандвич с пълнозърнеста филийка, авокадо, малко домат.</p>
      <p>
        <a href="https://www.az-jenata.bg/a/5-zdrave-i-krasota/48705-sutreshni-navici-ot-koito-da-se-otkazhete/">
          <b>Повече по темата може да прочетете в Az-jenata.bg</b>
        </a>
      </p>
    </article>
  </body>
</html>