<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740323"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T10:45:00+00:00"/>
    <meta property="og:title" content="ตลาดหุ้นไทยปิดลบเล็กน้อยหลังกนง.ลดดอกเบี้ยตามคาด"/>
    <meta property="og:description" content="ตลาดหุ้นไทยปิดลบ 2.88 จุด หลังกนง.มีมติ 5 ต่อ 2 เสียงปรับลดดอกเบี้ยลง 0.25% มองแนวโน้มพรุ่งนี้หุ้นไทยแกว่งไซด์เวย์ออกข้างเหตุไม่มีปัจจัยใหม่หนุนตลาด  แนะดักเก็งกำไรหุ้นที่งบไตรมาส 3 ออกมาดี"/>
  </head>
  <body>
    <article>
      <h1>ตลาดหุ้นไทยปิดลบเล็กน้อยหลังกนง.ลดดอกเบี้ยตามคาด</h1>
      <address>
        <time datetime="2019-11-06T10:45:00+00:00">06 Nov 2019, 10:45</time>
      </address>
      <p>
        <b>ตลาดหุ้นไทยปิดลบ 2.88 จุด หลังกนง.มีมติ 5 ต่อ 2 เสียงปรับลดดอกเบี้ยลง 0.25% มองแนวโน้มพรุ่งนี้หุ้นไทยแกว่งไซด์เวย์ออกข้างเหตุไม่มีปัจจัยใหม่หนุนตลาด  แนะดักเก็งกำไรหุ้นที่งบไตรมาส 3 ออกมาดี</b>
      </p>
      <p>น.ส.ธีรดา  ชาญยิ่งยงค์  ผู้อำนวยการฝ่ายวิเคราะห์หลักทรัพย์  บล.ฟิลลิป เปิดเผยถึงภาวะตลาดหุ้นไทยปิดที่ระดับ 1,623.99 จุด   ลบ 2.88 จุด หรือ 0.18 %  ระหว่างวันเคลื่อนไหวสูงสุดที่ระดับ 1,631.34 จุด และต่ำสุดที่ระดับ 1,621.34   จุด ด้วยมูลค่าการซื้อขาย 62,181.94 ล้านบาทว่า   ตลาดหุ้นไทยเคลื่อนไหวผันผวนก่อนปิดลบเล็กน้อย หลังจากผลการประชุมคณะกรรมการนโยบายการเงิน(กนง.) มีมติ 5 ต่อ 2 เสียง ลดดอกเบี้ยลง 0.25% ทำให้ดอกเบี้ยนโยบายอยู่ที่ 1.25% ซึ่งเป็นไปตามที่ตลาดคาดการณ์  ส่วนผลดีจากการลดข้อพิพาททางการค้าระหว่างสหรัฐและจีนตลาดได้ตอบรับไปก่อนหน้านี้แล้วทำให้มีแรงเทขายหุ้นออกมาในช่วงนี้จากที่เข้าซื้อมาหลายวัน  ซึ่งตั้งแต่สัปดาห์ที่ผ่านมาจนถึงวันนี้หุ้นขึ้นไปแล้ว 30 จุด  สำหรับปัจจัยที่ติดตามการประกาศงบไตรมาส 3 ของบริษัทจดทะเบียน สำหรับทิศทางตลาดหุ้นวันพรุ่งนี้คาดว่าแกว่งไซด์เวย์ออกข้าง กลยุทธ์การลงทุนเน้นเก็งกำไรหุ้นที่คาดว่าผลประกอบการออกมาดี และรอปัจจัยใหม่เข้ามาหนุนตลาด   ประเมินแนวรับพรุ่งนี้ที่ 1,615 จุด แนวต้านที่ 1,630 จุด ยกเว้นดัชนีหลุด 1,600 จุด แนะให้ชะลอการลงทุนและรอดูสถานการณ์ก่อน</p>
      <figure>
        <img src="https://www.dailynews.co.th/admin/upload/20191106/news_LzFKhXRNKA173914_533.jpg?v=20191107101?v=2388"/>
      </figure>
      <p> </p>
    </article>
  </body>
</html>