<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595965/i-malaisia-apanta-an-kryvetai-stin-kypro-o-low-ekane-kiniseis-me-psevdonymo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T10:54:00+00:00"/>
    <meta property="og:title" content="Η Μαλαισία απαντά αν κρύβεται στην Κύπρο o Low - Έκανε κινήσεις με ψευδώνυμο"/>
    <meta property="og:description" content="Δηλώσεις στο περιθώριο συνέντευξης Τύπου έκανε ο ανακριτής της Μαλαισιανής Αστυνομίας, Abdul Hamid Bador. Ο ανακριτής απαντώντας στο αν κρύβεται στην..."/>
  </head>
  <body>
    <article>
      <h1>Η Μαλαισία απαντά αν κρύβεται στην Κύπρο o Low - Έκανε κινήσεις με ψευδώνυμο</h1>
      <address><time datetime="2019-11-06T10:54:00+00:00">06 Nov 2019, 10:54</time> by <a rel="author">Φρόσω Βιολάρη</a></address>
      <p>Δηλώσεις στο περιθώριο συνέντευξης Τύπου έκανε ο ανακριτής της Μαλαισιανής Αστυνομίας, Abdul Hamid Bador.</p>
      <p>Ο ανακριτής απαντώντας στο αν κρύβεται στην Κύπρο ο διαβόητος καταζητούμενος χρηματιστής Low Taek Jho είπε πως δεν πιστεύει να κρύβεται στην Κύπρο ή να φυγαδεύτηκε με τον ένα ή τον άλλο τρόπο στο νησί μας, αφού πλέον όλοι μπορούν να τον αναγνωρίσουν.</p>
      <p>Όπως αναφέρουν τα Μαλαισιανά Μέσα, ο Low έκανε περαιτέρω κινήσεις στον τομέα της αγοράς ακινήτων προκειμένου να αγοράσει ακίνητα στο νησί μας, χρησιμοποιώντας άλλο όνομα. Σύμφωνα μάλιστα με τον επιθεωρητή, οι πληροφορίες για τις κινήσεις του Low έφθασαν στις Αρχές της χώρας τις τελευταίες μέρες και αφορούν ενέργειες που έκανε ο καταζητούμενος, χρησιμοποιώντας ψευδώνυμο τις τελευταίες 3 – 4 βδομάδες.</p>
      <p>Οι Αρχές της Μαλαισίας προχώρησαν μάλιστα σε συλλήψεις σχετικά με υποθέσεις που αφορούν καταπολέμηση της νομιμοποίησης εσόδων από παράνομες δραστηριότητες και πρόληψης χρηματοδότησης της τρομοκρατίας.</p>
      <p>Ο ανακριτής είπε ακόμη ότι είναι αδύνατο για τον καταζητούμενο να εγκαταλείψει την χώρα στην οποία κρύβεται. «Είναι ακόμη εκεί», είπε ο ανακριτής, εννοώντας την χώρα στην οποία κρύβεται. «Κρύβεται εκεί σαν κοτόπουλο», είπε ο Bador. Ο Abdul Hamid εξέφρασε την άποψη ότι ο Low κρύβεται σε μια άγνωστη στο παρόν στάδιο χώρα, η οποία προστατεύει όπως είπε, «ισχυρές προσωπικότητες».</p>
      <p><a href="https://www.sigmalive.com/news/politics/595928/proto-thema-tou-ypourgikou-o-law-kai-ta-alla-ypopta-diavatiria">Αλλαγές στο πρόγραμμα πολιτογραφήσεων, που θα περιλαμβάνουν ακόμη και ανακλήσεις πολιτογραφήσεων προβληματικών περιπτώσεων επενδυτών, αναμένεται να αποφασίσει σήμερα το Υπουργικό Συμβούλιο που συνέρχεται,</a> στον απόηχο του σάλου που έχει δημιουργηθεί, εντός και εκτός Κύπρου, για τα «χρυσά διαβατήρια».</p>
    </article>
  </body>
</html>