<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1978811/%D9%86%D8%AA%D8%A7%D9%86%DB%8C%D8%A7%D9%87%D9%88-%D9%86%D9%85%DB%8C%E2%80%8C%DA%AF%D8%B0%D8%A7%D8%B1%DB%8C%D9%85-%D8%A7%DB%8C%D8%B1%D8%A7%D9%86-%D8%A8%D9%87-%D8%AC%D9%86%DA%AF%E2%80%8C%D8%A7%D9%81%D8%B2%D8%A7%D8%B1%D9%87%D8%A7%DB%8C-%D9%87%D8%B3%D8%AA%D9%87%E2%80%8C%D8%A7%DB%8C-%D8%AF%D8%B3%D8%AA-%D9%BE%DB%8C%D8%AF%D8%A7-%DA%A9%D9%86%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-06T10:00:00+00:00"/>
    <meta property="og:title" content="نتانیاهو: نمی‌گذاریم ایران به جنگ‌افزارهای هسته‌ای دست پیدا کند"/>
    <meta property="og:description" content="بنیامین نتانیاهو نخست‌وزیر اسرائیل، تصمیم ایران مبنی بر آغاز غنی سازی پنج درصدی اورانیوم در تأسیسات فردو را محکوم کرد و گفت: به هیچ وجه به ایران اجازه نمی‌دهیم به جنگ‌افزارهای هسته ای دست پیدا کند. به گزارش الشرق الاوسط، نتانیاهو شب گذشته اعلام کرد:"/>
  </head>
  <body>
    <article>
      <h1>نتانیاهو: نمی‌گذاریم ایران به جنگ‌افزارهای هسته‌ای دست پیدا کند</h1>
      <address>
        <time datetime="2019-11-06T10:00:00+00:00">06 Nov 2019, 10:00</time>
      </address>
      <p>بنیامین نتانیاهو نخست‌وزیر اسرائیل، تصمیم ایران مبنی بر آغاز غنی سازی پنج درصدی اورانیوم در تأسیسات فردو را محکوم کرد و گفت: به هیچ وجه به ایران اجازه نمی‌دهیم به جنگ‌افزارهای هسته ای دست پیدا کند.<br/><br/>به گزارش الشرق الاوسط، نتانیاهو شب گذشته اعلام کرد: «با توجه به این که ایران توسعه غنی‌سازی اورانیوم را برای دستیابی به بمب اتمی انجام می‌دهد، من می‌خواهم بگویم که ما با این رفتار ایران مقابله می‌کنیم.»<br/><br/>او اضافه کرد: «من بار دیگر اینجا تکرار می‌کنم که ما به ایران اجازه نمی‌دهیم به جنگ‌افزارهای هسته ای دست پیدا کند. این کار را نه تنها برای امنیت و آینده خودمان، که برای امنیت و آینده خاورمیانه و جهان، انجام می‌دهیم.»<br/><br/>این اظهارات نتانیاهو واکنشی به سخنان حسن روحانی رئیس‌جمهوری ایران، در روز سه شنبه ۱۴ آبان است. در این سخنان او از گام چهارم کاهش تعهدات ایران به برجام، یعنی تزریق گاز اورانیوم به سانتریفیوژهای تأسیسات اتمی فردو در نزدیکی قم، خبر داد.<br/><br/>یک روز قبل از آن هم علی اکبر صالحی رئیس سازمان انرژی اتمی ایران از زنجیره ۳۰ تایی سانتریفیوژهای پیشرفته آی‌آر۶ در تأسیسات نطنز «به صورت نمادین» رونمایی کرد.</p>
    </article>
  </body>
</html>