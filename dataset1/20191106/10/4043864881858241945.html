<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231152/"/>
    <meta property="og:site_name" content="Українська правда"/>
    <meta property="article:published_time" content="2019-11-06T10:37:53+00:00"/>
    <meta property="og:title" content="Співробітники СБУ незаконно слухали телефони і торгували даними"/>
    <meta property="og:description" content="Служба безпеки України заявляє, що викрила діючих та колишніх співробітників служби на незаконному прослуховуванні і торгівлі інформацією."/>
  </head>
  <body>
    <article>
      <h1>Співробітники СБУ незаконно слухали телефони і торгували даними</h1>
      <address>
        <time datetime="2019-11-06T10:37:53+00:00">06 Nov 2019, 10:37</time>
      </address>
      <p>Служба безпеки України заявляє, що викрила діючих та колишніх співробітників служби на незаконному прослуховуванні і торгівлі інформацією.</p>
      <p><b>Джерело:</b><a href="https://ssu.gov.ua/ua/news/1/category/21/view/6684?fbclid=IwAR0Y4VGBIIm1ZKRHYK6FMMyh2b5fockNj3RSmCxuqbQwHeF7N-R7PnuaZ94#.EqNcWGn5.dpbs"> сайт </a>СБУ</p>
      <p><b>Дослівно:</b> "Оперативники Управління внутрішньої безпеки СБУ викрили злочинну діяльність діючих та колишнього співробітників служби на незаконному прослуховуванні абонентів та збуті отриманої інформації". </p>
      <figure>
        <img src="https://img.pravda.com/images/doc/f/8/f8d1190-sbu.jpg"/>
      </figure>
      <p><b>Деталі:</b> Зловмисники через особисті перевірені зв’язки підшукували клієнтів для надання "послуг". Колишній працівник підбирав замовників, а діючі сбушники ‒ знімали інформацію.</p>
      <p>За прослуховування одного абонентського номера брали 9 тисяч доларів за два місяці.</p>
      <p>За даним фактом розпочате кримінальне провадження за ч. 3 ст. 368 (отримання хабара службовою особою) ККУ. Зловмисників затримали.</p>
      <p>Наразі досудове слідство встановлює точну кількість людей, які постраждали від незаконних дій сбушників.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/5/7231066/"/>
        <a href="https://www.pravda.com.ua/news/2019/11/5/7231059/"/>
        <a href="https://www.pravda.com.ua/news/2019/11/5/7231037/"/>
      </related>
    </article>
  </body>
</html>