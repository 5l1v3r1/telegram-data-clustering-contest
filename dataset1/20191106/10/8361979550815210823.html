<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pogoda-v-ukrajini-temperatura-znizitsya-proydut-doshchi-50051895.html"/>
    <meta property="og:site_name" content="НВ"/>
    <meta property="article:published_time" content="2019-11-06T10:21:00+00:00"/>
    <meta property="og:title" content="Прогноз погоди: В Україні похолодає і пройдуть дощі"/>
    <meta property="og:description" content="У найближчу добу, 7 листопада, в Україні температура знизиться, лише південно-східна частина залишиться в теплій і сухій повітряній масі."/>
  </head>
  <body>
    <article>
      <h1>Прогноз погоди: В Україні похолодає і пройдуть дощі</h1>
      <h2>У найближчу добу, 7 листопада, в Україні температура знизиться, лише південно-східна частина залишиться в теплій і сухій повітряній масі.</h2>
      <address>
        <time datetime="2019-11-06T10:21:00+00:00">06 Nov 2019, 10:21</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр.</p>
      <p>У четвер вночі в Карпатському регіоні та Вінницькій області, вдень в західних, північних, центральних (крім Дніпропетровської) та Харківській областях невеликий дощ; температура вночі 4−9°, вдень 9−15°.</p>
      <p>На решті території без опадів; температура вночі 8−13°, вдень 15−20°.</p>
      <p>Вночі, вранці в Україні місцями туман. Вітер переважно південно-східний, 5−10 м/с.</p>
      <p>У Києві - вночі без опадів, подекуди можливий туман, вдень невеликий дощ. Вітер переважно південно-східний, 5−10 м/с. Температура вночі 6−8°, вдень 10−12°.</p>
      <p>8 листопада синоптики прогнозують вночі в західних, північних, місцями в центральних і Харківській областях, вдень в Карпатському регіоні дощ, а на решті території без істотних опадів. Вітер північно-східний, 5−10 м/с.</p>
      <p>Температура повітря вночі 4−9° тепла, вдень 13−18°, в західних і північних областях 9−14°; на півдні країни вночі 8−13°, вдень 17−22°.</p>
      <p>У Києві - вночі дощ, вдень без опадів. Вітер північно-східний, 5−10 м/с. Температура вночі 7−9°, вдень 11−13°.</p>
    </article>
  </body>
</html>