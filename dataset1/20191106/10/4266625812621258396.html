<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/zno2020_oprylyudneno_harakterystyky_sertyfikatsiynyh_robit_1684763"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T10:58:00+00:00"/>
    <meta property="og:title" content="ЗНО-2020: Оприлюднено характеристики сертифікаційних робіт"/>
    <meta property="og:description" content="На сайті Українського центру оцінювання якості освіти, у розділі «ЗНО-2020» розміщено актуальні характеристики сертифікаційних робіт, критерії оцінювання завдань відкритої форми з розгорнутою відповіддю та програми зовнішнього незалежного оцінювання."/>
  </head>
  <body>
    <article>
      <h1>ЗНО-2020: Оприлюднено характеристики сертифікаційних робіт</h1>
      <address>
        <time datetime="2019-11-06T10:58:00+00:00">06 Nov 2019, 10:58</time>
      </address>
      <p>
        <b>На сайті Українського центру оцінювання якості освіти, у розділі «ЗНО-2020» розміщено актуальні характеристики сертифікаційних робіт, критерії оцінювання завдань відкритої форми з розгорнутою відповіддю та програми зовнішнього незалежного оцінювання.</b>
      </p>
      <p>Про це повідомляє <a href="http://testportal.gov.ua/2019/11/05/zno-2020-na-shho-varto-zvazhaty-gotuyuchys-do-testuvannya/?fbclid=IwAR3pOc85eaxkjTRy28yoar-eUVGAEZhIvF-Cc4hXcsQyMP-CVDXBMZukJdA">Український центр оцінювання якості освіти</a>.</p>
      <p>«У характеристиці сертифікаційної роботи з певного навчального предмета зазначено структуру тесту, кількість та типи завдань, наведено схему нарахування тестових балів і кількість балів, які можна отримати, правильно виконавши всі завдання тесту. Також вказано час, відведений на виконання тесту», – йдеться у повідомленні.</p>
      <p>В УЦОЯО зазначають, що ознайомлення з інформацією, зазначеною в характеристиці сертифікаційної роботи, допоможе випускникам шкіл раціонально розподілити час для написання тесту та виробити власну стратегію ефективної роботи під час проходження зовнішнього незалежного оцінювання.</p>
      <p>Критерії оцінювання завдання відкритої форми з розгорнутою відповіддю містять розширену інформацію про нарахування балів за виконання завдань за певним критерієм. Наприклад, після ознайомлення з критеріями оцінювання власного висловлення з української мови учасник тестування буде знати, з яких частин має складатися власне висловлення та наявність яких помилок призведе до зменшення кількості тестових балів під час оцінювання цього завдання.</p>
      <p>Також в УЦОЯО повідомили, що фахівці Центру пояснюватимуть особливості виконання компетентнісних завдань у щотижневій рубриці «Готуючись до ЗНО» на сторінці Українського центру оцінювання якості освіти у <a href="https://www.facebook.com/zno.ukr.center/">Facebook.</a></p>
      <p><a href="https://zik.ua/news/2019/10/13/probne_zno2020_daty_reiestratsii_ta_testuvannya_1666973">Нагадаємо,</a> реєстрація для участі у пробному ЗНО-2020 триватиме з 3 до 24 січня.</p>
      <related>
        <h4>читайте також</h4>
        <a href="https://zik.ua/news/2019/11/05/sogodni_vidbudetsya_zno_z_inozemnoi_movy_u_magistraturu_1683779"/>
        <a href="https://zik.ua/news/2019/10/28/dlya_prohodzhennya_testuvannya_pedagogiv_obovyazkovym_dokumentom_ie_lystvyklyk_1678067"/>
        <a href="https://zik.ua/news/2019/06/11/porig_sklavne_sklav_z_troh_predmetiv_zno_ogolosyat_13_chervnya_1591401"/>
        <a href="https://zik.ua/news/2019/05/17/tsogorich_zno_rozpochnetsya_testuvannyam_z_matematyky_1573945"/>
      </related>
    </article>
  </body>
</html>