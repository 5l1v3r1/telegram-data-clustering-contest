<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170741/kolishni_odnoklasniki_zustrilisya_cherez_63_roki_ta_zrozumili_scho_dosi_kohayut_odne_odnogo_ta_hochut_buti_razom_(foto).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-06T10:32:00+00:00"/>
    <meta property="og:title" content="Колишні однокласники зустрілися через 63 роки та зрозуміли, що досі кохають одне одного та хочуть бути разом (фото)"/>
    <meta property="og:description" content="Через 60 років після того, як вони розлучилися у школі, ці чоловік і жінка з Віргінії все ж таки вступили у шлюб, інформує Ukr.Media."/>
  </head>
  <body>
    <article>
      <h1>Колишні однокласники зустрілися через 63 роки та зрозуміли, що досі кохають одне одного та хочуть бути разом (фото)</h1>
      <address>
        <time datetime="2019-11-06T10:32:00+00:00">06 Nov 2019, 10:32</time>
      </address>
      <p>
        <b>Через 60 років після того, як вони розлучилися у школі, ці чоловік і жінка з Віргінії все ж таки вступили у шлюб, інформує Ukr.Media.</b>
      </p>
      <p>Щаслива пара — 80-річні Харві та Аннет Адкінс — влаштували прийом у ресторані, де у них було перше побачення багато років тому.</p>
      <p>"Вона була найгарнішою дівчиною, яку я коли-небудь бачив у своєму житті, — сказав Боб Харві. — Я побачив її, коли був у одинадцятому класі, і шалено закохався".</p>
      <figure>
        <img src="https://ukr.media/static/ba/aimg/4/0/5/405100_2.jpg"/>
      </figure>
      <p>Пара зустрічалася у 1955-56 роках, але одного разу влітку Аннет відпочивала у Флориді зі своєю родиною, де закохалася у чоловіка на ім'я Джон Каллахан, з яким вона у підсумку одружилася у 1961 році.</p>
      <p>Восени, повертаючись до школи, дівчині довелося повідомити хлопцеві новину про те, що вона закохалася у іншого.</p>
      <p>"Я гарний хлопець, південний джентльмен, я сказав — добре, але це було дуже, дуже боляче", — розповів Боб Харві.</p>
      <p>Після закінчення школи Аннет Адкінс одружилася із Джоном Каллаханом, народила дітей. Боб закохався у жінку на ім'я Діана, одружившись із нею у 1959 році.</p>
      <p>Чоловік Аннет помер у січні 2015 року, а дружина Боба програла боротьбу з раком у 2017 році.</p>
      <p>Кілька місяців тому Харві подумав про свою шкільну кохану і погуглив її. Дивно, але Аннет теж думала про колишнього однокласника, виявивши фотоплівку, на якій були їхні знімки з випускного вечора.</p>
      <figure>
        <img src="https://ukr.media/static/ba/aimg/4/0/5/405100_3.jpg"/>
      </figure>
      <p>У підсумку пара зустрілася в Огайо, де тепер живе Аннет. Боб приніс коханій квіти, і, за словами пари, вони одразу зрозуміли, що старі почуття знову спалахнули.</p>
      <p>Два тижні тому пара одружилася.</p>
      <figure>
        <img src="https://ukr.media/static/ba/aimg/4/0/5/405100_4.jpg"/>
      </figure>
      <p>"Щоранку я розумію, що кохаю її ще більше", — сказав Боб Харві про свою дружину і колишню однокласницю.</p>
      <p>
        <a href="https://ukr.media/world/405100/">https://ukr.media/world/405100/</a>
      </p>
    </article>
  </body>
</html>