<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/crno-beli-odleteli-u-mancester-videli-smo-da-mozemo/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T10:08:38+00:00"/>
    <meta property="og:title" content="Crno-beli odleteli u Mančester: Videli smo da možemo"/>
    <meta property="og:description" content="Fudbaleri Partizana otputovali su u Mančester, gde će u četvrtak od 21 čas, odigrati utakmicu 4. kola Lige Evrope protiv slavnog engleskog kluba. Trener crno-belih Savo Milošević na put je poveo sledećih 20 igrača: Golmani: Vladimir Stojković, Nemanja Stevanović, Filip Kljajić Odbrana: Nemanja Miletić, Bojan Ostojić, Strahinja Pavlović, Igor Vujačić, Slobodan Urošević, Rajko Brežančić Vezni […]"/>
  </head>
  <body>
    <article>
      <h1>Crno-beli odleteli u Mančester: Videli smo da možemo</h1>
      <address><time datetime="2019-11-06T10:08:38+00:00">06 Nov 2019, 10:08</time> by <a rel="author">Darko</a></address>
      <p>Fudbaleri Partizana otputovali su u Mančester, gde će u četvrtak od 21 čas, odigrati utakmicu 4. kola Lige Evrope protiv slavnog engleskog kluba.</p>
      <p>Trener crno-belih Savo Milošević na put je poveo sledećih 20 igrača:</p>
      <p>Golmani: Vladimir Stojković, Nemanja Stevanović, Filip Kljajić</p>
      <p>Odbrana: Nemanja Miletić, Bojan Ostojić, Strahinja Pavlović, Igor Vujačić, Slobodan Urošević, Rajko Brežančić</p>
      <p>Vezni red: Saša Zdlejar, Aleksandar Šćekić, Bibras Natho, Zoran Tošić, Aleksandar Lutovac, Filip Stevanović, Takuma Asano, Sejbuba Suma, Lazar Pavlović</p>
      <p>Napad: Đorđe Ivanović, Umar Sadik.</p>
      <figure>
        <img src="https://i2.wp.com/www.sportskacentrala.com/wp-content/uploads/2019/11/natho-bambi.jpg"/>
      </figure>
      <p>Pred poletanje iz Beograda, mladi defanzivac crno-belih Strahinja Pavlović rekao je da je jedan od zadataka njegovog tima da na Old Trafordu ne primi gol.</p>
      <p><b>– Mančester je na našem stadionu za nijansu bio bolji, ali mi nismo iskoristili naše šanse. Sada imamo bolji uvid u njihovu igru i sigurno ćemo u meč ući opreznije. Videli su i oni koliko mi možemo da budemo opasni i da možemo da igramo sa njima. Najvažnije je da mi pozadi odradimo posao na najvišem mogućem nivou i da pokušamo da ne primimo gol</b>, rekao je Pavlović.</p>
      <p>Mladi reprezentativac smatra da nema puno razlike u tome u kakvom će sastavu „crveni đavoli“ izaći na teren.</p>
      <p><b>– Imaju dugačak roster igrača. Svi su dosta kvalitetni. Imaju mnogo utakmica u Premijer ligi. Koji god sastav da izađe na teren mi ćemo se potruditi da pobedimo</b>, poručio je Pavlović.</p>
    </article>
  </body>
</html>