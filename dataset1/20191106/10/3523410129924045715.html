<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638440/%DA%A9%D9%88%DB%8C%D8%AA-%D9%BE%DB%8C%D8%A7%D9%85-%D8%A7%DB%8C%D8%B1%D8%A7%D9%86-%D8%B1%D8%A7-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%B3%D8%B9%D9%88%D8%AF%DB%8C-%D9%88-%D8%A8%D8%AD%D8%B1%DB%8C%D9%86-%D8%B1%D8%B3%D8%A7%D9%86%D8%AF%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T10:29:00+00:00"/>
    <meta property="og:title" content="کویت: پیام ایران را به عربستان سعودی و بحرین رساندیم"/>
    <meta property="og:description" content="معاون وزیر خارجه کویت اعلام کرد که کشورش پیام‌های ایران برای مقام‌های عربستان سعودی و بحرین را به این کشورها انتقال داده است."/>
  </head>
  <body>
    <article>
      <h1>
        <a href="https://www.bultannews.com/fa/news/638440/%DA%A9%D9%88%DB%8C%D8%AA-%D9%BE%DB%8C%D8%A7%D9%85-%D8%A7%DB%8C%D8%B1%D8%A7%D9%86-%D8%B1%D8%A7-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%B3%D8%B9%D9%88%D8%AF%DB%8C-%D9%88-%D8%A8%D8%AD%D8%B1%DB%8C%D9%86-%D8%B1%D8%B3%D8%A7%D9%86%D8%AF%DB%8C%D9%85">کویت: پیام ایران را به عربستان سعودی و بحرین رساندیم</a>
      </h1>
      <h2>معاون وزیر خارجه کویت اعلام کرد که کشورش پیام‌های ایران برای مقام‌های عربستان سعودی و بحرین را به این کشورها انتقال داده است.</h2>
      <address><time datetime="2019-11-06T10:29:00+00:00">06 Nov 2019, 10:29</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «خالد جارالله» معاون وزیر خارجه <b>کویت</b>، روز گذشته اعلام کرد که کشورش حامل پیام‌های ایران برای مقام‌های <b>عربستان سعودی</b> و<b> بحرین</b> بوده است.</p>
      <p>خالد جارالله گفت: «کویت در حقیقت، این پیام‌ها را به برادران (سعودی و بحرینی) فرستاده است. این پیام‌ها در ارتباط با وضعیت منطقه خلیج فارس بوده، و هنوز پاسخی به آنها داده نشده است.»</p>
      <p>مقام‌ها در تهران طی روزهای گذشته اعلام کرده بودند که نامه «حسن روحانی» رئیس‌جمهوری ایران، درباره طرح «پویش صلح هرمز» به کشورهای حاشیه <b>خلیج فارس</b> فرستاده شده است.</p>
      <p>«محمود واعظی» رئیس دفتر رئیس‌جمهوری اسلامی، روز سه‌شنبه در این زمینه گفت: «ما نه‌تنها به عربستان، بلکه به تمام کشورهای منطقه پیام روشنی برای ایجاد خط گفت‌وگو دادیم.»</p>
      <p>«علی ربیعی» سخنگوی دولت نیز روز دوشنبه گفته بود: «رئیس‌جمهوری نامه‌هایی ارسال کردند؛ اساس نامه‌ها صلح و ثبات منطقه بوده است؛ ما معتقدیم دوجانبه‌های متعددی می‌تواند در منطقه شکل گیرد و فشارهای آمریکا نباید باعث دوری همسایگان شود.»</p>
    </article>
  </body>
</html>