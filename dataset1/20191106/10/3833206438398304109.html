<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/22-godishna-shofyorka-e-s-opasnost-za-zhivota-sled-zverski-udar-v-durvo-911585"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T10:10:00+00:00"/>
    <meta property="og:title" content="22-годишна шофьорка е с опасност за живота след зверски удар в дърво"/>
    <meta property="og:description" content="Вчера, около 07:15 часа на път II-35 Плевен - Ловеч на пътен участък в близост до село Брестовец, е ..."/>
  </head>
  <body>
    <article>
      <h1>22-годишна шофьорка е с опасност за живота след зверски удар в дърво</h1>
      <address>
        <time datetime="2019-11-06T10:10:00+00:00">06 Nov 2019, 10:10</time>
      </address>
      <p>Вчера, около 07:15 часа на път II-35 Плевен - Ловеч на пътен участък в близост до село Брестовец, е настъпило пътно транспортно произшествие. 22-годишна от Ловеч, е изгубила контрол над управлението на "Мерцедес". Автомобилът се е ударил с дясна странична част в крайпътно дърво. При инцидента е пострадала водачката.</p>
      <p>Съдействие за изваждане на тялото на пострадалата от огънатите ламарини са оказали служители от РС ПБЗН – Плевен. Тя е транспортирана в Спешно отделение - Плевен, където е прегледана и е установено, че има тежка черепно-мозъчна травма и множество тежки наранявания по тялото. С опасност за живота е настанена за лечение в САРИЛ при УМБАЛ гр. Плевен. Взета е кръвна проба за наличие на алкохол и други упойващи вещества.</p>
      <p>Местопроизшествието е посетено от разследващ полицай, автоексперт и експерт при Базова научно-техническа лаборатория при ОДМВР – Плевен. Уведомен е прокурор от РП - Плевен. Образувано е досъдебно производство по чл. 343, ал. 1, буква "б" от НК. Продължава работа разследващ полицай.</p>
    </article>
  </body>
</html>