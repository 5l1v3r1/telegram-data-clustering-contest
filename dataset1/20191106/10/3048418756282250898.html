<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/06/advocaat-uit-enschede-zwaargewond-na-beschieting-uit-rijdende-auto/"/>
    <meta property="og:site_name" content="ThePostOnline"/>
    <meta property="article:published_time" content="2019-11-06T10:45:00+00:00"/>
    <meta property="og:title" content="Advocaat uit Enschede zwaargewond na beschieting uit rijdende auto"/>
    <meta property="og:description" content="Neergeschoten vlak over de grens in het Duitse Gronau"/>
  </head>
  <body>
    <article>
      <h1>Advocaat uit Enschede zwaargewond na beschieting uit rijdende auto</h1>
      <h2>Neergeschoten vlak over de grens in het Duitse Gronau</h2>
      <address><time datetime="2019-11-06T10:45:00+00:00">06 Nov 2019, 10:45</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Een advocaat uit Enschede is woensdagochtend beschoten in Gronau, vlak over de grens met Nederland. Het slachtoffer liep op straat, toen hij vanuit een rijdende auto werd beschoten. De Enschedeër raakte zwaargewond, <a href="https://www.ad.nl/binnenland/enschedese-advocaat-zwaargewond-na-beschieting-vanuit-rijdende-auto~aee99a98/">meldt het <i>Algemeen Dagblad</i></a>.</p>
      <p>Een woordvoerder van de Duitse politie meldt dat het slachtoffer met zware verwondingen naar het ziekenhuis is gebracht. De man was aanspreekbaar, stelt de woordvoerder.</p>
      <p>De schietpartij gebeurde op enkele honderden meters over de grens bij het buurtschap Glane, aan de Lossersestraße. De grens bij Glane is afgesloten door de Nederlandse politie. De politie draagt kogelwerende vesten. De persoon die gewond raakte bij de schietpartij, is volgens de Duitse politie aanspreekbaar. Een getuige laat weten drie schoten te hebben gehoord.</p>
    </article>
  </body>
</html>