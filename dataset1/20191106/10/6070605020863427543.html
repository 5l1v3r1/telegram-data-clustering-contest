<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/internacional/Tres-espanyols-seguretat-apuntalats-Jordania_0_2339166174.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T10:55:00+00:00"/>
    <meta property="og:title" content="Tres turistes, el seu guia i un guàrdia de seguretat, apunyalats en un jaciment romà a Jordània"/>
    <meta property="og:description" content="La policia ha detingut el presumpte agressor. Dos dels ferits estan en estat crític"/>
  </head>
  <body>
    <article>
      <h1>Tres turistes, el seu guia i un guàrdia de seguretat, apunyalats en un jaciment romà a Jordània</h1>
      <h2>La policia ha detingut el presumpte agressor. Dos dels ferits estan en estat crític</h2>
      <address>
        <time datetime="2019-11-06T10:55:00+00:00">06 Nov 2019, 10:55</time>
      </address>
      <p>Tres turistes, el seu guia i un vigilant de seguretat han estat apunyalats aquest dimecres al jaciment romà de Gerasa, al nord-est de Jordània. La policia ha informat que ha detingut el presumpte agressor. No se sap per ara quin és l'estat dels ferits.</p>
      <p>Inicialment s'havia informat que es tractava de turistes espanyols, però el diari oficial jordà <i>Al Ra'i</i> ha dit posteriorment que són de nacionalitat mexicana. Fonts de l'hospital on han sigut traslladats els ferits citades per aquest diari diuen que dos dels turistes ferits estan en estat crític.</p>
    </article>
  </body>
</html>