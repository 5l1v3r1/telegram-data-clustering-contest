<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kiyani-bez-vodi-u-misti-stalisya-masovi-avariji-na-merezhi--638075.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T10:48:36+00:00"/>
    <meta property="og:title" content="Кияни без води: у місті сталися масові аварії на мережі"/>
    <meta property="og:description" content="Сьогодні залишилися без води будинки на 12 вулицях Києва"/>
  </head>
  <body>
    <article>
      <h1>Кияни без води: у місті сталися масові аварії на мережі</h1>
      <address>
        <time datetime="2019-11-06T10:48:36+00:00">06 Nov 2019, 10:48</time>
      </address>
      <h4>Сьогодні залишилися без води будинки на 12 вулицях Києва</h4>
      <p>У середу, 6 листопада, на мережі холодного водопостачання у Києві сталася низка аварій.</p>
      <p>Про це повідомляє пресслужба Київводоканалу.</p>
      <p>Наразі ремонтні бригади працюють над локалізацією та ліквідацією пошкоджень на мережі.</p>
      <p>Тимчасово відсутнє водопостачання за адресами:</p>
      <ul>
        <li>вул. Вишгородська, 21</li>
        <li>вул. Мостицька, 6</li>
        <li>вул. Фролівська, 1/6</li>
        <li>вул. Білицька, 15-94, 44-102, 41/43, 55, 45</li>
        <li>пров. Зоряний, 3-16</li>
        <li>вул. Таврійська, 5-23</li>
        <li>вул. Армійська, 11</li>
        <li>вул. Квітки-Основ'яненка, 5</li>
        <li>пр-т Голосіївський, 59</li>
        <li>вул. Симиренка, 1</li>
        <li>вул. Генерала Наумова, 23Д, 25, 27, 25А</li>
        <li>вул. Патріарха Мстислава Скрипника, 8/16</li>
      </ul>
      <p>Орієнтовний строк ліквідації пошкоджень - 1 доба, повідомляє Київводоканал і просить вибачення за тимчасові незручності.</p>
      <p>Як повідомлялося, 5 листопада через аварії на мережі <a href="https://glavcom.ua/kyiv/news/avariji-zalishili-bez-vodi-dekilka-desyatkiv-budinkiv-u-kijevi-adresi-637778.html">зникла вода у будинках на трьох вулицях Києва.</a></p>
      <p>До слова, мешканці Києва <a href="https://glavcom.ua/kyiv/news/kiyani-stali-menshe-spozhivati-vodi-637616.html">стали економніше витрачати воду.</a></p>
      <p>Київводоканал активізував  проекти з переобладнання водопровідних насосних станцій і переходу на <a href="https://glavcom.ua/kyiv/news/stolicya-vidmovlyajetsya-vid-hloru-kiyanam-pochali-pidsolyuvati-vodu-633349.html">очищення води гіпохлоритом натрію замість хлору</a>. Тільки в останні три роки переобладнано було 7 артезіанських водопровідних станцій.</p>
      <p>Крім того, Київводоканал заявив, що <a href="https://glavcom.ua/kyiv/news/proriviv-ne-bude-kijivvodokanal-zayaviv-pro-gotovnist-do-zimi-631725.html">готовий до роботи у зимовий період.</a></p>
      <p>Зазначається, що для того, щоб в осінньо-зимовий період системи водопостачання та відведення стоків працювали безперебійно, спеціалісти Київводоканалу заздалегідь ретельно готують обладнання для роботи взимку.</p>
      <p>Підготовка включає ремонт водопровідних і каналізаційних мереж, повну перевірку Дніпровської та Деснянської водопровідних станцій (профілактичний огляд станцій, поточний ремонт зовнішніх мереж теплофікації, камер, труб та колодязів, ремонт запірної арматури, теплотрас, встановлення нових світильників тощо), реконструкцію насосних станцій, вузлів знезараження та проведення ремонту приміщень.</p>
      <related>
        <a href="https://glavcom.ua/kyiv/news/avariji-zalishili-bez-vodi-dekilka-desyatkiv-budinkiv-u-kijevi-adresi-637778.html"/>
        <a href="https://glavcom.ua/kyiv/news/kiyani-stali-menshe-spozhivati-vodi-637616.html"/>
        <a href="https://glavcom.ua/kyiv/news/stolicya-vidmovlyajetsya-vid-hloru-kiyanam-pochali-pidsolyuvati-vodu-633349.html"/>
      </related>
    </article>
  </body>
</html>