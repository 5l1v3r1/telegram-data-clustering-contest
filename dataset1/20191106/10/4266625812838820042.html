<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/dubilet_anonsuvav_masshtabni_skorochennya_u_derzhstati_1684725"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T10:07:00+00:00"/>
    <meta property="og:title" content="Дубілет анонсував масштабні скорочення у Держстаті"/>
    <meta property="og:description" content="Кабінет міністрів України планує скоротити 1770 посад у Державній службі статистики."/>
  </head>
  <body>
    <article>
      <h1>Дубілет анонсував масштабні скорочення у Держстаті</h1>
      <address>
        <time datetime="2019-11-06T10:07:00+00:00">06 Nov 2019, 10:07</time>
      </address>
      <p>
        <b>Кабінет міністрів України планує скоротити 1770 посад у Державній службі статистики.</b>
      </p>
      <p>Про це повідомив міністр Кабміну Дмитро Дубілет у своєму <a href="https://t.me/dmytro_dubilet/540">Telegram-каналі.</a></p>
      <p>«Ми прийняли непросте рішення скоротити 1770 посад у Державній службі статистики. Також будуть звільнені і передані в оренду або на приватизацію 281 об’єкт нерухомості», – написав Дубілет.</p>
      <p>За його словами, цю оптимізацію проводиться за рахунок скорочення підрозділів районного рівня. З урахуванням того, що більшість звітів, які компанії подають у Держстат, подаються в електронному вигляді, підтримка цих підрозділів стала недоцільною.</p>
      <p>Крім того, частина функцій, які виконували районні підрозділи, будуть передані на обласний рівень.</p>
      <p>В Кабміні також мають намір спростити звіти, що подаються у Держстат, та зменишити їхню кількість.</p>
      <p>Дубілет також звернувся до співробітників, які потрапили під це скорочення.</p>
      <p>«Нам дуже шкода, що нам довелося йти на ці заходи, але ми змушені це робити, щоб перезапустити економіку України. Я дуже сподіваюся, що ви зможете знайти в цій новій економіці своє місце. Ми будемо над цим працювати разом із оновленою службою зайнятості та багатьма іншими сторонами», – написав він.</p>
      <p>Нагадаємо, Кабінет міністрів України <a href="https://zik.ua/news/2019/11/05/derzhbyudzhet2020_do_drugogo_chytannya_yaki_dohody_i_vydatky_zbilsheno_1684291">презентував</a> доопрацьований до другого читання проєкт закону «Про Державний бюджет України на 2020 рік». До документу було внесено низку змін.</p>
      <related>
        <h4>читайте також</h4>
        <a href="https://zik.ua/news/2019/11/04/u_dp_ukrspyrt_zrobyly_faktcheking_zayav_otochennya_zelenskogo_pro_1683225"/>
        <a href="https://zik.ua/news/2019/11/04/kabmin_zavtra_predstavyt_derzhbyudzhet2020_1683025"/>
        <a href="https://zik.ua/news/2019/10/30/perevedennya_v_elektronnu_formu_dopomozhe_borotysya_iz_pidrobkoyu_likarnyanyh__1679715"/>
        <a href="https://zik.ua/news/2019/09/25/dubilet_proponuie_pereselyty_vsi_ministerstva_v_odnu_budivlyu_1653855"/>
      </related>
    </article>
  </body>
</html>