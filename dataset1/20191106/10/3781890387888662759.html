<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740318"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T10:11:00+00:00"/>
    <meta property="og:title" content="'มทภ.4'สั่งตร.ฟัน'บีอาร์เอ็น' ยกระดับเข้มค่ำไหนนอนนั่น"/>
    <meta property="og:description" content="มทภ.4 สั่งยกระดับรปภ.ชายแดนใต้ เพิ่มความเข้มข้น เน้นปฏิบัติการเชิงรุก “ค่ำไหนนอนนั่น” สนธิกำลัง 3 ฝ่าย อุดช่องว่าง เพิ่มชุดเฝ้าระวัง 100 จุดเสี่ยง สั่งตร.รวบรวมวัตถุพยานฟัน “บีอาร์เอ็น”"/>
  </head>
  <body>
    <article>
      <h1>'มทภ.4'สั่งตร.ฟัน'บีอาร์เอ็น' ยกระดับเข้มค่ำไหนนอนนั่น</h1>
      <address>
        <time datetime="2019-11-06T10:11:00+00:00">06 Nov 2019, 10:11</time>
      </address>
      <p>
        <b>มทภ.4 สั่งยกระดับรปภ.ชายแดนใต้ เพิ่มความเข้มข้น เน้นปฏิบัติการเชิงรุก “ค่ำไหนนอนนั่น” สนธิกำลัง 3 ฝ่าย อุดช่องว่าง เพิ่มชุดเฝ้าระวัง 100 จุดเสี่ยง สั่งตร.รวบรวมวัตถุพยานฟัน “บีอาร์เอ็น”</b>
      </p>
      <p>เมื่อวันที่ 6 พ.ย. พรศักดิ์ พูลสวัสดิ์ แม่ทัพภาคที่ 4 เปิดเผยว่า กองทัพภาคที่ 4 เตรียมยกระดับการดูแลรักษาความปลอดภัยในพื้นที่จังหวัดชายแดนภาคใต้ให้มีความเข้มข้นมากยิ่งขึ้น โดยเน้นการปฏิบัติแบบเชิงรุก หรือจรยุทธ์ในแบบทหาร คือค่ำไหนนอนนั้น ขณะเดียวกันต้องสนธิกำลังร่วมกันของเจ้าหน้าที่ทหาร ตำรวจ และฝ่ายปกครอง เพื่ออุดช่องว่างไม่ให้เป็นเป้าโจมตีของกลุ่มผู้ก่อความไม่สงบ  ทั้งนี้ได้จัดชุดเฝ้าระวังพื้นที่เสี่ยงอีกกว่า 100 จุดแล้ว รวมถึงการเฝ้าระวังในพื้นที่ชุมชน เพื่อเตรียมความพร้อมรับมือกับกลุ่มก่อความไม่สงบอย่างรู้เท่าทัน พร้อมกับเน้นย้ำให้เจ้าหน้าที่ตำรวจรวบรวมวัตถุพยานให้รัดกุม เพื่อบังคับใช้กฎหมายดำเนินคดีกับกลุ่มขบวนการบีอาร์เอ็นก่อเหตุในครั้งนี้ด้วย.</p>
    </article>
  </body>
</html>