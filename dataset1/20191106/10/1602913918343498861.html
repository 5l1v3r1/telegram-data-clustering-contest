<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/biofarm-vrea-sa-ia-10-milioane-lei-din-rezerve-si-sa-dea-dividende-suplimentare-cu-un-randament-de-3-investitorii-reactioneaza-pozitiv-18547296"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T10:58:37+00:00"/>
    <meta property="og:title" content="Biofarm vrea să ia 10 milioane lei din rezerve şi să dea dividende suplimentare cu un randament de 3%. Investitorii reacţionează pozitiv"/>
    <meta property="og:description" content="Consiliul de administraţie al producătorului de medicamente Biofarm Bucureşti (simbol bursier - BIO) a convocat acţionarii pentru data de 11 decembrie pentru a aproba distribuirea din 25 martie 2020 a unui dividend suplimentar de 0,1 lei brut pe acţiune din profitul pe 2018, precum şi diminuarea sumei existente la rezerve cu suma de 9,8 mil. lei necesară acordării dividendului suplimentar."/>
  </head>
  <body>
    <article>
      <h1>Biofarm vrea să ia 10 milioane lei din rezerve şi să dea dividende suplimentare cu un randament de 3%. Investitorii reacţionează pozitiv</h1>
      <address><time datetime="2019-11-06T10:58:37+00:00">06 Nov 2019, 10:58</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Consiliul de administraţie al producătorului de medicamente Biofarm Bucureşti (simbol bursier - BIO) a convocat acţionarii pentru data de 11 decembrie pentru a aproba distribuirea din 25 martie 2020 a unui dividend suplimentar de 0,1 lei brut pe acţiune din profitul pe 2018, precum şi diminuarea sumei existente la rezerve cu suma de 9,8 mil. lei necesară acordării dividendului suplimentar.</p>
      <p>La preţurile curente de tranzacţionare, randamentul unui dividend este 3%, potrivit calculelor ZF.</p>
      <p>Iniţial, acţionarii companiei au stabilit un dividend aferent exerciţiului financiar 2018 de 0,01 lei brut pe acţiune.</p>
      <p>Data de înregistrare a fost stabilită pentru 6 martie 2020.</p>
      <p>În urma publicării convocatorului, acţiunile Biofarm se apreciau la ora 13.00 cu 3,5%, pe un rulaj de 32.500 lei.</p>
      <p>De la începutul anului, acţiunile BIO se tranzacţionează în scădere cu 3,7% pe fondul unor tranzacţii de 46,8 mil. lei, emitentul ajungând la 308 mil. lei.</p>
      <p>Compania este controlată de SIF Muntenia (SIF4), cu o participaţie de 50,9%, în timp ce SIF Banat-Crişana deţine 36,7% din capitalul social.</p>
    </article>
  </body>
</html>