<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/inventarizaciyu-derzhavnih-silgospzemel-finalizuyut-do-kincya-roku-derzhgeokadastr-328679_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T10:50:00+00:00"/>
    <meta property="og:title" content="Інвентаризацію державних сільгоспземель фіналізуют до кінця року – Держгеокадастр"/>
    <meta property="og:description" content="Топографо-геодезичні роботи проведені на 79% земельних ділянках."/>
  </head>
  <body>
    <article>
      <h1>Інвентаризацію державних сільгоспземель фіналізуют до кінця року – Держгеокадастр</h1>
      <h2>Топографо-геодезичні роботи проведені на 79% земельних ділянках.</h2>
      <address>
        <time datetime="2019-11-06T10:50:00+00:00">06 Nov 2019, 10:50</time>
      </address>
      <p>Держгеокадастр планує до кінця поточного року завершити інвентаризацію <b><a href="https://dt.ua/ECONOMICS/za-30-rokiv-v-ukrayini-rozikrali-polovinu-silgospzemel-328048_.html">земель сільськогосподарського призначення</a></b> державної власності загальною площею 1018,9 тис. га. Про це <a href="https://land.gov.ua/provedennia-inventaryzatsii-zemel-silskohospodarskoho-pryznachennia-derzhavnoi-vlasnosti-2/">повідомляє</a> прес-служба відомства.</p>
      <p>При цьому основними етапами цього процесу є топографо-геодезичні роботи, державна реєстрація земельних ділянок в ДЗК та затвердження технічної документації із землеустрою щодо інвентаризації земель.</p>
      <p>Показники станом на 6 листопада 2019 року: проведення топографо-геодезичних робіт на земельних ділянках - 801,3 тис. га (79%) (за тиждень +38,7 тис. га (+ 4%); державна реєстрація земельних ділянок в ДЗК - 499,1 тис. га (49%) (за тиждень +135,6 тис. га (+ 13%); затвердження технічної документації із землеустрою щодо інвентаризації земель - 328,4 тис. га (32%) (за тиждень +106,2 тис. га (+ 11%).</p>
      <p>"Зараз здійснення топографо-геодезичних робіт, затвердження технічних документацій із землеустрою щодо інвентаризації земель та державна реєстрація земельних ділянок в ДЗК тривають", - йдеться в повідомленні.</p>
      <p>Як повідомлялося, Держгеокадастр виставив в публічний доступ дані про висновки про розгляд <b><a href="https://dt.ua/ECONOMICS/u-publichnomu-dostupi-z-yavilisya-dani-gosgeokadastra-pro-proekti-zemleustroyu-327167_.html">проектів землеустрою щодо відведення земельних ділянок</a></b>.</p>
      <p>На сьогоднішній день в Україні розроблено і затверджено 12 кадастрів і 19 реєстрів, з яких 9 кадастрів стосуються інвентаризації природних ресурсів, а шість — безпосередньо охорони і збереження навколишнього середовища.</p>
      <p>Про необхідність термінового реформування аграрного сектора читайте у статті Зої Борисенко <a href="https://dt.ua/macrolevel/moratoriy-na-prodazh-zemli-timchasovo-postiyne-toptannya-v-tupikah-nedorozvitku-295797_.html"><b>"Мораторій на продаж землі: тимчасово-постійне топтання в тупиках недорозвитку</b>"</a> у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>