<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1978851/fransa-malide-radikal-bir-%C3%B6rg%C3%BCt-liderinin-%C3%B6ld%C3%BCr%C3%BCld%C3%BC%C4%9F%C3%BCn%C3%BC-a%C3%A7%C4%B1klad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-06T10:30:00+00:00"/>
    <meta property="og:title" content="Fransa, Mali'de radikal bir örgüt liderinin öldürüldüğünü açıkladı"/>
    <meta property="og:description" content="Fransa Savunma Bakanlığı, Fransız ordusuna mensup askerlerin Mali’de radikal bir örgüt liderini öldürdüğünü açıkladı. Alman haber ajansı DPA'ya göre Bakanlık, Fransız birliklerinin, ‘İslam ve Müslümanları Destek Grubu’ (GSIM) liderlerinden biri olan"/>
  </head>
  <body>
    <article>
      <h1>Fransa, Mali'de radikal bir örgüt liderinin öldürüldüğünü açıkladı</h1>
      <address>
        <time datetime="2019-11-06T10:30:00+00:00">06 Nov 2019, 10:30</time>
      </address>
      <p>Fransa Savunma Bakanlığı, Fransız ordusuna mensup askerlerin Mali’de radikal bir örgüt liderini öldürdüğünü açıkladı.<br/><br/>Alman haber ajansı DPA'ya göre Bakanlık, Fransız birliklerinin, ‘İslam ve Müslümanları Destek Grubu’ (GSIM) liderlerinden biri olan Ali Maychou’nun 9 Ekim’de Mali’de öldürdüğünü bildirdi.<br/><br/>Bakanlık, söz konusu radikal grubun Birleşmiş Milletler (BM) Barış Gücü askerlerinin yanı sıra Mali ve Fransız kuvvetlerine yapılan saldırılardan da sorumlu olduğuna dikkat çekti.<br/><br/>Fransa Savunma Bakanı Florence Barley ise Twitter hesabından, öldürülen örgüt liderinin çok sayıda saldırının planlayıcısı olduğunu ifade etti.<br/><br/>Önceden imam olan Fas asıllı Ali Maychou, BM tarafından DEAŞ ve El Kaide ile bağlantılı kişilerin yer aldığı uluslararası yaptırım listesine eklenmişti.<br/><br/>ABD ise Ali Maychou ile İslam ve Müslümanları Destek Grubu’nu, küresel terörist ve terör örgütleri listesine dâhil etmişti.<br/><br/>Bölgede eski bir sömürge gücü olan Fransa, Mali ve Sahel bölgesindeki diğer ülkelerde bulunan radikal teröristlerle mücadele ediyor.</p>
    </article>
  </body>
</html>