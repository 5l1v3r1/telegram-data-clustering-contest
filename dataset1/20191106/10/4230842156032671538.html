<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191106-v-odesi-futbolni-vorota-vbyly-inozemnogo-studenta/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T10:58:02+00:00"/>
    <meta property="og:title" content="В Одесі футбольні ворота вбили іноземного студента"/>
    <meta property="og:description" content="На стадіоні Спартак в Одесі загинув студент з Туркменістану, який навчався на другому курсі Південноукраїнського національного педагогічного університету імені Ушинського."/>
  </head>
  <body>
    <article>
      <h1>В Одесі футбольні ворота вбили іноземного студента</h1>
      <address>
        <time datetime="2019-11-06T10:58:02+00:00">06 Nov 2019, 10:58</time>
      </address>
      <p>На стадіоні Спартак в Одесі загинув студент з Туркменістану, який навчався на другому курсі Південноукраїнського національного педагогічного університету імені Ушинського.</p>
      <p>Трагедія сталася ввечері 5 листопада на одеському стадіоні Спартак.</p>
      <p>Студент з Туркменістану Сахетгелді Д. прийшов з друзями пограти в футбол.</p>
      <p>Попередньо – хлопець вирішив розім’ятися та повис на воротах, але вони не витримали та впали на нього.</p>
      <p>Швидше за все, ворота були погано закріплені.</p>
      <blockquote>– Там була дуже серйозна травма хребта, внаслідок якої наш студент помер на місці події. Хороший був хлопець, дуже інтелігентний, страшне горе, – розповів ректор Південноукраїнського національного педагогічного університету імені Ушинського Олексій Чебикін.</blockquote>
      <p>Подібна трагедія сталася два роки тому у Нью-Йорку – дев’ятирічний хлопчик помер після того, як на нього <a href="https://fakty.com.ua/ua/sport/20170920-yunogo-vorotarya-yuventusa-vbyly-vorota/">впала конструкція воріт</a> під час тренувального заняття в академії футбольного клубу Ювентус.</p>
    </article>
  </body>
</html>