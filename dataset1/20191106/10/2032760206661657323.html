<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88822"/>
    <meta property="og:site_name" content="Denník politika"/>
    <meta property="article:published_time" content="2019-11-06T10:35:08+00:00"/>
    <meta property="og:title" content="Britský parlament rozpustili päť týždňov pred predčasnými voľbami, o brexite už rozhodne nový"/>
    <meta property="og:description" content="6.11.2019 (Webnoviny.sk) – Britský parlament ukončil v stredu v skorých ranných hodinách svoju činnosť. Stalo sa tak päť týždňov pred predčasnými parlamentnými voľbami, ktoré sa v krajine uskutočnia 12. decembra. Súčasne s rozpustením parlamentu sa v Británii začína oficiálna predvolebná kampaň. Noví poslanci dolnej komory sa opätovne zídu až 16. decembra. Vládni ministri ostávajú vo svojich funkciách."/>
  </head>
  <body>
    <article>
      <h1>Britský parlament rozpustili päť týždňov pred predčasnými voľbami, o brexite už rozhodne nový</h1>
      <address><time datetime="2019-11-06T10:35:08+00:00">06 Nov 2019, 10:35</time> by <a rel="author">Webnoviny</a></address>
      <p>6.11.2019 (Webnoviny.sk) – Britský parlament ukončil v stredu v skorých ranných hodinách svoju činnosť. Stalo sa tak päť týždňov pred predčasnými parlamentnými voľbami, ktoré sa v krajine uskutočnia 12. decembra. Súčasne s rozpustením parlamentu sa v Británii začína oficiálna predvolebná kampaň. Noví poslanci dolnej komory sa opätovne zídu až 16. decembra. Vládni ministri ostávajú vo svojich funkciách.</p>
      <p>Cieľom predčasných parlamentných volieb je vyriešiť patovú situáciu okolo brexitu. Johnson dúfa, že získa dostatočnú podporu voličov, aby mohol presadiť svoju rozvodovú dohodu vyrokovanú s Európskou úniou. Či sa mu to však podarí, ostáva nejasné.</p>
      <p>Hoci konzervatívci v prieskumoch vedú, môže sa ľahko stať, že ani jedna z dvoch najväčších britských strán nezíska absolútnu väčšinu. Labouristi sľubujú, že vyrokujú lepšiu dohodu ako Johnson a zvolajú referendum, v ktorom si ľudia budú môcť vybrať medzi ich dohodou a zotrvaním v únii.</p>
      <p>Viac k témam: <a href="https://www.webnoviny.sk/tag/brexit/"><u>Brexit</u></a>, <a href="https://www.webnoviny.sk/tag/predcasne-volby/"><u>predčasné voľby</u></a>, <a href="https://www.webnoviny.sk/tag/rozpustenie-parlamentu/"><u>rozpustenie parlamentu</u></a><br/>Zdroj: Webnoviny.sk – <a href="https://www.webnoviny.sk/britsky-parlament-rozpustili-pat-tyzdnov-pred-predcasnymi-volbami-o-brexite-uz-rozhodne-novy/"><u>Britský parlament rozpustili päť týždňov pred predčasnými voľbami, o brexite už rozhodne nový</u></a> © SITA Všetky práva vyhradené.</p>
    </article>
  </body>
</html>