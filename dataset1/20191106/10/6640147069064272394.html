<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/lg-gram-notebook-italia-amazon/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T10:05:00+00:00"/>
    <meta property="og:title" content="I notebook LG Gram arrivano in Italia e sono già su Amazon"/>
    <meta property="og:description" content="LG porta in Italia i portatili della serie Gram nelle varianti con schermo IPS da 14, 15 e 17 pollici. Sono già su Amazon: ecco i prezzi."/>
  </head>
  <body>
    <article>
      <h1>I notebook LG Gram arrivano in Italia e sono già su Amazon</h1>
      <address><time datetime="2019-11-06T10:05:00+00:00">06 Nov 2019, 10:05</time> by <a rel="author">Manolo De Agostini</a></address>
      <p><b>LG Electronics</b> <a href="https://toms.it/uhTK1">porta in <b>Italia</b></a> la linea di <b>note</b><b>book ultraleggeri LG </b><b>G</b><b>ram</b>. Disponibili nelle varianti con schermo <b>IPS</b> da <b>14, 15 e 17 pollici</b>, questi notebook si rivolgono principalmente ai professionisti che necessitano di PC estremamente facili da trasportare ma con prestazioni comunque adeguate a compiti di produttività classici, come la gestione di fogli Excel complessi e non solo.</p>
      <figure>
        <img src="https://www.tomshw.it/images/images/2019/11/lg-gram-61005.768x432.jpg"/>
      </figure>
      <p>Nonostante le dimensioni contenute, i notebook rispettano i criteri di durabilità militari statunitensi <b>MIL-STD-810G</b> che coprono sette fattori di resilienza tra cui shock, polvere e temperature estreme (la scocca è in lega di magnesio rinforza con nanotubi di carbonio).</p>
      <p>Presente su ognuno anche<b> una porta Thunderbolt 3 (USB C)</b> che permette sia di far passare dati e video che di ricaricare eventuali dispositivi collegati, oltre all’audio con DTS Headphone-X. Il 17 pollici della linea LG Gram, chiamato <b>17Z990</b>, pesa 1,3 chilogrammi e ha uno schermo con risoluzione <b>WQXGA 2560 x 1600 </b><b>pixel</b> (16:10) pensato per l’editing di immagini e video.</p>
      <p>All’interno troviamo un processore <b>Intel Core di ottava generazione</b> (Core i7-8565U), 16 GB di memoria DDR4, SSD M.2 NVMe da 512 GB e dispone di uno slot extra per un SSD aggiuntivo. Questo modello è acquistabile <a href="https://toms.it/E4aJ1">su Amazon a 1799 euro</a>.</p>
      <p><b>LG Gram 15Z990</b> ha uno display IPS da 15,6″ Full HD, processore Intel Core i5-8265U, 8 GB di memoria DDR4 e SSD da 512 GB. <a href="https://toms.it/x4aje">Il prezzo è di 1499 euro</a>. <b>LG Gram 14Z990</b> è simile al modello da 15 pollici, ma oltre allo schermo più piccolo si differenzia per l’SSD da 256 GB. Il prezzo di conseguenza <a href="https://toms.it/bafSW">scende a 1399 euro</a>.</p>
      <figure>
        <img src="https://www.tomshw.it/images/images/2019/11/lg-gram-61003.768x432.jpg"/>
      </figure>
      <p>I tre modelli di questa linea sono dotati di una <b>batteria da 72W che – secondo LG – consente fino a 23,5 ore di funzionamento (modello da 14 pollici)</b> con una singola carica e di una tastiera retroilluminata con due livelli di luminosità consente di usare il laptop anche negli ambienti più bui.</p>
    </article>
  </body>
</html>