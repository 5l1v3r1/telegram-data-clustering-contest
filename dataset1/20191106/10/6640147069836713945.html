<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/iphone-12-prezzo-5g/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T10:19:00+00:00"/>
    <meta property="og:title" content="iPhone 12: il 5G farà aumentare il costo?"/>
    <meta property="og:description" content="Secondo l'analista Kuo, l'implementazione della tecnologia 5G farebbe lievitare il costo finale di iPhone 12."/>
  </head>
  <body>
    <article>
      <h1>iPhone 12: il 5G farà aumentare il costo?</h1>
      <address>
        <time datetime="2019-11-06T10:19:00+00:00">06 Nov 2019, 10:19</time>
      </address>
      <p>I prossimi i Phone potrebbero avere un costo di lancio più alto rispetto a quelli attualmente in commercio. A portare avanti questa tesi è stato un celebre analista, <b>ovvero Ming-chi Kuo.</b> A causare questo aumento sarebbe proprio il 5G.</p>
      <p><b><a href="http://www.tomshw.it/smartphone/iphone-11-recensione/">iPhone 11 </a>è arrivato nel mercato da poco tempo</b>, ma si parla già dei prossimi modelli. Gli esemplari di quest’anno, infatti, non hanno accolto il 5G, e questo ha deluso non poco gli appassionati. I risultati sono stati comunque ottimi, tanto che Apple ha recentemente <a href="https://www.tomshw.it/smartphone/iphone-11-e-un-successo-apple-incrementa-la-produzione/">aumentato la quantità di pezzi ordinati</a>.</p>
      <figure>
        <img src="https://www.tomshw.it/images/images/2019/10/iphone-11-55329.768x432.jpg"/>
      </figure>
      <p>Il prossimo melafonino, in cui troveremo quasi certamente la tecnologia di quinta generazione, <b>potrebbe però riservare una sorpresa che non piacerà a molti:</b> il costo potrebbe essere ancora più alto. Ming-chi Kuo ha infatti spiegato che il router compatibile con il 5G, che probabilmente sarà Qualcomm Snapdragon X55, richiederà una scheda madre più grande e, di conseguenza, anche più costosa del 35% rispetto a quella di iPhone 11.</p>
      <p>iPhone 12 dovrebbe anche presentare <b>delle sostanziali modifiche anche dal punto di vista estetico:</b> la nuova antenna riscalderà molto il device, richiedendo degli accorgimenti per quanto riguarda la dissipazione del calore. Il design potrebbe quindi essere simile a quello di iPhone 4: metallo e alcune parti, in corrispondenza delle antenne, di un altro materiale, forse vetro. Questa causerà inevitabilmente un aumento del prezzo del telaio del 50/60%.</p>
      <p>Ancora è difficile provare a prevedere un prezzo, ma sicuramente <b>iPhone 12 non sarà uno smartphone poco costoso</b>, considerando che il suo predecessore è sbarcato sul mercato con un prezzo di lancio che oscillava da 839 euro a 1.689 euro.</p>
      <blockquote>Il nuovo iPad 10,2 2019 è disponibile all’acquisto su Amazon a 370 euro. Lo trovate a <a href="https://toms.it/S1nIn">questo link.</a></blockquote>
    </article>
  </body>
</html>