<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/prioritatile-guvernului-organizarea-alegerilor-si-infrastructura-de-transport-pentru-iarna-18547278"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T10:54:46+00:00"/>
    <meta property="og:title" content="Priorităţile Guvernului: Organizarea alegerilor şi infrastructura de transport pentru iarnă"/>
    <meta property="og:description" content="Ludovic Orban a afirmat că i-a convocat miercuri pe reprezentanţii instituţiilor responsabile cu organizarea alegerilor, iar joi se va întruni comandamentul de iarnă în vederea pregătirii infrastructurii de transport, acestea fiind priorităţi ale Executivului."/>
  </head>
  <body>
    <article>
      <h1>Priorităţile Guvernului: Organizarea alegerilor şi infrastructura de transport pentru iarnă</h1>
      <address><time datetime="2019-11-06T10:54:46+00:00">06 Nov 2019, 10:54</time> by <a rel="author" href="https://www.zf.ro/autor/elena-crangasu" target="_blank">Elena Crangasu</a></address>
      <p>Ludovic Orban a afirmat că i-a convocat miercuri pe reprezentanţii instituţiilor responsabile cu organizarea alegerilor, iar joi se va întruni comandamentul de iarnă în vederea pregătirii infrastructurii de transport, acestea fiind priorităţi ale Executivului.</p>
      <p>„Trebuie să ştiţi foarte clar că avem câteva priorităţi, în primul rând, organizarea alegerilor. Am lua decizia de a convoca în seara asta toate insituţiile, toate entitiăţile responsabile pentru organizarea alegerilor, pentru a vedea clar situaţia la zi şi pentru a putea lua măsurile care se impun pentru a asigura alegeri libere, corecte, care să se desfăşoare în cele mai bune condiţii şi să permită exercitarea dreptului de vot pentru fiecare român”, a declarat la începutul şedinţei de guvern premierul Ludovic Orban.</p>
      <p>De asemenea, el a avunţat întrunirea comandamentului de iarnă.</p>
      <p>”În cursul zilei de mâine, va trebui să convocăm comandamentul de iarnă, pentru a vedea clar care este situaţia, atât în domeniul energiei, cât şi în domeniul pregătirii infrastructurii de transport pentru iarnă”, a mai precizat Orban.</p>
      <p>La şedinţa de Guvern de miercuri participă şi preşedintele Klaus Iohannis.</p>
    </article>
  </body>
</html>