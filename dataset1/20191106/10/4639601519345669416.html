<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/world/h-tourkia-ekane-sapounopera-tin-eisvoli-stin-kypro/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T10:31:20+00:00"/>
    <meta property="og:title" content="H Τουρκία έκανε… σαπουνόπερα την εισβολή στην Κύπρο"/>
    <meta property="og:description" content="Πρόκειται για μία τούρκικη σειρά με προπαγανδιστικό περιεχόμενο, όπου ουσιαστικά προβάλλεται με προκλητικό και εριστικό τρόπο το μεγαλείο των τουρκικών Ενόπλων Δυνάμεων"/>
  </head>
  <body>
    <article>
      <h1>H Τουρκία έκανε… σαπουνόπερα την εισβολή στην Κύπρο</h1>
      <h2>Πρόκειται για μία τούρκικη σειρά με προπαγανδιστικό περιεχόμενο, όπου ουσιαστικά προβάλλεται με προκλητικό και εριστικό τρόπο το μεγαλείο των τουρκικών Ενόπλων Δυνάμεων</h2>
      <address><time datetime="2019-11-06T10:31:20+00:00">06 Nov 2019, 10:31</time> by <a rel="author">ΤοΒΗΜΑ Team</a></address>
      <p>Εκτός από τις προκλητικές δηλώσεις των τούρκων πολιτικών και δη του Ερντογάν, ο οποίος πριν μόλις λίγες μέρες έλεγε μάλιστα σε ομιλία του στην Καισάρεια πως όπως στην Κύπρο έμαθαν τι εστί Τουρκία στην επιχείρηση Ασπίδα του Ευφράτη, έτσι θα το μάθουν και τώρα, φαίνεται πως η Τουρκία αναμοχλεύει το παρελθόν μέσω του ψυχαγωγικού της προγράμματος στην τηλεόραση.</p>
      <p>Κι αυτό γιατί η Τουρκία έκανε… σαπουνόπερα την εισβολή στην Κύπρο.</p>
      <p>
        <a href="https://www.in.gr/2019/11/06/greece/kypros-perielouse-oksy-tin-proin-gynaika-tou-paleyei-gia-tin-zoi-tis/">Κύπρος : Περιέλουσε με οξύ την πρώην γυναίκα του – Παλεύει για την ζωή της</a>
      </p>
      <figure>
        <img src="https://www.tovima.gr/wp-content/uploads/2019/11/06/toyrki.jpg"/>
      </figure>
      <p>Ειδικότερα, το επόμενο επεισόδιο της δημοφιλούς σαπουνόπερας «Μαχητής» (Savasci) που προβάλλεται σε ζώνη υψηλής τηλεθέασης στο τουρκικό κανάλι FOX, για 4η χρονιά, έχει ως θέμα την τουρκική εισβολή στην Κύπρο.</p>
      <h3>Το προκλητικό trailer</h3>
      <p>Όπως ήταν αναμενόμενο πρόκειται για μία τούρκικη σειρά με προπαγανδιστικό περιεχόμενο, όπου ουσιαστικά προβάλλεται με προκλητικό και εριστικό τρόπο το μεγαλείο των τουρκικών Ενόπλων Δυνάμεων.</p>
      <p>Στο trailer του νέου επεισοδίου που ήδη προβάλλεται,  φαίνεται μια επίλεκτη ομάδα Τούρκων στρατιωτών πραγματοποιεί επιθέσεις στην Κύπρο.</p>
      <figure>
        <iframe data-src="https://twitter.com/savascifox/status/1191676532328194050?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Προπαγάνδα χωρίς τέλος</h3>
      <p>Μάλιστα στα πλάνα διακρίνονται σημαία του ψευδοκράτους, δημοσιεύματα εφημερίδων με αναφορές στον Σαμψών καθώς επίσης και η γνωστή τουρκική προπαγάνδα για τον Δεκέμβριο του 1963.</p>
      <p>Πάντως δεν είναι η πρώτη φορά που το συγκεκριμένο σίριαλ προκαλεί, καθώς σε αυτό έχουν προβληθεί αποσπάσματα από τη Θράκη και τον εκλιπόντα εθνικιστή ηγέτη των τουρκοφρόνων της μειονότητας Αχμέτ Σαδίκ.</p>
      <p>
        <a href="https://www.tovima.gr/2019/11/06/society/ktimatologio-kalokairi-ta-prostima-gia-tis-liksiprothesmes-diloseis-idioktisias/">Κτηματολόγιο : Καλοκαίρι τα πρόστιμα για τις ληξιπρόθεσμες δηλώσεις</a>
      </p>
    </article>
  </body>
</html>