<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayina-zaproponuvala-yes-rozshiriti-ugodu-pro-asociaciyu-328626_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T01:20:00+00:00"/>
    <meta property="og:title" content="Україна запропонувала ЄС розширити Угоду про асоціацію"/>
    <meta property="og:description" content="В Угоді можуть з'явитися нові ініціативи щодо реформ у сфері юстиції."/>
  </head>
  <body>
    <article>
      <h1>Україна запропонувала ЄС розширити Угоду про асоціацію</h1>
      <h2>В Угоді можуть з'явитися нові ініціативи щодо реформ у сфері юстиції.</h2>
      <address>
        <time datetime="2019-11-06T01:20:00+00:00">06 Nov 2019, 01:20</time>
      </address>
      <p>Віце-прем'єр з питань європейської та євроатлантичної інтеграції <b><a href="https://dt.ua/UKRAINE/ukrayina-peredala-na-vivchennya-nato-reformu-sbu-328241_.html">Дмитро Кулеба</a></b> заявив, що Україна і Європейський Союз готуються розширити Угоду про асоціацію, додавши до неї новий розділ, присвячений реформам у сфері юстиції. Про це повідомляє Інтерфакс-Україна.</p>
      <p>"Ми також запропонували ЄС розпочати офіційний діалог щодо кібер-безпеки, зміни клімату та підкреслили, що тема, яку нова Європейська комісія визначила для себе пріоритетною – а саме так звана європейська зелена угода, також важлива для України, і ми готові брати участь у досягненні її цілей. Таким чином ми намагаємося зробити порядок денний відносин з ЄС ще більш амбітним, продовжити курс інтеграції. Європейська інтеграція триває і набуває нової швидкості", - запевнив Кулеба.</p>
      <p>Крім того, українська сторона представила своє "бачення децентралізації та європейської інтеграції шляхом створення офісів європейської інтеграції в усіх регіонах України".</p>
      <p>Раніше повідомлялося про те, що <b><a href="https://zn.ua/UKRAINE/ukraina-peredala-na-izuchenie-nato-reformu-sbu-334634_.html">Україна передала НАТО реформу СБУ</a></b>.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>