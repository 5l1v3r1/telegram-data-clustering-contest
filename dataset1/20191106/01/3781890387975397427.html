<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740057"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T01:00:00+00:00"/>
    <meta property="og:title" content="แบนแก้วจานช้อนส้อมพลาสติก แก้ปัญหา'ขยะ'ล้นโลก"/>
    <meta property="og:description" content="ไปไกลกว่าถุงที่แรกของโลก! ฝรั่งเศสแบนแก้วจานช้อนส้อมพลาสติกเริ่มปี 2020 เพื่อแก้ปัญหาขยะล้นโลก"/>
  </head>
  <body>
    <article>
      <h1>แบนแก้วจานช้อนส้อมพลาสติก แก้ปัญหา'ขยะ'ล้นโลก</h1>
      <address>
        <time datetime="2019-11-06T01:00:00+00:00">06 Nov 2019, 01:00</time>
      </address>
      <p>
        <b>ไปไกลกว่าถุงที่แรกของโลก! ฝรั่งเศสแบนแก้วจานช้อนส้อมพลาสติกเริ่มปี 2020 เพื่อแก้ปัญหาขยะล้นโลก</b>
      </p>
      <p>รัฐบาลฝรั่งเศสออกกฎหมายที่จะทำให้การกินบาร์บีคิวปิกนิกหรือปาร์ตี้วันเกิดเปลี่ยนไป เพราะตั้งแต่ปี 2020 เป็นต้นไป <b>แก้วจานช้อนส้อมพลาสติกแบบใช้ครั้งเดียวทิ้งส่วนใหญ่จะถูกห้ามใช้</b><br/><br/>ปลายเดือนสิงหาคมที่ผ่านมา รัฐบาลในฝรั่งเศสได้ออกนโยบายใหม่ยกเลิกภาชนะใช้แล้วทิ้ง เพื่อที่จะสร้างเศรษฐกิจและสังคมที่ยั่งยืนมากขึ้น สิ่งที่ยังใช้อยู่ได้มีเพียงแค่ภาชนะใช้แล้วทิ้งแบบที่ย่อยสลายได้เท่านั้น<br/><br/>กฎหมายนี้ออกมาหลังจากกฎหมายแบนถุงพลาสติกของเมื่อปีที่แล้วทั้งหมดนี้สอดคล้องกับกฎหมายหลักของประเทศ <b>‘Energy Transition for Green Growth Act’</b> ที่มุ่งให้ประเทศฝรั่งเศสเป็นประเทศบุกเบิกในการลดการปล่อยก๊าซเรือนกระจกกระจายรูปแบบพลังงานและเพิ่มการใช้งานของแหล่งพลังงานหมุนเวียน</p>
      <figure>
        <img src="https://www.dailynews.co.th/admin/upload/20191105/news_tbRJFoWqEb124200_533.jpg?v=20191112132?v=5366"/>
      </figure>
      <p>ทุกๆ ปีถ้วยพลาสติกกว่า 4.73 พันล้านถ้วยถูกใช้และทิ้งในฝรั่งเศสมีเพียง <b>1%</b> ที่ถูกนำไปรีไซเคิลเป้าหมายของการแบนครั้งนี้ จึงเพื่อลดประมาณสร้างขยะพลาสติกและผลักดันให้คนหันมาผลิตผลิตภัณฑ์ที่ย่อยสลายได้ ภาชนะใช้แล้วทิ้งที่จะไม่ถูกแบนในครั้งนี้ต้องทำจากวัสดุที่ย่อยสลายได้อย่างน้อย <b>50%</b> และภายในปี 2025 จะมีการเพิ่มขึ้นเป็นอย่างน้อย<b> 60%</b><br/><br/>แน่นอนว่าไม่ใช่ทุกคนที่มีความสุขกับการแบนครั้งนี้บริษัท <b>Pack2Go</b> บริษัทที่ผลิตแพคเกตจิงอาหารในยุโรปได้ออกมาแย้งการแบนครั้งนี้ว่า เป็นการ<b>ละเมิดหลักการของการเคลื่อนย้ายเสรีของสินค้าภายในสหภาพยุโรป</b> (European law on the free movement of goods)<br/><br/><i>การแบนนี้จึงถูกเลื่อนไปก่อนเป็นปี 2020 เนื่องจากมันจะทำให้ครอบครัวที่มีฐานะยากจากลำบาก เพราะพวกเขายังคงต้องใช้ภาชนะใช้แล้วทิ้งพวกนี้อยู่ โดยวัสดุแบบเป็นมิตรนั้นยังมีราคาแพงกว่าแบบปัจจจุบัน</i></p>
      <figure>
        <img src="https://www.dailynews.co.th/admin/upload/20191105/news_YPQvrrQONO124200_533.jpg?v=20191112132?v=2119"/>
      </figure>
      <p>อย่างไรก็ตาม ถ้ามนุษย์ยังคงใช้ภาชนะที่ใช้แล้วทิ้งอย่างนี้ต่อไปเรื่อยๆ <b>ภายในปี 2050 มีการคาดการณ์ว่าจะมีพลาสติกในท้องทะเลมากกว่าปลา </b>เพราะทุกๆ ปีจะมีพลาสติก 8 ล้านตันลงสู่ทะเล ดังนั้นควรมีการจัดการที่เด็ดขาดเพื่อที่จะไม่ให้เรื่องนี้เกิดขึ้น<br/><br/>ประเทศไทยเองก็กำลังมีกฏหมายแบนถุงพลาสติกที่เริ่มในปีหน้าที่ถือเป็นการเริ่มต้นที่ดี<br/><br/><b>และเนื่องจากเราสร้างขยะพลาสติกลงทะเลมากสุดเป็นอันดับ 6 ของโลก ปัจจุบันนี้ทำอะไรเพื่อแก้ไขปัญหานี้เพียงพอหรือยัง.</b><br/>..................................<br/>คอลัมน์ : <mark><b>พุ่มไม้ใบบัง</b></mark><br/>โดย<mark><b> “ร่มธรรม ขำนุรักษ์”</b></mark><br/>ขอบคุณภาพจาก globalcitizen <br/><b>ที่มาและข้อมูลเพิ่มเติม</b><br/><a href="https://www.globalcitizen.org/en/content/france-bans-plastic-plates-cutlery-cop21/?fbclid=IwAR1j2qrxabYAnig7gYpwtnTM2r_zDgYdJ-VTmIcVuB_swi5EwzrhjCcxqeI">Global Citizen</a></p>
    </article>
  </body>
</html>