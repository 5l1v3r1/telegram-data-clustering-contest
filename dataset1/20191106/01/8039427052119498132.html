<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947316"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T01:40:56+00:00"/>
    <meta property="og:title" content="ఉన్నవారికేనా ‘నీట్‌’?"/>
    <meta property="og:description" content="ADVT"/>
  </head>
  <body>
    <article>
      <h1>ఉన్నవారికేనా ‘నీట్‌’?</h1>
      <address>
        <time datetime="2019-11-06T01:40:56+00:00">06 Nov 2019, 01:40</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>కోచింగ్‌ కోసం లక్షలా?: మద్రాస్‌ హైకోర్టు</b>
        </li>
      </ul>
      <p><b>చెన్నై, నవంబరు 5(ఆంధ్రజ్యోతి):</b> వైద్య విద్య ప్రవేశాల కోసం జాతీయ స్థాయిలో నిర్వహించే నీట్‌ పరీక్షా విధానంపై మద్రాస్‌ హైకోర్టు పలు ప్రశ్నలు సంధించింది. ఈ ప్రవేశ పరీక్షలో ఉత్తీర్ణత సాధించేందుకు అభ్యర్థులు రూ.లక్షలు పోసి కోచింగ్‌ తీసుకుంటున్న విషయం కేంద్రానికి తెలుసా? తెలియదా? అని ప్రశ్నించింది. ఇలా అయితే, సమాజంలోని అట్టడుగు, పేద వర్గాలకు చెందిన అభ్యర్థులు ఈ పరీక్షలో ఎలా ఉత్తీర్ణులవుతారని, వారి ‘డాక్టర్‌’ కలలు ఎలా నెరవేరుతాయని నిలదీసింది. ‘అసమానతలను... సమానతలు’గా ఈ పరీక్ష పేర్కొంటోందని ఆగ్రహం వ్యక్తం చేసింది.</p>
      <p>  కోయంబత్తూరుకు చెందిన ఎస్‌.ధీరన్‌ వేసిన నీట్‌ పిటిషన్‌పై విచారణ జరుపుతున్న కోర్టు తమిళనాడులోని ప్రభుత్వ, ప్రైవేటు వైద్య కాలేజీల్లో ఈ ఏడాది ప్రవేశం పొందిన విద్యార్థుల జాబితాను పరిశీలించింది. పేద, ధనిక వర్గాలకు చెందిన అభ్యర్థుల సంఖ్యలో వ్యత్యాసాన్ని, నీట్‌ ఏ విధంగా ఉన్నత వర్గాలకు మాత్రమే పరిమితమవుతోందో స్పష్టం చేసింది. ఈ సందర్భంగా న్యాయమూర్తులు జస్టిస్‌ ఎన్‌.కృపాకరన్‌, జస్టిస్‌ పి.వేల్‌మురుగన్‌లు కీలక వ్యాఖ్యలు చేశారు. నీట్‌ పరీక్ష పేదలకు ఏ మాత్రం ఉపయోగపడేలా లేదన్నారు. నీట్‌ను గత యూపీఏ ప్రభుత్వమే అమల్లోకి తెచ్చిందని ప్రస్తుత ఎన్డీయే ప్రభుత్వం చెబుతుండడాన్ని న్యాయమూర్తులు తప్పుబట్టారు. నీట్‌ కోసం ప్రైవేటు కోచింగ్‌ సెంటర్లు రూ.2.5 లక్షల నుంచి రూ.5 లక్షల వరకు వసూలు చేస్తున్నాయని, పేద విద్యార్థులకు ఇది సాధ్యమేనా? అని ప్రశ్నించారు. పరీక్ష నిబంధనలను వెంటనే మార్చాలని జడ్జిలు సూచించారు.</p>
    </article>
  </body>
</html>