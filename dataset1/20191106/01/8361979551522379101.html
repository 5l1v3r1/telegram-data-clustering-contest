<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/yes-viznaye-shcho-ukrajina-zrobila-bagato-dlya-otrimannya-makrofinansovoji-dopomogi-novini-ukrajini-50051833.html"/>
    <meta property="og:site_name" content="НВ"/>
    <meta property="article:published_time" content="2019-11-06T01:40:00+00:00"/>
    <meta property="og:title" content="В Євросоюзі визнають, що Україна зробила багато для отримання макрофінансової допомоги — Кулеба"/>
    <meta property="og:description" content="У Євросоюзі уважно спостерігають за розвитком діалогу між Україною і МВФ та визнають, що наша країна багато зробила для отримання макрофінансової допомоги від ЄС."/>
  </head>
  <body>
    <article>
      <h1>В Євросоюзі визнають, що Україна зробила багато для отримання макрофінансової допомоги — Кулеба</h1>
      <h2>У Євросоюзі уважно спостерігають за розвитком діалогу між Україною і МВФ та визнають, що наша країна багато зробила для отримання макрофінансової допомоги від ЄС.</h2>
      <address>
        <time datetime="2019-11-06T01:40:00+00:00">06 Nov 2019, 01:40</time>
      </address>
      <p>Про це на зустрічі з журналістами за підсумками засідання Комітету асоціації Україна — ЄС у Брюсселі заявив віцепрем'єр з питань європейської та євроатлантичної інтеграції Дмитро Кулеба, повідомляє <a href="https://www.ukrinform.ua/rubric-economy/2812558-kuleba-es-viznae-so-ukraina-zrobila-bagato-dla-otrimanna-makrofinansovoi-dopomogi.html">Укрінформ</a>.</p>
      <p>«Сьогодні на зустрічах, які я мав, колеги з Європейського Союзу відзначали, що Україна справді зробила дуже багато для отримання макрофінансової допомоги ЄС. Водночас вони спостерігають за розвитком нашого діалогу з МВФ. Але я сьогодні відчув дуже сильну підтримку України, і готовність наших європейських партнерів її продовжувати. Тому станом на зараз у мене дуже позитивні враження щодо цього», — зазначив Кулеба.</p>
      <p>Читайте також:<br/><a href="https://nv.ua/ukr/ukraine/politics/ukrajina-yes-kijiv-vistupiv-iz-novimi-iniciativami-novini-ukrajini-50051831.html">&amp;nbspУкраїна запропонувала Євросоюзу кілька нових ініціатив щодо співпраці - Кулеба</a></p>
      <p>Раніше впливове видання The Wall Street Journal з посиланням на джерела, близькі до переговорів між МВФ і Україною, повідомило, що <a href="https://nv.ua/ukr/biz/finance/mvf-proti-kolomoyskogo-fond-postaviv-umovi-zelenskomu-po-privatbanku-novini-ukrajini-50051530.html">Міжнародний валютний фонд відклав фінансову допомогу Україні</a> через стурбованість, що президент Володимир Зеленський не зможе повернути мільярди доларів, виведених з українських банків, в тому числі ПриватБанку.</p>
      <p>Заступник міністра розвитку економіки, торгівлі і сільського господарства України Дмитро Романович заявив, що <a href="https://nv.ua/ukr/biz/finance/zamorozhennya-novogo-transhu-mvf-zastupnik-ministra-prokomentuvav-informaciyu-dzherel-wsj-novini-ukrajini-50051791.html">у відомстві наразі не бачать проблем у співпраці з МВФ</a>.</p>
    </article>
  </body>
</html>