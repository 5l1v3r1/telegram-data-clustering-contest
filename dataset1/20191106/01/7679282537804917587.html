<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-do-you-know-pollution-promotes-violent-attacks-learn-what-research-says-2834469.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T01:23:03+00:00"/>
    <meta property="og:title" content="क्या आप जानते हैं हिंसक हमलों को बढ़ावा देता है प्रदूषण, जानें क्या कहता है शोध"/>
    <meta property="og:description" content="अमेरिकी शोधकर्ताओं का दावा है कि प्रदूषण और हिंसक अपराध के बीच संबंध है। उन्होंने अपने अध्ययन के जरिए यह बताने का प्रयास किया कि किस तरह प्रदूषण के सूक्ष्म कणों की अधिकता और ओजोन इंसानी व्यवहार को..."/>
  </head>
  <body>
    <article>
      <h1>क्या आप जानते हैं हिंसक हमलों को बढ़ावा देता है प्रदूषण, जानें क्या कहता है शोध</h1>
      <address><time datetime="2019-11-06T01:23:03+00:00">06 Nov 2019, 01:23</time> by <a rel="author">एजेंसी,नई दिल्ली</a></address>
      <p>अमेरिकी शोधकर्ताओं का दावा है कि प्रदूषण और हिंसक अपराध के बीच संबंध है। उन्होंने अपने अध्ययन के जरिए यह बताने का प्रयास किया कि किस तरह प्रदूषण के सूक्ष्म कणों की अधिकता और ओजोन इंसानी व्यवहार को प्रभावित करते हैं।</p>
      <p>दिल्ली-एनसीआर के मौजूदा हालात को देखते हुए काफी चिंताजनक नजर आता है, क्योंकि अभी तक तो प्रदूषण को केवल शारीरिक परेशानियों से जोड़कर देखा जा रहा था।</p>
      <p>शोधकर्ताओं ने अमेरिका की 397 काउंटी (कस्बा अथवा ब्लॉक) से 2006 से लेकर 2013 के बीच जुटाए गए पर्यावरण और अपराध के आंकड़ों का अध्ययन किया। कोलारोडो यूनिवर्सिटी और यूनिवर्सिटी ऑफ मिनेसोटा के शोधकर्ताओं द्वारा बनाई गई रिपोर्ट के मुताबिक, पीएम 2.5,ओजोन के स्तर में बदलाव का हिंसक अपराध पर सीधा असर देखा गया, खासतौर पर ऐसे मामलों में जहां किसी एक शख्स ने आवेग में आकर दूसरे पर हमला किया हो।</p>
      <p>पीएम 2.7 के स्तर में 10 फीसदी की बढ़ोतरी इस तरह के हमलों में 0.14 फीसदी की बढ़ोतरी से कहीं न कहीं जुड़ती नजर आती है। इसी तरह से ओजोन के स्तर में 10 फीसदी की बढ़ोतरी हिंसक हमलों में 0.3 फीसदी की बढ़ोतरी का कारण बनती दिखती है। इसमें प्रदूषण और मानव व्यवहार का अध्ययन नहीं किया गया है, मुख्य शोधकर्ता के मुताबिक, ऐसी कई चीजें हैं जो इसे साबित कर सकती हैं। मेरे दिमाग में दो बातें चल रही हैं।</p>
      <p>पहली ये कि प्रदूषक तत्व आपके शरीर से रक्त में प्रवेश करते हैं,आपके दिमाग का व्यवहार बदल जाता है। ऐसे भी अध्ययन हैं, जिनमें ये साबित हुआ है कि जो लोग प्रदूषण भरे वातावरण में रहते हैं वो परीक्षा में अच्छा प्रदर्शन नहीं कर पाते हैं। आपको एलर्जी है तो आंसू निकलने लगते हैं।</p>
      <p>आपको सांस लेने में दिक्कत होने लगती है। इनसे आपका गुस्सा बढ़ता है। अभी हम ये तो नहीं कह सकते कि दोनों में कौन सी वजह काम कर रही है, मगर हां प्रदूषण और हमलों के बीच संबंध है यह स्पष्ट कर सकते हैं।<br/> </p>
    </article>
  </body>
</html>