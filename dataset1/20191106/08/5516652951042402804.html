<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425198/airtours-h-ellada-deyteros-top-proorismos-diakopwn-polyteleias-gia-toys-aystriakoys-to-2020"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T08:40:01+00:00"/>
    <meta property="og:title" content="Airtours: Η Ελλάδα δεύτερος top προορισμός διακοπών πολυτελείας για τους Αυστριακούς το 2020"/>
    <meta property="og:description" content="Δεύτερος δημοφιλέστερος προορισμός των Αυστριακών είναι η Ελλάδα για το καλοκαίρι του 2020, σύμφωνα με στοιχεία ζήτησης που καταγράφει το brand airtours της TUI Aυστρίας."/>
  </head>
  <body>
    <article>
      <h1>Airtours: Η Ελλάδα δεύτερος top προορισμός διακοπών πολυτελείας για τους Αυστριακούς το 2020</h1>
      <address>
        <time datetime="2019-11-06T08:40:01+00:00">06 Nov 2019, 08:40</time>
      </address>
      <p>
        <b>Δεύτερος δημοφιλέστερος προορισμός των Αυστριακών είναι η Ελλάδα για το καλοκαίρι του 2020, σύμφωνα με στοιχεία ζήτησης που καταγράφει το brand airtours της TUI Aυστρίας.</b>
      </p>
      <p>Πρώτος προορισμός για τους Αυστριακούς που αναζητούν πολυτελείς διακοπές, είναι οι ΗΠΑ, και μετά την Ελλάδα ακολουθεί η Ισπανία, η Γερμανία, η Ιταλία, τα Ηνωμένα Αραβικά Εμιράτα, η Τουρκία, η Αυστρία, η Ινδονησία και η Ταϊλάνδη.</p>
      <p>Προτεραιότητες των Αυστριακών για το καλοκαίρι του 2020, όσον αφορά τα πολυτελή ταξίδια, είναι ο χρόνος με την οικογένεια, οι ξεχωριστές εμπειρίες και η διασκέδαση. Η ζήτηση για πολυτελείς διακοπές παρουσιάζει αύξηση και ενώ το ξενοδοχείο αποτελεί το ιδανικό σκηνικό για αυτούς, η πραγματική πολυτέλεια κρύβεται σε άυλα πράγματα, δήλωσε η διευθύντρια Πωλήσεων και Μάρκετινγκ της airtours, Claudia Janner-Moser. Η airtours προσφέρει πολυτελή ξενοδοχεία στο πρόγραμμα του 2020, αλλά και πολλές εκδρομές, ιδιωτικές ξεναγήσεις και άλλες εξτρά υπηρεσίες.</p>
      <p>Πηγή: tornosnews.gr</p>
    </article>
  </body>
</html>