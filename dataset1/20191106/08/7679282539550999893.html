<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-tv-gossip-and-latest-news-top-10-tv-news-uttaran-actress-tinaa-dattaa-says-tv-producer-refuses-to-pay-her-30-lakh-2834723.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T08:38:17+00:00"/>
    <meta property="og:title" content="TV GOSSIP: पढ़ें टीवी की 10 बड़ी खबरें और गॉसिप"/>
    <meta property="og:description" content="1- &amp;lsquo;उतरन&amp;rsquo; एक्ट्रेस टीना दत्ता को प्रोड्यूसर ने दिया धोखा, लगाया 30 लाख का चूना टीवी की दुनिया में 90 दिन का चेक पे सिस्टम होता है। शायद हम में से ये बात कम ही लोग जानते हों। लेकिन..."/>
  </head>
  <body>
    <article>
      <h1>TV GOSSIP: पढ़ें टीवी की 10 बड़ी खबरें और गॉसिप</h1>
      <address><time datetime="2019-11-06T08:38:17+00:00">06 Nov 2019, 08:38</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-uttaran-actress-tinaa-dattaa-bankrupt-producer-refuses-to-pay-30-lakh-after-show-got-cancelled-2834612.html">‘उतरन’ एक्ट्रेस टीना दत्ता को प्रोड्यूसर ने दिया धोखा, लगाया 30 लाख का चूना</a></p>
      <p>टीवी की दुनिया में 90 दिन का चेक पे सिस्टम होता है। शायद हम में से ये बात कम ही लोग जानते हों। लेकिन टीवी इंडस्ट्री एक ऐसी दुनिया है जहां एक्टर्स को काम करने के बाद 90 दिन के अंदर पेमेंट चेक से होती है। टीवी के कई सितारे ऐसे हैं जो पेमेंट न मिलने की वजह से सुर्खियों में आए हैं। </p>
      <p>2- <a href="https://www.livehindustan.com/entertainment/story-mandira-bedi-wants-to-adopt-a-baby-girl-for-past-2-years-2834663.html">एक बेटी गोद लेना चाहती हैं मंदिरा बेदी, दो साल से कर रही हैं प्रयास</a></p>
      <p>क्रिकेट कमेंटेटर से अपने करियर की शुरुआत करने वाली बतौर एक्ट्रेस मंदिरा बेदी ने एक इंटरव्यू के दौरान खुलासा किया है कि वे जल्द ही एक बेटी को अडोप्ट करने वाली हैं। जिसकी कोशिश वे पिछले दो सालों से कर रही हैं। बताते चलें कि मंदिरा बेदी का एक आठ साल का बेटा है जिसका नाम वीर कौशल है। </p>
      <p>3- <a href="https://www.livehindustan.com/entertainment/story-ranu-mondal-misbehave-with-fan-deny-selfie-twitterati-troll-on-twitter-2834532.html">स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल</a></p>
      <p>सोशल मीडिया स्टार रानू मंडल एक सेलिब्रिटी बन चुकी हैं। उनकी आवाज के दीवाने हुए हिमेश रेशमिया ने उन्हें अपनी फिल्म में गाना गाने का मौका दिया था जिसके बाद से ही वे लोगों की आंखों का तारा बन गईं। लंबे वक्त से रानू मंडल के वीडियो सोशल मीडिया पर नहीं आए थे। लेकिन अब उनका एक वीडियो सोशल मीडिया पर वायरल हो रहा है और रानू मंडल अपनी आवाज के कारण नहीं बल्कि फैन के साथ बदतमीजी करने की वजह से सुर्खियों में बनी हुई हैं। </p>
      <p>4- <a href="https://www.livehindustan.com/entertainment/bigg-boss/story-bigg-boss-13-arti-singh-become-first-captain-of-show-2830849.html">BIGG BOSS 13: आरती बनीं घर की पहली कैप्टन, रहेंगी इस शानदार रूम में</a></p>
      <p>बिग बॉस के बीते हफ्ते में कई बड़े ट्विस्ट देखने को मिले। इसके साथ ही घर का पहला कैप्टन भी चुना गया है। दरअसल, लास्ट एपिसोड में सभी वाइल्ड़ कार्ड कंटेस्टेंट्स की एंट्री होने के बाद बिग बॉस ने घरवालों से किसी एक कंटेस्टेंट को कैप्टन चुनने के लिए कहा। ज्यादातर कंटेस्टेंट्स ने इस दौरान आरती का नाम लिया, लेकिन बिग बॉस ने फिर कहा कि सबसे ज्यादा वोट मिलने वाले कंटेस्टेंट को घर का पहला कैप्टन बनाया जाएगा। तो सबसे ज्यादा वोट आरती को मिला था इसलिए आरती को घर का पहला कैप्टन बनाया गया। </p>
      <p>5- <a href="https://www.livehindustan.com/entertainment/bigg-boss/story-bigg-boss-13-shehnaaz-gill-got-shocked-on-himanshi-khurrana-entry-start-slapping-herself-2829411.html">Bigg Boss 13 Video: हिमांशी को घर के अंदर देख शहनाज के उड़े होश, खुद को मारने लगीं थप्पड़</a></p>
      <p>बिग बॉस में एक के बाद एक बड़े ट्विस्ट आ रहे हैं। अब शो में एक और वाइल्ड कार्ड कंटेस्टेंट की एंट्री हो चुकी है। दरअसल, शहनाज गिल की कॉम्पटीटर हिमांशी खुराना ने शो में एंट्री ले ली है। हिमांशी को देखकर शहनाज के होश उड़ गए हैं। बिग बॉस ने दरअसल एक प्रोमो वीडियो शेयर किया है। वीडियो में आप देखेंगे कि हिमांशी को देखकर शहनाज अजीव तरीके से बिहेव करने लगती हैं। शहनाज बार-बार ये कहती हैं कि बिग बॉस ने उनके साथ अच्छा नहीं किया है। वो गुस्से में अपना माइक भी उतार कर फेंक देती हैं। इसके बाद जब शेफाली जरीवाला और पारस जब शहनाज को समझाने जाते हैं तो वो खुद को थप्पड़ मारने शुरू कर देती हैं।</p>
      <p>6- <a href="https://www.livehindustan.com/entertainment/story-bigg-boss-13-shefali-bagga-talk-about-other-contestans-after-evicted-from-show-2829287.html">Bigg Boss 13: शो से बेघर होने के बाद शेफाली बग्गा ने बाकी कंटेस्टेंट्स को लेकर कही ये बात</a></p>
      <p>शनिवार को वीकेंड का वार में रश्मि देसाई, देवोलीना भट्टाचार्य और शेफाली बग्गा शो से एलिमिनेट हुई हैं। शो से बाहर आने के बाद शेफाली ने एक इंटरव्यू में बाकी कंटेस्टेंट्स को लेकर बात की है। शेफाली ने इंटरव्यू में बताया कि उन्हें उम्मीद नहीं थी कि वो इतनी जल्दी घर से बेघर होंगी। शेफाली ने कहा, माहिरा शर्मा और आरती सिंह सबसे ज्यादा कंटेस्टेंट थे। बाहर आने से मैं दुखी जरूर हूं क्योंकि मैं उन लोगों से पहले आई हूं जो सबसे कमजोर कंटेस्टेंट हैं।</p>
      <p>7- <a href="https://www.livehindustan.com/entertainment/bigg-boss/story-bigg-boss-13-rashmi-desai-devoleena-bhattacharjee-sheffali-bagga-out-from-show-2829255.html">Bigg boss 13: फैन्स को लगा झटका, शो से बाहर हुईं रश्मि-देवोलीना-शेफाली</a></p>
      <p>बिग बॉस 13 में शनिवार को बहुत शॉकिंग एलिमिनेशन हुए। घरवालों के साथ-साथ दर्शकों को भी इस एलिमिनेशन की उम्मीद नहीं थी। दरअसल, घर की 3 मजबूत कंटेस्टेंट रश्मि देसाई, देवोलीना भट्टाचार्य और शेफाली बग्गा को घर से बेघर कर दिया है। रश्मि और देवोलीना के एलिमिनेशन सेसब चौंक गए हैं। किसी को भी उम्मीद नहीं थी कि ये दोनों टीवी की टॉप एक्ट्रेसेस इतनी जल्दी घर से बेघर कर दी जाएंगी।</p>
      <p>8- <a href="https://www.livehindustan.com/entertainment/bigg-boss/story-bigg-boss-13-smita-bansal-open-up-on-her-relationship-rumours-with-sidharth-shukla-2828198.html">Bigg Boss 13: सिद्धार्थ शुक्ला के साथ डेटिंग की खबरों पर ऑनस्क्रीन 'सास' का आया बयान, जानें क्या कहा</a></p>
      <p>बिग बॉस 13 में सबसे ज्यादा सुर्खियों में रहने वाले कंटेस्टेंट सिद्धार्थ शुक्ला अपने अफेयर्स को लेकर काफी लाइमलाइट में बने हुए हैं। अभी कुछ दिनों पहले ही ये खबरें वायरल हो रही थीं कि सिद्धार्थ शुक्ला ने अपनी ऑनस्क्रीन सास स्मिता बंसल को भी डेट किया था। बता दें कि दोनों शो बालिका वधू में साथ काम कर चुके हैं। इस शो में स्मिता ने सिद्धार्थ की सास का रोल किया था। इन खबरों पर अब स्मिता का रिएक्शन आया है। मीडिया रिपोर्ट्स के मुताबिक स्मिता ने इन खबरों को गलत बताया है। स्मिता का कहना है कि वो दोनों बस को-एक्टर्स थे।</p>
      <p>9- <a href="https://www.livehindustan.com/entertainment/story-aishwarya-sakhuja-reveal-she-is-facing-heart-related-issues-2826488.html">दिल से जुड़ी बीमारी से जूझ रही हैं ऐश्वर्या, 'उजड़ा चमन' से की फिल्मों में एंट्री</a></p>
      <p>टीवी की पॉपुलर एक्ट्रेस ऐश्वर्या सखुजा ने हाल ही में खुद को लेकर बड़े खुलासे किए हैं। बता दें कि ऐश्वर्या फिल्म उजड़ा चमन से बॉलीवुड डेब्यू करने जा रही हैं। तो हाल ही में एक इंटरव्यू के दौरान ऐश्वर्या ने अपनी हैल्थ से जुड़ा बड़ा खुलासा किया है। ऐश्वर्या ने बताया कि उनके दिल में बचपन से छेद है और उनकी आंखों में भी दिक्कत है।</p>
      <p>10- <a href="https://www.livehindustan.com/entertainment/tele-talk/story-saath-nibhana-saathiya-fame-actor-mohammad-nazim-mother-dies-of-heart-attack-2826644.html">'साथ निभाना साथिया' फेम मोहम्मद नाजिम की मां का निधन</a></p>
      <p>टीवी का पॉपुलर शो साथ निभाना साथिया के लीड एक्टर रहे मोहम्मद नाजिम के फैन्स के लिए बुरी खबर है। मीडिया रिपोर्ट्स के मुताबिक नाजिम की मां का निधन हो गया है। नाजिम की मां सुरैया का निधन गुरुवार के दिन पंजाब में हार्ट अटैक की वजह से हुआ है। टेली चक्कर की रिपोर्ट के मुताबिक नाजिम ने इस बरे में बात करते हुए कहा, मैंने ऐसा कभी नहीं सोचा था। मैं अभी भी शॉक्ड हूं। अल्लाह उनकी आत्मा को शांति दे।</p>
    </article>
  </body>
</html>