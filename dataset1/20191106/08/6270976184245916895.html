<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/dubilet-zayavyv-pro-skorochennya-derzhstatu/"/>
    <meta property="og:site_name" content="Рубрика"/>
    <meta property="article:published_time" content="2019-11-06T08:07:29+00:00"/>
    <meta property="og:title" content="Дубілет заявив про скорочення Держстату"/>
    <meta property="og:description" content="Уряд прийняв рішення скоротити 1770 посад у Державній службі статистики. Про це написав міністр Кабміну Дмитро Дубілет у своєму Facebоok. Крім цього, будуть звільнені і передані в оренду або на приватизацію 281 об’єкт нерухомості. “Ми проводимо цю оптимізацію за рахунок скорочення підрозділів районного рівня. З урахуванням того, що більшість звітів, які компанії подають у Держстат, […]"/>
  </head>
  <body>
    <article>
      <h1>Дубілет заявив про скорочення Держстату</h1>
      <address><time datetime="2019-11-06T08:07:29+00:00">06 Nov 2019, 08:07</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/Snymok-ekrana-2019-10-13-v-9.35.38-DP-620x357.png"/>
      </figure>
      <p>
        <b>
          <b>Уряд прийняв рішення скоротити 1770 посад у Державній службі статистики.</b>
        </b>
      </p>
      <p>Про це написав міністр Кабміну Дмитро Дубілет у своєму <a href="https://www.facebook.com/dubilet">Facebоok.</a></p>
      <p>Крім цього, будуть звільнені і передані в оренду або на приватизацію 281 об’єкт нерухомості.</p>
      <p>“Ми проводимо цю оптимізацію за рахунок скорочення підрозділів районного рівня. З урахуванням того, що більшість звітів, які компанії подають у Держстат, подаються в електронному вигляді, підтримка цих підрозділів стала недоцільною.</p>
      <p>Частина функцій, які виконували районні підрозділи, будуть передані на обласний рівень. Окрім цього, ми плануємо спростити звіти, що подаються у Держстат, та зменишити їхню кількість.</p>
      <p>Хотів би звернутися окремо до співробітників, які потрапили під це скорочення. Нам дуже шкода, що нам довелося йти на ці заходи, але ми змушені це робити, щоб перезапустити економіку України. Я дуже сподіваюся, що ви зможете знайти в цій новій економіці своє місце. Ми будемо над цим працювати разом із оновленою службою зайнятості та багатьма іншими сторонами”, – написав міністр.</p>
    </article>
  </body>
</html>