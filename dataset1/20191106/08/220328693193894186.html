<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/katarets-plati-10-000-evro-za-damski-obuvki-406001.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T08:58:11+00:00"/>
    <meta property="og:title" content="Катарец плати 10 000 евро за дамски обувки"/>
    <meta property="og:description" content="Сделката бе сключена на Осмия моден панаир за обувки в Истанбул"/>
  </head>
  <body>
    <article>
      <h1>Катарец плати 10 000 евро за дамски обувки</h1>
      <address><time datetime="2019-11-06T08:58:11+00:00">06 Nov 2019, 08:58</time> by <a rel="author">Пламен Вълков</a></address>
      <p>Внушителните 10 000 евро плати катарски бизнесмен за специално изработен чифт дамски обувки по време на Осмия моден панаир за обувки и кожени изделия в Истанбул, съобщи Анадолската агенция, цитирана от БГНЕС. Байрам Полат - 30-годишен производител на обувки, проектира специални модели дамски обувки за панаира. Ръчно изработените обувки с инкрустирани скъпоценни камъни привлякоха вниманието на посетителите на панаира. Приблизително 1500 чуждестранни бизнесмени от 65 държави и 100 турски производители на обувки участваха в панаира, който се провежда от 5 до 8 ноември. Организаторите на панаира споделиха, че през първите четири месеца на тази година са изнесени обувки на стойност 400 милиона долара. Целта на сектора е през тази година да бъде осъществен износ на обувки на стойност 1,5 милиарда долара, което е напълно постижимо.</p>
    </article>
  </body>
</html>