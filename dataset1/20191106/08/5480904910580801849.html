<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/nehoda-docasne-zastavila-provoz-tramvaji-a-autobusu-na-smichove/1817720?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-06T08:14:00+00:00"/>
    <meta property="og:title" content="Nehoda dočasně zastavila provoz tramvají a autobusů na Smíchově"/>
    <meta property="og:description" content="Praha - V Nádražní ulici v Praze 5 se dnes ráno srazila tramvaj a dvě osobní auta. Čtyři lidé, včetně řidičky tramvaje, byli při tom lehce zraněni a provoz tramvají a autobusů mezi Smíchovským nádražím a Zlíchovem byl na 40 minut obousměrně zastaven. ČTK to řekly mluvčí policie Violeta Siřišťová a záchranné služby Jana Poštová a na webu o tom informoval dopravní podnik."/>
  </head>
  <body>
    <article>
      <h1>Nehoda dočasně zastavila provoz tramvají a autobusů na Smíchově</h1>
      <address><time datetime="2019-11-06T08:14:00+00:00">06 Nov 2019, 08:14</time> by <a rel="author" href="http://www.ctk.cz/" target="_blank">ČTK</a></address>
      <p>Praha - V Nádražní ulici v Praze 5 se dnes ráno srazila tramvaj a dvě osobní auta. Čtyři lidé, včetně řidičky tramvaje, byli při tom lehce zraněni a provoz tramvají a autobusů mezi Smíchovským nádražím a Zlíchovem byl na 40 minut obousměrně zastaven. ČTK to řekly mluvčí policie Violeta Siřišťová a záchranné služby Jana Poštová a na webu o tom informoval dopravní podnik.</p>
      <p>Nehoda se stala kolem 07:30. "Posádky záchranné služby odvezli čtyři lidi s lehkými poraněními do pražských nemocnic," uvedla k nehodě mluvčí záchranné služby. Bližší informace o zraněných neměla, pouze to, že mezi nimi byla i řidička tramvaje.</p>
      <p><a href="http://www.dpp.cz/mimoradne-udalosti/1_8668/">Tramvaje a autobusy</a> mezi Smíchovským nádražím a Zlíchovem podle dopravního podniku nejezdily do 08:10. Automobilovou dopravu po nehodě u Smíchovského nádraží dočasně řídila dopravní policie.</p>
    </article>
  </body>
</html>