<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/thailandia-attacco-yala/"/>
    <meta property="og:site_name" content="Il Post"/>
    <meta property="article:published_time" content="2019-11-06T08:17:12+00:00"/>
    <meta property="og:title" content="In Thailandia sono morte almeno 15 persone in un attacco nella provincia di Yala, nel sud del paese"/>
    <meta property="og:description" content="Nella provincia di Yala, che si trova nella Thailandia meridionale ed è a maggioranza musulmana, sono morte almeno 15 persone in seguito a un attacco a un posto di blocco: tra i morti ci sono un poliziotto e alcuni volontari della protezione civile locale. Altre cinque persone sarebbero ferite, ha detto il portavoce"/>
  </head>
  <body>
    <article>
      <h1>In Thailandia sono morte almeno 15 persone in un attacco nella provincia di Yala, nel sud del paese</h1>
      <address>
        <time datetime="2019-11-06T08:17:12+00:00">06 Nov 2019, 08:17</time>
      </address>
      <p>Nella provincia di Yala, che si trova nella Thailandia meridionale ed è a maggioranza musulmana, <a href="https://www.aljazeera.com/news/2019/11/killed-attack-southern-thailand-yala-province-191106024858825.html">sono morte almeno 15 persone</a> in seguito a un attacco a un posto di blocco: tra i morti ci sono un poliziotto e alcuni volontari della protezione civile locale. Altre cinque persone sarebbero ferite, ha detto il portavoce dell’esercito Pramote Prom-in alle agenzie stampa, aggiungendo che gli autori dell’attacco hanno rubato delle armi dal posto di blocco e hanno piazzato esplosivi e chiodi lungo la strada per ritardare i soccorsi. La dinamica non è ancora chiara, ma sembra che l’attacco sia stato eseguito con armi da fuoco.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d5110811.0706508765!2d99.12417438373312!3d9.357465509052629!2m3!1f0!2f0!3f0!3m2!1i1024!2i768!4f13.1!3m3!1m2!1s0x31b37421491e3f27%3A0x260223bd14f25404!2sYala%2C%20Sateng%2C%20Mueang%20Yala%20District%2C%20Yala%2095000%2C%20Thailand!5e0!3m2!1sen!2sit!4v1573025809105!5m2!1sen!2sit" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>Nella provincia di Yala e nelle altre province confinanti di Pattani e Narathiwat è in corso una campagna separatista portata avanti dall’etnia Malay, di religione islamica, che dal 2004 oggi ha causato circa 7mila morti soprattutto a causa dell’attività dei ribelli musulmani, sospettati anche dell’attacco di martedì; i ribelli vorrebbero l’indipendenza dallo stato thailandese, che è a maggioranza buddista e che colonizzò l’area all’inizio del Novecento.</p>
      <p>Negli ultimi anni gli scontri sono diventati più rari ma allo stesso tempo più violenti: la scorsa estate un ribelle musulmano, Abdullah Esormusor, era stato ucciso dopo essere stato picchiato durante un interrogatorio.</p>
    </article>
  </body>
</html>