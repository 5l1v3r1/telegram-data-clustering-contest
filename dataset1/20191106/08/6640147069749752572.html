<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/engenius-lancia-skykey/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T08:48:00+00:00"/>
    <meta property="og:title" content="EnGenius lancia SkyKey"/>
    <meta property="og:description" content="Una soluzione dalle dimensioni compatte, progettata per offrire una gestione della rete cablata e wireless aziendale senza costi aggiuntivi e di abbonamento"/>
  </head>
  <body>
    <article>
      <h1>EnGenius lancia SkyKey</h1>
      <address><time datetime="2019-11-06T08:48:00+00:00">06 Nov 2019, 08:48</time> by <a rel="author">Antonino Caffo</a></address>
      <p><b>EnGenius Networks Europe BV</b>, società multinazionale di soluzioni networking wireless e wired, nota, <b>ha lanciato EnGenius SkyKey</b>, l’ultimo arrivato tra le soluzioni EnSky dell’azienda. Si tratta di un nuovo prodotto rivolto agli amministratori IT che desiderano risparmiare tempo gestendo reti cablate e wireless da un’unica piattaforma.</p>
      <p>Le dimensioni ultra compatte (è più piccolo di uno smartphone) non lesinano in quanto a potenza, visto che SkyKey <b>può fungere da computer integrato ed è dotato di sofisticati software di gestione della rete</b> integrati e un hardware alquanto potente. In aggiunta ha pure il software gratuito ezMaster che controlla direttamente gli Access Point o gli Switch EnGenius.</p>
      <figure>
        <img src="https://www.tomshw.it/images/images/2019/11/engenius-skykey-60503.768x432.jpg"/>
      </figure>
      <p><b>EnGenius SkyKey mira a porre fine alla necessità di avere un server locale dedicato alla parte di Controller</b>, solitamente richiesto per la gestione di una rete wireless. Dotata di un software proprietario, la mini-workstation (SkyKey) si alimenta direttamente da un qualsiasi switch PoE e promette ai professionisti IT di risparmiare ore nell’eseguire difficili operazioni di installazione o manutenzione.</p>
      <p><b>Tutte le attività vengono eseguite da un’interfaccia web</b>, raggiungibile tramite un singolo indirizzo IP. E non è tutto: il dispositivo è anche magnetico e consente di essere attaccato su qualsiasi superficie metallica, come la parete di un rack o sopra uno switch.</p>
      <p>Con un accesso a una piattaforma di gestione della rete senza abbonamento (gratis), offre la possibilità di accelerare in modo efficiente l’implementazione degli access point e dei gigabit switch e di avere le reti a portata di mano, in tempo reale da una singola dashboard. Insomma, <b>un singolo dispositivo che supporta fino a 100 Access Point e switch di rete ed è dotato di DRAM da 1 GB</b> integrata e memoria eMMC da 4 GB.</p>
      <p><b>La porta microSD rende espandibile la capacità di archiviazione e permette agli utenti di eseguire rapidamente il backup e il ripristino delle configurazioni</b>. «Il nuovo membro della famiglia EnGenius offre ulteriori vantaggi e praticità per gli utenti. SkyKey è pienamente in grado di colmare il divario tra le soluzioni on-premises e quelle cloud» ha detto <b>Paolo Ciavardini, Country manager Italia di EnGenius Networks Europe B.V</b>.</p>
    </article>
  </body>
</html>