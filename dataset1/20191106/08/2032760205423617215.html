<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88806"/>
    <meta property="og:site_name" content="Denník politika"/>
    <meta property="article:published_time" content="2019-11-06T08:35:04+00:00"/>
    <meta property="og:title" content="Chorvátska polícia zastavila dodávky s migrantmi, boli natlačení v drevenej debni"/>
    <meta property="og:description" content="6.11.2019 (Webnoviny.sk) – Chorvátska polícia objavila deväť migrantov natlačených v drevenej debni umiestnenej v dodávke s poľskými poznávacími značkami. Dodávku zastavili v utorok na východe Chorvátska."/>
  </head>
  <body>
    <article>
      <h1>Chorvátska polícia zastavila dodávky s migrantmi, boli natlačení v drevenej debni</h1>
      <address><time datetime="2019-11-06T08:35:04+00:00">06 Nov 2019, 08:35</time> by <a rel="author">Webnoviny</a></address>
      <p>6.11.2019 (Webnoviny.sk) – Chorvátska polícia objavila deväť migrantov natlačených v drevenej debni umiestnenej v dodávke s poľskými poznávacími značkami. Dodávku zastavili v utorok na východe Chorvátska.</p>
      <p>Migrantov našli policajti po tom, čo z krabice začuli znepokojené hlasy. Medzi migrantmi boli traja muži, dve ženy a štyri neplnoleté osoby z Iránu a Iraku. Vodiča, 21-ročného Ukrajinca, polícia zatkla pre podozrenie z pašovania ľudí.</p>
      <p>Migranti utekajúci pred vojnami a chudobou prichádzajú do Chorvátska, členskej krajiny Európskej únie, zo susedného Srbska či Bosny. Tisícky migrantov z Blízkeho východu, Afriky alebo Ázie však často ostávajú uviaznutí na Balkáne a nedarí sa im pokračovať v ceste za šťastím do západnej Európy.</p>
      <p>Viac k témam: <a href="https://www.webnoviny.sk/tag/migranti/"><u>migranti</u></a>, <a href="https://www.webnoviny.sk/tag/utecenecka-kriza/"><u>utečenecká kríza</u></a><br/>Zdroj: Webnoviny.sk – <a href="https://www.webnoviny.sk/chorvatska-policia-zastavila-dodavky-s-migrantmi-boli-natlaceni-v-drevenej-debni/"><u>Chorvátska polícia zastavila dodávky s migrantmi, boli natlačení v drevenej debni</u></a> © SITA Všetky práva vyhradené.</p>
    </article>
  </body>
</html>