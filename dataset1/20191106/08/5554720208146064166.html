<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/bjp-leader-vineet-agarwal-sharda-speaks-on-pollution-issue/271572/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-06T08:36:42+00:00"/>
    <meta property="og:title" content="VIDEO: भाजपा नेता ने दिल्ली-एनसीआर में बढ़ते प्रदूषण के पीछे बताया पाकिस्तान का हाथ"/>
    <meta property="og:description" content="भाजपा नेता विनीत अग्रवाल शारदा ने दिल्ली-एनसीआर में फैले वायु प्रदूषण के पीछे पाकिस्तान का हाथ होने का दावा करते हुए कहा कि खेतों में जल रही पराली से"/>
  </head>
  <body>
    <article>
      <h1>VIDEO: भाजपा नेता ने दिल्ली-एनसीआर में बढ़ते प्रदूषण के पीछे बताया पाकिस्तान का हाथ</h1>
      <address><time datetime="2019-11-06T08:36:42+00:00">06 Nov 2019, 08:36</time> by <a rel="author">JKR Staff</a></address>
      <p>उत्तर प्रदेश से भारतीय जनता पार्टी (भाजपा) के एक नेता ने दिल्ली-एनसीआर में फैले वायु प्रदूषण के पीछे पाकिस्तान का हाथ होने का दावा करते हुए कहा कि खेतों में जल रही पराली से वायु प्रदूषण नहीं होता। उनका कहना है कि दिल्ली में जहरीली गैस पाकिस्तान या चीन ने छोड़ी है।</p>
      <figure>
        <img src="http://www.jantakareporter.com/wp-content/uploads/2019/11/Vineet-Agarwal-Sharda.png"/>
      </figure>
      <p>भाजपा के व्यापार प्रकोष्ठ के प्रदेश संयोजक विनीत अग्रवाल शारदा ने बुधवार को कहा कि किसान और उद्योग हमारे देश की रीढ़ की हड्डी है। उन्होंने कहा ‘‘किसान और व्यापारी को इतना प्रभावित मत कीजिए। अगर ये दोनों प्रभावित हुए तो मेरा देश चल नहीं पाएगा। पराली जलाने से वायु प्रदूषण नहीं होता। हो सकता है कि यह जहरीली हवा पड़ोसी पाकिस्तान की ओर से छोड़ी जा रही हो जो हमसे घबराया हुआ है। हर बार युद्ध में पड़ोसी देश को मुंह की खानी पड़ी है।’’</p>
      <p>उन्होंने कहा ‘किसान और व्यापारी को इतना प्रभावित मत कीजिए। अगर ये दोनों प्रभावित हुए तो मेरा देश चल नहीं पाएगा। पराली जलाने से वायु प्रदूषण नहीं होता। हो सकता है कि यह जहरीली हवा पड़ोसी पाकिस्तान की ओर से छोड़ी जा रही हो जो हमसे घबराया हुआ है। हर बार युद्ध में पड़ोसी देश को मुंह की खानी पड़ी है।’ उन्होंने पार्टी अध्यक्ष अमित शाह को भगवान कृष्ण का अवतार व पीएम मोदी को अर्जुन बताते हुए कहा कि इनके नेतृत्व में पाकिस्तान घबराया हुआ है। यही नहीं राम मंदिर को मुद्दे पर उन्होने कहा कि राम मंदिर तो बनकर रहेगा।</p>
      <p>गौरतलब है कि पिछले कई दिनों से राजधानी दिल्ली में प्रदूषण की समस्या पर सुप्रीम कोर्ट ने राज्य और केंद्र सरकार को फटकार लगाई है। सुप्रीम कोर्ट ने कहा कि जहां राजधानी के लोग जहरीली हवा से परेशान हैं वहीं राज्य और केंद्र सरकार दोनों एक दूसरे पर आरोप लगाने में लगे हुए हैं।</p>
      <figure>
        <iframe data-src="https://twitter.com/ANINewsUP/status/1191831834126159875?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>