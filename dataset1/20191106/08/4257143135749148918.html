<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/06/dudas-robert-kapja-mirkoczki-adam-parlamenti-mandatumat"/>
    <meta property="og:site_name" content="infostart"/>
    <meta property="article:published_time" content="2019-11-06T08:40:00+00:00"/>
    <meta property="og:title" content="Dudás Róbert kapja Mirkóczki Ádám parlamenti mandátumát"/>
    <meta property="og:description" content="A 2010 óta parlamenti képviselőként tevékenykedő Mirkóczki Ádám október 25-én mondott le mandátumáról, miután a két héttel korábban tartott önkormányzati választáson elnyerte Eger polgármesteri tisztségét."/>
  </head>
  <body>
    <article>
      <h1>Dudás Róbert kapja Mirkóczki Ádám parlamenti mandátumát</h1>
      <address><time datetime="2019-11-06T08:40:00+00:00">06 Nov 2019, 08:40</time> by <a rel="author">Infostart</a></address>
      <h3>A 2010 óta parlamenti képviselőként tevékenykedő Mirkóczki Ádám október 25-én mondott le mandátumáról, miután a két héttel korábban tartott önkormányzati választáson elnyerte Eger polgármesteri tisztségét.</h3>
      <p>Dudás Róbert, Mátraballa korábbi polgármestere, a párt regionális igazgatója kapja meg az Eger polgármesterének megválasztott Mirkóczki Ádám országos listán szerzett parlamenti képviselői mandátumát - döntött a párt elnöksége.</p>
      <p>A Jobbik szerdai, MTI-hez eljuttatott közleménye szerint Dudás Róbert háromgyermekes családapa, az egri főiskola politológia tanszékén végzett, ahol nemzetközi kapcsolatok szakértőként és regionális közpolitikai szakértőként tett sikeres államvizsgát.</p>
      <p>A leendő képviselő tagja volt egyebek mellett öt éven keresztül a Régiók Európai Bizottságának Brüsszelben, valamint a Heves Megyei Közgyűlésnek. A tájékoztatás szerint Dudás Róbert szociális és pénzügyi szakterületen segíti a Jobbik országgyűlési képviselőcsoportjának munkáját.</p>
      <p>
        <i>Nyitókép: MTI/Komka Péter</i>
      </p>
    </article>
  </body>
</html>