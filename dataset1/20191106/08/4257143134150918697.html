<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/06/igy-nem-lesz-remalom-a-karacsonyi-bevasarlas-jol-jar-aki-most-lep"/>
    <meta property="og:site_name" content="infostart"/>
    <meta property="article:published_time" content="2019-11-06T08:00:00+00:00"/>
    <meta property="og:title" content="Így nem lesz rémálom a karácsonyi bevásárlás: jól jár, aki most lép"/>
    <meta property="og:description" content="Nem érdemes decemberig várni az ünnepi kellékek beszerzésével, már novemberben sok mindent elintézhetünk, ezzel pedig nem csak időt, de akár pénzt is spórolhatunk."/>
  </head>
  <body>
    <article>
      <h1>Így nem lesz rémálom a karácsonyi bevásárlás: jól jár, aki most lép</h1>
      <address><time datetime="2019-11-06T08:00:00+00:00">06 Nov 2019, 08:00</time> by <a rel="author">Támogatott tartalom</a></address>
      <h3>Nem érdemes decemberig várni az ünnepi kellékek beszerzésével, már novemberben sok mindent elintézhetünk, ezzel pedig nem csak időt, de akár pénzt is spórolhatunk.</h3>
      <p>A karácsonyi készülődés sokaknak nem feltétlenül az önfeledt örömről szól, sokkal inkább feszültségforrás, hogy vajon mindent el tudunk-e intézni időben. Épp ezért nem érdemes az utolsó pillanatra hagyni a karácsonyi nagybevásárlást.</p>
      <p>A kika áruházakban már november elején indul az ünnepi vásár - tudtuk meg az áruháztól, célszerű már ebben a hónapban ellenőrizni, rendben van-e a karácsonyfatalp, hogy állunk a karácsonyfadíszekkel, rendesen működik-e az égősor.</p>
      <p>„Forgalom szempontjából az igazán erős időszak november első hetétől várható” – írták az Infostart megkeresésére.</p>
      <h4>Nem kell vagyonokat hagyni az áruházakban</h4>
      <p>Az elmúlt években több kutatás is felhívta a figyelmet arra, hogy a karácsonyi bevásárlás sok embert nyomaszt, ugyanis úgy érzik, ebben az időszakban többet kellene költeniük, mint amennyit valójában a pénztárcájuk engedne. Aki azonban időben lép, az nem csak rengeteg időt, hanem pénzt is spórolhat.</p>
      <p>„A 2019-es őszi JOY-napokon, november 7. és 10. között, kuponnal áruházainkban 20 százalék kedvezménnyel vásárolhatnak a vevők. Ez tehát remek alkalom, hogy beszerezzük az új karácsonyfadíszeket, vagy akár egy új műfenyőt” - közölte a kika bútorlánc. Az előző év adventi időszakában több mint 210 ezer darab ünnepi dekoráció talált gazdára. Azt is elárulták, tavaly a legbőkezűbb vásárló több mint félmillió forint értékben vitt haza díszeket, kiegészítőket.</p>
      <figure>
        <img src="https://infostart.hu/images/site/articles/inline/2019/11/1572954165-sB7IHnmcG_md.jpg"/>
      </figure>
      <h4>Ezek az idei karácsonyi trendek</h4>
      <p>Ahogy a divat, úgy a karácsonyfadísz-trend is évről évre változik. Hompok Melinda lakberendező szerint idén nagy hangsúlyt kap a természetközeliség, a kínálatban több a zöld és a barnás árnyalatú dísz, ahogy természetes anyagból, például fából készült dekortárgyakból is bőven van választék.</p>
      <p>A fehér és az ezüst soha nem megy ki a divatból, a modern, elegáns stílus kedvelői választhatnak fém és kerámia díszeket, dekortárgyakat, melyekhez jól passzolnak a kisebb-nagyobb jegesmedve- és manófigurák is. Az angyalok és a csillagok szintén örök kedvencek, ahogy a rénszarvasok, hóemberek, szánkók vagy télapók is, így aki hagyományosabb díszekben gondolkozik, az is biztosan talál kedvére valót.</p>
      <p>Az idei év új trendjét a rózsaszínes, púderes árnyalatú ünnepi kiegészítők jelentik, visszafogott eleganciájukat arany, ezüst és a rubin színekkel lehet még ünnepélyesebbé tenni. A kollekciót feldobja néhány meghökkentő elem is, például fánk- vagy szívalakú díszek vagy valamilyen bohókás figura.</p>
      <p>Az elmúlt években nagyon népszerű az ablakon körbefutó LED-es világítás, és az asztaldíszeket is egyre többen keresik - tudtuk meg a kika áruháztól. Magyarországon is egyre többen fordítanak figyelmet a kertjük feldíszítésére is. Az évek során itthon is egyre nagyobb népszerűségnek örvend a kültéri, kerti dekoráció, keresettek a LED rénszarvasok, kültéri dekortárgyak, például manók, mikulások.</p>
      <p>"A lakástextilekre is érdemes odafigyelni, az ezüst, arany, piros vagy hópelyhes díszpárnák is feldobják a lakást és ünnepi hangulatot teremtenek" - hívja fel a vásárlók figyelmét a kika áruház.</p>
      <p>
        <b>Támogatott tartalom</b>
      </p>
      <p>A cikk megjelenését a <a href="https://www.kika.hu/shop/hu/kikahu">kika</a> bútorház támogatta.</p>
    </article>
  </body>
</html>