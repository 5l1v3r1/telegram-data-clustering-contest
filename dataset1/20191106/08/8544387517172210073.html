<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/se-paneladiki-kinitopoiisi-oi-ergazomenoi-koinofelous-ergasias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T08:45:38+00:00"/>
    <meta property="og:title" content="Σε πανελλαδική κινητοποίηση οι εργαζόμενοι Κοινωφελούς Εργασίας για παράταση των συμβάσεων"/>
    <meta property="og:description" content="Η Ομοσπονδία Συλλόγων Εργαζομένων Αποκεντρωμένων Διοικήσεων Ελλάδας (ΟΣΕΑΔΕ) προκηρύσσει στάση εργασίας σήμερα Τετάρτη 6 Νοέμβρη, από τις 11.00 π.μ. έως τη λήξη της βάρδιας."/>
  </head>
  <body>
    <article>
      <h1>Σε πανελλαδική κινητοποίηση οι εργαζόμενοι Κοινωφελούς Εργασίας για παράταση των συμβάσεων</h1>
      <h2>Την κινητοποίηση στηρίζουν ο Σύλλογος Υπαλλήλων Περιφέρειας Αττικής και η ΠΟΠΟΚΠ, ενώ κάλεσμα συμμετοχής απευθύνει το Εργατικό Κέντρο Λαυρίου – Αν. Αττικής.</h2>
      <address><time datetime="2019-11-06T08:45:38+00:00">06 Nov 2019, 08:45</time> by <a rel="author">neolaia.gr Team</a></address>
      <p>Η Ομοσπονδία Συλλόγων Εργαζομένων Αποκεντρωμένων Διοικήσεων Ελλάδας (ΟΣΕΑΔΕ) προκηρύσσει στάση εργασίας σήμερα<b> Τετάρτη 6 Νοέμβρη</b>, από τις 11.00 π.μ. έως τη λήξη της βάρδιας.</p>
      <p>Καλεί στην πανελλαδική κινητοποίηση στο υπουργείο Περιβάλλοντος (Λ. Μεσογείων 119), στις 12.00, μαζί με την Πανελλαδική Συντονιστική Επιτροπή των Συμβασιούχων στις δασικές υπηρεσίες.</p>
      <p>Διεκδικεί την ανανέωση των συμβάσεων των 5.066 συμβασιούχων, μετατροπή όλων των συμβάσεων, σε όλες τις υπηρεσίες σε αορίστου χρόνου, άρση όλων των νομικών περιορισμών για τη μετατροπή των συμβάσεων, προσλήψεις μόνιμου προσωπικού, αυξήσεις στους μισθούς.</p>
      <p>Παράλληλα, τόσο η ΟΣΕΑΔΕ όσο και η Πανελλαδική Συντονιστική Επιτροπή των Συμβασιούχων στις δασικές υπηρεσίες καταγγέλλουν τις διασπαστικές ενέργειες του γνωστού Καραγεωργόπουλου «που μοστράρει στις στημένες φωτογραφίες, που με τον ατομικό του σύλλογο “ΕΝΩΣΗ” στα κρυφά στήνει συναντήσεις με κυβερνητικούς εκπρόσωπους, με αιτήματα που βολεύουν την κυβέρνηση, αφού παραπέμπουν σε γενικές και αόριστες αναφορές». Καταγγέλλουν <i>«τον άθλιο αυτό κυβερνητικό συνδικαλισμό, τον οποίο φαίνεται ότι επιλέγει να προωθεί η κυβέρνηση για συνομιλητή και προσπαθεί να υπονομεύσει τον αγώνα μας για το δικαίωμά μας στη μόνιμη και σταθερή δουλειά». </i></p>
      <p>Την κινητοποίηση στηρίζουν ο Σύλλογος Υπαλλήλων Περιφέρειας Αττικής και η ΠΟΠΟΚΠ ενώ κάλεσμα συμμετοχής απευθύνει το Εργατικό Κέντρο Λαυρίου – Αν. Αττικής.</p>
      <p>
        <i>Πηγή: aftodioikisi</i>
      </p>
      <p>
        <b>Δείτε ακόμα: <a href="https://www.neolaia.gr/2019/10/30/oaed-kinofelis-ergasia-2019-pote-tha-bgei-to-programma/">ΟΑΕΔ Κοινωφελής Εργασία 2019: Πότε θα βγει το νέο πρόγραμμα 35.000 ανέργων</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/06/lidl-ellas-mila-se-nea-genia-gia-ti-perivalon-me-dinami-tis-ethnikis-lirikis-skinis/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/06/ilektronikes-apodiksis-allages-se-forologiko-nomoshedio/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/panos-muzurakis-neo-video-clip-zitima-hronou/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/06/pote-peftei-i-black-friday-2019-katastimata-pou-tha-simeteashun/"/>
        <a href="https://neolaia.gr/2019/11/06/festival-kinimatografou-thessalonikis-comic/"/>
      </related>
    </article>
  </body>
</html>