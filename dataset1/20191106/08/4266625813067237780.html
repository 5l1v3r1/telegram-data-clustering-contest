<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/pamyatni_daty_u_tsey_den_208_rokiv_tomu_narodyvsya_markiyan_shashkevych_1684657"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T08:45:00+00:00"/>
    <meta property="og:title" content="Пам’ятні дати: У цей день 208 років тому народився Маркіян Шашкевич"/>
    <meta property="og:description" content="У цей день, 6 листопада 208 років тому народився Маркіян Шашкевич – письменник, поет, духовний просвітитель, натхненник національного пробудження Галичини. Стрийко австро-угорського генерала Олександра Шашкевича."/>
  </head>
  <body>
    <article>
      <h1>Пам’ятні дати: У цей день 208 років тому народився Маркіян Шашкевич</h1>
      <address>
        <time datetime="2019-11-06T08:45:00+00:00">06 Nov 2019, 08:45</time>
      </address>
      <p>
        <b>У цей день, 6 листопада 208 років тому народився Маркіян Шашкевич – письменник, поет, духовний просвітитель, натхненник національного пробудження Галичини. Стрийко австро-угорського генерала Олександра Шашкевича.</b>
      </p>
      <p>Зачинатель нової української літератури в Галичині, священик УГКЦ, релігійний та культурно-громадський діяч. Перший в нових часах речник відродження західноукраїнських (галицьких) земель. Очолив «Руську трійцю», ініціатор видання альманаху «Русалка Дністровая» (1837). Виступав за рівноправність української мови з польською.</p>
      <p>Під час навчання в семінарії Шашкевич спільно з Яковом Головацьким та Іваном Вагилевичем згуртував національно свідому молодь (І. Білинський, Ф. Мінчакевич, М. Козловський, А. Величковський, Г. Ількевич та ін.), яка стала на боротьбу за національно-культурне відродження на західноукраїнських землях, зокрема за відродження української мови в письменстві й церковних проповідях (див. «Руська трійця»). Результатом їхньої діяльності була підготовка рукописів, збірок, авторських поезій слухачів духовної семінарії «Син Руси» (1833) і «Зоря» (1834), які через цензуру не побачили світ, а головне – виданого у Будапешті альманаху «Русалка Дністровая» (1837), який мав вирішальний вплив на національне відродження та розвиток української літератури в Галичині.</p>
      <related>
        <h4>читайте також</h4>
        <a href="https://zik.ua/news/2019/11/03/u_merezhi_zyavyvsya_ofitsiynyy_tyzer_serialu_pro_ukrainskyh_klasykiv_pleyada_1682659"/>
        <a href="https://zik.ua/news/2019/10/15/pomer_ukrainskyy_literaturoznavets_volodymyr_panchenko_1667805"/>
        <a href="https://zik.ua/news/2019/10/12/do_prestyzhnogo_katalogu_bili_kruky_2019_potrapyly_dvi_ukrainski_knyzhky_1666467"/>
        <a href="https://zik.ua/news/2019/10/09/zavtra_stanut_vidomi_imena_laureativ_nobelivskoi_premii_z_literatury_1664769"/>
      </related>
    </article>
  </body>
</html>