<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/eac/20191106-hali-ya-wasiwasi-yaendelea-kutanda-sudani-kusini"/>
    <meta property="og:site_name" content="RFI"/>
    <meta property="article:published_time" content="2019-11-06T08:22:56+00:00"/>
    <meta property="og:title" content="Hali ya wasiwasi yaendelea kutanda Sudani Kusini"/>
    <meta property="og:description" content="Mazungumzo kati ya pande zinazohasimiana nchini Sudan Kusini yameahirishwa kwa siku mbili, wakati huu kukiwa na wasiwasi kuhusu uwezekano wa kuundwa kwa Serikali ya umoja ifikapo Novemba 12."/>
  </head>
  <body>
    <article>
      <h1>Hali ya wasiwasi yaendelea kutanda Sudani Kusini</h1>
      <address><time datetime="2019-11-06T08:22:56+00:00">06 Nov 2019, 08:22</time> by <a rel="author">RFI</a></address>
      <p>
        <b>Mazungumzo kati ya pande zinazohasimiana nchini Sudan Kusini yameahirishwa kwa siku mbili, wakati huu kukiwa na wasiwasi kuhusu uwezekano wa kuundwa kwa Serikali ya umoja ifikapo Novemba 12.</b>
      </p>
      <p>Mazungumzo kati ya rais Salva Kiir na mwenzake Riek Machar yalikuwa yafanyike Jumanne wiki hii lakini yakaahirishwa bila ya uwepo wa sababu za msingi.</p>
      <p>Taarifa kutoka taasisi zinazosimamia mchakato wa amani nchini humo, zinasema kuwa viongozi hao wawili hawajaonesha nia ya kuwa tayari kufanya kazi pamoja.</p>
      <p>Aidha madai ya rais Kiir kuwa ataunda Serikali peke yake bila ya Machar yanazidisha sintofahamu zaidi kuhusu mustakabali wa nchi hiyo.</p>
    </article>
  </body>
</html>