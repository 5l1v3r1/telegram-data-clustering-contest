<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/rakickiy-obrazivsya-i-ogolosiv-pro-zavershennya-vistupiv-za-zbirnu-ukrajini-638017.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T08:21:10+00:00"/>
    <meta property="og:title" content="Ракицький образився і оголосив про завершення виступів за збірну України"/>
    <meta property="og:description" content="Ярослав потішив фразою «Футбол поза політикою»"/>
  </head>
  <body>
    <article>
      <h1>Ракицький образився і оголосив про завершення виступів за збірну України</h1>
      <address>
        <time datetime="2019-11-06T08:21:10+00:00">06 Nov 2019, 08:21</time>
      </address>
      <h4>Ярослав потішив фразою «Футбол поза політикою»</h4>
      <p>Екс-оборонець донецького «Шахтаря» Ярослав Ракицький, який з початку 2019 року виступає за російський «Зеніт», образився на керівництво національної збірної України і оголосив про припинення виступів за національну команду.</p>
      <p>«Вітаю, збірна України, з виходом на Євро-2020, бажаю успіхів, - написав футболіст у себе в соцмережах. - Хлопці ви молодці, гра класна! Десять років тому я дебютував за головну команду, а сьогодні говорю «до побачення». Я йду зі збірної України. Я чекав виклику в команду протягом усього 2019 року. Але великий футбол став великою політикою. Саме страхом керуються люди, які розсилають запрошення в національну команду. Не навичками футбольної майстерності ви керуєтеся. Футбол поза політикою?</p>
      <p>Для мене було честю захищати збірну своєї країни, честь перемагати і доводити силу українців. Честь представляти кольори свого прапора на міжнародній арені.</p>
      <p>Дякую всім, хто підтримував і тим хто не підтримував, ви заряджали бути ще сильнішим. Я завжди бився на футбольному полі за перемогу для України! Бажаю тільки золотих нагород! Дякую!»</p>
      <p>Нагадаємо, що поки футболіст Ракицький живе в ефемерному світі «футболу поза політикою», жертвами війни з країною, в яку Ярослав поїхав заробляти гроші, є понад десять тисяч українців.</p>
      <blockquote>
        <b>Читайте також: <a href="https://glavcom.ua/sport/news/shevchenko-viklikav-do-zbirnoji-ukrajini-debyutanta-637847.html">Шевченко викликав до збірної України дебютанта</a></b>
      </blockquote>
      <related>
        <a href="https://glavcom.ua/sport/news/levchenko-pro-neviklik-rakickogo-v-zbirnu-ukrajini-inshogo-rishennya-i-buti-ne-moglo-574693.html"/>
      </related>
    </article>
  </body>
</html>