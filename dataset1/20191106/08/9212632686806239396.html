<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/514417/dua-polis-maut-dirempuh-lori"/>
    <meta property="og:site_name" content="HM Online"/>
    <meta property="article:published_time" content="2019-11-06T08:48:14+00:00"/>
    <meta property="og:title" content="Dua polis maut dirempuh lori"/>
    <meta property="og:description" content="DUA anggota polis dilaporkan maut akibat dirempuh lori penghantar roti selepas selesai menjalankan tugas sekatan jalan raya di Pasir Gudang, awal pagi hari ini."/>
  </head>
  <body>
    <article>
      <h1>Dua polis maut dirempuh lori</h1>
      <address><time datetime="2019-11-06T08:48:14+00:00">06 Nov 2019, 08:48</time> by <a rel="author">Izlaily Nurul Ain Hussein</a></address>
      <p>DUA anggota polis dilaporkan maut akibat dirempuh lori penghantar roti selepas selesai menjalankan tugas sekatan jalan raya di Pasir Gudang, awal pagi hari ini.</p>
      <p>Difahamkan, kemalangan 5.30 pagi itu berlaku di Jalan Canggung, Taman Pasir Putih.</p>
      <p>Lori terbabit dikatakan terbabas ke kiri jalan, lalu melanggar enam anggota polis yang berada di tempat kejadian.</p>
      <p>"Seorang sempat mengelak, tiga cedera dan dihantar ke hospital, manakala dua meninggal dunia di tempat kejadian," kata sumber.</p>
      <p>Jurucakap polis ketika dihubungi berkata, siasatan polis sedang dijalankan dan maklumat lengkap berhubung kemalangan itu akan dimaklumkan nanti.</p>
      <p>Sementara itu, Pegawai Operasi Balai Bomba dan Penyelamat (BBP) Pasir Gudang, Zainudin Sabani berkata, pihaknya bergegas ke lokasi kejadian, namun semua mangsa sudah dibawa ke hospital.</p>
      <p>"Orang awam membawa mangsa cedera ke hospital sebelum ketibaan bomba. Manakala, dua anggota polis yang maut diserahkan kepada polis untuk tindakan seterusnya," katanya.</p>
      <p>Menurut beliau, operasi ditamatkan pada 7.20 pagi.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/11/514465/polis-baru-selesai-road-block-sebelum-dirempuh"/>
        <a href="https://www.hmetro.com.my/mutakhir/2019/11/514544/road-block-ikut-sop"/>
        <a href="https://www.hmetro.com.my/mutakhir/2019/11/514967/pemandu-lori-rempuh-polis-direman"/>
        <a href="https://www.hmetro.com.my/mutakhir/2019/11/514705/semoga-rohnya-dicucuri-rahmat"/>
        <a href="https://www.hmetro.com.my/mutakhir/2019/11/514713/saya-reda-dengan-pemergian-arwah"/>
        <a href="https://www.hmetro.com.my/node/182257"/>
        <a href="https://www.hmetro.com.my/mutakhir/2017/11/282374/dua-maut-dirempuh-teksi-lalok"/>
        <a href="https://www.hmetro.com.my/mutakhir/2017/11/282473/pemandu-teksi-itu-positif-dadah"/>
      </related>
    </article>
  </body>
</html>