<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134349-valstybes-finansavimo-negave-graikai-nebesieks-rengti-olimpines-atrankos.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T08:21:00+00:00"/>
    <meta property="og:title" content="Valstybės finansavimo negavę graikai nebesieks rengti olimpinės atrankos"/>
    <meta property="og:description" content="Graikijos krepšinio federacija traukiasi iš pretendenčių rengti vieną iš keturių atrankų į 2020 metų Tokijo olimpines žaidynes. Graikai buvo užpildę reikiamus dokumentus savo kandidatūrai iškelti, tačiau federacija negavo jokio atsako iš valstybės dėl reikiamo finansavimo ir tuo pačiu nespėjo įvykdyti užstato mokėjimo sąlygos. „Į valdžią kreipėmės prieš 90 dienų, bet jokio atsakymo negavome, – kalbėjo Graikijos krepšinio federacijos prezidentas ..."/>
  </head>
  <body>
    <article>
      <h1>Valstybės finansavimo negavę graikai nebesieks rengti olimpinės atrankos</h1>
      <address>
        <time datetime="2019-11-06T08:21:00+00:00">06 Nov 2019, 08:21</time>
      </address>
      <p>Nuotr.: FIBA.com</p>
      <figure>
        <a href="https://www.basketnews.lt/paveikslelis-199874-any1000x1000.jpg">
          <img src="https://www.basketnews.lt/paveikslelis-199874-any630x500.jpg"/>
        </a>
      </figure>
      <p>Nuotr. FIBA.com</p>
      <p>Graikijos krepšinio federacija traukiasi iš pretendenčių rengti vieną iš keturių atrankų į 2020 metų Tokijo olimpines žaidynes.</p>
      <p>Graikai buvo užpildę reikiamus dokumentus savo kandidatūrai iškelti, tačiau federacija negavo jokio atsako iš valstybės dėl reikiamo finansavimo ir tuo pačiu nespėjo įvykdyti užstato mokėjimo sąlygos.</p>
      <p>„Į valdžią kreipėmės prieš 90 dienų, bet jokio atsakymo negavome, – kalbėjo Graikijos krepšinio federacijos prezidentas Giorgos Vassilakopoulos. – Mes negalime atsakyti už tai. Mūsų vyriausybė yra kurčia.“</p>
      <p>Graikija bus viena iš 24 valstybių, sieksiančių vietos olimpiadoje per atrankos etapą. Kartu su ja ir Lietuva dėl kelialapio kovos Angola, Brazilija, Kanada, Kinija, Kroatija, Čekija, Dominikos Respublika, Vokietija, Italija, Pietų Korėja, Meksika, Naujoji Zelandija, Lenkija, Puerto Rikas, Rusija, Senegalas, Serbija, Slovėnija, Tunisas, Turkija, Urugvajus ir Venesuela.</p>
      <p>Ispanija, Argentija, Prancūzija, Australija, JAV, Iranas, Nigerija ir šeimininkė Japonija yra užsitikrinusios bilietą į Tokijo olimpines žaidynes.</p>
    </article>
  </body>
</html>