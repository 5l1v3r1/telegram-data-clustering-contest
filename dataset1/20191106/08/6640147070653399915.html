<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/leasys-di-fca-bank-presente-al-fleet-europe-summit-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T08:37:00+00:00"/>
    <meta property="og:title" content="Leasys di FCA Bank presente al Fleet Europe Summit 2019"/>
    <meta property="og:description" content="Leasys sbarca al Fleet Europe Summit 2019 con i suoi servizi dedicati ad aziende, liberi professionisti e privati. Tra i tanti, spicca Leasys CarCloud, il primo e unico sistema di abbonamento, disponibile ad ora solo in Italia."/>
  </head>
  <body>
    <article>
      <h1>Leasys di FCA Bank presente al Fleet Europe Summit 2019</h1>
      <address><time datetime="2019-11-06T08:37:00+00:00">06 Nov 2019, 08:37</time> by <a rel="author">Simone Lelli</a></address>
      <p>Oggi e domani, presso l’Estoril Congress Center in Portogallo, si terrà il <b>Fleet Europe Summit</b>, evento dedicato completamente alle flotte auto e alla mobilità promosso da Nexus Communication. L’azienda Leasys, controllata da FCA Bank, partecipa per la terza volta a questo evento ed è pronta a portare i suoi prodotti – dedicati a privati, liberi professionisti e aziende – per mostrarli. All’evento saranno presenti i referenti di Italia, Spagna, Francia, Regno Unito, Germania, Belgio, Olanda e Polonia.</p>
      <p>Nell’area espositiva preposta, vicina a quella FCA Fleet&amp;Business, Leasys presenterà nella sua area espositiva le soluzioni innovative e i servizi pensati per la mobilità aziendale. Da <b>I-Quote</b>, per configurare e quotare in autonomia i veicoli desiderati nel rispetto delle regole imposte dalla car policy aziendale, a <b>MYLEasys,</b> per monitorare agevolmente il parco auto dell’azienda.</p>
      <figure>
        <img src="https://www.tomshw.it/images/images/2019/11/leasys-60981.768x432.jpg"/>
      </figure>
      <p>Una delle più innovative soluzioni che Leasys porta, e che potrà essere vista oggi e domani all’evento, sarà <b>Leasys CarCloud</b>, il primo e unico abbonamento alla mobilità (al momento disponibile solo da noi in Italia). Concepito per rispondere alla necessità di guidare auto diverse in base alle differenti situazioni e necessità del cliente, è un nuovo servizio pensato per offrire vantaggi e flessibilità in un unico abbonamento. A fronte di un canone mensile fisso il cliente potrà scegliere in ogni momento il mezzo più funzionale e adatto ad ogni situazione, come ad esempio l’utilitaria per la mobilità urbana o il fuoristrada e l’auto familiare per le gite fuori porta durante i weekend o in vacanza.</p>
      <p>Se non conoscete Leasys, essa è un’azienda che offre servizi a privati, professionisti e imprese di tutte le dimensioni., proponendo un sistema completo e innovativo di servizi per la mobilità: dal noleggio a breve/medio al lungo termine, al car sharing peer-to-peer attraverso la piattaforma U Go. Con il brand Clickar, si attesta anche tra le prime realtà italiane nella vendita offline e online dell’usato aziendale. Con Headquater in Italia, dal 2017 Leasys ha avviato un processo di internazionalizzazione aprendo diversi sedi in Europa: opera in Spagna, Francia, Regno Unito, Germania, Belgio e Olanda e gestisce oltre 70.000 clienti con una flotta di circa 260.000 unità. Nel giugno 2019 ha inaugurato i Leasys Mobility Store distribuiti in maniera capillare su tutto il territorio Italiano. Gli store, in cui i clienti possono avere accesso a tutti i servizi di mobilità, saranno a breve disponibili anche nei Paesi europei in cui Leasys è presente.</p>
    </article>
  </body>
</html>