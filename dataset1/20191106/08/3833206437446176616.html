<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Ucheni-Pusheneto-vodi-do-depresiya-i-shizofreniya-911506"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T08:20:00+00:00"/>
    <meta property="og:title" content="Учени: Пушенето води до депресия и шизофрения"/>
    <meta property="og:description" content="Това пишат генетиците, публикували статия в списанието Psychological Medicine, цитирано от ТАСС. &quot;Но..."/>
  </head>
  <body>
    <article>
      <h1>Учени: Пушенето води до депресия и шизофрения</h1>
      <address>
        <time datetime="2019-11-06T08:20:00+00:00">06 Nov 2019, 08:20</time>
      </address>
      <p>Това пишат генетиците, публикували статия в списанието Psychological Medicine, цитирано от ТАСС. "Носителите на психични заболявания често игнорират борбата с тютюнопушенето и други лоши навици. Нашето проучване показва, че отказването от тютюн подобрява не само физическото, но и психичното здраве сред всички категории хора, включително тези с шизофрения и депресия.“, отбелязва Робин Уотън от университета в Бристол (Великобритания), чиито думи са цитирани от пресслужбата на университета.</p>
      <p>Според настоящите оценки на учени, около 21 милиона души на планетата страдат от шизофрения, а половината от тях не получават подходяща помощ от държавата и медицинските служби. Значителна част от страдащите от шизофрения са млади хора – на възраст от 15 до 35 години.</p>
      <p>Дълги години Уотън и нейните колеги се опитват не само да открият корените на мутациите, свързани с различни заболявания, но и да разберат какви точно промени предизвикват във функционирането на мозъка и другите органи на човека. Например, наскоро те успяха да покажат, че вариациите на гените, които допринасят за развитието на затлъстяването, също увеличават вероятността техният собственик да стане пушач и да пуши голям брой цигари на ден.</p>
      <p>Изучавайки събраните данни, генетиците обърнаха внимание на една интересна закономерност – шизофрениците и страдащите от депресия пушат много по-често от другите участници в генетичните изследвания. Това ги подтикна да направят подобен анализ, сравнявайки мутациите, свързани с развитието на този лош навик, с шанса да се получат тези психични разстройства и обратно.</p>
      <p>Как точно работи тази връзка, учените все още не могат да кажат. Те предполагат, че това може да се дължи на факта, че никотинът нарушава производството на серотонин и допамин, а ниските им нива в мозъка са пряко свързани с развитието на шизофрения и депресия.</p>
    </article>
  </body>
</html>