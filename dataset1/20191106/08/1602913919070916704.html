<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/alina-timofti-nndkp-divizia-consultanta-fiscala-mediul-de-afaceri-din-romania-asteapta-de-la-noul-guvern-anumite-modificari-fiscale-blocate-pe-traseul-legislativ-18546639"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T08:55:25+00:00"/>
    <meta property="og:title" content="Alina Timofti, NNDKP, divizia consultanţă fiscală: Mediul de afaceri din România aşteaptă de la noul Guvern anumite modificări fiscale blocate pe traseul legislativ"/>
    <meta property="og:description" content="Conferinţa ZF şi NNDKP „Tax &amp; Legal” 2019"/>
  </head>
  <body>
    <article>
      <h1>Alina Timofti, NNDKP, divizia consultanţă fiscală: Mediul de afaceri din România aşteaptă de la noul Guvern anumite modificări fiscale blocate pe traseul legislativ</h1>
      <address><time datetime="2019-11-06T08:55:25+00:00">06 Nov 2019, 08:55</time> by <a rel="author" href="https://www.zf.ro/autor/razvan-botea" target="_blank">Răzvan Botea</a></address>
      <p>Conferinţa ZF şi NNDKP „Tax &amp; Legal” 2019</p>
      <p>Alina Timofti, partener al casei de avocatură NNDKP, divizia de consultanţă, a spus în cadrul celei de-a doua conferinţe „Legal &amp; Tax” că mediul de afaceri aşteaptă mai mutle modificări legislative care au fost agreate cu autorităţile, însă sunt blcoate pe traseul legislativ. Ea s-a referit în rpimul rând la consolidarea fiscală, care presupune impozitarea profitului la nivelului grupului de companii.</p>
      <p>„Este de menţionat că, spre deosebire de alţi ani, mediul de afaceri a cerut cu recurenţă nişte măsuri, care au fost şi agreate. În acest moment aceste măsuri sunt blocate pe traseul legislativ– consolidarea fiscală pe impozitul pe profit la nivelul grupurilor – ar crea un avantaj real competitiv. Nu ne aşteptăm să o avem, dar este o măsură pe care mediul de afaceri o aşteaptă”, a spus ea în cadrul evenimentului „Tax &amp; Legal. Cum administrăm riscurile fiscale şi macroeconomice în 2020?”, organizat de ZF în parteneriat cu NNDKP.</p>
      <p>Alina Timofti a mai spus că nu se aşteaptă la modificări fiscale în perioada următoare, dar nici la creşteri de taxe, în contextul în care aceste ajustări s-ar face cu costuri politice.</p>
      <p>„Nu ne aşteptăm la creşteri de taxe, cel puţîn în prima jumătate a anului 2020. Este greu în acest moment, nu ne aşteptăm la modificări semnificative – mă refer atât la rate, cât şi la modificări legislative cu care fiecare dintre dumneavoastră eraţi obişnuiţi la sfârşit de an.”</p>
      <p>De asemenea, ea a mai spus că singurele modificări fiscale certe sunt directivele europene care trebuie transpuse în legislaţia românească.</p>
      <p>„Ne aşteptăm că în 2020, pentru că avem obligaţie, să se transpună o serie de măsuri şi directive agreate la nivelul Uniunii Europene. Ele sunt singurele certitudini ale anului 2020. Vorbim de directiva DAC 6 – directiva intermediarilor, directiva cu privire la soluţionarea litigiilor fiscale şi la regulile anti-abuz.”</p>
    </article>
  </body>
</html>