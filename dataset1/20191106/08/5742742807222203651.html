<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/polovina-zamestnancu-huawei-pracuje-voblasti-vyzkumu-a-vyvoje-39355"/>
    <meta property="og:site_name" content="mobilenet.cz"/>
    <meta property="article:published_time" content="2019-11-06T08:35:00+00:00"/>
    <meta property="og:title" content="Polovina zaměstnanců Huawei pracuje v oblasti výzkumu a vývoje"/>
    <meta property="og:description" content="Huawei zaměstnává přes 80 000 zaměstnanců, kteří pracují v oblasti výzkumu a vývoje V žebříčku investic do výzkumu a vývoje za rok 2018 se Huawei umístil na pátém místě"/>
  </head>
  <body>
    <article>
      <h1>Polovina zaměstnanců Huawei pracuje v oblasti výzkumu a vývoje</h1>
      <address><time datetime="2019-11-06T08:35:00+00:00">06 Nov 2019, 08:35</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Huawei zaměstnává přes 80 000 zaměstnanců, kteří pracují v oblasti výzkumu a vývoje <br/>   •  V žebříčku investic do výzkumu a vývoje za rok 2018 se Huawei umístil na pátém místě</b>
      </p>
      <p>Během návštěvy konference <a href="https://www.huawei.com/en/press-events/events/hid-europe-2019">Huawei Innovation Day</a> v Paříži jsme měli příležitost dozvědět se více o tom, jak tento čínský výrobce přistupuje k „R &amp; D“ neboli výzkumu a vývoji, jenž má strategický význam pro všechny společnosti a u těch technologických to platí dvojnásob.</p>
      <figure>
        <iframe data-src="https://twitter.com/HuaweiFacts/status/1191639690207617025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V rámci přednášky <a href="https://www.huawei.com/en/about-huawei/executives/board-of-directors/xu-wenwei">Williama Xu</a>, prezidenta Ústavu strategického výzkumu, která byla zaměřena na digitální inovace v Evropě, bylo uvedeno, že Huawei zaměstnává přes 80 000 zaměstnanců, kteří pracují v oblasti výzkumu a vývoje. Z celkového počtu zaměstnanců se tak na R &amp; D podílí téměř polovina, konkrétně 45 % pracovníků.</p>
      <related>
        <h4>Přečtěte si také</h4>
        <a href="https://mobilenet.cz/clanky/sance-pro-huawei-americky-ministr-obchodu-potvrdil-ze-brzy-budou-udeleny-vyjimky-39341"/>
      </related>
      <p>Investice do výzkumu a vývoje mají být podle slov Williama Xu osvědčeným receptem na úspěch, což dokazuje technologická vyspělost smartphonů, ale i 5G technologií. Pouze v roce 2018 společnost investovala 11,3 miliard eur, tedy přibližně 288 miliard korun do výzkumu a vývoje nových technologií a nebýt současných <a href="https://mobilenet.cz/clanky/riskne-to-huawei-rada-mate-30-by-do-evropy-mohla-dorazit-v-polovine-listopadu-39307">problémů s americkou vládou</a>, měl Huawei namířeno na první příčku v objemu distribuce telefonů. Podle <a href="https://iri.jrc.ec.europa.eu/publications/2018-eu-industrial-rd-investment-scoreboard">žebříčku investic do výzkumu a vývoje</a>, který vypracovala Evropské unie, se Huawei umístil na pátém místě ihned za <a href="https://mobilenet.cz/clanky/microsoft-si-patentoval-presnejsi-ukazatel-stavu-baterie-39172">Microsoftem</a>.</p>
      <figure>
        <img src="https://cdn.24net.cz/1/obrazek/huawei-innovation-day-r-d-tabulka-308310/614w"/>
      </figure>
      <p>Během diskuze o spolupráci Huawei s Evropou William Xu potvrdil, že společnost spolupracuje s mnoha evropskými mobilními operátory za účelem co nejrychlejšího spuštění sítí páté generace.</p>
      <related>
        <h4>Související články</h4>
        <a href="https://mobilenet.cz/clanky/huawei-si-mne-ruce-jeho-serie-p30-se-prodava-vice-nez-2krat-lepe-nez-p20-37621"/>
        <a href="https://mobilenet.cz/clanky/riskne-to-huawei-rada-mate-30-by-do-evropy-mohla-dorazit-v-polovine-listopadu-39307"/>
        <a href="https://mobilenet.cz/clanky/huawei-p30-pro-ve-stylove-variante-mystic-blue-miri-na-cesky-trh-39237"/>
        <a href="https://mobilenet.cz/clanky/rozbaleni-prvnich-ohebnych-huawei-mate-x-ukazuje-drobnou-zmenu-designu-39205"/>
        <a href="https://mobilenet.cz/clanky/jak-dopadl-nocni-fotoduel-huawei-mate-30-pro-vs-p30-pro-podivejte-se-sami-39186"/>
        <a href="https://mobilenet.cz/clanky/porovnejte-jak-foti-huawei-mate-30-pro-oproti-p30-pro-kdo-odesel-jako-vitez-vcetne-komentare-k-porizenym-fotografiim-39153"/>
      </related>
    </article>
  </body>
</html>