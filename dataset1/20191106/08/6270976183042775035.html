<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/ryaboshapka-zayavyv-shho-u-bagatoh-prokuroriv-ye-svoyi-vlasnyky/"/>
    <meta property="og:site_name" content="Рубрика"/>
    <meta property="article:published_time" content="2019-11-06T08:59:48+00:00"/>
    <meta property="og:title" content="Рябошапка заявив, що у багатьох прокурорів є свої власники"/>
    <meta property="og:description" content="Генеральний прокурор Руслан Рябошапка заявляє, що у багатьох прокурорів є свої наставники, власники чи куратори. Про це він розповів в інтерв’ю LB.ua. “Звичайно. У багатьох прокурорів є свої наставники, власники чи куратори, які їх спрямовують. Вам має бути відомо, що є люди, які утримують когось із прокурорів. Бачили переписку Медяника (журналісти сфотографували телефонну переписку “Слуги […]"/>
  </head>
  <body>
    <article>
      <h1>Рябошапка заявив, що у багатьох прокурорів є свої власники</h1>
      <address><time datetime="2019-11-06T08:59:48+00:00">06 Nov 2019, 08:59</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/ryaboshapka-620x420.jpeg"/>
      </figure>
      <p>Фото: LB.ua<br/><b><b>Генеральний прокурор Руслан Рябошапка заявляє, що у багатьох прокурорів є свої наставники, власники чи куратори.</b></b></p>
      <p>Про це він розповів в інтерв’ю <a href="https://lb.ua/news/2019/11/05/441431_ruslan_ryaboshapka_suspilstvo.html?fbclid=IwAR0l1WWmxKolWjORTVPgtkGgfYJDRB3zdkfpl-4KVIAZvf1-Rr_h3EM1Qzk">LB.ua.</a></p>
      <p>“Звичайно. У багатьох прокурорів є свої наставники, власники чи куратори, які їх спрямовують. Вам має бути відомо, що є люди, які утримують когось із прокурорів. Бачили переписку Медяника (журналісти сфотографували телефонну переписку “Слуги народу” В’ячеслава Медяника на засіданні Верховної Ради, в якій він обіцяв абоненту, названому “Саша Яровий”, поговорити про “цукор” і “океан” із заступником генпрокурора Віктором Трепаком)?</p>
      <p>На думку Рябошапки, це не одиничний випадок, а “система”.</p>
      <p>“І атестація якраз може бути одним із інструментів, що допоможе виявити контрольованих прокурорів і позбутись їх.</p>
      <p>Багато з них бояться перевірки на доброчесність – останнього етапу атестації. Дехто вирішив, що втомився і пішов, наприклад, на пенсію. А більшість – просто не ризикнули”.</p>
    </article>
  </body>
</html>