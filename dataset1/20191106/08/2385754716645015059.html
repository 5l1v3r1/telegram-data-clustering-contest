<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595938/hpa-apedrasan-apo-ti-fylaki-anoigontas-trypa-ston-toixo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T08:26:00+00:00"/>
    <meta property="og:title" content="ΗΠΑ: Απέδρασαν από τη φυλακή ανοίγοντας τρύπα στον τοίχο"/>
    <meta property="og:description" content="Δύο ύποπτοι για δολοφονία που κρατούνταν στις φυλακές της Καλιφόρνια απέδρασαν μέσα από τρύπα που άνοιξαν στο ταβάνι της τουαλέτας.   Ο Σάντος..."/>
  </head>
  <body>
    <article>
      <h1>ΗΠΑ: Απέδρασαν από τη φυλακή ανοίγοντας τρύπα στον τοίχο</h1>
      <address><time datetime="2019-11-06T08:26:00+00:00">06 Nov 2019, 08:26</time> by <a rel="author">SigmaLive</a></address>
      <p><b>Δύο ύποπτοι για δολοφονία που κρατούνταν στις φυλακές της Καλιφόρνια απέδρασαν μέσα από τρύπα που άνοιξαν στο ταβάνι της τουαλέτας.<br/></b> <br/>Ο Σάντος Σάμιουελ Φονσέκα, 21 ετών, και ο Τζόναθαν Σάλαζαρ, 20 ετών, σύρθηκαν μέσα από την τρύπα 55 εκατοστών που άνοιξαν. Οι αρχές δήλωσαν πως εκεί που άνοιξαν την τρύπα οι δύο ύποπτοι ήταν τυφλό σημείο και γι’αυτό δεν τους αντιλήφθηκε κανείς.<br/> <br/>«Είμαστε απογοητευμένοι που άνθρωποι που κατηγορούνται για δολοφονία δεν βρίσκονται πια στη φυλακή», δήλωσε εκπρόσωπος της αστυνομίας. Οι αρχές μάλιστα προσφέρουν 5.000 δολάρια σε όποιον δώσει πληροφορίες για το που βρίσκονται οι ύποπτοι.<br/> <br/>Πηγή: skai.gr<br/> </p>
    </article>
  </body>
</html>