<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/sports/eksallos-me-to-diaititi-tou-agona-tselsi-agiaks-o-tantits/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T08:12:14+00:00"/>
    <meta property="og:title" content="Έξαλλος με το διαιτητή του αγώνα Τσέλσι – Άγιαξ ο Τάντιτς"/>
    <meta property="og:description" content="Ο Ντούσαν Τάντιτς εξαπέλυσε επίθεση στο διαιτητή του ματς με την Τσέλσι, τονίζοντας ότι κατέστρεψε τον Άγιαξ"/>
  </head>
  <body>
    <article>
      <h1>Έξαλλος με το διαιτητή του αγώνα Τσέλσι – Άγιαξ ο Τάντιτς</h1>
      <h2>Ο Ντούσαν Τάντιτς εξαπέλυσε επίθεση στο διαιτητή του ματς με την Τσέλσι, τονίζοντας ότι κατέστρεψε τον Άγιαξ</h2>
      <address><time datetime="2019-11-06T08:12:14+00:00">06 Nov 2019, 08:12</time> by <a rel="author">ΤοΒΗΜΑ Team</a></address>
      <p>Η χθεσινή βραδιά του Champions League περιελάμβανε ίσως το καλύτερο παιχνίδι της χρονιάς στη διοργάνωση, αυτό στο Στάμφορντ Μπριτζ ανάμεσα σε Τσέλσι και Άγιαξ.</p>
      <p>Οι δυο ομάδες ήρθαν ισόπαλες με 4-4 κι ενώ μέχρι το 55ο λεπτό ο Άγιαξ ήταν μπροστά στο σκορ με 4-1 σε ένα παιχνίδι που εντέλει στιγματίστηκε από τη φάση όπου ο διαιτητής Τζανλούκα Ρόκι έδειξε δύο κόκκινες στους κεντρικούς αμυντικούς του Άγιαξ και ταυτόχρονα πέναλτι υπέρ της Τσέλσι.</p>
      <p>
        <a href="https://www.in.gr/2019/11/06/politics/sxedio-gia-tin-katanomi-prosfygon-stin-endoxora-syskepsi-mesimeri-sto-maksimou/">Διαβάστε ακόμη : Το σχέδιο για την κατανομή προσφύγων στην ενδοχώρα – Σύσκεψη το μεσημέρι στο Μαξίμου</a>
      </p>
      <p>Όλα αυτά στο 68ο λεπτό και τελικά ο Αίαντας ισοφαρίστηκε σε 4-4 κι ενώ αγωνιζόταν με 9 παίκτες σε ένα ματς που όπως εκτυλίχθηκε πήρε έναν υπερπολύτιμο βαθμό.</p>
      <p>Μετά το τέλος του ματς, ο αρχηγός του Άγιαξ, Ντούσαν Τάντιτς, ήταν έξαλλος με το διαιτητή Τζανλούκα Ρόκι μετά το 4-4 με την Τσέλσι, υποστηρίζοντας ότι ο Ιταλός κατέστρεψε την ομάδα του.</p>
      <p>Αναλυτικά όσα δήλωσε:</p>
      <p>«Είναι αδιανόητο να καταστρέφει κάποιος τον αγώνα μας με αυτόν τον τρόπο. Είχαμε τα πάντα υπό έλεγχο. Δεν μπορώ ειλικρινά να καταλάβω ότι έδωσε δύο κόκκινες στην ίδια φάση. Δεν έχω ξαναζήσει κάτι παρόμοιο. Πώς να παίξεις μπάλα με εννέα παίκτες; Ήμασταν καλύτεροι και έπρεπε εμείς να νικήσουμε».</p>
      <p>
        <a href="https://www.tovima.gr/2019/11/06/politics/i-epixeirisi-mosxa-tou-n-dendia-kai-i-skia-tou-oukranikou/">Διαβάστε ακόμη : Στη Μόσχα ο Δένδιας – Στήνουν γέφυρες στη σκιά του Ουκρανικού</a>
      </p>
    </article>
  </body>
</html>