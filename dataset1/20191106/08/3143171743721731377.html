<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/pesca-illegale-a-messina-sequestrati-tonni-e-pesce-spada.html"/>
    <meta property="og:site_name" content="Tempostretto"/>
    <meta property="article:published_time" content="2019-11-06T08:49:53+00:00"/>
    <meta property="og:title" content="Pesca illegale a Messina, sequestrati tonni e pesce spada"/>
    <meta property="og:description" content="La pesca del tonno rosso è consentita in modo limitato a causa di un eccesso di catture"/>
  </head>
  <body>
    <article>
      <h1>Pesca illegale a Messina, sequestrati tonni e pesce spada</h1>
      <address><time datetime="2019-11-06T08:49:53+00:00">06 Nov 2019, 08:49</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>La pesca del tonno rosso è consentita in modo limitato a causa di un eccesso di catture</i>
      </p>
      <p>MESSINA – La Capitaneria di Porto ha sequestrato a Ganzirri un tonno rosso da 50 kg e un pesce spada novello di 3 kg, multando un pescatore per 3mila euro. Il prodotto è stato giudicato idoneo dai veterinari dell’Asp e donato in beneficenza ad istituti caritatevoli cittadini.</p>
      <p>La pesca del tonno rosso è consentita secondo un rigido sistema di controllo a favore di un numero ristretto di imbarcazioni in possesso delle quote di cattura e solo in determinati periodi dell’anno.</p>
      <p>In una rivendita, invece, è stato sequestrato un tonno rosso da 30 kg, privo di tracciabilità, fattura di acquisto e documento attestante la cattura con certificazione sanitaria. Il commerciante è stato multato per 2.600 euro, con l’obbligo di distruggere e smaltire il prodotto a sue spese.</p>
    </article>
  </body>
</html>