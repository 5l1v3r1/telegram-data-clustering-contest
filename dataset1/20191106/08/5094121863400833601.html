<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/rys-monty-byl-viden-v-jitkove-na-havlickobrodsku-chytit-se-jej-ovsem-nepodarilo-20191106.html"/>
    <meta property="og:site_name" content="Deník.cz"/>
    <meta property="article:published_time" content="2019-11-06T08:07:00+00:00"/>
    <meta property="og:title" content="Rys Monty byl viděn v Jitkově na Havlíčkobrodsku, chytit se jej ovšem nepodařilo"/>
    <meta property="og:description" content="Majitelé ztraceného rysa Montyho, který 20. října zmizel v lesích na Žďársku, mají další stopu. Ta je zavedla do Jitkova na Havlíčkobrodsku."/>
  </head>
  <body>
    <article>
      <h1>Rys Monty byl viděn v Jitkově na Havlíčkobrodsku, chytit se jej ovšem nepodařilo</h1>
      <address><time datetime="2019-11-06T08:07:00+00:00">06 Nov 2019, 08:07</time> by <a rel="author">Helena Zelená Křížová</a></address>
      <p>„V pondělí večer jsme dostali další informaci o Montym. Volali nám lidé, že ho mají přímo na dvoře. Seděl u domu na schodech. Přišel prosit o pomoc a jídlo. Jenže než jsme tam přijeli, tak ho vyhnal něčí pes,“ popsala Montyho panička Petra Kreizlová.</p>
      <p>„K lidem se choval pěkně a nijak je neohrožoval. Škoda že ho nestihli nalákat na žrádlo do stodoly a zavřít ho,“ posteskla si.</p>
      <figure>
        <img src="https://g.denik.cz/41/80/zoufali-majitele-hledaji-ztraceneho-rysa-mazlicka-rodiny_denik-150-3x2.jpg"/>
      </figure>
      <aside>
        <a href="https://zdarsky.denik.cz/zpravy_region/zoufali-majitele-hledaji-ztraceneho-rysa-mazlicka-rodiny-20191104.html">Zoufalí majitelé hledají ztraceného rysa, mazlíčka rodiny Přečíst článek ›</a>
      </aside>
      <p>Rys Monty byl předtím viděn u Slavětína. Jitkov se nachází jen pár kilometrů od této obce. Zoufalí majitelé se stále obracejí na veřejnost se žádostí o pomoc. „Kdybyste ho někde viděli, prosím označte si polohu na mobilu a kontaktujte nás na telefonním číle 737 918 866. Je možné volat ve dne i v noci,“ požádala Petra Kreizlová.</p>
      <figure>
        <img src="https://g.denik.cz/41/46/za-protektoratu-se-operace-platila-celou-kravou-za-komunistu-si-lide-cenili-bezplatne-lekarske-pe-01_denik-150-3x2.jpg"/>
      </figure>
      <aside>
        <a href="https://zdarsky.denik.cz/zpravy_region/za-protektoratu-se-operace-platila-kravou-za-komunistu-byla-pece-bezplatna-20191105.html">Za protektorátu se operace platila krávou, za komunistů byla péče bezplatná Přečíst článek ›</a>
      </aside>
    </article>
  </body>
</html>