<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425245/hrthan-ta-plastika-kathismata-gia-to-stadio-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T08:10:25+00:00"/>
    <meta property="og:title" content="Ήρθαν τα πλαστικά καθίσματα για το Στάδιο Ρόδου"/>
    <meta property="og:description" content="Διαφορετική εικόνα θα έχει το Δημοτικό Στάδιο της Ρόδου στο παιχνίδι που θα δώσει την Κυριακή ο Διαγόρας με τη Νίκη Βόλου στο πλαίσιο της 7ης αγωνιστικής του πρωταθλήματος της Football League."/>
  </head>
  <body>
    <article>
      <h1>Ήρθαν τα πλαστικά καθίσματα για το Στάδιο Ρόδου</h1>
      <h2>Ξεκινούν οι εργασίες τοποθέτησής τους στο Δημοτικό Στάδιο της πόλης. "Ημέρα Καλλιπάτειρα" η Κυριακή 24 Νοεμβρίου</h2>
      <address>
        <time datetime="2019-11-06T08:10:25+00:00">06 Nov 2019, 08:10</time>
      </address>
      <p>
        <b>Διαφορετική εικόνα θα έχει το Δημοτικό Στάδιο της Ρόδου στο παιχνίδι που θα δώσει την Κυριακή ο Διαγόρας με τη Νίκη Βόλου στο πλαίσιο της 7ης αγωνιστικής του πρωταθλήματος της Football League.</b>
      </p>
      <p>Και αυτό διότι στο νησί μας ήδη βρίσκονται τα 18.00 πλαστικά καθίσματα που έχει παραγγείλει ο ΔΟΠΑΡ και θα τοποθετηθούν άμεσα. Όπως έχουμε γράψει ξανά, τα καθίσματα είναι όλα χρώματος λευκού και θα δώσουν μια άλλη όψη στο ιστορικό στάδιο της πόλης μας. Το πιο σημαντικό όμως είναι ότι θα είναι εφικτό να ανοίξουν πλέον όλες οι θύρες (με εξαίρεση το σημείο που έχει πέσει το τοιχίο) και άρα και ο κόσμος θα μπορεί να εξυπηρετηθεί καλύτερα.</p>
      <p><b>"Ημέρα Καλλιπάτειρα" από τον ΔΟΠΑΡ</b><br/>Μια πρώτη προσπάθεια προκειμένου να γίνουν σημαντικές παρεμβάσεις στο Δημοτικό Αθλητικό Κέντρο "Καλλιπάτειρα" κάνει ο ΔΟΠΑΡ την Κυριακή 24 Νοεμβρίου. Με τη συμμετοχή της Πυροσβεστικής Υπηρεσίας Ρόδου, του στρατού αλλά και εθελοντών θα γίνει κλάδεμα, καθαρισμός και γενικότερα καλλωπισμός στο χώρο του αθλητικού κέντρου. Παράλληλα θα πραγματοποιηθεί και μια απαραίτητη καταγραφή των προβλημάτων προκειμένου να γίνουν στο μέλλον και άλλες τέτοιες προσπάθειες που σίγουρα είναι πάρα πολύ σημαντικές. Η ημέρα θα ονομαστεί "Ημέρα Καλλιπάτειρα" και είναι μια πρωτοβουλία του νέου προέδρου του ΔΟΠΑΡ Αλέξη Κολιάδη.</p>
    </article>
  </body>
</html>