<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740283"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T08:29:00+00:00"/>
    <meta property="og:title" content="สวยกว่าย่ะ! 'ปุ้มปุ้ย'เมีย'กวินท์'ฉะแรงชาวเน็ตวิจารณ์เหี่ยว"/>
    <meta property="og:description" content="ปุ้มปุ้ย เมีย กวินท์ ดูวาล ไม่ทนเจอชาวเน็ตวิจารณ์ผอมแล้วดูเหี่ยว ตอกจุกๆเราสวยกว่าแน่นอนและผัวเราหล่อมาก จบ!"/>
  </head>
  <body>
    <article>
      <h1>สวยกว่าย่ะ! 'ปุ้มปุ้ย'เมีย'กวินท์'ฉะแรงชาวเน็ตวิจารณ์เหี่ยว</h1>
      <address>
        <time datetime="2019-11-06T08:29:00+00:00">06 Nov 2019, 08:29</time>
      </address>
      <p>
        <b>ปุ้มปุ้ย เมีย กวินท์ ดูวาล ไม่ทนเจอชาวเน็ตวิจารณ์ผอมแล้วดูเหี่ยว ตอกจุกๆเราสวยกว่าแน่นอนและผัวเราหล่อมาก จบ!</b>
      </p>
      <p>เพิ่งควงคู่หวานใจนักร้องหนุ่มหุ่นแซ่บ <b>กวินท์ ดูวาล </b>เข้าพิธีแต่งงานไปหมาดๆเมื่อวานนี้(5 พ.ย.) สำหรับสาว <b>ปุ้มปุ้ย-พรรณทิภา</b> ท่ามกลางบรรยากาศสุดโรแมนติกสุดๆ ซึ่งงานสาวปุ้มปุ้ยก็ได้มีการทยอยอัพเดทรูปแต่งงานลงในโซเชียลส่วนตัว ซึ่งก็มีแฟนๆเข้ามากดไลค์และคอมเมนต์แสดงความยินดีมากมาย<br/><br/>แต่ในคลิปวีดีโอเกี่ยวกับงานแต่งของสาวปุ้มปุ้ยที่ลงไว้ในอินสตาแกรมส่วนตัว กลับมีชาวเน็ตคนหนึ่งเข้ามาคอมเมนต์ในรูปดังกล่าวถึงรูปร่างที่เปลี่ยนไปของสาวปุ้มปุ้ยว่า <b><i>“เมื่อก่อนสวยกว่านี้นะคะตอนนี้เหมือนผอมเกินไป หน้าตอบไปมันเลยดูเหี่ยวมีอายุ ถ้าอ้วนขึ้นกว่านี่จะดูเด็กสวยขึ้นเยอะเลยค่ะ”</i></b> จากนั้นก็ไม่ต้องรอนาน สาวปุ้มปุ้ยก็ได้มาตอบกลับคอมเมนต์ดังกล่าวว่า <i><b>“แสดงความคิดเห็นได้นะ แต่ให้มันถูกที่ถูกเวลานิดนึงกาลเทศะรู้จักไหมแต่ไหนๆก็ชอบวิจารณ์คนอื่นแล้วขอพูดแบบตรงๆนะ จะเมื่อก่อนหรือตอนนี้ เราก็สวยกว่าเธอแน่ๆจ่ะ ❤️ และที่สำคัญ ผัวเราหล่อมาก จบ"</b></i></p>
      <figure>
        <img src="https://www.dailynews.co.th/admin/upload/20191106/news_kfgWBCoNPm155005_533.jpg?v=20191107046?v=9855"/>
      </figure>
      <p>หลังจากสาวปุ้มปุ้ยตอบกลับไป ก็มีชาวเน็ตมากดไลค์ พร้อมวิจารณ์ผู้ใช้บัญชีคนดังกล่าวว่าทำไมชอบบูลลี่คนอื่นด้วยจำนวนมาก อาทิ <i>เห็นด้วยค่ะ หุ่นดีมากหุ่นในฝันของ ผญ.หลายๆคนเลย ยินดีด้วยนะคะ , ตัวจริงพี่เขาสวยมากนะเธอ เธอไม่รู้หรอ ,หมดยุค bully หน้าตาหรือภายนอกของคนอื่นแล้วนะคะน้อง นี่ 2019 แล้วมันไม่ควรจะมาตัดสินหรือวิจารณ์ใครแล้ว #ดึงสติให้สูงที่สุดนะลูก</i> ฯลฯ</p>
      <figure>
        <img src="https://www.dailynews.co.th/admin/upload/20191106/news_nfhcFbWyPR155006_533.jpg?v=20191107046?v=6045"/>
      </figure>
      <p>แหม...ตอนถูกถามว่าแรงแล้ว แต่ตอนตอบแรงและจุกกว่าเยอะ เริ่ดมากจ้าปุ้มปุ้ย<br/><br/>ขอขอบคุณภาพประกอบจากอินสตาแกรม @pantipa.a</p>
      <figure>
        <img src="https://www.dailynews.co.th/admin/upload/20191106/news_AxNrCUmyhL155006_533.jpg?v=20191107046?v=3693"/>
      </figure>
    </article>
  </body>
</html>