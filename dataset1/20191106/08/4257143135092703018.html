<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/06/nagy-baloldali-visszaterok-a-fovarosi-cegek-vezeteseben"/>
    <meta property="og:site_name" content="infostart"/>
    <meta property="article:published_time" content="2019-11-06T08:29:00+00:00"/>
    <meta property="og:title" content="Nagy baloldali visszatérők a fővárosi cégek vezetésében"/>
    <meta property="og:description" content="Régen látott baloldali és liberális politikusok kerültek ismét pozícióba: a közgyűlés döntött a fővárosi cégek vezetéséről is."/>
  </head>
  <body>
    <article>
      <h1>Nagy baloldali visszatérők a fővárosi cégek vezetésében</h1>
      <address><time datetime="2019-11-06T08:29:00+00:00">06 Nov 2019, 08:29</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/belfold/2019/11/06/idot-kert-a-kormanytol-karacsony-gergely-az-atletikai-stadion-ugyeben"/>
      </related>
      <h3>Régen látott baloldali és liberális politikusok kerültek ismét pozícióba: a közgyűlés döntött a fővárosi cégek vezetéséről is.</h3>
      <p>A Fővárosi Közgyűlés első ülésén fontos pozíciókról is döntöttek, és a főváros cégek igazgatóságába és felügyelőbizottságába sok, korábban fontos pozíciót betöltő, ismert baloldali és liberális politikus kapott jelentős szerepet. Visszatér a városvezetésbe Demszky Gábor korábbi főpolgármester helyettese, de jutott poszt két korábbi szocialista miniszternek is, sőt még az SZDSZ egykori befolyásos várospolitikusa is igazgatósági tag lett.</p>
      <p>A lista a nagy visszatérőkről, akiknek a megbízatásuk 2024. november 15-ig szól:</p>
      <p>
        <b>Budapesti Közlekedési Központ</b>
      </p>
      <ul>
        <li>igazgatósági elnök: Draskovics Tibor korábbi pénzügy-, majd igazságügyi miniszter</li>
      </ul>
      <p>
        <b>BVH Városüzemeltetési Holding</b>
      </p>
      <ul>
        <li>igazgatósági tag: Lakos Imre, volt SZDSZ-es politikus, a párt volt budapesti elnöke, egykori újbudai alpolgármester</li>
        <li>igazgatósági tag: Gál J. Zoltán egykori kormányszóvivő, Karácsony Gergely választási kampányfőnöke</li>
        <li>a felügyelőbizottsági tag: Élő Norbert (DK), aki a XII. kerületi polgármesteri posztért szállt harcba eredménytelenül október 13-án, és listáról sem jutott be a Fővárosi Közgyűlésbe (a főváros tulajdonosi bizottságába is bekerült)</li>
      </ul>
      <p>
        <b>BKV Zrt.</b>
      </p>
      <ul>
        <li>igazgatósági tag: Nemes Gábor DK-s politikus, XVI. kerületi polgármesterjelölt, korában a BKV egyik szakszervezetének vezetője</li>
        <li>igazgatósági tag: Katona Tamás, a Pénzügyminisztérium egykori államtitkára, az MSZP korábbi pártigazgatója</li>
        <li>felügyelőbizottsági tag: Bollok Istvánné, Budafok volt szocialista polgármestere</li>
      </ul>
      <p>
        <b>Budapest Főváros Vagyonkezelő Zrt.</b>
      </p>
      <ul>
        <li>igazgatósági elnök: Tordai Csaba, ügyvéd, az Átlátszó kiadójának tulajdonosa, korábban a Miniszterelnöki Hivatal szakállamtitkára a Bajnai-kormányban</li>
        <li>igazgatósági tag: Kolber István, a Gyurcsány-kormány volt fejlesztési minisztere</li>
        <li>felügyelőbizottsági tag: Bodnár Zoltán, korábban a Magyar Nemzeti Bank alelnöke, a Liberálisok 2014-es főpolgármester-jelöltje</li>
      </ul>
      <p>
        <b>Fővárosi Csatornázási Művek Zrt.</b>
      </p>
      <ul>
        <li>igazgatósági tag: Atkári János, Demszky Gábor korábbi helyettese, aki később Tarlós István munkáját is segítette tanácsadóként</li>
        <li>igazgatósági tag: Balog Róbert, pesterzsébeti vesztes ellenzéki polgármesterjelölt, a Főtáv főosztályvezetője</li>
        <li>felügyelőbizottsági tag: Szabó Zoltán a volt közoktatási minisztériumi egykori politikai államtitkára és a VII. kerület korábbi polgármestere</li>
      </ul>
      <p>
        <b>Fővárosi Vízművek Zrt.</b>
      </p>
      <ul>
        <li>igazgatósági tag. Magyar György ügyvéd, korábbi főpolgármester-jelölt, a fővárosi és a ferencvárosi ellenzéki előválasztások szervezője</li>
        <li>igazgatósági tag: Józsa István korábbi szocialista országgyűlési képviselő</li>
        <li>igazgatósági tag: Boruzs András, a Liberálisok pártigazgatója</li>
      </ul>
      <p>
        <b>Emberi Erőforrások és Nemzetközi Kapcsolatok Bizottsága</b>
      </p>
      <ul>
        <li>tag: Havas Szófia, korábbi fővárosi szocialista képviselő</li>
      </ul>
      <p>
        <b>Városfejlesztési bizottság</b>
      </p>
      <ul>
        <li>tag: Török Zsolt volt MSZP-szóvivő</li>
      </ul>
      <p>(<a href="https://24.hu/belfold/2019/11/05/fovaros-bizottsag-cegek-demszky-szocialista-miniszter/">24.hu,</a> <a href="https://nepszava.hu/3056086_draskovics-tibor-a-bkk-igazgatosagaban">Népszava</a>)</p>
      <p>
        <i>Nyitókép: MTI/Balogh Zoltán</i>
      </p>
    </article>
  </body>
</html>