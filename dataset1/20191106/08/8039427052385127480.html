<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947880"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T08:56:49+00:00"/>
    <meta property="og:title" content="విజయారెడ్డి కారు డ్రైవర్ గురునాథం కుటుంబ నేపథ్యం ఇది.."/>
    <meta property="og:description" content="ADVT"/>
  </head>
  <body>
    <article>
      <h1>విజయారెడ్డి కారు డ్రైవర్ గురునాథం కుటుంబ నేపథ్యం ఇది..</h1>
      <address>
        <time datetime="2019-11-06T08:56:49+00:00">06 Nov 2019, 08:56</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>వెలిదండలో విషాదఛాయలు</b>
        </li>
      </ul>
      <p><b>గరిడేపల్లి రూరల్‌(నల్గొండ జిల్లా): </b>గరిడేపల్లి మండలం వెలిదండ గ్రామంలో విషాదఛాయలు అలుముకున్నాయి. అబ్ధుల్లాపూర్‌మెట్‌ తహసీల్దార్‌ విజయారెడ్డి కారు డ్రైవర్‌గా పనిచేస్తున్న కామళ్ల గురునాథం(29) 80శాతం కాలిన గాయాలతో చికిత్స పొందుతూ మంగళవారం మృతిచెందారు. తహసీల్దార్‌ను కాపాడే క్రమంలో తను ప్రాణాలు వదలడంతో గ్రామస్థులంతా కంటతడిపెట్టారు. గ్రామానికి చెందిన కామళ్ల రమణమ్మ, బ్రహ్మయ్యలకు ముగ్గురు కుమారులు కాగా, అందులో పెద్దవాడు గురునాథం. పేద కుటుంబానికి చెందిన ఈయన ఒకటో తరగతి నుంచి పదో తరగతి వరకు స్వగ్రామంలోనే చదివాడు. 2006-07లో పదో తరగతి వరకు చదివి, అనంతరం హుజూర్‌నగర్‌లో డీసీఎం డ్రైవర్‌గాచేరాడు. ఆ తర్వాత కారు డ్రైవింగ్‌ నేర్చుకుని 2012లో హైదరాబాద్‌కు వెళ్లి, అక్కడ విధులు నిర్వర్తిస్తూ నెలనెలా జీతం డబ్బులు ఇంటికి పంపేవాడని తల్లిదండ్రులు విలపిస్తూ తెలిపారు.</p>
      <p> </p>
      <p>తహసీల్దార్‌ వద్ద ఐదేళ్లుగా నమ్మకంగా పనిచేస్తూ, మంచి పేరు తెచ్చుకున్నారని తల్లిదండ్రులు చెప్పుకొచ్చారు. చివరిసారిగా 3వ తేదీ రాత్రి స్నేహితులతో మాట్లాడుతూ 6వ తేదీన స్నేహితుడి పెళ్లికి వస్తానని చెప్పాడని, మరునాడు ఈ వార్త వినడం బాధ కలిగించిందని గురునాథం చిన్ననాటి స్నేహితులు నాగరాజు, సతీష్‌, అనిల్‌ రోదిస్తూ చెప్పారు. గ్రామానికి వస్తే అందరితో కలివిడిగా ఉండేవాడని తెలిపారు. గురునాథం భార్య సౌందర్య ప్రస్తుతం గర్భిణి కాగా, వీరికి రెండేళ్ల కుమారుడు ఉన్నాడు.</p>
    </article>
  </body>
</html>