<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118970-kozarev-demantovao-da-beograd-ne-priznaje-diplome-s-kosova?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-06T19:45:03+00:00"/>
    <meta property="og:title" content="Kozarev demantovao da Beograd ne priznaje diplome s Kosova"/>
    <meta property="og:description" content="Zamenik direktora Kancelarije Vlade Srbije za Kosovo, Dušan Kozarev, demantovao je danas izjavu kandidata za premijera Kosova Aljbina Kurtija da Beograd ne priznaje diplome s Kosova.Kozarev je rekao da je priznato 75 odsto diploma čiji su zahtevi stigli do 2016. godine.&quot;Beograd treba da u ovom polju insistira na reciprocitetu, budući da u istom periodu (od 2016. godine) od strane Prištine nije priznata nijedna diploma ustanova iz obrazovnog sistema Srbije&quot;, naveo je Kozarev u pisanoj izjavi.Priština je, kako je Kozarev istakao, odbila da prihvati spisak univerziteta Srbije i da prizna Prištinski univerzitet s privremenim sedištem u Кosovskoj Mitrovici, zbog čega je i priznavanje diploma od strane Srbije obustavljeno.&quot;Kurti bi trebalo da makar pročita sporazume postignute u Briselu pre no što odluči da ih komentariše, i da se raspita kod svojih kolega u Prištini o tome kako su i kada sve kršili dogovore&quot;, rekao je on."/>
  </head>
  <body>
    <article>
      <h1>Kozarev demantovao da Beograd ne priznaje diplome s Kosova</h1>
      <address>
        <time datetime="2019-11-06T19:45:03+00:00">06 Nov 2019, 19:45</time>
      </address>
      <p><b>Zamenik direktora Kancelarije Vlade Srbije za Kosovo, Dušan Kozarev, demantovao je danas izjavu kandidata za premijera Kosova Aljbina Kurtija da Beograd ne priznaje diplome s Kosova.</b><br/><br/>Kozarev je rekao da je priznato 75 odsto diploma čiji su zahtevi stigli do 2016. godine.<br/><br/>"Beograd treba da u ovom polju insistira na reciprocitetu, budući da u istom periodu (od 2016. godine) od strane Prištine nije priznata nijedna diploma ustanova iz obrazovnog sistema Srbije", naveo je Kozarev u pisanoj izjavi.<br/><br/>Priština je, kako je Kozarev istakao, odbila da prihvati spisak univerziteta Srbije i da prizna Prištinski univerzitet s privremenim sedištem u Кosovskoj Mitrovici, zbog čega je i priznavanje diploma od strane Srbije obustavljeno.<br/><br/>"Kurti bi trebalo da makar pročita sporazume postignute u Briselu pre no što odluči da ih komentariše, i da se raspita kod svojih kolega u Prištini o tome kako su i kada sve kršili dogovore", rekao je on.</p>
    </article>
  </body>
</html>