<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620267/%DA%A9%D9%85%E2%80%8C%D8%AE%D9%88%D8%A7%D8%A8%DB%8C-%D8%B3%D8%A8%D8%A8-%DA%A9%D8%A7%D9%87%D8%B4-%D8%AA%D8%B1%D8%A7%DA%A9%D9%85-%D8%A7%D8%B3%D8%AA%D8%AE%D9%88%D8%A7%D9%86-%D8%AF%D8%B1-%D8%B2%D9%86%D8%A7%D9%86-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T19:41:00+00:00"/>
    <meta property="og:title" content="کم‌خوابی سبب کاهش تراکم استخوان در زنان می‌شود"/>
    <meta property="og:description" content="مطالعات محققان دانشگاه بوفالو در آمریکا نشان می‌دهد کم خوابی باعث کاهش تراکم استخوانی در زنان می‌شود."/>
  </head>
  <body>
    <article>
      <h1>کم‌خوابی سبب کاهش تراکم استخوان در زنان می‌شود</h1>
      <address>
        <time datetime="2019-11-06T19:41:00+00:00">06 Nov 2019, 19:41</time>
      </address>
      <p>
        <i>مطالعات محققان دانشگاه بوفالو در آمریکا نشان می‌دهد کم خوابی باعث کاهش تراکم استخوانی در زنان می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش پایگاه خبری مدیکال اکسپرس، محققان با بررسی ۱۱ هزار و ۸۴ زن که در دوران پس از یائسگی قرار داشتند دریافتند خواب کمتر از پنج ساعت در شبانه روز منجر به کاهش تراکم استخوانی و پوکی استخوان می‌شود.</p>
      <p>این مطالعه نشان می‌دهد خواب پنج ساعت و کمتر به ترتیب احتمال پوکی استخوان را ۲۲ و ۶۳ درصد در تمام نواحی از جمله لگن، گردن و ستون فقرات افزایش می‌دهد. خواب بین ۷ تا ۸ ساعت و در برنامه منظم برای تمام افراد توصیه شده است.</p>
      <figure>
        <img src="https://aftabnews.ir/files/fa/news/1398/8/15/356240_568.jpg"/>
      </figure>
      <p>پرهیز از وعده سنگین شام، کاهش مصرف کافئین، حذف تجهیزات کامپیوتری مانند تلفن هوشمند و تبلت از اتاق خواب، دوش آب ولرم قبل از خواب، تاریک کردن کامل اتاق خواب، استفاده از رختخواب و لباس خواب کاملا پنبه‌ای، تنظیم دمای اتاق، پرهیز از خواب طولانی در روز، ‌استفاده از زمان خواب مشخص، پرهیز از مصرف قرص خواب، پرهیز از دخانیات و الکل، فعالیت بدنی در طول روز، استفاده از رایحه گیاهان آرامش ‌بخش همچون اسطوخودوس در اتاق خواب، مصرف غذای سالم، استفاده از تشک مناسب، تمیز نگه داشتن اتاق خواب و نفس عمیق و گوش دادن به موسیقی ملایم از جمله مهمترین موارد مقابله با اختلال خواب هستند.</p>
      <p>نتایج این مطالعه در نشریه Bone and Mineral Research منتشر شده است.</p>
    </article>
  </body>
</html>