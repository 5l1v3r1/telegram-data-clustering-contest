<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-svidchennya-vilyama-teylora-rozsekretili-50052043.html"/>
    <meta property="og:site_name" content="НВ"/>
    <meta property="article:published_time" content="2019-11-06T19:20:00+00:00"/>
    <meta property="og:title" content="У Конгресі оприлюднили стенограму свідчень Тейлора"/>
    <meta property="og:description" content="Демократи Палати представників США розсекретили стенограму свідчень тимчасового повіреного в справах США в Україні Вільяма Тейлора."/>
  </head>
  <body>
    <article>
      <h1>У Конгресі оприлюднили стенограму свідчень Тейлора</h1>
      <h2>Демократи Палати представників США розсекретили стенограму свідчень тимчасового повіреного в справах США в Україні Вільяма Тейлора.</h2>
      <address>
        <time datetime="2019-11-06T19:20:00+00:00">06 Nov 2019, 19:20</time>
      </address>
      <p>Про це повідомляє <a href="https://edition.cnn.com/politics/live-news/impeachment-inquiry-11-06-2019/index.html">CNN.</a></p>
      <p>22 жовтня високопоставлений американський дипломат дав свідчення на закритих слуханнях в рамках процедури імпічменту Дональда Трампа. Він відповідав на запитання американських законодавців більше 10 годин.</p>
      <p>У вступній частині показань, яку оприлюднили ЗМІ, Вільям Тейлор заявив, що <a href="https://nv.ua/ukr/world/geopolitics/impichment-trampa-vilyam-teylor-dav-svidchennya-v-kongresi-novini-svitu-50049296.html">президент США Дональд Трамп хотів, щоб Володимир Зеленський відкрито заявив про розслідування справи Burisma і втручання у вибори 2016 року,</a> від чого залежало проведення зустрічі і надання військової допомоги.</p>
      <p>Читайте також:<br/><a href="https://nv.ua/ukr/world/geopolitics/donald-tramp-novini-v-spravi-pro-impichment-novini-svitu-50049348.html">&amp;nbspШах і мат, містере президент. Чому свідчення в.о. посла США в Україні можуть стати відсутньою ланкою у справі про імпічмент Трампа</a></p>
      <p>31 жовтня Палата представників Конгресу США <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">прийняла резолюцію на підтримку процедури імпічменту</a> президента Дональда Трампа.</p>
      <p>Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Україна підкорює Америку. Чому всі очманіли від свідчень Тейлора</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи хочуть з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>