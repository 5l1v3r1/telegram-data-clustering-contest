<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638531/%D8%A7%D9%BE%D9%84%DB%8C%DA%A9%DB%8C%D8%B4%D9%86-%D8%AF%D8%A7%D9%86%D9%84%D9%88%D8%AF-%DA%A9%D9%86%DB%8C%D8%AF-%D8%A7%D8%B2-%DA%AF%D9%88%DA%AF%D9%84-%D9%BE%D9%84%DB%8C-point-%D8%AC%D8%A7%DB%8C%D8%B2%D9%87-%D8%A8%DA%AF%DB%8C%D8%B1%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T19:35:00+00:00"/>
    <meta property="og:title" content="اپلیکیشن دانلود کنید، از گوگل پلی Point جایزه بگیرید"/>
    <meta property="og:description" content="کاربران پلی استور از این به بعد می توانند تا با عضویت رایگان در گوگل پلی Point امتیاز خود را افزایش داده و اپلیکیشن های مختلف را رایگان خریداری کنند."/>
  </head>
  <body>
    <article>
      <h1>
        <a href="https://www.bultannews.com/fa/news/638531/%D8%A7%D9%BE%D9%84%DB%8C%DA%A9%DB%8C%D8%B4%D9%86-%D8%AF%D8%A7%D9%86%D9%84%D9%88%D8%AF-%DA%A9%D9%86%DB%8C%D8%AF-%D8%A7%D8%B2-%DA%AF%D9%88%DA%AF%D9%84-%D9%BE%D9%84%DB%8C-point-%D8%AC%D8%A7%DB%8C%D8%B2%D9%87-%D8%A8%DA%AF%DB%8C%D8%B1%DB%8C%D8%AF">اپلیکیشن دانلود کنید، از گوگل پلی Point جایزه بگیرید</a>
      </h1>
      <h2>کاربران پلی استور از این به بعد می توانند تا با عضویت رایگان در گوگل پلی Point امتیاز خود را افزایش داده و اپلیکیشن های مختلف را رایگان خریداری کنند.</h2>
      <address><time datetime="2019-11-06T19:35:00+00:00">06 Nov 2019, 19:35</time> by <a rel="author">بولتن نیوز | bultannews.com</a></address>
      <p><b>گروه IT:</b> همانطور که می دانید شرکت <b>گوگل</b> در سال گذشته، برای نخستین بار سرویس <b>گوگل پلی Point</b> را راه اندازی کرد. حال خبر رسیده که این کمپانی بزرگ برنامه ای را ترتیب دیده که کاربران می توانند از طریق آن به کسب امتیاز پرداخته و جایزه های متعددی را دریافت کنند.   <br/>به گزارش بولتن نیوز به نقل از کلیک، برای <b>عضویت رایگان</b> در این برنامه کافی است تا ابتدا وارد اپلیکیشن پلی استور شوید. سپس روی سه خط افقی بالای صفحه ضربه زده و از منوی نمایش داده شده، گزینه<b> Play Points</b> را انتخاب کنید. حال شما می توانید تا با خرید اپلیکیشن یا خرید حق اشتراک، امتیاز خود را افزایش دهید. برای کسب امتیاز بیشتر بهتر است تا اپلیکیشن های ویژه را دانلود کنید.<br/><br/>پس از اینکه امتیازات شما در گوگل پلی Point به حد نصاب رسید، می توانید اعتبار<b> پلی استور</b> خود را افزایش داده و اپلیکیشن های متعدد را به صورت رایگان خریداری کنید. همچنین قادر خواهید بود تا در صورت تمایل، امتیاز خود را به افراد دیگری واگذار کنید.</p>
      <figure>
        <img src="https://www.bultannews.com/files/fa/news/1398/8/15/1192974_415.jpg"/>
      </figure>
      <p>جالب اینجاست که شما با<b> پرداخت مبالغ بیشتر</b>، به درجات بالاتری دست پیدا کرده و بدین ترتیب، از مزایای بیشتری بهره مند می شوید. چهار نوع درجه بندی در این برنامه وجود دارد که بهترین آن ها، درجه پلاتینیوم است.<br/><br/>در گروه پلاتینیوم با پرداخت <b>هر دلار</b>،<b> 1.4 امتیاز</b> به افراد تعلق می گیرد. در حالی که کاربران برنزی با صرف همین هزینه، تنها 1 امتیاز کسب خواهند کرد. البته باید بگوییم که افراد برای باقی ماندن در گروه پلاتینیوم باید مبالغ معینی را بپردازند. روش دیگری برای افزایش اعتبار پلی استور وجود دارد و آن دانلود و استفاده از اپلیکیشن <b>Opinion Reward</b> است.</p>
    </article>
  </body>
</html>