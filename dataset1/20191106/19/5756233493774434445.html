<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620259/%D9%87%D8%B4%D8%AF%D8%A7%D8%B1-%D9%86%D8%B3%D8%A8%D8%AA-%D8%A8%D9%87-%D8%AA%D8%A7%DB%8C%DB%8C%D8%AF-%D9%86%D8%B4%D8%AF%D9%86-fatf"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T19:50:00+00:00"/>
    <meta property="og:title" content="هشدار نسبت به تایید نشدن FATF"/>
    <meta property="og:description" content="سخنگوی کمیسیون اصل 90 ادامه داد: تایید نشدن FATF در شورای نگهبان و بلاتکلیفی آن در مجمع تشخیص مصلحت نظام قطعا آثار مخربی بر بازار کسب و کار خواهد داشت."/>
  </head>
  <body>
    <article>
      <h1>هشدار نسبت به تایید نشدن FATF</h1>
      <address>
        <time datetime="2019-11-06T19:50:00+00:00">06 Nov 2019, 19:50</time>
      </address>
      <p>
        <i>سخنگوی کمیسیون اصل 90 ادامه داد: تایید نشدن FATF در شورای نگهبان و بلاتکلیفی آن در مجمع تشخیص مصلحت نظام قطعا آثار مخربی بر بازار کسب و کار خواهد داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بهرام پارسایی در نشست هم اندیشی فعالان بخش اقتصادی و شورای گفت و گوی دولت و بخش خصوصی استان فارس با بیان اینکه وزارت اقتصاد سامانه‌ای شفاف برای معرفی بدهکاران بزرگ مالیاتی راه اندازی کند افزود: تمام سازمان ها و نهادها و بنیادها باید مالیات بدهند و نباید بی عدالتی در این زمینه باشد.</p>
      <p>وی افزود: بسیاری از ناکارایی‌ ها به مجلس مربوط نمی شود چرا که برخی قوانین در مجلس تصویب می شود اما توسط شورای نگهبان رد می شود.</p>
      <figure>
        <img src="https://aftabnews.ir/files/fa/news/1398/8/15/356228_207.jpg"/>
      </figure>
      <p>پارسائی تصریح کرد: باید ناهماهنگی های داخلی حل و یک همت همگانی برای ارتقای رتبه فضای کسب و کار کشور ایجاد شود.</p>
      <p>وی ادامه داد: تبعیض‌ ها در اخذ مالیات فعالان بخش خصوصی را ناراحت کرده است چرا که همه مالیات نمی‌ دهند.</p>
      <p>نماینده شیراز در مجلس از وزیر امور اقتصادی و دارایی خواستار افزایش اختیارات مدیران استانی و توجه به مطالبات فعالان بخش خصوصی شد.</p>
      <p>نماینده شیراز در مجلس شورای اسلامی همچنین با تاکید بر اینکه فارس نیاز به تسهیلات در راستای تامین منابع مالی پروژه‌های بزرگی چون آزاد راه شیراز-اصفهان دارد، ادامه داد: در حال حاضر مراجعه به بیمارستان‌های شیراز به شدت افزایش یافته چون بسیاری از مراجعه کنندگان از خارج از این کلانشهر هستند.</p>
      <p>نماینده شیراز در مجلس با بیان اینکه تبعیض‌ها بخش خصوصی را ناراحت کرده چون همه مالیات نمی‌دهند و تاوان آنها را دولت باید بپردازد، به رشد مالیاتی ٦٠ درصدی فارس در شش ماه اول امسال نسبت به مدت مشابه سال گذشته اشاره کرد و خواستار افزایش اختیارات مدیران استانی و توجه به مطالبات بخش خصوصی شد.</p>
      <p>پارسایی تصریح کرد: باید در راستای تعامل با سرمایه گذاران و تولید کنندگان سطح اختیارات مدیران شعب بانک‌ها در استان‌ها افزایش یابد.</p>
    </article>
  </body>
</html>