<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/goncharuk-na-ohoronu-zdorov-ya-zaklaly-na-15-1-mlrd-grn-bilshe-nizh-mynulogo-roku/"/>
    <meta property="og:site_name" content="Рубрика"/>
    <meta property="article:published_time" content="2019-11-06T19:31:25+00:00"/>
    <meta property="og:title" content="Гончарук: На охорону здоров’я заклали на 15,1 млрд грн більше, ніж минулого року"/>
    <meta property="og:description" content="У держбюджеті-2020 збільшуються видатки на охорону здоров’я до 113,3 млрд грн. Про це заявив прем’єр-міністр України Олексій Гончарук. “Найголовніший пріоритет держави — людина та її безпека. В наступному році ми плануємо збільшуємо видатки на охорону здоров’я до 113,3 млрд грн. На 15,1 млрд грн більше, ніж минулого року. Українці мають менше хворіти, одужувати швидше та жити […]"/>
  </head>
  <body>
    <article>
      <h1>Гончарук: На охорону здоров’я заклали на 15,1 млрд грн більше, ніж минулого року</h1>
      <address><time datetime="2019-11-06T19:31:25+00:00">06 Nov 2019, 19:31</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/5daf0bb724a79768103845_820x360-620x420.jpg"/>
      </figure>
      <p>Фото kmu.gov.ua<br/><b><b>У держбюджеті-2020 збільшуються видатки на охорону здоров’я до 113,3 млрд грн.</b></b></p>
      <p>Про це заявив прем’єр-міністр України Олексій Гончарук.</p>
      <p>“Найголовніший пріоритет держави — людина та її безпека. В наступному році ми плануємо збільшуємо видатки на охорону здоров’я до 113,3 млрд грн. На 15,1 млрд грн більше, ніж минулого року. Українці мають менше хворіти, одужувати швидше та жити довше”, – каже він.</p>
      <p>Так, гроші, закладені в проєкті Бюджету-2020 до другого читання, передбачають:</p>
      <p>• закупку 470 нових карет швидкої допомоги — на це виділяємо 900 млн грн;<br/>• відкриття 25 відділень екстреної допомоги, по 1 у кожній області — на це піде 1 млрд грн;<br/>• ми абсолютно точно продовжуємо програму «Доступні ліки», яка робить ліки першої необхідності більш доступними для українців. Ми збільшуємо майже втричі фінансування на неї — 3,2 млрд грн;<br/>• 9,7 млрд грн — на закупівлю ліків і медвиробів, аби, прийшовши до лікарні, ви отримали повноцінну допомогу<br/>• 1,09 млрд грн — на лікування українців закордоном.</p>
      <figure>
        <img src="https://rubryka.com/wp-content/uploads/2019/11/75456785_146427383403848_837414843425226752_o.png"/>
      </figure>
      <p>“Це лише одні із найважливіших статей видатків. Ми забезпечимо додаткове фінансування для критично важливих напрямків, аби українці стали більш захищеними та здоровішими. А сама українська система медицини має працювати швидко, професійно та з пацієнтом в центрі уваги”, – пояснює прем’єр.</p>
      <p>Також <a href="https://rubryka.com/2019/11/06/kabmin-vydiliv-1-2-mlrd-grn-dlya-termomodernizatsiyi-budynkiv/">Кабмін виділів 1,2 млрд грн для термомодернізації будинків.</a></p>
    </article>
  </body>
</html>