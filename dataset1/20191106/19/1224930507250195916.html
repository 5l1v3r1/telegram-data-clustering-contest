<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/pravila-parkuvannya-na-spusku-chi-pid-girku-na-yakij-peredachi-krashche-zalishati-avto_n169166"/>
    <meta property="og:site_name" content="Радіо Максимум"/>
    <meta property="article:published_time" content="2019-11-06T19:30:00+00:00"/>
    <meta property="og:title" content="Правила паркування на спуску і під гірку: на якій передачі краще залишати авто - Радіо Максимум"/>
    <meta property="og:description" content="Старі дідівські способи паркування на схилі із застосуванням цегли, яку підкладають під колесо автомобіля, щоб той не скочувався, актуальні й досі. Але що робити, коли треба припаркуватися на підйомі або спуску без допомоги кругляка? Нумо розбиратись."/>
  </head>
  <body>
    <article>
      <h1>Правила паркування на спуску і під гірку: на якій передачі краще залишати авто - Радіо Максимум</h1>
      <address><time datetime="2019-11-06T19:30:00+00:00">06 Nov 2019, 19:30</time> by <a rel="author">Русінкевич Тетяна</a></address>
      <p>
        <b>Старі дідівські способи паркування на схилі із застосуванням цегли, яку підкладають під колесо автомобіля, щоб той не скочувався, актуальні й досі. Але що робити, коли треба припаркуватися на підйомі або спуску без допомоги кругляка? Нумо розбиратись.</b>
      </p>
      <p>Власники автівок на <b>автоматичних трансмісіях</b> сподіваються на режим <b>P</b>, вважаючи його панацеєю в будь-якій ситуації. Почасти це так, тому що основним елементом стоянкового механізму в "автоматах" є крупнозуба шестерня і коромисло, яке при ввімкненні "паркінга" своїм шипом входить між зуби шестерні, тим самим блокуючи її, а отже – і вихідний вал коробки передач, що перешкоджає обертанню коліс.</p>
      <related>
        <h4>До теми:</h4>
        <a href="https://maximum.fm/do-uvagi-vlasnikiv-avto-yak-prihovati-podryapini-ta-skoli-na-mashini_n169027"/>
      </related>
      <p>Цей механізм, звичайно, надійний, але при постійному використанні його на схилах він зношується, тому що йому доводиться утримувати всю вагу автівки. Тож, якщо ви часто користуєтесь своєю машиною в гірський чи горбистій місцевості, не забувайте включати в цей процес <b>гальмо стоянки</b>.</p>
      <p>
        <b>Алгоритм паркування "автоматів" на спусках такий:</b>
      </p>
      <ul>
        <li>зупинившись на гірці, витискаємо педаль гальма;</li>
        <li>потім витягуємо ручник;</li>
        <li>ставимо автомобіль в нейтральний режим <b>N</b>;</li>
        <li>відпускаємо педаль гальма – автомобіль трохи скочується в сторону схилу, повисаючи на затиснутих колодками колесах;</li>
        <li>потім вмикаємо режим "Паркінг".</li>
      </ul>
      <p>У цьому випадку частину навантаження беруть на себе заблоковані колеса, а частину – механізм стоянкового блокування.</p>
      <figure>
        <img src="https://maximum.fm/uploads/640w_DIR/media_news/2019/11/5dc2cfe43db0e609022854.jpg"/>
      </figure>
      <p>З <b>"механічною" коробкою передач</b> варто дотримуватися таких правил: паркуючись на спуску, в коробці потрібно вибрати задню передачу і так само поставити на ручне гальмо. У тому випадку, якщо машина все ж покотиться вперед, задня передача змусить крутитися колінвал в зворотному напрямку і не дасть їй зрушити з місця.</p>
      <figure>
        <video src="https://i.gifer.com/CcfC.gif" autoplay="" loop=""/>
      </figure>
      <p>При паркуванні <b>під гірку </b>з тих же міркувань варто поставити автомобіль на першу передачу і не забути витягнути ручник. Не слід забувати і про правильне розташування передніх коліс – вони повинні бути вивернуті в сторону бордюру і впиратися в нього – це і є той самий дідівський метод з кругляком, тільки сучасний.</p>
      <figure>
        <video src="https://i.pinimg.com/originals/a8/8b/b3/a88bb3c4b96bc5c23fec2dfbfc594d04.gif" autoplay="" loop=""/>
      </figure>
      <p>Якщо бордюру немає, то колеса слід вивернути таким чином, щоб автомобіль не викотився на проїзну частину.</p>
      <related>
        <h4>ТЕСТ:</h4>
        <a href="https://maximum.fm/test-vgadaj-stanciyu-kiyivskogo-metro-za-kartinkoyu_n169151"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/kopengagen-dinamo-divitis-onlajn-translyaciyu-matchu-lye-07-11-2019_n169224"/>
        <a href="https://maximum.fm/shevchenko-i-selfi-5-knig-dlya-tih-hto-hoche-robiti-kruti-foto_n169204"/>
        <a href="https://maximum.fm/test-vgadaj-z-yakoyi-krayini-cej-suvenir_n168968"/>
      </related>
    </article>
  </body>
</html>