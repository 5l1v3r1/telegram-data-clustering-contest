<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Mlada-lyubovnica-razbila-zhivota-na-muzhkarya-Venci-ot-Fermata-911746"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T19:04:00+00:00"/>
    <meta property="og:title" content="Млада любовница разбила живота на мъжкаря Венци от &quot;Фермата&quot;"/>
    <meta property="og:description" content="Венци Димитров – един от най-уравновесените играчи във &quot;Фермата“, крие тежко минало, за което не оби..."/>
  </head>
  <body>
    <article>
      <h1>Млада любовница разбила живота на мъжкаря Венци от "Фермата"</h1>
      <address>
        <time datetime="2019-11-06T19:04:00+00:00">06 Nov 2019, 19:04</time>
      </address>
      <p>Венци Димитров – един от най-уравновесените играчи във "Фермата“, крие тежко минало, за което не обича да говори, и което всеки път го докарва до сълзи. Една от причините за неговата тъга е последната му любовна връзка с момиче на годините на дъщеря му.</p>
      <p>"Голямата ми болка са двете жени в живота ми – бившата ми съпруга и… оная пръдла“, изплака мъката си пред Веселка във "Фермата“ Венци. На територията на Стопанството той никога не е назовавал името на бившата си любовница, станала причина днес с дъщеря си да не си говорят. Наследничката му не можела да приеме, че родителят й има връзка с момиче на нейната възраст.</p>
      <p>"Галерия“ разполага със снимка на жената, разбила сърцето на Венци.  24-годишната девойка е наистина красива и нищо чудно, че охранителят още ближе рани по нея. Докато били заедно, 47-годишният Венци се чувствал като на 20 – млад, жизнен, желан мъж. "Днес се чувствам като на 200 години“, с тъга призна фермерът, който след края на шоуто планира да емигрира.</p>
      <p>Според запознати причината Венци да се раздели с младата си любовница бил друг мъж. "Слагаше му рога в продължение на няколко месеца. Всичките му приятели се опитваха да му отворят очите, но той не искаше да повярва. Мислеше, че му завиждат. Е, накрая разбра по трудния начин“, разказват негови близки. Изневярата на красивата му приятелка буквално го съсипала. Записал се за "Фермата“ с надеждата да забрави, но не се получило.</p>
      <p>Както "Галерия“ писа, Венци още тъгува и по бившата си съпруга, която определя като изключително красива жена. "Хорска злоба ни раздели. Завидяха ни, защото бяхме млади и щастливи, с пари, коли, апартаменти…“, клати глава бившият охранител.</p>
    </article>
  </body>
</html>