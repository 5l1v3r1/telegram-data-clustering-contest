<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/imamoglunun-secim-kampanyasini-yoneten-necati-ozkandan-canan-kaftanciogluna-flas-yanit/926373"/>
    <meta property="og:site_name" content="medya faresi"/>
    <meta property="article:published_time" content="2019-11-06T19:22:00+00:00"/>
    <meta property="og:title" content="İmamoğlu’nun seçim kampanyasını yöneten Necati Özkan’dan Canan Kaftancıoğlu’na flaş yanıt"/>
    <meta property="og:description" content="İstanbul Büyükşehir Belediye Belediye Başkanı Ekrem İmamoğlu’nun yerel seçim sürecini “Kahramanın Yolculuğu” adıyla kitaplaştıran kampanya direktörü Necati Özkan, CHP İstanbul İl Başkanı Canan Kaftacıoğlu’nun eleştirilerine yanıt verdi."/>
  </head>
  <body>
    <article>
      <h1>İmamoğlu’nun seçim kampanyasını yöneten Necati Özkan’dan Canan Kaftancıoğlu’na flaş yanıt</h1>
      <h2>İstanbul Büyükşehir Belediye Belediye Başkanı Ekrem İmamoğlu’nun yerel seçim sürecini “Kahramanın Yolculuğu” adıyla kitaplaştıran kampanya direktörü Necati Özkan, CHP İstanbul İl Başkanı Canan Kaftacıoğlu’nun eleştirilerine yanıt verdi.</h2>
      <address>
        <time datetime="2019-11-06T19:22:00+00:00">06 Nov 2019, 19:22</time>
      </address>
      <p>Özkan, “Konu nedir nasıl gelişti bilmiyorum ama sayın il başkanı Canan hanımı severim, takdir ederim. Meselenin ne olduğunu bilmiyorum. İnşallah öğrenirim ortada bir yanlışlık varsa o yanlışlığın ne olduğunu daha iyi kavrarım” dedi.</p>
      <p>RS FM’de Atilla Güner’le Akşam Postası canlı yayınına konuk olan Özkan “Bugün ajandam çok doluydu. Bütün mesaim bir etkinlikte geçti. Dolayısıyla gündemim mesaim bunla geçti.</p>
      <p>Konu nedir nasıl gelişti bilmiyorum ama sayın il başkanı Canan hanımı severim, takdir ederim. Meselenin ne olduğunu bilmiyorum. İnşallah öğrenirim ortada bir yanlışlık varsa o yanlışlığının ne olduğunu daha iyi kavrarım diye konuştu.</p>
      <p>Dilek İmamoğlu’nun reklam filmi</p>
      <p>Dilek İmamoğlu’nun yer aldığı kampanya filmine Kaftancıoğlu ve CHP il yöneticilerinin tepki göstermesi kitapta özel bir bölüm olarak yer alıyor. Özkan’ın anlatımına göre CHP’liler “Fazla elit. Fazla varlıklı” olduğu gerekçesiyle filmin yayınının durdurulmasını istiyor. Özkan ise buna karşı çıkarak filmleri önceden izleme talebini reddediyor.</p>
      <p>Atilla Güner’in “Bu olay kampanyada bir kırılma noktası yarattı mı?” sorusuna Özkan, “Evet iyi niyetli eleştirileri vardı ama ikna ettim. Filmin genel iletişim stratejisi içinde doğru olduğunu söyledim” yanıtını verdi ve şöyle konuştu:</p>
      <p>“Kampanya sürecinde bir hikâyeye sadık kalmak, hikâyedeki hedeflere sadık kalmak, hikâyedeki değerlere sadık kalmak önemlidir. İletişim işi herkesin fikri olan bir iştir. Televizyonda gördüğü bir reklam hakkında herkes bir beyan edebilir.”</p>
      <p>Kaftancıoğlu kitaba "Yalan, yanlış, eksik..." diye tepki göstermişti<br/>İmamoğlu’nun biri tekrarlanan iki seçiminde kampanyalarını yöneten Özkan, daha sonraki süreçte “Kahramanın Yolculuğu: Yeni Nesil Siyasetin Zaferi” isimli bir kitap çıkardı.</p>
      <p>Kitabı CHP ve İstanbul ittifakının emeğine saygısızlık olarak değerlendiren Kaftancıoğlu Twitter'dan şu mesajı paylaştı:</p>
      <p>"Kahramanın hikayesini yazıyorum diyerek kahramandan daha çok kendilerini kahramanlaştırmaya çalışan profesyoneller bilsinler ki; yalan, yanlış ve eksik verilerle Genel merkez iradesinin, CHP örgütlerinin ve İstanbul ittifakının emeğine hiç kimse saygısızlık edemeyecektir!"</p>
      <p>Kitabın tanıtım bülteninde ne yazıyor?<br/>Mediacat Yayıncılık'tan çıkan kitabın tanıtım bülteninden şu ifadeler yer alıyor:</p>
      <p>Çoğunlukla gerçek kişi ve olaylara dayanan, büyük kahramanlıklar içeren, insana ve hayata dair derin ve değerli mesajlar içermesi nedeniyle kuşaktan kuşağa aktarılan, tarihsel öneme sahip, büyük anlatılar...</p>
      <p>Efsaneler kabaca böyle tanımlanabilir.</p>
      <p>Onca güzelliğinin yanı sıra sayısız efsaneye de ev sahipliği yapmış olan İstanbul, 2019 yerel seçimleri sırasında yeni bir efsanenin doğuşuna tanıklık etti: Ekrem İmamoğlu.</p>
      <p>Kahramanımız, İstanbul'u 25, Türkiye'yi 17 yıldır yönetmekte olan, tüm devlet kurumları ve medya üzerinde ağır ve aşırı bir hakimiyete sahip iktidarı ve onun bakanlık, başbakanlık, meclis başkanlığı yapmış adayını üst üste iki kere yendi.</p>
      <p>Bu, yeni nesil siyaset anlayışının bir zaferiydi.</p>
      <p>31 Mart seçimlerinin bütünüyle meşru sonuçlarını tanımayanların yaptıklarını içlerine sindiremeyen milyonlar, İmamoğlu'nda kendi vicdanlarının ve adalet duygularının ifadesini buldular. "Hak yemem, hakkımı da yedirmem" diyerek çok sakin, çok güçlü, çok kararlı ama hep zarif ve nazik bir duruş sergileyen bu genç adamda kendilerini ve tabiri caizse kahramanlarını gördüler.</p>
      <p>Kahramanın Yolculuğu'nda, İstanbul'un ve Türkiye'nin geleceğini etkileyecek ölçekte sonuçlar yaratacağı şimdiden görülen o olağanüstü altı ay, sürecin her aşamasını kahramanla birlikte yaşayan, İmamoğlu Kampanyası’nın direktörü Necati Özkan tarafından anlatılıyor.</p>
    </article>
  </body>
</html>