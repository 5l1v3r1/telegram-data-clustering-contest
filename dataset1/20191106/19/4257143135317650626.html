<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/06/incidens-az-amszterdami-repuloteren-rendorok-ozonlottek-el-a-schipholt"/>
    <meta property="og:site_name" content="infostart"/>
    <meta property="article:published_time" content="2019-11-06T19:51:00+00:00"/>
    <meta property="og:title" content="Incidens az amszterdami repülőtéren, rendőrök özönlötték el a Schipholt"/>
    <meta property="og:description" content="Állítólag késes támadás történt. A közösségi oldalakra feltett képek szerint a repülőtér egy részén kordonok mögé terelték az embereket. A BBC szemtanúkra hivatkozva azt írja, hogy leszállni engedik a gépeket, de úgy tudni, hogy a felszállásokat leállították. Cikkünk frissül"/>
  </head>
  <body>
    <article>
      <h1>Incidens az amszterdami repülőtéren, rendőrök özönlötték el a Schipholt</h1>
      <address><time datetime="2019-11-06T19:51:00+00:00">06 Nov 2019, 19:51</time> by <a rel="author">Infostart</a></address>
      <h3>Állítólag késes támadás történt. A közösségi oldalakra feltett képek szerint a repülőtér egy részén kordonok mögé terelték az embereket. A BBC szemtanúkra hivatkozva azt írja, hogy leszállni engedik a gépeket, de úgy tudni, hogy a felszállásokat leállították. Cikkünk frissül</h3>
      <p>Sajtóhírek szerint késsel felfegyverzett emberek kísérelték meg eltéríteni az Air Europa Madridba tartó járatát.</p>
      <figure>
        <iframe data-src="https://twitter.com/News_Executive/status/1192155418446979072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A biztonsági lezárást a reptér hivatalos Twitter-oldala is megerősítette, mint írják „egy repülő fedélzetén kialakult szituáció“ miatt van szükség az intézkedésre. A repülőtér beszállókapuinak egy részét lezárták.</p>
      <figure>
        <iframe data-src="https://twitter.com/guyelster/status/1192162327900098562?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Holland források is csak annyit említenek, hogy a madridi járatra való beszállás közben történt az incidens, a pilóta megnyomta a fülke vészjelző gombját, és azonnal leállították a beszállást.</p>
      <figure>
        <iframe data-src="https://twitter.com/FrumNewsReport/status/1192164695765065733?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Rendőröket és a holland különleges erők tagjait látni a repülőtéren. Nincs megerősített információ arról, hogy milyen természetű az incidens, a rendőrök <a href="https://www.bbc.com/news/world-europe-50325887">a BBC szerint</a> arra hivatkoznak, hogy a nyomozás tart, annyit azonban közöltek, hogy az utasok és a személyzet tagjai már biztonságban vannak.</p>
      <p>Az incidens miatt elrendelték az úgynevezett GRIP-3 készültséget, ezt akkor szokták bevezetni, amikor olyan eseményről van szó, amely "a helyi lakosságra nézve komoly következményekkel járhat".</p>
      <p>Az amszterdami Schiphol Európa egyik legforgalmasabb repülőtere, évente több mint 70 millió utas fordul meg itt.</p>
      <p>
        <i>Nyitókép: pixabay</i>
      </p>
    </article>
  </body>
</html>