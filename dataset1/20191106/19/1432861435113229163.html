<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/ligaeurope/autsajderyt-v-grupata-vze-pyrvi-tochki-na-arsenal-v-liga-evropa-1403685.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-06T19:57:00+00:00"/>
    <meta property="og:title" content="Аутсайдерът в групата взе първи точки на Арсенал в Лига Европа"/>
    <meta property="og:description" content="Арсенал сложи край на чудесната си серия в Лига Европа - 3 последователни победи в групата В четвъртия мач от тази фаза - срещу Витория Гимараеш, 'артилеристите стигнаха само до равенство като гост на аутсайдера в групата"/>
  </head>
  <body>
    <article>
      <h1>Аутсайдерът в групата взе първи точки на Арсенал в Лига Европа</h1>
      <address><time datetime="2019-11-06T19:57:00+00:00">06 Nov 2019, 19:57</time> by <a rel="author">Sportlive.bg</a></address>
      <p>Арсенал сложи край на чудесната си серия в <b><a href="https://www.sportlive.bg/worldfootball/ligaeurope">Лига Европа</a></b> - 3 последователни победи в групата. В четвъртия мач от тази фаза - срещу Витория Гимараеш, 'артилеристите" стигнаха само до равенство като гост на аутсайдера в групата. мачът завърши 1:1. Все пак, лондончани остават лидер в група F с 10 точки в актива си. Втори е Айнтрахт (Франкфурт) с 6 точки преди четвъртия си мач в групата. За Витория това бе първа спечелена точка този сезон.</p>
      <p>Витория започна силно мача и в 8' Педро Родригеш нацели гредата. Единадесет минути по-късно вратарят на Арсенал се намеси решително при нов удар на португалците. След това лондончани се окопитиха и Роб Холдинг записа пропуск след удар с глава от 3-4 метра. Но само 3 минути по-късно Витория пропусна нова чиста възможност чрез Давидсон, който стреля встрани от целта.</p>
      <p>Първият гол в двубоя падна чак в 80-ата минута и бе дело на Шкодран Мустафи. Той скочи най-високо след центриране на Пепе от пряк свободен удар и с глава намери долния ляв ъгъл на вратаря на домакините. Преди това - в 63', германецът отново бе стрелял с глава, но прати топката над напречната греда.</p>
      <p>Витория обаче изравни в първата минута на добавеното време - Едуард проби отдясно и от малък ъгъл центрира, топката стигна до Бруно Дуарте, който със странична ножица прати топката във вратата на Арсенал. До края на мача аутсайдерът в групата можеше да се пребори и за победата, след като удар на техен играч срещна гредата, а в защитата на лондончани настъпи хаос. В крайна сметка обаче точките бяха поделени.</p>
      <related>
        <h4>Още по темата</h4>
        <a href="https://www.sportlive.bg/worldfootball/england/Tegne-li-prokoba-nad-kapitanskata-lenta-na-Arsenal-1403644.html"/>
        <a href="https://www.sportlive.bg/worldfootball/england/Obameqng-e-noviqt-kapitan-na-Arsenal-1403604.html"/>
        <a href="https://www.sportlive.bg/worldfootball/england/Igrachite-na-Arsenal-zacherknaha-Emeri-predpochitat-da-slushat-asistenta-mu-1403192.html"/>
        <a href="https://www.sportlive.bg/worldfootball/ligaeurope/Pepe-izmykna-Arsenal-ot-sramna-izdynka-na-Emirats-v-Liga-Evropa-1388242.html"/>
        <a href="https://www.sportlive.bg/worldfootball/ligaeurope/Koshmar-za-Roma!-Gruba-sydijska-greshka-v-95'-otne-pobedata-na-vylcite-1388236.html"/>
      </related>
    </article>
  </body>
</html>