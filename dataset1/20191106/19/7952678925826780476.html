<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=409&amp;docID=327482&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-06T19:30:00+00:00"/>
    <meta property="og:title" content="דיווח חי, רבע 3: פרומיתאס - ראשל&quot;צ 37:46"/>
    <meta property="og:description" content="המארחת יורה בלי הכרה מהשלוש, המילטון היחיד שמתפקד בכתום"/>
  </head>
  <body>
    <article>
      <h1>דיווח חי, רבע 3: פרומיתאס - ראשל"צ 46:55</h1>
      <h2>המארחת יורה בלי הכרה מהשלוש, המילטון היחיד שמתפקד בכתום</h2>
      <address><time datetime="2019-11-06T19:30:00+00:00">06 Nov 2019, 19:30</time> by <a rel="author">מערכת אתר ערוץ הספורט</a></address>
      <p>כשמכבי ראשון לציון קיבלה החלטה להצטרף למפעל השני בחשיבותו באירופה, היא לא דמיינה שאחרי סיבוב אחד היא תחזיק בטייטל 'הקבוצה עם הפרש הסלים הגרוע ביותר במפעל'. הערב (רביעי), לכתומים יש הזדמנות לתקן את הרושם שהותירו בסיבוב הראשון של שלב הבתים, אבל זאת הולכת להיות משימה פשוטה עבורם, שכן מנגד עומדת אותה יריבה שהביסה אותה ב-33 הפרש בבית מכבי - פרומיתאס פטראס.</p>
      <p>למעשה, מדובר בקרב קצוות של ממש. הכתומים מגיעים מתחתית הבית עם מאזן 4:1 ובידיעה שסיכויי העלייה לשלב הבא קטנים משבוע לשבוע. מן העבר השני עומדת החבורה היוונית, שמחזיקה במאזן הפוך של 1:4, מגיעה אחרי שלושה ניצחונות רצופים ומתגאה בהפרש הסלים הטוב ביותר במפעל עד כה.</p>
      <p>נקודת המפתח מבחינת שתי הקבוצות נמצאת בצד ההגנתי. החבורה הישראלית תצטרך לעשות שיפור משמעותי בחלק ההגנתי שלה, שכן היא סופגת 89 נקודות למשחק - הכי הרבה במעפל כולו. מנגד, פרומיתאס מתגאה בנתון כמעט הפוך: אחת משלוש הקבוצות היחידות שסופגות פחות מ-70 נקודות בממוצע למשחק. בחלק ההתקפי היוונים מציגים לראווה מספר שחקנים מוכשרים דוגמת הפורוורד כריס באב והגארד לנגסטון הול.</p>
      <p>כך או כך, מאמן היריבה לא הקל ראש בקבוצה של גיא גודס: "ראשון לציון היא קבוצה מצוינת, התוצאות שלה ביורוקאפ לא תואמות את הרמה שלה. נצטרך להיות מרוכזים מאוד, כי יש להם סגל מצוין שיכול לעשות לנו המון בעיות".</p>
      <figure>
        <img src="https://www.sport5.co.il/Images/trans.gif"/>
        <figcaption>גודס. יתקן את הרושם? (עודד קרני)</figcaption>
      </figure>
      <p><b>מהלך המשחק<br/></b><b>גודס פתח עם אלכס המילטון, ג'ורדן סווינג, פרדריק בורדיון, ג'ונתן וויליאמס ודריל מונרו.</b> הדקות הראשונות של ההתמודדות העלו קצת תהיות בנוגע לתבוסה בבית מכבי, אבל אחרי שנגמר המשחק המקדים פרומיתאס נתנה גז, כריס באב תפר שתי שלשות וההפרש תפח והגיע לשמונה נקודות הפרש בשיאו. למזלו של גודס, צמד שלשות של בורדיון החזיר את ראשל"צ לעניינים, בדרך ל-20:17 בסיום הרבע הראשון.</p>
      <p>ברבע השני הצמד החזק של ראשל"צ, המילטון את מונרו, נכנס סוף סוף לעניינים, לפחות מבחינה התקפית. זה התחיל עם נקודות ראשונות של הפורוורד, נמשך עם אסיסט גדול של הגארד והסתיים בשיתוף פעולה נפלא שהניב מהלך של שלוש נקודות. אבל בחלק ההגנתי השניים נותרו ללא תשובות אל מול מבול השלשות של פרומיתאס, שדבקה ב-50% והגדילה את היתרון לדו ספרתי. 43:30 בהפסקה.</p>
    </article>
  </body>
</html>