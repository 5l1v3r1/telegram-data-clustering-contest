<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/metalist-yaroslavskiy-pro-povernennya-u-futbol-50052036.html"/>
    <meta property="og:site_name" content="НВ"/>
    <meta property="article:published_time" content="2019-11-06T19:17:00+00:00"/>
    <meta property="og:title" content="Ярославський назвав умову свого повернення у футбол"/>
    <meta property="og:description" content="Колишній власник харківського Металіста Олександр Ярославський заявив, що може повернутись у футбол."/>
  </head>
  <body>
    <article>
      <h1>Ярославський назвав умову свого повернення у футбол</h1>
      <h2>Колишній власник харківського Металіста Олександр Ярославський заявив, що може повернутись у футбол.</h2>
      <address>
        <time datetime="2019-11-06T19:17:00+00:00">06 Nov 2019, 19:17</time>
      </address>
      <p>За словами бізнесмена, зараз він зосереджений на регбі, де займається харківським Олімпом, але не виключає свого повернення у футбол, але для цього є певні умови, повідомляє <a href="https://interfax.com.ua/">Інтерфакс-Україна</a>.</p>
      <p>Зокрема, Ярославський, який є власником і президентом групи DCH, заявив про бажання повернути бренд Металіста.</p>
      <p>«Процедура банкрутства йде, але їй заважають різні навколофутбольні люди, скажімо так. Інфраструктуру побудував я свого часу, змушений був від неї, так би мовити, „піти“, а зараз нею користуються, „розпилюють“, тому банкрутство невигідне тим, хто крутиться навколо цього», — розповів Ярославський.</p>
      <p>Також Ярославський додав, що не має ніякого відношення до футбольного клубу Металіст-1925, який виступає у Першій лізі.</p>
      <p>Раніше Олександр Ярославський заявив про те, що мріє <a href="https://nv.ua/ukr/sport/football/jaroslavskij-rozpoviv-pro-mriju-povernuti-metalist-2464498.html">повернути футбольний клуб Металіст</a>, який у 2012 році продав біглому олігарху Сергію Курченку.</p>
    </article>
  </body>
</html>