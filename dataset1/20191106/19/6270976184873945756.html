<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/zelenskyj-pogovoryv-z-erdoganom-pro-donbas/"/>
    <meta property="og:site_name" content="Рубрика"/>
    <meta property="article:published_time" content="2019-11-06T19:14:01+00:00"/>
    <meta property="og:title" content="Зеленський поговорив з Ердоганом про Донбас"/>
    <meta property="og:description" content="У середу, 6 листопада, президент України Володимир Зеленський провів телефонну розмову з президентом Туреччини Реджепом Тайіпом Ердоганом. Про це повідомляє прес-служба Офісу президента. Як повідомляється, під час розмови лідери двох країн обговорили стан підготовки до проведення в Києві чергового засідання Стратегічної ради високого рівня під співголовуванням президентів України і Туреччини. Президенти відзначили обопільну налаштованість на […]"/>
  </head>
  <body>
    <article>
      <h1>Зеленський поговорив з Ердоганом про Донбас</h1>
      <address><time datetime="2019-11-06T19:14:01+00:00">06 Nov 2019, 19:14</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/27780_650x410_1_650x410-620x410.jpg"/>
      </figure>
      <p>Фото ОПУ<br/><b><b>У середу, 6 листопада, президент України Володимир Зеленський провів телефонну розмову з президентом Туреччини Реджепом Тайіпом Ердоганом.</b></b></p>
      <p>Про це <a href="https://www.president.gov.ua/news/prezident-ukrayini-proviv-telefonnu-rozmovu-z-prezidentom-tu-58241">повідомляє</a> прес-служба Офісу президента.</p>
      <p>Як повідомляється, під час розмови лідери двох країн обговорили стан підготовки до проведення в Києві чергового засідання Стратегічної ради високого рівня під співголовуванням президентів України і Туреччини.</p>
      <p>Президенти відзначили обопільну налаштованість на подальше посилення співпраці за всіма напрямами, що становлять взаємний інтерес. Вони також погодилися з важливістю активізації переговорного процесу щодо підготовки до укладення Угоди про вільну торгівлю між Україною і Туреччиною.</p>
      <p>Володимир Зеленський привітав участь турецьких компаній у виставці “Зброя та безпека-2019”, при цьому зазначивши важливість співпраці з Туреччиною в контексті посилення обороноздатності України.</p>
      <p>Зі свого боку Реджеп Тайіп Ердоган підкреслив незмінність підтримки Туреччиною суверенітету і територіальної цілісності України. Він також привітав кроки українського уряду щодо мирного врегулювання ситуації в Донбасі.</p>
      <p>Нагадаємо, що<a href="https://rubryka.com/2019/11/06/zelenskyj-vidbuv-z-robochoyu-poyizdkoyu-do-harkivskoyi-oblasti/"> Зеленський відбув з робочою поїздкою до Харківської області.</a></p>
      <p>Він<a href="https://rubryka.com/2019/11/06/zelenskyj-v-shotsi-vid-statystyky-ukroboronpromu/"> шокований статистикою Укроборонпрому.</a></p>
      <p>Раніше повідомлялося, що <a href="https://rubryka.com/2019/11/05/zelenskyj-initsiyuye-stvorennya-vijskovoyi-politsiyi/">Зеленський ініціює створення Військової поліції.</a></p>
    </article>
  </body>
</html>