<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638532/%D8%B4%DB%8C%D8%A7%D8%A6%D9%88%D9%85%DB%8C-%D8%B1%D8%AF%D9%85%DB%8C-%D9%86%D9%88%D8%AA-8-%D8%AA%DB%8C-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T19:48:00+00:00"/>
    <meta property="og:title" content="شیائومی ردمی نوت 8 تی معرفی شد"/>
    <meta property="og:description" content="شیائومی ردمی نوت 8 تی (Redmi Note 8T) معرفی شد. این گوشی میان رده، تقریبا همان ردمی نوت 8 است"/>
  </head>
  <body>
    <article>
      <h1>
        <a href="https://www.bultannews.com/fa/news/638532/%D8%B4%DB%8C%D8%A7%D8%A6%D9%88%D9%85%DB%8C-%D8%B1%D8%AF%D9%85%DB%8C-%D9%86%D9%88%D8%AA-8-%D8%AA%DB%8C-%D9%85%D8%B9%D8%B1%D9%81%DB%8C-%D8%B4%D8%AF">شیائومی ردمی نوت 8 تی معرفی شد</a>
      </h1>
      <h2>شیائومی ردمی نوت 8 تی (Redmi Note 8T) معرفی شد. این گوشی میان رده، تقریبا همان ردمی نوت 8 است</h2>
      <address><time datetime="2019-11-06T19:48:00+00:00">06 Nov 2019, 19:48</time> by <a rel="author">بولتن نیوز | bultannews.com</a></address>
      <p><b>گروه IT:</b> در حالی که امروز همه منتظر معرفی <b>شیائومی می نوت 10</b> بودند، این کمپانی چینی جلوتر از انتظارات پیش رفت و گوشی <b>ردمی نوت 8 تی</b> (<b>Redmi Note 8T</b>) را نیز معرفی کرد. این گوشی همان <b>ردمی نوت 8</b> است، با این تفاوت که از <b>NFC</b> نیز پشتیبانی می‌کند و یک<b> شارژر سریع 18 واتی</b> نیز در جعبه قرار گرفته است.<br/><br/><br/>ردمی نوت 8 تی دارای <b>صفحه نمایش 6.3 اینچی</b> با رزولوشن <b>فول اچ دی پلاس</b> است و یک ناچ قطره‌ای نیز در بالای آن دیده می‌شود که <b>دوربین سلفی 13 مگاپیکسلی</b> درون آن قرار گرفته است. در پشت نیز <b>دوربین چهارگانه</b> با لنز اصلی<b> 48 مگاپیکسلی</b> با دیافراگم f/1.6 به همراه یک لنز<b> 8 مگاپیکسلی</b> اولترا واید یا فوق عریض با دیافراگم f/2.2، یک دوربین<b> 2 مگاپیکسلی</b> ماکرو و یک سنسور<b> 2 مگاپیکسلی</b> تشخیص عمق میدان تعبیه شده است.</p>
      <figure>
        <img src="https://www.bultannews.com/files/fa/news/1398/8/15/1192978_820.jpg"/>
      </figure>
      <p>قلب تپنده شیائومی ردمی نوت 8 تی مانند ردمی نوت 8، تراشه<b> اسنپدراگون 665</b> است که به همراه <b>3</b> یا <b>4 گیگابایت رم</b> و حداکثر<b> 128 گیگابایت حافظه ذخیره‌سازی داخلی</b> ارائه می‌شود. البته امکان افزایش حافظه ذخیره‌سازی به وسیله کارت حافظه جانبی میکرو اس دی نیز وجود دارد. همانند ردمی نوت 8، نوت 8 تی نیز از<b> باتری 4000 میلی‌آمپرساعتی</b> استفاده می‌کند و حالا شارژر سریع 18 واتی هم در جعبه قرار گرفته است. ردمی نوت 8 تی بر روی سیستم عامل<b> اندروید 9 پای</b> و رابط کاربری <b>MIUI 10</b> اجرا می‌شود.  </p>
      <figure>
        <img src="https://www.bultannews.com/files/fa/news/1398/8/15/1192976_394.jpg"/>
      </figure>
      <p>ردمی نوت 8T در رنگ‌های <b>آبی</b>، <b>سفید</b> و <b>مشکی</b> با قیمت <b>199 یورو</b> در نسخه <b>4/64 گیگابایتی</b> عرضه می‌شود. فروش این گوشی از <b>8 نوامبر 2019 (17 آبان 98)</b> در اسپانیا و ایتالیا آغاز می‌شود و پس از آن از 13 نوامبر در فرانسه و 15 نوامبر در آلمان عرضه خواهد شد. در ادامه، گوشی میان رده و جدید شیائومی به مرور به مناطق بیشتری از اروپا راه می‌یابد و یک نسخه ارزان‌قیمت‌تر با<b> رم 3 گیگ</b> و <b>حافظه 32 گیگ</b> با قیمت<b> 179 یورو</b> و نسخه <b>4/128 گیگ</b> با قیمت <b>249 یورو</b> هم عرضه می‌شود.  </p>
      <figure>
        <img src="https://www.bultannews.com/files/fa/news/1398/8/15/1192979_476.jpg"/>
      </figure>
    </article>
  </body>
</html>