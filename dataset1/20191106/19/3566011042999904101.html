<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545319.html/%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%A2%D8%B1%D8%A7%D9%85%DA%A9%D9%88-%D8%AF%D8%B1-%D8%A8%D8%A7%D8%B2%D8%A7%D8%B1%D9%87%D8%A7%DB%8C-%D8%AE%D8%A7%D8%B1%D8%AC%DB%8C-%DB%8C%DA%A9%D8%B3%D8%A7%D9%84-%D8%B2%D9%85%D8%A7%D9%86-%D9%85%DB%8C-%D8%A8%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T19:08:00+00:00"/>
    <meta property="og:title" content="عرضه اولیه آرامکو در بازارهای خارجی یکسال زمان می‌برد"/>
    <meta property="og:description" content="به گفته منابع آگاه محدودیت‌هایی که دولت سعودی برای فروش آینده سهام آرامکو وضع کرده است نشان می‌دهد که عرضه اولیه بین‌المللی سهام این شرکت حداقل تا یک سال دیگر انجام نخواهد شد."/>
  </head>
  <body>
    <article>
      <h1>عرضه اولیه آرامکو در بازارهای خارجی یکسال زمان می‌برد</h1>
      <h2>منابع آگاه خبر دادند؛</h2>
      <address>
        <time datetime="2019-11-06T19:08:00+00:00">06 Nov 2019, 19:08</time>
      </address>
      <p>به گفته منابع آگاه محدودیت‌هایی که دولت سعودی برای فروش آینده سهام آرامکو وضع کرده است نشان می‌دهد که عرضه اولیه بین‌المللی سهام این شرکت حداقل تا یک سال دیگر انجام نخواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  به نقل از آکانومیک تایمز، سه منبع آگاه خبر دادند که دولت عربستان در نظر دارد در ۱۱ سپتامبر ۲ درصد از سهام خودد را در بورس‌های داخلی این کشور عرضه کند، اما محدودیت‌هایی که برای فروش آینده سهام وضع کرده است نشان می‌دهد که عرضه اولیه بین‌المللی سهام این شرکت حداقل تا یک سال دیگر انجام نخواهد شد. </p>
      <p>منابع می‌گویند قیمت‌گذاری نهایی سهام آرامکو در ۵ دسامبر انجام خواهد شد و انتظار می‌رود معاملات سهام آرامکو در بورس ریاض، ۶ روز پس از این تاریخ آغاز شود. </p>
      <p>به گزارش مهر، طبق آن‌چه این منابع اگاه خبر داده‌اند، دولت سعودی پس از آغاز خریدوفروش سهام آرامکو در بورس‌های داخلی عربستان، با ممنوعیت فروش یک ساله سهام بیشتر این شرکت مواجه خواهد شد. این یعنی احتمالا عرضه اولیه بین‌المللی سهام آرامکو در سال ۲۰۲۰ انجام نخواهد شد. </p>
      <p>روز یکشنبه آرامکو در بیانیه‌ای اعلام کرده بود که خریداران سهام این شرکت فعلا قادر نخواهند بود آن را بفروشند و واگذار کنند و سهام جدیدی عرضه نخواهد شد. اما اطلاعی از دوره بسته شدن سهام داده نشده بود.</p>
      <p>انتهای پیام/</p>
    </article>
  </body>
</html>