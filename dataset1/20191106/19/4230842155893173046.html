<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191106-spivpratsya-i-vilna-torgivlya-zelenskyj-pogovoryv-po-telefonu-z-erdoganom/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T19:05:27+00:00"/>
    <meta property="og:title" content="Співпраця і вільна торгівля: Зеленський поговорив по телефону з Ердоганом"/>
    <meta property="og:description" content="Президент України Володимир Зеленський провів телефонну розмову з главою Туреччини Реджепом Ердоганом."/>
  </head>
  <body>
    <article>
      <h1>Співпраця і вільна торгівля: Зеленський поговорив по телефону з Ердоганом</h1>
      <address>
        <time datetime="2019-11-06T19:05:27+00:00">06 Nov 2019, 19:05</time>
      </address>
      <p>Президент України Володимир Зеленський провів телефонну розмову з главою Туреччини Реджепом Ердоганом.</p>
      <p>Володимир Зеленський і Реджеп Ердоган провели телефонну розмову, в якій обговорили стан підготовки до проведення в Києві чергового засідання Стратегічної ради високого рівня під співголовуванням президентів України і Туреччини.</p>
      <p>Глави держав відзначили обопільну налаштованість на подальше посилення співпраці в усіх напрямках.</p>
      <p>Політики погодилися з важливістю активізації переговорного процесу з підготовки до укладення угоди про вільну торгівлю між Україною та Туреччиною.</p>
      <p><b>Читайте:</b> <a href="https://fakty.com.ua/ua/ukraine/20191013-erdogan-zustrivsya-z-krymskymy-deputatamy-ukrayina-napravyla-notu-protestu/">Ердоган зустрівся з кримськими “депутатами”: Україна направила ноту протесту</a></p>
      <p>Також президент України привітав участь турецьких компаній у виставці Зброя та безпека-2019.</p>
      <p>Зеленський наголосив на важливості співпраці з Туреччиною в контексті посилення обороноздатності України.</p>
      <p>Ердоган підкреслив незмінність підтримки Туреччиною суверенітету і територіальної цілісності України. Він привітав кроки Зеленського щодо мирного врегулювання ситуації на Донбасі.</p>
      <p>Нагадаємо, в серпні Ердоган заявив, що переговори про <a href="https://fakty.com.ua/ua/ukraine/20190807-peregovory-pro-stvorennya-zvt-mizh-ukrayinoyu-ta-turechchynoyu-chas-zavershyty-erdogan/">створення зони вільної торгівлі між Україною і Туреччиною</a> пора завершувати.</p>
    </article>
  </body>
</html>