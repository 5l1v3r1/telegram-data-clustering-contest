<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/hulusi-akar-abd-nin-operasyonuna-kadar-el-bagdadi-nin-nerede-oldugunu-bilmiyorduk"/>
    <meta property="og:site_name" content="euronews"/>
    <meta property="article:published_time" content="2019-11-06T19:08:28+00:00"/>
    <meta property="og:title" content="'ABD'nin operasyonuna kadar Bağdadi'nin nerede olduğunu bilmiyorduk'"/>
    <meta property="og:description" content="Milli Savunma Bakanı Hulusi Akar, Amerika Birileşik Devletleri'nin yaptığı operasyona kadar IŞİD lideri Ebubekir el-Bağdadi'nin yerini bilmediklerini söyledi. Amerikan CNN International kanalına konuşan Akar, Bağdadi'nin eşinin yakalanması ile ilgili &quot;yakında yeni bilgiler açıklayacağız&quot; dedi"/>
  </head>
  <body>
    <article>
      <h1>'ABD'nin operasyonuna kadar Bağdadi'nin nerede olduğunu bilmiyorduk'</h1>
      <address><time datetime="2019-11-06T19:08:28+00:00">06 Nov 2019, 19:08</time> by <a rel="author">Euronews </a></address>
      <p>Milli Savunma Bakanı Hulusi Akar, Amerika Birleşik Devletleri'nin yaptığı operasyona kadar IŞİD lideri Ebubekir el-Bağdadi'nin yerini bilmediklerini söyledi.</p>
      <p>Amerikan CNN International kanalında soruları yanıtlayan Akar, Bağdadi'nin eşinin yakalanması ile ilgili "yakında yeni bilgiler açıklayacağız" diye konuştu.</p>
      <p>"Avrupa vatandaşı IŞİD'liler ülkelerine iade edilecek" diyen Hulusi Akar, "Avrupa ülkeleriyle IŞİD üyesi vatandaşlarını geri almaları için iletişim halindeyiz. Bu konuda dikkatlice çalışıyoruz" şeklinde konuştu.</p>
      <p>Milli Savunma Bakanı Akar, Türkiye'nin terör örgütü IŞİD ile mücadele için her türlü imkanı kullandığını da ifade etti.</p>
      <ul>
        <li>
          <a href="https://tr.euronews.com/2019/11/06/cumhurbaskani-erdogan-bagdadinin-esini-kiz-kardesini-ve-enistesini-yakaladik">Cumhurbaşkanı Erdoğan: Bağdadi'nin eşini, kız kardeşini ve eniştesini yakaladık</a>
        </li>
        <li>
          <a href="https://tr.euronews.com/2019/11/01/isidin-yeni-lideri-ebu-ibrahim-el-hasimi-el-kureysi-kimdir">IŞİD'in yeni lideri Ebu İbrahim el-Haşimi el-Kureyşi kimdir?</a>
        </li>
      </ul>
      <p>Cumhurbaşkanı Recep Tayyip Erdoğan, bugün Ankara'da bir törende yaptığı konuşmada IŞİD lideri Ebubekir el Bağdadi’nin eşi, kız kardeşi ve eniştesinin de yakalandığını duyurdu.</p>
      <p>Dün ajanslara yansıyan haberlerde Türkiye'nin, Suriye’nin Azez kentine düzenlediği operasyonda Bağdadi’nin ablası Rasmiya Awad'ın yakalandığı duyurulmuş, konuya ilişkin bilgi veren Türk yetkilileri bu gelişmeyi "bir istihbarat altın madeni" olarak <a href="https://tr.euronews.com/2019/11/05/turkiye-bagdadi-nin-kiz-kardesi-rasmiye-awad-yakaladigini-duyurdu">değerlendirmişti.</a></p>
    </article>
  </body>
</html>