<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/fotbaliste-arsenalu-prisli-v-evropske-lize-o-vyhru-v-nastaveni/1818053?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-06T19:20:00+00:00"/>
    <meta property="og:title" content="Fotbalisté Arsenalu přišli v Evropské lize o výhru v nastavení"/>
    <meta property="og:description" content="Guimaraes (Portugalsko) - Fotbalisté Arsenalu ztratili ve 4. kole skupiny Evropské lize gólem v první minutě nastavení výhru v Guimaraesi. Přesto si po remíze 1:1 pojistili vedení v tabulce a jsou blízko k postupu."/>
  </head>
  <body>
    <article>
      <h1>Fotbalisté Arsenalu přišli v Evropské lize o výhru v nastavení</h1>
      <address><time datetime="2019-11-06T19:20:00+00:00">06 Nov 2019, 19:20</time> by <a rel="author" href="http://www.ctk.cz/" target="_blank">ČTK</a></address>
      <p>Guimaraes (Portugalsko) - Fotbalisté Arsenalu ztratili ve 4. kole skupiny Evropské lize gólem v první minutě nastavení výhru v Guimaraesi. Přesto si po remíze 1:1 pojistili vedení v tabulce a jsou blízko k postupu.</p>
      <slideshow>
        <figure>
          <img src="https://i3.cn.cz/6/1571945745_P201910241167501.jpg"/>
        </figure>
        <figure>
          <img src="https://i3.cn.cz/6/1571945641_P201910241166101.jpg"/>
        </figure>
        <figure>
          <img src="https://i3.cn.cz/6/1571945368_P201910241160301.jpg"/>
        </figure>
        <figure>
          <img src="https://i3.cn.cz/6/1571938686_P201910241036301.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3262">Fotogalerie: Fotbalová Evropská liga 2019/20</a>
        </figcaption>
      </slideshow>
      <p>Trenér Arsenalu Emery dal šanci řadě mladíků a londýnský celek v prvním poločase zaostával. Po změně stran přidal a v 81. minutě Mustafi hlavičkou z první střely hostů mezi tyče otevřel skóre. Finalista minulé sezony Evropské ligy ale výhru neudržel, v první minutě nastavení se do odraženého míče ve vápně položil Duarte a pokusem přes hlavu procpal míč do sítě. Portugalskému týmu vystřelil první bod ve skupině.</p>
      <p>Zápas se na rozdíl od obvyklého čtvrtečního termínu hrál netradičně už ve středu kvůli tomu, že o den později v nedaleké Braze přivítá domácí tým Besiktas Istanbul a UEFA se chtěla vyhnout možným problémům s dopravou. Čas výkopu se posunul na podvečer, aby nenastala kolize s Ligou mistrů.</p>
      <h3>Výsledek 4. kola fotbalové Evropské ligy</h3>
      <h4>Skupina F:</h4>
      <h4>Guimaraes - Arsenal 1:1 (0:0)</h4>
      <p>Branky: 90.+1 Duarte - 81. Mustafi. </p>
      <h4>Tabulka:</h4>
      <ul>
        <li>1. | Arsenal | 4 | 3 | 1 | 0 | 11:3 | 10</li>
        <li>2. | Frankfurt | 3 | 2 | 0 | 1 | 3:4 | 6</li>
        <li>3. | Standard Lutych | 3 | 1 | 0 | 2 | 3:6 | 3</li>
        <li>4. | Guimaraes | 4 | 0 | 1 | 3 | 3:7 | 1</li>
      </ul>
    </article>
  </body>
</html>