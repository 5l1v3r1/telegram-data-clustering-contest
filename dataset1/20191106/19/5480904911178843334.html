<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/slovacko-udolalo-zizkov-a-doplnilo-ctvrtfinalisty-domaciho-poharu/1818065?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-06T19:56:00+00:00"/>
    <meta property="og:title" content="Slovácko udolalo Žižkov a doplnilo čtvrtfinalisty domácího poháru"/>
    <meta property="og:description" content="Uherské Hradiště - Fotbalisté Slovácka se stali posledním čtvrtfinalistou domácího poháru MOL Cupu. V osmifinále udolali druholigový Žižkov 3:1 až po prodloužení, přestože hráli od 56. minuty přesilovku po vyloučení hostujícího Igora Súkenníka."/>
  </head>
  <body>
    <article>
      <h1>Slovácko udolalo Žižkov a doplnilo čtvrtfinalisty domácího poháru</h1>
      <address><time datetime="2019-11-06T19:56:00+00:00">06 Nov 2019, 19:56</time> by <a rel="author" href="http://www.ctk.cz/" target="_blank">ČTK</a></address>
      <p>Uherské Hradiště - Fotbalisté Slovácka se stali posledním čtvrtfinalistou domácího poháru MOL Cupu. V osmifinále udolali druholigový Žižkov 3:1 až po prodloužení, přestože hráli od 56. minuty přesilovku po vyloučení hostujícího Igora Súkenníka.</p>
      <h3>Fotogalerie</h3>
      <slideshow>
        <figure>
          <img src="https://i3.cn.cz/6/1573057591_P201911060924401.jpg"/>
        </figure>
        <figure>
          <img src="https://i3.cn.cz/6/1573065206_P201911061049301.jpg"/>
        </figure>
        <figure>
          <img src="https://i3.cn.cz/6/1573066478_P201911061069401.jpg"/>
        </figure>
      </slideshow>
      <p>Celek z Uherského Hradiště v lize zažívá povedený podzim a po polovině základní části nečekaně figuruje na pátém místě tabulky, v pohárovém duelu s účastníkem nižší soutěže se ale dlouho trápil. Domácí se prosadili až v 71. minutě, kdy v přesilovce skóroval po dvou minutách na trávníku střídající Pavel Dvořák, který po doléčení zranění nastoupil za A-tým poprvé v sezoně.</p>
      <p>Žižkov dokázal i v oslabení srovnat zásluhou Marka Opluštila a zápas dotáhl až do prodloužení. V něm už domácímu tlaku neodolal a dvakrát inkasoval. Trefili se Ondřej Šašinka a Tomáš Vasiljev.</p>
      <p>Už minulý týden mezi nejlepší osmičku poháru postoupily Plzeň, Sparta Praha, Mladá Boleslav, Olomouc, Jablonec, Liberec a Ostrava, která vyřadila obhájce trofeje Slavii. Los jarního čtvrtfinále se uskuteční ve čtvrtek v Praze.</p>
      <h4>1. FC Slovácko - Viktoria Žižkov 3:1 po prodl. (1:1, 0:0)</h4>
      <p>Branky: 71. Dvořák, 96. Šašinka, 114. Vasiljev - 75. Opluštil. Rozhodčí: Julínek - Caletka, Podaný. ČK: 56. Súkenník (Žižkov).</p>
      <p><b>Sestava Slovácka:</b> Trmal - Juroška, Hofmann, Kadlec, Šimko (46. Divíšek) - Sadílek, Havlík - Kalabiška, Hellebrand (67. Dvořák), Navrátil (109. Vasiljev) - Šašinka (100. Daníček). Trenér: Svědík.</p>
    </article>
  </body>
</html>