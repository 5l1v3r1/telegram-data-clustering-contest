<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/6/653419/"/>
    <meta property="og:site_name" content="Економічна правда"/>
    <meta property="article:published_time" content="2019-11-06T19:40:00+00:00"/>
    <meta property="og:title" content="Суд став на сторону держави в справі про поручительство Коломойського перед НБУ — ЗМІ"/>
    <meta property="og:description" content="Суд зупинив провадження про розрив особистих поручительств Ігоря Коломойського перед Національним банком за кредитами рефінансування на 9,2 мільярда гривень, які були видані Приватбанку до націоналізації"/>
  </head>
  <body>
    <article>
      <h1>Суд став на сторону держави в справі про поручительство Коломойського перед НБУ — ЗМІ</h1>
      <address>
        <time datetime="2019-11-06T19:40:00+00:00">06 Nov 2019, 19:40</time>
      </address>
      <p>Суд зупинив провадження про розрив особистих поручительств Ігоря Коломойського перед Національним банком за кредитами рефінансування на 9,2 мільярда гривень, які були видані Приватбанку до націоналізації.</p>
      <p>Про це йдеться в рішенні Київського апеляційного суду, повідомляє <a href="https://nv.ua/biz/finance/delo-privatbanka-sud-ogorchil-kolomoyskogo-novosti-ukrainy-50052017.html">НВ Бізнес</a>.</p>
      <p>Суд задовольнив клопотання Приватбанку, яке підтримав НБУ, щоб відповідне провадження зупинили до винесення рішення у справі щодо скасування націоналізації Приватбанку. Рішення про розрив особистого поручительства було прийнято Печерським районним судом вночі 20 квітня в переддень голосування в другому турі президентських перегонів.</p>
      <p>Як відомо, уряд і НБУ будуть оскаржувати в Шостому адміністративному апеляційному суді рішення Окружного адмінсуду від 18 квітня про визнання недійсною націоналізації Приватбанку.</p>
      <p>
        <b>
          <i>Нагадуємо:</i>
        </b>
      </p>
      <p>
        <i>17 жовтня Госпсуд з аналогічної причини призупинив провадження у справі про визнання недійсним договору купівлі-продажу Приватбанку Мінфіну в процесі націоналізації.</i>
      </p>
      <p>
        <i>Аналогічне клопотання подавав і Коломойський, яке задовольнив суд.</i>
      </p>
      <p>
        <i>Але він попросив зупинити провадження до винесення рішення Госпсудом, який також розглядає справу про розрив цих же особистих поручительств Коломойського.</i>
      </p>
      <p>Рекомендуємо почитати: <b><a href="https://www.epravda.com.ua/publications/2019/10/18/652688/"><i>Ключові судові справи щодо Приватбанку</i></a></b></p>
    </article>
  </body>
</html>