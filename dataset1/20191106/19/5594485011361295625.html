<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/politolozhka-s-mrachni-prognozi-za-dani-kanazireva-manolova-i-slavi_news707804.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T19:40:00+00:00"/>
    <meta property="og:title" content="Политоложка с мрачни прогнози за Дани Каназирева, Манолова и Слави"/>
    <meta property="og:description" content="Според Славкова оглавяването на областната управа на Пловдив е политически фалит за Дани Каназирев"/>
  </head>
  <body>
    <article>
      <h1>Политоложка с мрачни прогнози за Дани Каназирева, Манолова и Слави</h1>
      <h2>Според Славкова оглавяването на областната управа на Пловдив е политически фалит за Дани Каназирев</h2>
      <address>
        <time datetime="2019-11-06T19:40:00+00:00">06 Nov 2019, 19:40</time>
      </address>
      <p>https://blitz.bg/analizi-i-komentari/politolozhka-s-mrachni-prognozi-za-dani-kanazireva-manolova-i-slavi_news707804.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573061688-c348e83b6e18fc2fb222ee65c064a2df.jpg"/>
        <figcaption>Снимка: БНР</figcaption>
      </figure>
      <p><b>Смяната на конюнктурата доведе до победата на БСП в четири областни града, а не толкова, че партията успя да даде на избирателите алтернатива. Имаме изхабяване на ГЕРБ по места, това е нормално. А като опозиция БСП не участва във властта и хората някак успяха да им простят за случилото се преди четири години, коментира политологът от „Тренд“ Евелина Славкова.</b><br/><br/>По думите ѝ ГЕРБ са допуснали и тактически грешки по места.<br/><br/>Според Славкова оглавяването на областната управа на Пловдив е политически фалит за Дани Каназирева.<br/><br/>„Когато цялата ти кампания е базирана на остри критики към опонента, а после приемаш такъв политически пост и започваш да говориш – „ние трябва да работим за доброто на Пловдив“, това няма да прозвучи много добре в ушите на избирателите…<br/><br/>За един град е добре да има единодействие и общи политики, но това трябва да се прави по малко по-елегантен начин“, каза още Славкова  пред БНР. <br/><br/>„Винаги има място за нови субекти в българския политически живот. Мая Манолова ще бяга от етикета „политическа партия“. Нейният електорат е извън София. Слави Трифонов не уцели времето. Следващите месеци ще наблюдаваме ходовете и на двамата“, каза още политологът.<br/><br/> </p>
    </article>
  </body>
</html>