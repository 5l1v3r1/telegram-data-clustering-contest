<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545313.html/%D8%AD%D9%85%D9%84%D9%87-%D9%88-%D8%AA%D9%88%D9%87%DB%8C%D9%86-%D8%B1%D8%B3%D8%A7%D9%86%D9%87-%D8%AD%D8%A7%D9%85%DB%8C-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A8%D9%87--%D8%AD%D9%85%DB%8C%D8%AF%D9%87-%D8%B2%D8%B1%D8%A2%D8%A8%D8%A7%D8%AF%DB%8C---%D8%A7%D9%86%D8%AA%D8%AE%D8%A7%D8%A8-%D9%86%D9%85%D8%A7%DB%8C%D9%86%D8%AF%D9%87-%D8%A7%D8%B5%D9%84%D8%A7%D8%AD-%D8%B7%D9%84%D8%A8-%D8%B1%D8%A7-%D9%86%D9%88%DA%A9%DB%8C%D8%B3%D9%87--%D9%BE%DB%8C%D9%85%D8%A7%D9%86%DA%A9%D8%A7%D8%B1-%D9%88-%D8%A8%D9%88%D9%82%DA%86%DB%8C-%D9%85%D8%A7%D9%81%DB%8C%D8%A7%DB%8C-%D9%88%D8%B3-%D9%86%D8%A7%D9%85%DB%8C%D8%AF----%D8%B9%DA%A9%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-06T19:03:00+00:00"/>
    <meta property="og:title" content="حمله و توهین رسانه حامی وزیر ارتباطات به «حمیده زرآبادی»/ انتخاب نماینده اصلاح طلب را نوکیسه، پیمانکار و بوقچی مافیای وس نامید! + عکس"/>
    <meta property="og:description" content="کانال وبسایت انتخاب در واکنشی به سخنان دیروز «حمیده زرآبادی» در نشست خبری با اصحاب رسانه، در مطلبی توهین آمیز نماینده مردم قزوین را بوقچی مافیای وس نامید."/>
  </head>
  <body>
    <article>
      <h1>حمله و توهین رسانه حامی وزیر ارتباطات به «حمیده زرآبادی»/ انتخاب نماینده اصلاح طلب را نوکیسه، پیمانکار و بوقچی مافیای وس نامید! + عکس</h1>
      <h2>دانا گزارش می‌دهد؛</h2>
      <address>
        <time datetime="2019-11-06T19:03:00+00:00">06 Nov 2019, 19:03</time>
      </address>
      <p>کانال وبسایت انتخاب در واکنشی به سخنان دیروز «حمیده زرآبادی» در نشست خبری با اصحاب رسانه، در مطلبی توهین آمیز نماینده مردم قزوین را بوقچی مافیای وس نامید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کانال تلگرامی پایگاه اطلاع رسانی انتخاب در واکنشی توهین آمیز «سید حمیده زرآبادی» نماینده اصلاح طلب مردم قزوین را بوقچی مافیای خدمات ارزش افزوده «وس» نامید!</p>
      <figure>
        <img src="http://newsroom.dana.ir/content/upload/3156b1ac-cfc4-4006-a016-818d78046d1c.jpg"/>
      </figure>
      <p>کانال تلگرامی این رسانه نزدیک به دولت و وزیر ارتباطات در واکنش به سخنان امروز زرآبادی که گفته بود در حوزه انتخابیه خود حضور دارد و سرعت اینترنت به گونه ای نیست که بتواند با وزیر در یک لایو اینستاگرامی مناظره کند، نوشت: «زرآبادی نماینده تازه کار و نوکیسه و پیمانکار و بوقچی مافیای وس می گوید بدلیل وضعیت اینترنت، امکان مناظره اینستاگرامی با وزیر ارتباطات را ندارد.»  </p>
      <figure>
        <img src="http://newsroom.dana.ir/content/upload/846450e5-8bab-40c2-9914-58833ed18bc3.jpg"/>
      </figure>
      <p>حذف مطلب تند کانال انتخابات درباره نماینده اصلاح طلب   جالب اینجاست که بعد از مدتی کانال انتخاب این متن توهین آمیز و حاکی از اتهام افکنی به نماینده قزوین را حذف کرد.   </p>
      <figure>
        <img src="http://newsroom.dana.ir/content/upload/657974ed-449b-460f-8a0d-b955d6411d6f.jpg"/>
      </figure>
      <p>  کانال وبسایت خبری انتخاب البته در مطلبی دیگر توهین و اتهام افکنی خود را به نماینده اصلاح طلب ادامه داد و دوباره این القاب توهین آمیز خود را درباره زرابادی تکرار کرد.  </p>
      <figure>
        <img src="http://newsroom.dana.ir/content/upload/a2026ccd-c76b-4d4c-a911-947cad048106.jpg"/>
      </figure>
      <p>یکی از فعالان اصلاح طلب مطلب تند کانال تلگرامی انتخاب را در گروهی بازنشر داده است (این مطلب توسط کانال انتخاب حذف شد)   <b>روز گذشته زر آبادی از سایت انتخاب به عنوان سایت ارزش افزوده سخن گفته و خواستار توضیح وزیر درباره شرکت های انتخاب شده بود. امروز نیز در فیلمی که در حوزه انتخابیه خود ضبط کرد اظهار امیدواری کرد وزیر ارتباطات که از حضور مهمانان ویژه در مناظره اینستاگرامی سخن گفته بود از «مصطفی فقیهی» مدیر مسئول سابق این پایگاه اطلاع رسانی به همراه «ثنا اسدیان» خواهر خانم وزیر ارتباطات به عنوان میهمانان ویژه در لایو خود دعوت کند.</b>  </p>
      <figure>
        <img src="http://newsroom.dana.ir/content/upload/6fcc44c6-0a71-40de-9ab8-f2dfc0fc5731.jpg"/>
      </figure>
      <p>اتهام افکنی دوباره کانال تلگرامی سایت انتخاب به زرآبادی در مطلبی دیگر    <b>زرآبادی روز گذشته در نشست خبری خود با خبرنگاران درباره اقدامات وبسایت خبری انتخاب در حوزه ارزش افزوده گفته بود: « از آقای جهرمی می‌خواهم در مورد شرکت‌های ارزش‌افزوده زیرمجموعه سایت انتخاب توضیح دهند. گزارشی به دستم رسیده که این شرکت‌ها برای مهرماه مبلغ ۵۳۴ میلیون درآمد داشته‌اند حال از وزیر ارتباطات می‌خواهم یا  این گزارش‌ها را رد کنند و یا به آن پاسخ دهند. »</b>   به نظر می رسد که مسئولان وبسایت انتخاب با این مطلب تند خواسته اند به سخنان نماینده قزوین واکنش نشان دهند.    انتهای پیام/        </p>
    </article>
  </body>
</html>