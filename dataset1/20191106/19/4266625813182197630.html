<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/trenery_kyivskogo_dynamo_na_gru_ligy_yevropy_v_kopengageni_vzyaly_21_1685375"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T19:18:00+00:00"/>
    <meta property="og:title" content="Тренери київського «Динамо» на гру Ліги Європи в Копенгагені взяли 21 гравця"/>
    <meta property="og:description" content="Київське «Динамо» прибуло до столиці Данії Копенгагена на матч проти однойменного клубу в рамках четвертого туру групового етапу Ліги Європи УЄФА, який відбудеться завтра, 7 листопада."/>
  </head>
  <body>
    <article>
      <h1>Тренери київського «Динамо» на гру Ліги Європи в Копенгагені взяли 21 гравця</h1>
      <address>
        <time datetime="2019-11-06T19:18:00+00:00">06 Nov 2019, 19:18</time>
      </address>
      <p>
        <b>Київське «Динамо» прибуло до столиці Данії Копенгагена на матч проти однойменного клубу в рамках четвертого туру групового етапу Ліги Європи УЄФА, який відбудеться завтра, 7 листопада.</b>
      </p>
      <p>На матч четвертого туру групового раунду Ліги Європи проти «Копенгагена» головний тренер київської команди Олексій Михайличенко взяв 21-го футболіста, а також Дениса Бойка, який продовжує відновлення і не виходитиме на поле, <a href="http://www.fcdynamo.kiev.ua/ru/allnews/news/dinamivtsi_virushili_do_kopengagena/">повідомляє </a>прес-служба ФК «Динамо».</p>
      <p>
        <u>Тож до складу «Динамо» увійшли:</u>
      </p>
      <p><i><u>воротарі</u></i> – Георгій Бущан, Владислав Кучерук, Руслан Нещерет;</p>
      <p><i><u>захисники</u></i> – Денис Попов, Віталій Миколенко, Артем Шабанов, Тамаш Кадар, Томаш Кендзьора;</p>
      <p><i><u>півзахисники</u></i> – Сергій Сидорчук, Беньямін Вербич, Володимир Шепелєв, Микола Шапаренко, Карлос де Пена, Віктор Циганков, Олександр Андрієвський, Денис Гармаш, Олександр Караваєв, Віталій Буяльський;</p>
      <p><i><u>нападники</u></i> – Фран Соль, Жерсон Родрігес, Артем Бесєдін.</p>
      <p>Увечері команда проведе передматчеве тренування на стадіоні Telia Parken, який під час матчів під егідою УЄФА називається просто «Копенгаген». Тренуванню передуватиме регламентна прес-конференція головного тренера і одного з гравців команди.</p>
      <p>Нагадаємо, поєдинок «Копенгаген» – «Динамо» відбудеться завтра,7 листопада, і розпочнеться о 19:55 за київським часом.</p>
      <p>Букмекери віддають перевагу в цьому матчі суперникам киян. Два тижні тому в Києві 15-разовий чемпіон України та 13-разовий чемпіон Данії зіграли у нічию – 1:1.</p>
      <p><i><u>Турнірне становище у групі В після трьох турів:</u></i> «Копенгаген» (Данія) – 5 очок, «Динамо» (Київ, Україна) – 5, «Мальме» (Швеція) – 4, «Лугано» (Швейцарія) – 1.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/05/pryznacheno_suddiv_na_matchi_ligy_yevropy_kopengagen__dynamo_i_1683907"/>
        <a href="https://zik.ua/news/2019/10/30/supernyk_dynamo_po_lizi_yevropy_vidpravyv_u_vidstavku_golovnogo_trenera_1679529"/>
        <a href="https://zik.ua/news/2019/10/26/roman_yaremchuk_i_artem_shabanov__u_symvolichniy_zbirniy_tretogo_turu_ligy_1676811"/>
        <a href="https://zik.ua/news/2019/10/25/gravets_dynamo_benyamin_verbych_nam_ne_vystachylo_drugogo_myacha_1676129"/>
      </related>
    </article>
  </body>
</html>