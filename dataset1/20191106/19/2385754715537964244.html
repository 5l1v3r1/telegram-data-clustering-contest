<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/596083/sxedio-estia-kinitikotita-tis-teleftaies-meres-apo-daneioliptes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T19:38:00+00:00"/>
    <meta property="og:title" content="Σχέδιο ΕΣΤΙΑ: Κινητικότητα τις τελευταίες μέρες από δανειολήπτες"/>
    <meta property="og:description" content="Μέχρι την τελευταία μέρα του έτους κρατεί ανοικτό για τους δανειολήπτες το Σχέδιο Εστία η κυβέρνηση με απόφαση του Υπουργικού Συμβουλίου.   ..."/>
  </head>
  <body>
    <article>
      <h1>Σχέδιο ΕΣΤΙΑ: Κινητικότητα τις τελευταίες μέρες από δανειολήπτες</h1>
      <address><time datetime="2019-11-06T19:38:00+00:00">06 Nov 2019, 19:38</time> by <a rel="author">Νέστορα Βασιλείου​</a></address>
      <p>Μέχρι την τελευταία μέρα του έτους κρατεί ανοικτό για τους δανειολήπτες το Σχέδιο Εστία η κυβέρνηση με απόφαση του Υπουργικού Συμβουλίου.<br/> <br/> <br/>Παράταση ζωής στο Σχέδιο Εστία δίδει η κυβέρνηση, η οποία μεταθέτει τη λήξη της περιόδου υποβολής αιτήσεων από τα μέσα Νοεμβρίου στο τέλος του έτους.<br/> <br/>Σύμφωνα με τραπεζικούς κύκλους τις τελευταίες μέρες παρατηρείται κινητικότητα καθώς δανειολήπτες αρχίζουν να επιδεικνύουν ενδιαφέρον για να υποβάλουν αίτηση ένταξης στο Σχέδιο Εστία.    Μέχρι χθες σύμφωνα με πληροφορίες του Σίγμα: <br/> <br/>Είχαν υποβληθεί 230 πλήρως συμπληρωμένες αιτήσεις δανειοληπτών με τη συνολική αξία των δανείων, που αντιπροσωπεύουν να υπολογίζεται στα €51 εκατομμύρια.<br/> <br/>Άλλες 450 αιτήσεις βρίσκονται στα τελικά στάδια, καθώς υπολείπονται για την υποβολή τους μόλις 1 ή 2 δικαιολογητικά.<br/> <br/>Παρά την παράταση, που έχει δοθεί το καλάθι των προσδοκιών παραμένει μικρό, δεδομένου ότι το σύνολο των δυνητικών δικαιούχων για ένταξη στο Σχέδιο<br/> <br/>Εστία υπολογίζεται στις 10.000 περίπου δανειολήπτες. <br/> <br/>Την Πέμπτη (7/11) η Επιτροπή Οικονομικών της Βουλής θα ενημερωθεί για την πορεία του Σχεδίου Εστία από τους εμπλεκομένους. <br/> </p>
      <figure>
        <iframe src="https://www.youtube.com/embed/R0V4RtYD2A4" width="560" height="315" data-service="Youtube" scrolling="no"/>
      </figure>
    </article>
  </body>
</html>