<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902702/-belgische-aanvaller-van-willem-ii-wordt-verdacht-van-oplichting-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T19:55:00+00:00"/>
    <meta property="og:title" content="'Belgische aanvaller van Willem II wordt verdacht van oplichting'"/>
    <meta property="og:description" content="Willem II-aanvaller Elton K. is betrokken geweest bij een rechtszaak en moet vrezen voor een voorwaardelijke gevangenisstraf. De 21-jarige buitenspeler zou betrokken zijn geweest bij een poging tot oplichting van een bejaarde man."/>
  </head>
  <body>
    <article>
      <h1>'Belgische aanvaller van Willem II wordt verdacht van oplichting'</h1>
      <address>
        <time datetime="2019-11-06T19:55:00+00:00">06 Nov 2019, 19:55</time>
      </address>
      <p>
        <b>Willem II-aanvaller Elton K. is betrokken geweest bij een rechtszaak en moet vrezen voor een voorwaardelijke gevangenisstraf. De 21-jarige buitenspeler zou betrokken zijn geweest bij een poging tot oplichting van een bejaarde man.</b>
      </p>
      <p>Deze werd om de tuin geleid door middel van een valse e-mail, die zogenaamd van zijn bank afkomstig zou zijn. De man uit Affligem maakte onbewust vijfduizend euro over naar een onbekend rekeningnummer, dat op naam van K. bleek te staan. Zijn eigen bank rook echter onraad en blokkeerde de transactie.</p>
      <p>K. moest zich deze week verantwoorden in de rechtbank. "Het kan niet anders dan dat de voetballer die rekening ter beschikking heeft gesteld van de oplichters", wordt het hof geciteerd door <a href="https://www.hln.be/in-de-buurt/affligem/voetballer-die-5-000-euro-probeert-te-stelen-van-bejaarde-man-riskeert-9-maanden-cel~a74438de/">Het Laatste Nieuws</a>.</p>
      <p>De profvoetballer loopt het risico op een voorwaardelijke celstraf - aangezien hij over een blanco strafblad beschikt - maar zijn advocaat pleit voor vrijspraak van zijn cliÃ«nt. "Hij verdient goed zijn brood als voetballer. Hij weet van deze zaak helemaal niets af", verklaarde hij. "Zijn we zeker dat die bejaarde man zich niet gewoon vergist heeft bij een overschrijving?"</p>
      <p>Het vonnis in de zaak wordt op woensdag 27 november verwacht.</p>
    </article>
  </body>
</html>