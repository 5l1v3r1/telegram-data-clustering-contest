<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948046"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T19:01:30+00:00"/>
    <meta property="og:title" content="తెలంగాణలో కంపెనీలు పెట్టేవారికి సహకరిస్తాం-వినోద్‌కుమార్‌"/>
    <meta property="og:description" content="ADVT"/>
  </head>
  <body>
    <article>
      <h1>తెలంగాణలో కంపెనీలు పెట్టేవారికి సహకరిస్తాం-వినోద్‌కుమార్‌</h1>
      <address>
        <time datetime="2019-11-06T19:01:30+00:00">06 Nov 2019, 19:01</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> కష్టపడి అమెరికాలో పారిశ్రామిక వేత్తలుగా గొప్పస్థాయిలో ఉన్న తెలంగాణ బిడ్డలు రాష్ట్రంలోనూ కంపెనీలు ఏర్పాటుచేస్తే బాగుంటుందని ప్రణాళికా సంఘం ఉపాధ్యక్షుడు బోయిన్‌పల్లి వినోద్‌కుమార్‌ అన్నారు. అమెరికాలోని ఎన్నారై పారిశ్రామిక వేత్తలతో ఆయన సమావేశమయ్యారు. అమెరికాలోని న్యూజెర్సీలో ప్రిన్స్‌టన్‌ గ్రోత్‌ యాక్సీలేటర్‌ పీజీఏ సంస్థ నిర్వహించిన సమావేశానికి 60 కంపనీల ప్రతినిధులు హాజరయ్యారు. ఈ సందర్భంగా వినోద్‌కుమార్‌ వారితో ఇష్టాగోష్టింగా చర్చించారు. హైదరాబాద్‌ వంటి మెట్రో నగరాల్లో కాకుండా జిల్లాల్లో బీపీవో కంపెనీలను ఏర్పాటు చేయడమే తమ ఉద్దేశ్యమని అని వినోద్‌కుమార్‌స్పష్టంచేశారు. ఆ దిశగా బీపీవో కంపనీలు ముందుకురావాలని అన్నారు.</p>
      <p> </p>
      <p>బీపీవోలలో గ్రామీణ యువత ముందుగా నైపుణ్యం సంపాదించుకుని ఆ తర్వాత ఉన్నత శ్రేణికి చేరుకోవడానికి అవకాశం ఉంటుందన్నారు. తెలంగాణ జిల్లాల్లో బీపీవో కంపెనీలు పెట్టేందుకు అవసరమైన అన్నిసౌకర్యాలు ప్రభుత్వపరంగా కల్పించేందుకు సిద్ధంగా ఉన్నామని వినోద్‌కుమార్‌తెలిపారు. గ్రామీణ యువతకు ఉపాధి కల్పించాలన్నదే సీఎం కేసీఆర్‌ లక్ష్యమని అన్నారు. దానిని సాకారం చేసేందుకు తాము కృషి చేస్తున్నామని అన్నారు. మొదటి దశలో కరీంనగర్‌, వరంగల్‌, ఖమ్మం, నిజామాబాద్‌, మహబూబ్‌నగర్‌జిల్లాల్లో కార్యక్రమాలు చేపట్టేందుకు చర్యలు తీసుకుంటామని అన్నారు.తెలంగాణలో వివిధ కంపెనీలు ఏర్పాటుచేసే విషయంతో పాటు పలు అంశాలపై ఎన్నారైలు చేసిన ప్రతిపాదనలను ముఖ్యమంత్రి కేసీఆర్‌ దృష్టికి తీసుకెళ్తామని ఈసందర్భంగా వినోద్‌కుమార్‌వారికివెల్లడించారు.</p>
    </article>
  </body>
</html>