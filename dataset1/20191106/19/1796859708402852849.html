<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/auto/yak-vibrati-zimovu-gumu-naykrashchi-yevropeyski-shini-dlya-avto-na-zimu-50051838.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-06T19:02:00+00:00"/>
    <meta property="og:title" content="Як вибрати зимову гуму. ТОП-5 найкращих європейських зимових шин"/>
    <meta property="og:description" content="Вибираємо п’ять зимових шин європейського зразка — вони не такі брутальні як шиповані, але у них є свої плюси."/>
  </head>
  <body>
    <article>
      <h1>Як вибрати зимову гуму. ТОП-5 найкращих європейських зимових шин</h1>
      <h2>Вибираємо п’ять зимових шин європейського зразка — вони не такі брутальні як шиповані, але у них є свої плюси.</h2>
      <address><time datetime="2019-11-06T19:02:00+00:00">06 Nov 2019, 19:02</time> by <a rel="author">Максим Таран</a></address>
      <p>У попередній статті ми розбирали <a href="https://techno.nv.ua/ukr/auto/yak-vibrati-zimovu-gumu-naykrashchi-shipovani-shini-dlya-zimi-50049451.html">шиповані зимові шини</a>, які призначені для суворих зим, великої кількості снігу і льоду, сильних морозів.</p>
      <p>А тут розглянемо повну протилежність — т. зв. «європейські» зимові шини. Ці покришки створені для м’яких, слабких зим: коли температура постійно коливається близько нуля, коли дощ випадає частіше снігу, коли під колесами швидше виявиться сухий або вологий асфальт замість крижаної кірки.</p>
      <p>В результаті подібні покришки створюються під інші умови експлуатації: рух у великих містах, де чистять дороги, тривалі швидкісні перегони по трасах — коли водієві важливі комфорт у їзді, невисокий рівень шуму, високі швидкісні ліміти, мінімальний вплив на витрату.</p>
      <p>До зимових шин «європейського» типу висуваються особливі вимоги — і це позначається на їх конструкції.</p>
      <p>По-перше, досить гладкий малюнок протектора з середніми за розміром блоками. Це рішення є для досягнення відразу кількох цілей: так можна зменшити рівень шуму, збільшити площу контакту гуми протектора з дорогою, знизити інтенсивність зношення покришки. Адже якщо у випадку «шиповок» насамперед був важливий надійний зацеп на снігу і на льоду, то у випадку з «євро-зимою» важливі загальні характеристики покришки на сухому і мокрому асфальті.</p>
      <p>По-друге, як правило, бічні блоки протектора зроблені більшими, а центральні пов’язані між собою перемичками. Все для того, щоб поліпшити стабільність і поведінку шини при швидкій їзді — адже не забувайте про умови експлуатації: чисті дороги і траси, більш висока швидкість руху.</p>
      <p>По-третє, подібні шини отримують гумову суміш з додаванням компонента «силіка», нерідко і різних природних мастил. Це рішення дозволяє поліпшити еластичність гуми на випадок, якщо в середині зими таки прийдуть сильні морози і шина може просто «задубіти».</p>
      <p>Плюс традиційно важлива наявність широких дренажних канавок — вони допоможуть боротися з акваплануванням і слешплешингом: адже покришки створюються під часту їзду по мокрій дорозі і в умовах танення снігу. Невеликі прорізи-ламелі також нікуди не поділися: саме вони забезпечують хороший рівень зчеплення при русі по засніжених, обмерзлих, холодних дорогах — все-таки ми говоримо про зимові шини.</p>
      <p>Отже, ось наш ТОП-5 найкращих варіантів «євро-зими».</p>
      <h3>Goodyear Ultra Grip Performance Gen-1</h3>
      <p>Відкриваємо перелік моделлю Goodyear Ultra Grip Performance Gen-1, яка останні кілька років впевнено займає лідируючі позиції.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/177/big_portrait/9cd60b55e0bc32284471f1ca5a2f183c.png?stamp=20191106070504&amp;q=85&amp;output=jpg&amp;bg=white"/>
        <figcaption>Фото: Goodyear</figcaption>
      </figure>
      <p>Візуально зимова шина Goodyear Ultra Grip Performance Gen-1 виглядає цілком звичайно: спрямований малюнок-«ялинка», водовідвідні канавки, ламелі-прорізи.</p>
      <p>Однак всередині покришки Goodyear Ultra Grip Performance Gen-1 приховано чимало цікавих фірмових напрацювань. Наприклад, технологія 3D-BIS і нарізка ламелей із зубцями — під час швидкої їзди в повороті так досягається ефект самоблокування ламелей, завдяки чому шина відчувається більш цілісною і забезпечує зрозумілу керованість.</p>
      <p>У той же час — при гальмуванні або розгоні ці ламелі працюють по всій своїй повній площі, покращують зчеплення з дорогою, забезпечують короткий гальмівний шлях.</p>
      <p>Ще один цікавий нюанс: канавки в центральній і бічний частинах протектора відрізняються за шириною і кутом розташування. Тонкі косі канавки у центрі забезпечують швидке відведення води до проміжних канавок, разом з тим — вони формують суцільну центральну частину, що важливо для хорошої керованості при швидкісній їзді. А широкі канавки на боковинах завдяки своєму розташуванню майже під прямим кутом, формують великі блоки-шашки з гострими краями-кромками — подібний ефект кромки важливий при розгоні і гальмуванні, тобто коли шина працює з поздовжніми навантаженнями.</p>
      <p>Що в підсумку? Відмінні похвальні відгуки за підсумками безлічі порівняльних тестів шин.</p>
      <p>Покришки Goodyear Ultra Grip Performance Gen-1 чудово себе проявили на сухій і мокрій дорозі: вони забезпечують зрозуміле управління, хороший захист від аквапланування, короткий гальмівний шлях.</p>
      <p>У той же час, зимова шина Goodyear Ultra Grip Performance Gen-1 відрізняється і гарною поведінкою на засніженій дорозі, що рідко зустрічається серед «Євро-зими». Плюс похвали за тишу в русі і високу стійкість до зношування (а значить — потенційно великий термін експлуатації).</p>
      <p>Також відзначимо, що ця покришка зустрічається у версії для кросоверів: Goodyear Ultra Grip Performance Gen-1 SUV. А ще недавно у продажу з’явилася дещо оновлена модель Goodyear Ultra Grip Performance+: при збереженні впізнаваного малюнка протектора виробник заявляє про використання оновленої гумової суміші, яка повинна зробити шину ще краще.</p>
      <p>Ось <a href="https://ad.admitad.com/g/apbquwovize4339c87f0fbdf0436a5/?subid=winter-tyres-06-11-2019&amp;ulp=https%3A%2F%2Frozetka.com.ua%2Fsearch%2F%3Ftext%3DGoodyear%2BUltra%2BGrip%2BPerformance%2BGen-1%26section_id%3D4330821%26redirected%3D1">посилання</a> на вибір Goodyear Ultra Grip Performance Gen-1 під будь-яке авто.</p>
      <h3>Continental WinterContact TS 860</h3>
      <p>Поряд з моделлю, зазначеною вище, зимові шини Continental WinterContact TS 860 є одним з лідерів класу протягом останніх років. За рахунок чого?</p>
      <p>Звичайно, за рахунок оригінальних напрацювань компанії Continental.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/176/big_portrait/4c9c8185aa901642d238639be30cb78e.png?stamp=20191106070431&amp;q=85&amp;output=jpg&amp;bg=white"/>
        <figcaption>Фото: Continental</figcaption>
      </figure>
      <p>Наприклад, крім традиційного спрямованого малюнка протектора, в шинах Continental WinterContact TS 860 також використовується технологія Liquid Layer Drainage: це ціла сітка взаємопов'язаних канавок, яка сприяє швидкому відведенню води із зони контакту гуми з дорогою.</p>
      <p>В результаті це дозволяє поліпшити рівень зчеплення шини з покриттям, що забезпечує і кращу керованість, і скорочення гальмівного шляху.</p>
      <p>Ще одне напрацювання — Snow Curve+ пердбачає використання різних прорізів у протекторі для пресування снігу і кращого «зачеплення» в поворотах при їзді по снігу. Нарешті, особлива гумова суміш, виготовлена за технологією Cool Chili з додаванням еластичних полімерів, гарантує збереження м’якості протектора при морозі — а це знову поліпшення зчеплення, керованості, гальмування.</p>
      <p>У підсумку багато шинних тестів давали перемогу або лідерські позиції для моделі Continental WinterContact TS 860: за зрозумілу керованість на сухій і мокрій дорозі, за короткий гальмівний шлях, за комфорт і тишу під час їзди.</p>
      <p>Рідкісні зауваження стосувалися лише поведінки на типово зимових покриттях: глибокий сніг і талий лід. Але ж не забувайте, що для суворої зими є «шиповки». А в цьому випадку мова йде про зимові шини європейського типу — і покришка Continental WinterContact TS 860 є одним з найкращих представників цього класу.</p>
      <p>Переконайтеся самі, ось <a href="https://ad.admitad.com/g/apbquwovize4339c87f0fbdf0436a5/?subid=winter-tyres-06-11-2019&amp;ulp=https%3A%2F%2Frozetka.com.ua%2Fsearch%2F%3Ftext%3DContinental%2BWinterContact%2BTS%2B860%26section_id%3D4330821%26redirected%3D1">посилання</a> на вибір шин будь-якого розміру.</p>
      <p>До речі, у продажу можна зустріти також шини Continental WinterContact TS 860 S — однак це не SUV-версії, а швидше Sport-модифікація цієї покришки: змінений малюнок протектора, більші розміри, вища допустима швидкість — якраз для спорт-купе і потужних «заряджених» седанів.</p>
      <h3>Nokian WR SUV 4</h3>
      <p>Як альтернативу від Nokian, як одного з лідерів ринку, а також з урахуванням постійного зростання популярності SUV-моделей, ми вирішили включити в цю підбірку шини для компактних і середньорозмірних кросоверів — зустрічайте Nokian WR SUV 4.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/175/big_portrait/4e499ab82f64bd2d53c15513ecd11763.png?stamp=20191106070354&amp;q=85&amp;output=jpg&amp;bg=white"/>
        <figcaption>Фото: Nokian</figcaption>
      </figure>
      <p>Покришка Nokian WR SUV 4 являє собою типову «євро-зиму»: направлений малюнок протектора з широкими канавками — для відведення води, талого снігу, крижаної крихти. Численні ламелі-прорізи з пилкоподібним профілем — для поліпшення зчеплення на снігу і на льоду. Плюс зимова шина Nokian WR SUV 4 отримала посилені боковини (типово для нових SUV-моделей Nokian): всередині боковин прихований додатковий шар з арамідних волокон. Це рішення здорово знижує шанси прорізати шину об гострі краї чергової ями, що зовсім не зайве на зимових розбитих дорогах.</p>
      <p>Судячи з порівняльних тестів експертів-випробувачів автомобільних ЗМІ, зимові шини Nokian WR SUV 4 практично не мають слабких сторін.</p>
      <p>До зауважень можна віднести лише середні показники при їзді по мокрій дорозі та трохи підвищену гучність — та й то, покришка не має явних провалів у цих дисциплінах. У той же час, зимова шина Nokian WR SUV 4 виділяється численними плюсами: відмінний розгін і гальмування на снігу (зубці і кромки забезпечили хороший рівень зчеплення в поздовжньому напрямку), зрозуміла і прогнозована поведінка на сухому асфальті, досить хороша паливна економічність (завдяки зниженню опору коченню).</p>
      <p>Словом — покришки Nokian WR SUV 4 забезпечать вам впевнену їзду на сухій дорозі і не спасують в снігу. Слід бути обережним лише під час «перехідної стадії»: коли на дорогах багато води.</p>
      <p>Якщо вас влаштовує цей варіант, поспішіть за <a href="https://ad.admitad.com/g/apbquwovize4339c87f0fbdf0436a5/?subid=winter-tyres-06-11-2019&amp;ulp=https%3A%2F%2Frozetka.com.ua%2Fsearch%2F%3Ftext%3DNokian%2BWR%2BSUV%2B4%26section_id%3D4330821%26redirected%3D1">посиланням</a>, зараз ще можна встигнути купити зимову гуму за гідною ціною.</p>
      <h3>Dunlop Winter Sport 5</h3>
      <p>Як і в попередній добірці ТОП-5, ми також включили в список парочку моделей шин, які являють собою альтернативу відомим лідерам ринку. І нехай вони поступаються лідерам, але зазвичай різниця в характеристиках не дуже велика, зате різниця в ціні часом досягає 30% за покришки ідентичного розміру.</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/174/big_portrait/3f1608a002fe2beeb1de14f9991c46da.png?stamp=20191106070038&amp;q=85&amp;output=jpg&amp;bg=white"/>
        <figcaption>Фото: Dunlop</figcaption>
      </figure>
      <p>Першим таким прикладом будуть шини Dunlop Winter Sport 5.</p>
      <p>Вони мають спрямований малюнок профілю «ялинкою», плюс широкі водовідвідні канавки, які стануть в нагоді і при їзді в дощ, і при їзді по снігу, що тане. Також використовується гумова суміш з додаванням «силіки», що дозволяє поліпшити м’якість гуми, зберегти її еластичність в мороз, зменшити гальмівний шлях, знизити витрату палива.</p>
      <p>Нарешті, покришка Dunlop Winter Sport 5 має численні ламелі-насічки для поліпшення зчеплення при їзді по слизькому покриттю — сніг і лід.</p>
      <p>Порівняльні тести показали, що покришка Dunlop Winter Sport 5 має явно виражену спрямованість на «євро-зиму». На засніжених і зледенілих дорогах вона показала себе не вище за середню оцінку.</p>
      <p>Зате якщо говорити про сухий і мокрий асфальт, то зимова шина Dunlop Winter Sport 5 може змагатися з визнаними лідерами класу: точна керованість, невеликий гальмівний шлях, тиша в коченні.</p>
      <p>Тому якщо ви «цілитеся» на експлуатацію в місті з розчищеними дорогами, якщо потрібна їзда по швидкісних трасах, якщо важлива їзда по мокрому асфальту, в дощ, по снігу, що тане — то зимові шини Dunlop Winter Sport 5 заслуговують тільки похвали. Також ця шина є у варіанті для кросоверів — Dunlop Winter Sport 5 SUV.</p>
      <p>Придбати цю гуму за хорошою ціною можна <a href="https://ad.admitad.com/g/apbquwovize4339c87f0fbdf0436a5/?subid=winter-tyres-06-11-2019&amp;ulp=https%3A%2F%2Frozetka.com.ua%2Fsearch%2F%3Ftext%3DDunlop%2BWinter%2BSport%2B5%26section_id%3D4330821%26redirected%3D1">тут</a>.</p>
      <h3>Kleber Krisalp HP3</h3>
      <p>Остання шина в списку (але не остання на ринку) — «євро-зима» Kleber Krisalp HP3. Як і у випадку вище, ця шина являє собою приклад дуже сильного «середняка», який впевнено підтискає лідерів ринку, але коштує при цьому набагато менше. Словом — шина з хорошим співвідношенням «ціна/якість».</p>
      <figure>
        <img src="https://images.weserv.nl/?url=https://techno.nv.ua/system/MediaPhoto/images/000/026/173/big_portrait/462710dd2ca1f2065417cfc64d5b0e1c.png?stamp=20191106065948&amp;q=85&amp;output=jpg&amp;bg=white"/>
        <figcaption>Фото: Kleber</figcaption>
      </figure>
      <p>Зимова шина Kleber Krisalp HP3 має спрямований V-подібний рисунок протектора, причому центральна частина досить густо всіяна пересічними канавками і дрібними блоками.</p>
      <p>У той же час — бічні блоки виконані більшими. Плюс традиційні насічки-ламелі по всьому протектору. Також відзначимо, що в гумовій суміші Helio Compound 3G використовується добавка «силіка», а також соняшникова олія. Обидві добавки служать одній меті — зробити гуму більш еластичною, не даючи їй «задубіти» на морозі, відповідно поліпшується рівень зчеплення з дорожнім покриттям.</p>
      <p>Крім того, за заявами виробника, соняшникова олія позитивно позначається на збільшенні терміну служби покришки.</p>
      <p>Що в результаті? Порівняльні тести зимових шин показали, що покришка Kleber Krisalp HP3 відмінно почувається на мокрій дорозі і в умовах їзди по снігу, що тане: схоже, спрацювала дрібна нарізка в центральній частині. Великі бічні блоки забезпечують непогану стійкість у поворотах.</p>
      <p>В цілому трапляється гідний середній рівень з акцентом на їзду по мокрій дорозі і снігу, що тане: все за рецептом класичної «євро-зими».</p>
      <p>До речі, варто відзначити, що покришки Kleber Krisalp HP3 також зустрічаються під назвою BFGoodrich g-Force Winter 2 — обидва бренди сьогодні входять в одну промислову шинну групу. Тому ви можете сміливо купувати Kleber Krisalp HP3 або вибрати аналогічну шину BFGoodrich g-Force Winter 2.</p>
      <p>Ось вам <a href="https://ad.admitad.com/g/apbquwovize4339c87f0fbdf0436a5/?subid=winter-tyres-06-11-2019&amp;ulp=https%3A%2F%2Frozetka.com.ua%2Fsearch%2F%3Ftext%3DKleber%2BKrisalp%2BHP3%26section_id%3D4330821%26redirected%3D1">посилання</a> з хорошими цінами на шини будь-якого розміру для будь-якої моделі авто.</p>
      <p>Читайте також:<br/><a href="https://techno.nv.ua/ukr/auto/zimova-guma-ta-inshe-yak-gotuvati-mashinu-do-zimi-50046659.html">&amp;nbspЯк підготувати машину до зими</a></p>
      <hr/>
    </article>
  </body>
</html>