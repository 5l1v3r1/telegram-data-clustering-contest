<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902694/-anderlecht-moet-boete-betalen-voor-wangedrag-van-supporters-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T19:00:00+00:00"/>
    <meta property="og:title" content="'Anderlecht moet boete betalen voor wangedrag van supporters'"/>
    <meta property="og:description" content="Anderlecht heeft een boete van 2.500 euro gekregen na de wedstrijd tegen STVV. Tijdens die wedstrijd ging er een witte rookbom af in tribune 4. De Bond heeft tegenwoordig een nultolerantie voor pyrotechnisch materiaal."/>
  </head>
  <body>
    <article>
      <h1>'Anderlecht moet boete betalen voor wangedrag van supporters'</h1>
      <address>
        <time datetime="2019-11-06T19:00:00+00:00">06 Nov 2019, 19:00</time>
      </address>
      <p>
        <b>Anderlecht heeft een boete van 2.500 euro gekregen na de wedstrijd tegen STVV. Tijdens die wedstrijd ging er een witte rookbom af in tribune 4. De Bond heeft tegenwoordig een nultolerantie voor pyrotechnisch materiaal.</b>
      </p>
      <p>Anderlecht moest zich verdedigen tegenover de Geschillencommissie, zo vertelt <i><a href="https://www.bruzz.be/sport/opnieuw-boete-voor-rsc-anderlecht-wegens-pyrogebruik-2019-11-06">Bruzz</a>. </i>Daar gaf het onder meer aan dat het al veel stappen heeft ondernomen tegen die rookbommen. Zo krijgen supporters die betrapt worden met zo'n bom meteen een stadionverbod. Binnenkort komt er ook een verbeterd camerasysteem in het stadion.</p>
      <p>De Geschillencommissie had wel oren naar die argumenten. Van die 2.500 euro boete is er dan ook 1.000 euro met uitstel. "We zullen nagaan of de vooropgestelde inspanningen tot resultaat leiden", klonk het bij de commissie.</p>
      <p>De rookbom in kwestie ging af na de 3-1 van Kemar Roofe, in een wedstrijd die uiteindelijk nog op 4-1 eindigde. De bom had geen enkele invloed op het matchverloop.</p>
      <aside>Lees meer<br/><a href="https://www.voetbalprimeur.be/nieuws/902676/-rsc-anderlecht-wil-oude-bekende-onyekuru-terug-naar-lotto-park-halen-.html?itm_source=www.voetbalprimeur.be&amp;itm_medium=highlighted-content">'RSC Anderlecht wil oude bekende Onyekuru terug naar Lotto Park halen'</a></aside>
    </article>
  </body>
</html>