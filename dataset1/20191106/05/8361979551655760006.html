<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-7-obstriliv-za-dobu-novini-ukrajini-50051839.html"/>
    <meta property="og:site_name" content="НВ"/>
    <meta property="article:published_time" content="2019-11-06T05:09:00+00:00"/>
    <meta property="og:title" content="На Донбасі бойовики здійснили сім обстрілів українських позицій"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи сім разів порушили режим припинення вогню."/>
  </head>
  <body>
    <article>
      <h1>На Донбасі бойовики здійснили сім обстрілів українських позицій</h1>
      <h2>Протягом минулої доби в районі проведення операції Об'єднаних сил на Донбасі терористи сім разів порушили режим припинення вогню.</h2>
      <address>
        <time datetime="2019-11-06T05:09:00+00:00">06 Nov 2019, 05:09</time>
      </address>
      <p>Як <a href="https://www.facebook.com/pressjfo.news/photos/a.364697644022858/705165439976075/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід двічі неподалік Водяного бойовики вели вогонь з мінометів калібру 120 мм, протитанкових гранатометів і стрілецької зброї, біля Старогнатівки — з великокаліберних кулеметів, поблизу Лебединського — з великокаліберних кулеметів та стрілецької зброї.<br/>В районі відповідальності оперативно-тактичного угруповання Північ поблизу Горіхового терористи обстріляли українських військових з ручних протитанкових та автоматичних гранатометів і стрілецької зброї, неподалік Хутора Вільного — зі станкових автоматичних гранатометів, в районі Луганського — з великокаліберних кулеметів та автоматичних гранатометів.</p>
      <p>За минулу добу втрат серед українських військових не було.</p>
      <p>З початку поточної доби бойовики з гранатометів різних систем та стрілецької зброї вели вогонь по українських позиціях у районі Кримського. Обстріл тривав 35 хвилин.</p>
      <p>Втрат серед особового складу Об'єднаних сил не було.</p>
    </article>
  </body>
</html>