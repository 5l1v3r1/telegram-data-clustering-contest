<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/sevmek-cozum-olmuyor-2217239"/>
    <meta property="og:site_name" content="Posta"/>
    <meta property="article:published_time" content="2019-11-06T05:00:12+00:00"/>
    <meta property="og:title" content="Sevmek çözüm olmuyor"/>
    <meta property="og:description" content="Kadınların çoğunun sorunu aynı."/>
  </head>
  <body>
    <article>
      <h1>Sevmek çözüm olmuyor</h1>
      <address><time datetime="2019-11-06T05:00:12+00:00">06 Nov 2019, 05:00</time> by <a rel="author">Dr. Haydar Dümen</a></address>
      <p>Kadınların çoğunun sorunu aynı. Eşlerini ve cinselliği seviyor ama orgazm olamıyorlar. Bunu ne kadar çok dert ederseniz orgazm o kadar gecikir, mutsuz olursunuz. Kendinizi sorgulamayın, her şeyi zamana bırakın. Cinselliğe önce ruh sonra beden uyum sağlayacak ve mutluluk sizi bulacak.</p>
      <p>
        <b>Gözümü alamıyorum</b>
      </p>
      <p>
        <b>18 yaşında kızım. Benim sorunum sürekli erkeklerin cinsel organına bakmam. Sizce bu hastalık mı yoksa ben sapık mıyım?</b>
      </p>
      <p>
        <b>CEVAP</b>
      </p>
      <p>Sevgili kızım, bu takıntı. Bilimsel adı obsesyon. Elinde olmadan bakıyorsun. Kimileri sokaktaki çizgilere basmamak için özel bir yürüyüş biçimi geliştirir. Bu takıntılar çok çeşitlidir. Biraz iradeni kullan, üzerine de düşme. Zamanla geçeceğine inanıyorum. Arada bir bakarsan da kavga edip kendini suçlama.</p>
      <p>
        <b>Üç kez boşalıyorum</b>
      </p>
      <p>
        <b>23 yaşında kızım. Bakireyim. Erkek arkadaşımla sevişirken hemen orgazm oluyorum. O boşalmamışken ben üç kez orgazm oluyorum. Bir de sevgilimi beklemek istemiyorum. Ne yapmam gerekiyor?</b>
      </p>
      <p>
        <b>CEVAP</b>
      </p>
      <p>Ne şanslısın kızım, ikramiye sana çıkmış ama yakınıyorsun. O pastadan bir dilim kapıp yiyene kadar sen olaya devam et, 5 dilim ye. Bundan kim kazançlı çıkar? Hem sen hem sevgilin. Ya bir de orgazm olamasaydın?</p>
      <p>
        <b>Boyu uzar mı? 21 yaşındayım.</b>
      </p>
      <p>
        <b>Cinsel organım 13 santim. Kısa olduğunu düşünüyor, komplekse giriyorum. Boyum 1.62, kilom ise 58. Sizce zayıflarsam penisimin boyu uzar mı?</b>
      </p>
      <p>
        <b>CEVAP</b>
      </p>
      <p>Değerli okurum, penisinin boyu normal, uzamasına gerek yok. Kilo almamaya dikkat et. Kasık bölgesinde biriken yağlar 1-2 santim penisi yutuyor. Bu da görüntü olarak küçük imajını veriyor.</p>
      <p>
        <b>Çok seviyorum 32 yaşında,</b>
      </p>
      <p>
        <b>2 çocuk annesiyim. Eşimle 7 yıl önce severek evlendik. Hiç orgazm olmadım. Zevk alıyor, eşimle olmak istiyorum ama orgazm olamıyorum. Ne olur yardım edin.</b>
      </p>
      <p>
        <b>CEVAP</b>
      </p>
      <p>Sevgili okurum, vajinal orgazmı henüz yakalayamadın. Birçok kadın senin gibi. Bunun aşkla, sevgiyle ilgisi yok. Bazı kadınlar klitoris orgazmdan vajinal orgazma geçemiyorlar. Vajinal orgazmın sorumluluğunun bir bölümü eşinde. Birleşme süresi, ustalığı gibi. Biraz bekleyelim, fantezilere devam edin.</p>
      <p>
        <b>Bitermiş</b>
      </p>
      <p>
        <b>18 yaşındayım. Ağabeylerim çok mastürbasyon yapınca 35-40 yaşına gelince spermlerin biteceğini söylüyorlar, doğru mu? Mastürbasyon yapmamalı mıyım?</b>
      </p>
      <p>
        <b>CEVAP</b>
      </p>
      <p>Değerli yavrum, o bilmiş ağabeylerinin dediği doğru değil, spermler bitmez. Mastürbasyon yapmamak da olmaz. Senin yaşında haftada 1-2 doğaldır. Sen normal yoldan şaşma.</p>
      <p>
        <b>İstiyorum</b>
      </p>
      <p>
        <b>18 yaşındayım, cinsel ilişkiye çok meraklıyım. Her gün film izliyorum. Birçok arkadaşım cinsel ilişkiye girdi bile. Ne yapacağım?</b>
      </p>
      <p>
        <b>CEVAP</b>
      </p>
      <p>Değerli okurum, arkadaşlarının ilişkiye girdiğini gördün mü? Yarın da sen git, arkadaşlarına “Ben her gün iki defa cinsel ilişkiye giriyorum” de. Lafın, atmasyonun KDV’si de yok, gümrük vergisi de. Onlar bir tür kumar oynuyorlar. Bari seni kurtaralım. Onların düştüğü çukura sen düşme. Daha önünde 60 yıl var. Olgunlaşmayı bekle.</p>
      <p>
        <b>Boyundan şikayetçiler</b>
      </p>
      <p>
        <b>19 yaşındayım. Birkaç deneyimim oldu. Ama karşı cins penisimin büyüklüğünden şikayetçi. Cinsel organım 21 santim, büyük mü?</b>
      </p>
      <p>
        <b>CEVAP</b>
      </p>
      <p>Değerli yavrum, çok büyük. Bir tavsiyem yok. İradeli kullan, kızlara zarar verirsin. Evlendiğinde çok şanslı olmayacaksın. Operasyonla küçültülmediğine göre senin onu çok dikkatli kullanman gerekir.</p>
      <p>
        <b>Nasıl ikna ederim?</b>
      </p>
      <p>
        <b>Kız arkadaşım var. Sevgilim benimle ilişkiye girmeye korkuyor. Ne yapacağımı şaşırdım. Bir türlü ikna edemedim. Sevgilim bir ara penisimi gördü, biraz büyüktü. Onu gerçekten seviyorum. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, gerçekten seviyorsan kızı zevklerine alet etme. Arkadaşlığını sürdür. Her yanıyla, yapısıyla ve ruhuyla sana eşlik edebilecek biriyse zamanı gelince evlen. Yoksa yattın, kalktın, işin bitti, olmaz. Bunlar sizin düşündüğünüz kadar kolay ve vicdani bakımdan keyifli şeyler değil. Vicdan azabı, vicdanın kanseri gibidir. Vicdan da bir kere kansere yakalandı mı tümüyle vicdansızlık kapıdadır. Böylece insanlar insanlıktan uzaklaşır. Ayrıca kız arkadaşın korktu.</p>
      <p>
        <b>Sorun kimde?</b>
      </p>
      <p>
        <b>18 yaşındayım. Kız arkadaşımla ilişkiye girdik, kan gelmedi. Önceki ilişkilerimde böyle bir sorun olmamıştı. Acaba sorun kimde?</b>
      </p>
      <p>
        <b>CEVAP</b>
      </p>
      <p>Oğlum, ne sorun arıyorsun? Ortada fol yok, yumurta yok, kafayı takıyorsunuz.</p>
      <p>
        <b>Bozulmuş mudur?</b>
      </p>
      <p>
        <b>18 yaşındayım. Kız arkadaşım var. Buluştuğumuzda vajinasına dokundum. Eve gidip baktığında kahverengi sıvı görmüş. Sizce sevgilimin kızlığı bozulmuş mudur?</b>
      </p>
      <p>
        <b>CEVAP</b>
      </p>
      <p>Duruyor yavrum. Orada kale kapısı gibi duruyor. Bu konularda da birazcık bilgili olun. Nasıl yemek yemeği öğreniyorsunuz aynen öyle. Ellerine de hakim ol.</p>
      <p>
        <b>Nişanlanıyorum</b>
      </p>
      <p>
        <b>19 yaşında kızım. Erkek arkadaşımla sürtünerek tatmin olmaya çalıştık. Üstümüzde kıyafet vardı. Benden kan geldi, adet kanaması olduğunu anladım. O ay bir daha adet görmedim. Şimdi başkasıyla nişanlanmak üzereyim. Yardım edin.</b>
      </p>
      <p>
        <b>CEVAP</b>
      </p>
      <p>Sevgili okurum, biraz hızlı tempoyla yaşadığını gördüm. Kısa süre önce birileriyle sürtünme yoluyla ilişki kurmuşsun. Bu arada birini bulmuşsun, evlenme hayalini kurmuşsun. Benden ne istiyorsun anlamadım? “Hamile miyim?” diyorsan, değilsin. Kızlık zarını soruyorsan, sağlam. Ama senin yolun pek sağlam değil. O yola dikkatli gir. Yanlış hesap Bağdat’ta dönmüyor. Bağdat’ta demir atıyor.</p>
      <p>
        <b>BÖYLE SORU YOK!</b>
      </p>
      <p>
        <b>Kızın kuralları var</b>
      </p>
      <p>
        <b>23 yaşındayım. Sevgilimse 19. Bir yıla yakın olacak, öpüşmekten öteye gidemiyoruz. Kız çok iyi biri ama bu konularda kuralları var. Ben bu yaşlarda böyle boş kalırsam ileride doyumsuz olmaktan ve onu aldatmaktan korkuyorum. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, bu acımasızlık niye? Güzelim kızı keklik gibi yakalamışsın. Kuralları var diye bırakmak delikanlılığa sığar mı? Kızımız ne hayallerle seninle arkadaşlık yapıyor. Şimdi ne olacak? Senin kızına, kardeşine aynı muamele yapılsa ne dersin? Yapma be aslanım, kendine güvenmiyorsan sınırları aşma. Pek de dokunma kızlara. Haydar Hoca’n der ki evliliğe hazır oluncaya kadar kayısı bahçesinin yanından geçme, meyvelere taş atma. Olmamış meyveyi de koparma.</p>
      <p>
        <b>GÜNÜN SORULARI</b>
      </p>
      <p>
        <b>Neden küçülüyor?</b>
      </p>
      <p>
        <b>21 yaşındayım. Her mastürbasyon yapıp boşaldıktan hemen sonra penisim küçülüyor, neden?</b>
      </p>
      <p>Değerli okurum, niye bir sorun arıyorsun ve zararı olsun? Anlat bana oğlum. Bak işleyiş şöyle: Bu bölgeye gelen kan ‘İşim bitti, hadi bana eyvallah” der, yuvasına çekilir. Bu penisin dinlenme yuvasıdır. Erkeklerde bu çekilme olmasaydı ellerinde birer şemsiye ile dolaşırlardı. Doğa her zaman doğru yolda. Neyse her şey yolunda, uğraşma onunla. Her canlı mutlaka bir gün yuvaya dönüş yapar.</p>
      <p>
        <b>İlişki 3 saat sürüyor</b>
      </p>
      <p>
        <b>Çoğu kız arkadaşımla ilişkiye girdim ama ön sevişmeyle birlikte boşalmam 3 saat sürüyor. Bazıları bu durumdan mutlu, bazıları değil ki benden kaçıyorlar. Acaba normal mi?</b>
      </p>
      <p>Değerli okurum, ne çok zamanın var, 3 saat ne yapıyorsun? Hadi senin ihtiyaçların sekse odaklı, bekleyebiliyorsun. Ya kız? Tuvalete gitmek ister, karnı acıkır, susar, belki annesi arar, telefona bakması gerekir. İş yerinden mesaj gelmiş olabilir. Arkada devam eden bir yaşam var. Zamanı durdurmak ah mümkün olsa neler yapılırdı. Hadi gel anlaşalım seninle; bugünden sonra zamanı insani boyutlara indirelim.</p>
      <p>
        <b>GÜNÜN SÖZÜ</b>
      </p>
      <p>Vicdanın iki rengi vardır.. Ak ve kara.. Ama insanların çoğunda gri renk hakimdir.. H..D..</p>
    </article>
  </body>
</html>