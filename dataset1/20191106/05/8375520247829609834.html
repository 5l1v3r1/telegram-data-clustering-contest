<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-hid-pishlo-kaminnya-ta-vzuttya-yak-zustrichayut-rosiyskih-vizvoliteliv-u-siriji-637986.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T05:11:05+00:00"/>
    <meta property="og:title" content="У хід пішло каміння та взуття. Як зустрічають російських «визволителів» у Сирії"/>
    <meta property="og:description" content="Люди спеціально вишикувалися вздовж маршруту патрулювання росіян, щоб висловити невдоволення проходженням військових по своїх селах"/>
  </head>
  <body>
    <article>
      <h1>У хід пішло каміння та взуття. Як зустрічають російських «визволителів» у Сирії</h1>
      <address>
        <time datetime="2019-11-06T05:11:05+00:00">06 Nov 2019, 05:11</time>
      </address>
      <h4>Люди спеціально вишикувалися вздовж маршруту патрулювання росіян, щоб висловити невдоволення проходженням військових по своїх селах</h4>
      <p>Жителі сіл місцевості Кобань в Сирії закидали камінням і взуттям російський і турецький патруль.</p>
      <p>Про це повідомляє <a href="https://npasyria.com/blog.php?id_blog=5242&amp;sub_blog=12&amp;name_blog=%D8%A7%D8%B3%D8%AA%D9%86%D9%83%D8%A7%D8%B1%D9%8C%20%D8%B4%D8%B9%D8%A8%D9%8A%D9%8C%20%D9%88%D8%A7%D8%B3%D8%B9%D9%8C%20%D9%81%D9%8A%20%D8%B1%D9%8A%D9%81%20%D9%83%D9%88%D8%A8%D8%A7%D9%86%D9%8A%20%D9%84%D9%85%D8%B1%D9%88%D8%B1%20%D8%A7%D9%84%D8%AF%D9%88%D8%B1%D9%8A%D8%A9%20%D8%A7%D9%84%D8%AA%D8%B1%D9%83%D9%8A%D8%A9%20%D9%81%D9%8A%20%D9%82%D8%B1%D8%A7%D9%87%D9%85">North Press Agency.</a></p>
      <p>За даними видання, жителі спеціально вишикувалися вздовж маршруту патрулювання, щоб висловити невдоволення проходженням військових по своїх селах.</p>
      <p>Як додає агентство Reuters, в одному з сіл їм вдалося зупинити бронемашини російську військову поліцію і забратися на одну з них.</p>
      <figure>
        <iframe src="https://www.youtube.com/embed/gwuTQw_c8Bc" width="640" height="360" data-service="Youtube" scrolling="no"/>
      </figure>
      <p>Нагадаємо, 5 листопада Росія і Туреччина почали друге спільне патрулювання на північному сході Сирії в 160 кілометрах від населеного пункту Кобань. Відзначається, що в патрулюванні беруть участь близько 50 одиниць техніки, у тому числі російські броньовані автомобілі «Тигр» і турецькі Kirpi.</p>
      <p>1 листопада російські та турецькі військові почали перше патрулювання району сирійсько-турецького кордону. Військова поліція контролювала дві ділянки на заході і сході зони, в якій Туреччина проводила військову операцію проти курдських формувань.</p>
      <p>22 жовтня президент Росії і Туреччини - Володимир Путін і Реджеп Тайіп Ердоган - після шестигодинних переговорів домовилися про введення російської військової поліції і сирійських військовослужбовців в район сирійсько-турецького кордону. Міністр закордонних справ Росії Сергій Лавров, у свою чергу, заявив, що турецька військова операція «Джерело світу» на півночі Сирії припиняється.</p>
      <related>
        <a href="https://glavcom.ua/news/u-putina-bozhatsya-shcho-ne-zasekrechuvali-kilkist-zagiblih-rosiyan-u-siriji-473873.html"/>
        <a href="https://glavcom.ua/world/observe/siriyski-povstanci-namagalisya-atakuvati-aviabazu-rf-519668.html"/>
        <a href="https://glavcom.ua/columns/danyarmolaeva/sotni-vbitih-rosiyan-u-siriji-nasti-ribki-z-derepaskami-shche-narodyat-472980.html"/>
      </related>
    </article>
  </body>
</html>