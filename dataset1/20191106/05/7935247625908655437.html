<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kapisinda-not-bulunan-evde-4-ceset-214254h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T05:38:12+00:00"/>
    <meta property="og:title" content="Kapısında not bulunan evde 4 ceset"/>
    <meta property="og:description" content="İstanbul Fatih'te bir evde 2'si kadın 4 kardeşin cesedi bulundu."/>
  </head>
  <body>
    <article>
      <h1>Kapısında not bulunan evde 4 ceset</h1>
      <h2>İstanbul Fatih'te bir evde 2'si kadın 4 kardeşin cesedi bulundu.</h2>
      <address>
        <time datetime="2019-11-06T05:38:12+00:00">06 Nov 2019, 05:38</time>
      </address>
      <p>İstanbul Fatih'te Molla Gürani Mahallesi Oğuzhan Caddesi'ndeki bir evde yaşayanlara ulaşılamadığı ihbarı üzerine, polis ekipleri söz konusu eve gitti.</p>
      <p>Cumhuriyet savcısının talimatıyla dairenin kapısını açan ve içeri giren ekipler, evin kapısında "Dikkat siyanür var, polisi arayın, içeri girmeyin." notuyla karşılaştı.</p>
      <p>Ekipler, evde hareketsiz yatan Cüneyt (48), Oya (54), Kamuran (60) ve Yaşar Y. (56) isimli 4 kardeşin hayatını kaybettiğini belirledi.</p>
      <p>Polis ekipleri, kapıdaki not ve evdeki koku nedeniyle ortamda kimyasal madde olması ihtimaline karşın, AFAD ekiplerine bilgi verdi.</p>
      <p>AFAD ve polis ekipleri giydikleri özel kıyafetlerle evde yaklaşık 2,5 saat inceleme yaptı.</p>
      <p>İncelemenin ardından cesetler, kesin ölüm nedeninin belirlenmesi için İstanbul Adli Tıp Kurumuna gönderildi.</p>
      <p>Öte yandan hayatını kaybeden 4 kardeşin de aynı evde yaşadığı ve psikolojik sorunlarının bulunduğu iddia edilirken, olayda intihar şüphesi olduğu öğrenildi.</p>
    </article>
  </body>
</html>