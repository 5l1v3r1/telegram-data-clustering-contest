<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-petrol-diesel-latest-rate-2834566.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T05:57:26+00:00"/>
    <meta property="og:title" content="तेल कारोबार में बनी हुई है नरमी, देखें क्या चल रहा है पेट्रोल-डीजल का भाव"/>
    <meta property="og:description" content="तेल विपणन कंपनियों ने पेट्रोल और डीजल के दाम में बुधवार को कोई बदलाव नहीं किया। उधर, अंतरार्ष्ट्रीय बाजार में कच्चे तेल के कारोबार में पिछले सत्र के मुकाबले नरमी बनी हुई है, लेकिन इस महीने बेंचमार्क..."/>
  </head>
  <body>
    <article>
      <h1>तेल कारोबार में बनी हुई है नरमी, देखें क्या चल रहा है पेट्रोल-डीजल का भाव</h1>
      <address><time datetime="2019-11-06T05:57:26+00:00">06 Nov 2019, 05:57</time> by <a rel="author">एजेंसी,नई दिल्ली</a></address>
      <p>तेल विपणन कंपनियों ने पेट्रोल और डीजल के दाम में बुधवार को कोई बदलाव नहीं किया। उधर, अंतरार्ष्ट्रीय बाजार में कच्चे तेल के कारोबार में पिछले सत्र के मुकाबले नरमी बनी हुई है, लेकिन इस महीने बेंचमार्क कच्चा तेल ब्रेंट क्रूड के भाव में अब तक दो डॉलर प्रति बैरल से ज्यादा का इजाफा हो चुका है। पेट्रोल के दाम में इससे पहले पांच दिनों तक गिरावट जारी रही जबकि डीजल के दाम में लगातार दूसरे दिन स्थिरता बनी रही।</p>
      <p>इंडियन ऑयल की बेवसाइट के अनुसार, दिल्ली, कोलकता, मुंबई और चेन्नई में पेट्रोल के दाम पूर्ववत क्रमश: 72.60 रुपये, 75.32 रुपये, 78.28 रुपये और 74.45 रुपये प्रति लीटर बने हुए हैं। चारों महानगरों में डीजल के दाम भी बिना किसी बदलाव के क्रमश: 65.75 रुपये, 68.16 रुपये, 68.96 रुपये और 69.50 रुपये प्रति लीटर बने हुए हैं।</p>
      <p>अंतरार्ष्ट्रीय वायदा बाजार इंटरकांटिनेंटल एक्सचेंज पर ब्रेंट क्रूड के जनवरी डिलीवरी अनुबंध में बुधवार को ०.62 फीसदी की नरमी के साथ 62.57 डॉलर प्रति बैरल पर कारोबार चल रहा था। वहीं, न्यूयार्क मर्केंटाइल एक्सचेंज पर अमेरिकी लाइट क्रूड वेस्ट टेक्सास इंटरमीडिएट के दिसंबर अनुबंध में 0.59 फीसदी की गिरावट के साथ 56.89 डॉलर प्रति बैरल पर कारोबार चल रहा था।<br/> </p>
    </article>
  </body>
</html>