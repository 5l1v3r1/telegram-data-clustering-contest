<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/tatt-med-narkotika-til-24-millioner/71785225"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T05:53:56+00:00"/>
    <meta property="og:title" content="Tatt med narkotika til 24 millioner"/>
    <meta property="og:description" content="Madiea Ghafoor (27) unnskyldte seg med at hun trodde det var prestasjonsfremmende dopingmidler, og ikke ecstasy og crystal meth."/>
  </head>
  <body>
    <article>
      <h1>Tatt med narkotika til 24 millioner</h1>
      <h2>Madiea Ghafoor (27) unnskyldte seg med at hun trodde det var prestasjonsfremmende dopingmidler, og ikke ecstasy og crystal meth.</h2>
      <address><time datetime="2019-11-06T05:53:56+00:00">06 Nov 2019, 05:53</time> by <a rel="author">Magnus Gamlem</a></address>
      <p>Den nederlandske friidrettsstjerna Madiea Ghafoor (27) er dømt til å sone 8,5 år i fengsel. Årsaken er at det ble funnet ecstasy og crystal meth til en verdi av 24 millioner kroner i bagasjerommet på bilen hennes.</p>
      <p>
        <b>Ghafoor ble stoppet på grensa mellom Tyskland og Nederland i juni i år, og politiet fant 50 kilo ecstasy, to kilo crystal meth og over 100 000 kroner i kontanter i bilen.</b>
      </p>
      <p>27-åringen ble nummer fire på 400 meter under Diamond League-stevnet i Stockholm i mai, og har tidligere deltatt for Nederland i OL.</p>
      <p>Hun sier seg uskyldig i anklagene, og hevder at hun trodde det var prestasjonsfremmende dop hun fraktet i bilen. Det reiser andre spørsmål.</p>
      <h3>- Sjokkerte</h3>
      <p>Det nederlandske friidrettsforbundet sier at de er sjokkert av saken. De lover å granske saken nærmere, og finne ut hvem andre som kan ha vært involvert.</p>
      <p>Friidretten har lenge hatt et dopingproblem, og hver nye sak bidrar til å svekke sportens troverdighet.</p>
      <p>
        <b>- Vi er sjokkerte. Friidrettsforbundet tar avstand fra Ghafoors handlinger, skriver Det nederlandske friidrettsforbundet i en uttalelse, gjengitt av <a href="https://www.reuters.com/article/us-athletics-netherlands-ghafoor-idUSKBN1XF0QY?utm_campaign=trueAnthem%3A+Trending+Content&amp;utm_content=5dc135838021ed000133304e&amp;utm_medium=trueAnthem&amp;utm_source=twitter">Reuters</a>.</b>
      </p>
      <p>- Vi fordømmer alle former for bruk og handel av doping og narkotika, og følger nederlandske dopingregler. Saken vil bli etterforsket videre, for å finne ut hvilke dopinglover som har blitt brutt, skriver de.</p>
      <p>I retten nektet Ghafoor å si hvor hun hadde fått tak i narkotikaen av frykt for familiens sikkerhet.</p>
    </article>
  </body>
</html>