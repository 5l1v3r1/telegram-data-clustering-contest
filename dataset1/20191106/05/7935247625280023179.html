<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-gece-yarisi-hareketli-dakikalar-fabrikada-patlama-ve-yangin-214255h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T05:48:55+00:00"/>
    <meta property="og:title" content="Bursa'da gece yarısı hareketli dakikalar! Fabrikada patlama ve yangın"/>
    <meta property="og:description" content="Bursa'nın Osmangazi ilçesinde, tekstil fabrikasındaki kumaş makinelerinden birinin patlaması sonucu yangın çıktı. Yangın, itfaiye ekipleri tarafından kontrol altına alınırken, gece vardiyasında çalışanlar ise kumaşları kurtarmak için seferber oldu."/>
  </head>
  <body>
    <article>
      <h1>Bursa'da gece yarısı hareketli dakikalar! Fabrikada patlama ve yangın</h1>
      <h2>Bursa'nın Osmangazi ilçesinde, tekstil fabrikasındaki kumaş makinelerinden birinin patlaması sonucu yangın çıktı. Yangın, itfaiye ekipleri tarafından kontrol altına alınırken, gece vardiyasında çalışanlar ise kumaşları kurtarmak için seferber oldu.</h2>
      <address>
        <time datetime="2019-11-06T05:48:55+00:00">06 Nov 2019, 05:48</time>
      </address>
      <p>Olay, ilçeye bağlı Demirtaş Organize Sanayi Bölgesi Sakarya Caddesi'nde kumaş imalatı yapılan bir tekstil fabrikasında meydana geldi.</p>
      <p>İddiaya göre, fabrikada bulunan kumaş makinelerinden birinin patlamasıyla fabrikada yangın çıktı. Gece vardiyasında çalışanlar, durumu itfaiye ve polis ekiplerine bildirdi.</p>
      <figure>
        <img src="https://www.olay.com.tr/d/other/e5038558dcfcdf09aff03cb28bb18e7b.jpg"/>
      </figure>
      <p>İhbar üzerine olay yerine gelen itfaiye ekipleri yangını söndürmek için çalışma başlatırken, işçiler ise fabrikada bulunan kumaşları alevlerden kurtarmak için seferber oldu.</p>
      <figure>
        <img src="https://www.olay.com.tr/d/other/c26b354b7e5dfb9e788c582bfd02b7af.jpg"/>
      </figure>
      <p>Yaklaşık 1 saatlik çalışmanın ardından fabrikadaki yangını kontrol altına alınırken, gece vardiyasındaki 50 işçi ise evlerine gönderilerek fabrika tahliye edildi.</p>
      <figure>
        <img src="https://www.olay.com.tr/d/other/5a88f432f0ded0b252e05004bb333642.jpg"/>
      </figure>
    </article>
  </body>
</html>