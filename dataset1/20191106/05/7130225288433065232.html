<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/kap-a-bildirildi-hurriyet-in-genel-yayin-yonetmeni-ahmet-hakan-oldu-888866"/>
    <meta property="og:site_name" content="Onedio"/>
    <meta property="article:published_time" content="2019-11-06T05:39:04+00:00"/>
    <meta property="og:title" content="Ve Hürriyet’in Genel Yayın Yönetmeni Ahmet Hakan Oldu"/>
    <meta property="og:description" content="Hürriyet gazetesinde, Vahap Munyar'ın istifasıyla boşalan genel yayın yönetmenliği koltuğuna Ahmet Hakan oturdu."/>
  </head>
  <body>
    <article>
      <h1>Ve Hürriyet’in Genel Yayın Yönetmeni Ahmet Hakan Oldu</h1>
      <address><time datetime="2019-11-06T05:39:04+00:00">06 Nov 2019, 05:39</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4>Hürriyet gazetesinde, Vahap Munyar'ın istifasıyla boşalan genel yayın yönetmenliği koltuğuna <a href="https://onedio.com/etiket/ahmet-hakan/50531aef0228f60917601aa3">Ahmet Hakan</a> oturdu.</h4>
      <figure>
        <img src="https://img-s1.onedio.com/id-5dc25c1f4456a35c0f95db0c/rev-0/w-500/s-f6318fb2eaad4dfd556c840885afbefa992d689d.jpg"/>
      </figure>
      <p>Hürriyet’in Kamu Aydınlatma Platformu’na (KAP) yaptığı açıklamada şu ifadelere yer verildi:</p>
      <p>“Hürriyet Gazetesi Genel Yayın Yönetmenliği görevine <a href="https://onedio.com/etiket/ahmet-hakan/50531aef0228f60917601aa3">Ahmet Hakan</a> Coşkun’un atanmasına Şirketimiz Yönetim Kurulu tarafından karar verilmiştir.</p>
      <p>Kamuoyu ve yatırımcılarımızın bilgisine saygıyla duyurulur.”</p>
      <h3>"Hedefimiz Hürriyet’in güçlü markasını daha da yukarıya taşımak olacaktır"</h3>
      <figure>
        <img src="https://img-s2.onedio.com/id-5dc25de0e3f154980f9dc2eb/rev-0/w-500/s-be35d7e1c4bfa376c353e295ed33d66670e26ce5.jpg"/>
      </figure>
      <p><a href="https://onedio.com/etiket/ahmet-hakan/50531aef0228f60917601aa3">Ahmet Hakan</a>’ın yeni görevi bugün gazetenin sürmanşetinden de  duyuruldu.</p>
      <p>“Hürriyet’te Yeni Dönem” başlıklı haberde “Ahmet Hakan 71 yıldır Türk basınının sözcüsü Hürriyet gazetesinin yeni Genel Yayın Yönetmeni oldu” denildi. </p>
      <p>Haberde ayrıca şu ifadeler yer aldı: </p>
      <p>"Hürriyet’in tarafsız, bağımsız çizgisinin korunacağını söyleyen Ahmet Hakan, yeni dönemle ilgili olarak hedeflerini şöyle açıkladı: Hedefimiz Hürriyet’in güçlü markasını daha da yukarıya taşımak olacaktır.”</p>
      <p>Çalışanlar işten çıkarıldıklarını, evlerine postayla gönderilen tebligatla ve kurumsal e-posta hesaplarının kapatılmasıyla öğrenmişti.</p>
      <h3>Türkiye Gazeteciler Sendikası "Demirören yönetimi Hürriyet’teki üyelerimizden 43’ünü işten attı" açıklamasında bulunmuştu.</h3>
      <figure>
        <iframe data-src="https://twitter.com/TGS_org_tr/status/1189897813498482690?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hakan'ın yakın çevresine, konuyla ilgili olarak 'Adım geçiyor ama beni henüz kimse aramadı' dediği aktarılmıştı.</p>
    </article>
  </body>
</html>