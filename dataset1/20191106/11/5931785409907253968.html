<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/06/milosevic-bice-teze-ali-pokusacemo-da-odigramo-jos-bolje-nego-u-beogradu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-06T11:11:09+00:00"/>
    <meta property="og:title" content="Milošević: Biće teže, ali pokušaćemo da odigramo još bolje nego u Beogradu"/>
    <meta property="og:description" content="Fudbaleri Partizana otputovali su u Englesku sa željom da odigraju bolje nego u prvoj utakmici protiv Mančester Junajteda, rekao je pred put trener crno-belih Savo Milošević. – Bilo bi idealno kada bismo mogli da ponovimo sve ono što smo radili u Beogradu i da odigramo još pet, 10 odsto bolje. Gol? Generalno mislim da možemo […]"/>
  </head>
  <body>
    <article>
      <h1>Milošević: Biće teže, ali pokušaćemo da odigramo još bolje nego u Beogradu</h1>
      <address><time datetime="2019-11-06T11:11:09+00:00">06 Nov 2019, 11:11</time> by <a rel="author">Darko</a></address>
      <p>Fudbaleri Partizana otputovali su u Englesku sa željom da odigraju bolje nego u prvoj utakmici protiv Mančester Junajteda, rekao je pred put trener crno-belih Savo Milošević.</p>
      <p><b>– Bilo bi idealno kada bismo mogli da ponovimo sve ono što smo radili u Beogradu i da odigramo još pet, 10 odsto bolje. Gol? Generalno mislim da možemo i bolje od toga. U prvoj utakmici u prvih 20-ak minuta smo bili malo impresionirani, sad već znamo sa čime ćemo se suočiti i očekujem bolju reakciju od početka,</b> rekao je Milošević, prenosi Beta.</p>
      <p>U prvoj utakmici u Beogradu Partizan je odigrao dobro, ali je izgubio sa 0:1.</p>
      <p><b>– Biće mnogo teže s obzirom da sada oni igraju kući, kao i svuda na svetu domaća ekipa ima prednost i moraćemo da se adaptiramo i na tu situaciju. Ukoliko uspemo da izdržimo pritisak čuvenog stadiona i taj pritisak na terenu u prvom poluvremenu onda možda i imamo veće šanse</b>, naveo je Milošević.</p>
      <p>Na konstataciju da Partizan igra u Evropi odlično, a promenljivo u domaćem prvenstvu, Milošević je rekao da je ekipa motivisanija za Ligu Evropa.</p>
      <p><b>– Pogotovo kada je u pitanju ovako veliki protivnik, ali to s obzirom na snagu i veličinu protivnika ne mora da bude nikakva garancija. Za nas je najbitnije da damo maksimum da vidimo gde smo u ovom momentu. Izmerili smo se dobro u prvoj utakmici, videli da možemo mnogo, to je dobro. Bilo bi dobro da to potvrdimo i u ovoj drugoj, jer će to značiti da ona prva utakmica nije bila slučajna</b>, naveo je on.</p>
      <p>Upitan o sudjenju, Milošević je rekao da se nada da se o sudjenju neće pričati.</p>
      <p>Mančester Junajted je poražen za vikend u domaćem prvenstvu, a Milošević je rekao da je to lošije za njegovu ekipu.</p>
      <p><b>– S obzirom da dosta škripi u odmaćem prvenstvu mislim da će gledati da završe grupnu fazu što pre, znam kako bih ja razmišljao. Znam da će probati sve da sutra dobiju. Ali, to ne menja ništa u mojim planovima</b>, dodao je on.</p>
      <p>Trener crno-belih nije želeo da otkrije sastav tima, a upitan o Junajtedu, rekao je da ne može da pretpostavi u kom sastavu će igrati, već da veruje da će u odnosu na utakmicu u Beogradu još neki njihovi prvotimci biti starteri.</p>
      <p>Milošević koji je svojevremeno igrao za Aston Vilu, rekao je da će se odlaskom u Englesku podsetitih nekih stvari i dodao da je sa Mančesterom na Old Trafordu imao loša iskustva.</p>
      <p>Posle tri gola u Grupi L Mančester junajted je prvi sa sedam bodova, AZ Alkmar ima pet, Partizan četiri, a Astana je bez bodova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/05/solskjerove-dileme-pred-partizan-povratak-kapitena/"/>
        <a href="https://www.sportskacentrala.com/2019/11/05/partizan-dresi-kesu-crno-beli-za-1-700-000-evra-kupuju-najskuplje-pojacanje-u-istoriji-kluba/"/>
        <a href="https://www.sportskacentrala.com/2019/11/04/pavlovic-bi-u-junajted-mesi-i-azar-idoli/"/>
        <a href="https://www.sportskacentrala.com/2019/11/04/ako-idete-na-old-traford-partizan-upozorava-informacije-sa-ulaznica-nisu-tacne/"/>
        <a href="https://www.sportskacentrala.com/2019/11/04/finac-deli-pravdu-partizanu-na-old-trafordu/"/>
        <a href="https://www.sportskacentrala.com/2019/11/03/zdjelar-vratili-smo-se-psihicki-spremamo-se-za-mancester/"/>
        <a href="https://www.sportskacentrala.com/2019/11/02/milosevic-trebala-nam-je-ovakva-pobeda/"/>
        <a href="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
        <a href="https://www.sportskacentrala.com/2019/11/02/partizan-vodi-20-natho-dvostruki-srelac-video/"/>
      </related>
    </article>
  </body>
</html>