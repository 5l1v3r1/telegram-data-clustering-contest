<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231155/"/>
    <meta property="og:site_name" content="Українська правда"/>
    <meta property="article:published_time" content="2019-11-06T11:02:23+00:00"/>
    <meta property="og:title" content="Ракицький гучно &quot;пішов&quot; зі збірної України, в яку його і так не викликають"/>
    <meta property="og:description" content="Захисник петербурзького “Зеніту” Ярослав Ракицький заявив про рішення припинити виступати за збірну України з футболу."/>
  </head>
  <body>
    <article>
      <h1>Ракицький гучно "пішов" зі збірної України, в яку його і так не викликають</h1>
      <address>
        <time datetime="2019-11-06T11:02:23+00:00">06 Nov 2019, 11:02</time>
      </address>
      <p>Захисник петербурзького "Зеніту" Ярослав Ракицький заявив про рішення припинити виступати за збірну України з футболу.</p>
      <p><b>Джерело:</b> Instagram футболіста</p>
      <p><b>Деталі:</b> Ракицький привітав національну дружину з виходом на Євро-2020, зазначив, що давно з початку року чекав виклику в збірну, але тепер вважає, що футбол "перетворився на політику".</p>
      <p><b>Пряма мова:</b> "10 років тому я дебютував за головну Команду, а сьогодні говорю "до побачення". Я йду зі Збірної України. Я чекав виклик у Команду протягом усього 2019 року. Але великий футбол став великою політикою. Саме страхом керуються люди, які розсилають запрошення в національну команду. Не навичками футбольної майстерності ви апелюєте".</p>
      <figure>
        <embed-post data-src="https://www.instagram.com/p/B4hBlMNoCts" data-service="Instagram"/>
      </figure>
      <p><b>Що було раніше:</b> 5 листопада в 4-му турі групового етапу Ліги чемпіонів російський <a href="https://www.pravda.com.ua/news/2019/11/6/7231109/">"Зеніт" поступився німецькому "Лейпцигу"</a> з рахунком 0:2. Ракицький відзначився кількома грубими помилками, одна з яких призвела до забитого голу.</p>
      <p><b>Нагадаємо:</b> В січні захисник донецького "Шахтаря" Ярослав Ракицький перейшов у російський чемпіонат і<a href="https://www.pravda.com.ua/news/2019/01/28/7205123/"> став гравцем "Зеніта".</a> У 2019 році головний тренер "синьо-жовтих" Андрій <a href="https://www.pravda.com.ua/news/2019/03/4/7208335/">Шевченко не викликав його до збірної</a>.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/6/7231109/"/>
        <a href="https://www.pravda.com.ua/news/2019/11/3/7230870/"/>
        <a href="https://www.pravda.com.ua/news/2019/11/2/7230812/"/>
      </related>
    </article>
  </body>
</html>