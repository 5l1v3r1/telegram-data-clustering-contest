<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76274-Vladimir-Putin-chce-aby-malo-Rusko-vlastnu-Wikipediu-Ma-obsahovat-hodnoverne-informacie-v-modernej-forme"/>
    <meta property="og:site_name" content="REFRESHER"/>
    <meta property="article:published_time" content="2019-11-06T11:09:00+00:00"/>
    <meta property="og:title" content="Vladimir Putin chce, aby malo Rusko vlastnú Wikipédiu. Má obsahovať „hodnoverné informácie v modernej forme“"/>
    <meta property="og:description" content="Ruský prezident na zasadnutí vládnej Rady ruského jazyka navrhol, aby mala krajina vlastnú alternatívu Wikipédie, ktorú využíva celý svet."/>
  </head>
  <body>
    <article>
      <h1>Vladimir Putin chce, aby malo Rusko vlastnú Wikipédiu. Má obsahovať „hodnoverné informácie v modernej forme“</h1>
      <address><time datetime="2019-11-06T11:09:00+00:00">06 Nov 2019, 11:09</time> by <a rel="author">Viktor Kniš</a></address>
      <p>
        <b>Ruský prezident na zasadnutí vládnej Rady ruského jazyka navrhol, aby mala krajina vlastnú alternatívu Wikipédie, ktorú využíva celý svet.</b>
      </p>
      <p>Ruský prezident <b>Vladimir Putin</b> na stretnutí vládnej Rady ruského jazyka navrhol, aby mala jeho krajina vlastnú verziu Wikipedie, ktorá bude obsahovať hodnoverné informácie, píše <a href="https://www.theguardian.com/world/2019/nov/05/vladimir-putin-calls-for-reliable-russian-version-of-wikipedia">The Guardian</a>: <i>„Wikipédiu by bolo lepšie nahradiť Veľkou ruskou encyklopédiou v elektronickej forme, mala by obsahovať dôveryhodné informácie v modernej forme,“</i> povedal Putin. </p>
      <p>Tento nápad spomenul v súvislosti so slovami jedného profesora, ktorý tvrdí, že ruské súdy v rozsudkoch často citujú informácie práve z Wikipédie. Putin referoval aj k tlačenej verzii Veľkej ruskej encyklopédie, ktorá vyšla v roku 2014 a pred tým v roku 2007. Vláda by mala vyčleniť v prepočte 24 miliónov eur na to, aby mohla nová ruská Wikipédia do roku 2022 vzniknúť. </p>
      <related>
        <a href="https://refresher.sk/70696-Vladimir-Putin-dal-testovat-whisky-Conora-McGregora-na-pritomnost-jedu-Bojovnik-mu-daroval-prvu-vyrobenu-flasu"/>
      </related>
      <p>V roku 2015 bola na chvíľu dokonca v Rusku úradmi Wikipédia zakázaná, keď správcovia odmietli z ruskej mutácie zmazať heslá týkajúce sa marihuany.</p>
      <p>V Rusku začal od minulého týždňa platiť aj kontroverzný zákon, ktorý vláda síce prezentuje ako aparát ochrany proti kybernetickým útokom, v skutočnosti však má ísť o novú dimenziu cenzúry. Úrady majú totiž väčšiu kontrolu nad obsahom na internete. </p>
      <figure>
        <iframe data-src="https://twitter.com/ozaed/status/1191990242720518145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76217-Svet-je-v-nebezpecenstve-napatie-medzi-Ruskom-a-USA-je-kriticke-tvrdi-Gorbacov"/>
        <a href="https://refresher.sk/70588-Video-z-ruskeho-cirkusu-zachytava-utok-medveda-na-jeho-krotitela-ludia-v-panike-utekali-prec"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
      </related>
    </article>
  </body>
</html>