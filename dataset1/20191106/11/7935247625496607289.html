<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sule-cet-davasinda-yeni-gelisme-214301h.htm"/>
    <meta property="og:site_name" content="OLAY"/>
    <meta property="article:published_time" content="2019-11-06T11:29:33+00:00"/>
    <meta property="og:title" content="Şule Çet davasında yeni gelişme"/>
    <meta property="og:description" content="Ankara'da bir plazanın 20. katından şüpheli şekilde düşerek hayatını kaybeden üniversite öğrencisi Şule Çet'le ilgili davada yeni gelişme yaşandı..."/>
  </head>
  <body>
    <article>
      <h1>Şule Çet davasında yeni gelişme</h1>
      <h2>Ankara'da bir plazanın 20. katından şüpheli şekilde düşerek hayatını kaybeden üniversite öğrencisi Şule Çet'le ilgili davada yeni gelişme yaşandı...</h2>
      <address>
        <time datetime="2019-11-06T11:29:33+00:00">06 Nov 2019, 11:29</time>
      </address>
      <p>Ankara'da bir plazanın 20. katından şüpheli şekilde düşerek hayatını kaybeden üniversite öğrencisi Şule Çet’in (23) ölümüyle ilgili bulguları inceleyen Adli Tıp'ın 3. raporu tamamlandı.</p>
      <p>Daha önce Adli Tıp’ın hazırladığı raporlar vardı ancak Ankara 31. Ağır Ceza Mahkemesi'nin 19 Temmuz tarihli talebiyle Adli Tıp İhtisas Kurulu da rapor hazırladı.</p>
      <p>
        <b>"POZİTİF NUMUNELER CİNSEL BİRLİKTELİĞE İŞARET ETMİYOR"</b>
      </p>
      <p>Raporda iki önemli tespit dikkat çekti, incelenen numunelerin pozitif olmasının kesin bir şekilde cinsel birlikteliğe işaret etmediği vurgulandı. Söz konusu numunenin kan, idrar gibi diğer vücut sıvılarında da bulunabileceği belirtildi.</p>
      <p>
        <b>''DNA ÖRNEKLERİ SANIK AKAND'LA UYUMLU ANCAK MİKTARI DÜŞÜK"</b>
      </p>
      <p>Şule Çet’in sağ el tırnaklarından alınan DNA örneklerine ilişkin değerlendirme de dikkat çekti. O örneklerin, sanıklardan Berk Akand’ın DNA’sı ile uyumlu olduğu ancak miktarın çok düşük olduğu vurgulandı. Bu bulaşmanın bir boğuşma ya da karşılıklı ikili mücadele ile meydana gelip gelmediğinin ayrımının yapılamayacağı vurgulandı.</p>
      <p>
        <b>''TIRNAKTAN ELDE EDİLEN ÖRNEK TOKALAŞMAYLA DA BULAŞABİLİR"</b>
      </p>
      <p>Tırnaktan elde edilen örneklerin, el sıkışma, ya da Berk Akand'ın dokunduğu telefon, bilgisayar gibi cihazların tuşlarından da bulaşabileceği belirtildi.</p>
      <p>Raporda ayrıca sanık Akand’ın bir şekerleme paketini olay gecesi eliyle açamadığı için ağzıyla bu paketi açmaya çalıştığı daha sonra pakete Şule Çet'in de dokunduğu belirtildi.</p>
      <p>Sanık ifadesinde de yer alan bu durumun DNA bulaşmasının sebebi olabileceği üstünde duruldu.</p>
    </article>
  </body>
</html>