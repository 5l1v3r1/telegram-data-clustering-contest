<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/06/uno-zoom-16x-personalizzare-motion-sense-pixel-4-foto-678697/"/>
    <meta property="og:site_name" content="AndroidWorld"/>
    <meta property="article:published_time" content="2019-11-06T11:29:13+00:00"/>
    <meta property="og:title" content="Ecco come avere uno zoom 16x e personalizzare Motion Sense su Pixel 4 (foto)"/>
    <meta property="og:description" content="I nuovi Pixel 4 di Google sono arrivati da poche settimane e si stanno facendo conoscere anche per i loro..."/>
  </head>
  <body>
    <article>
      <h1>Ecco come avere uno zoom 16x e personalizzare Motion Sense su Pixel 4 (foto)</h1>
      <h2>Entrambe le procedure implicano l'acquisizione dei permessi di root.</h2>
      <address><time datetime="2019-11-06T11:29:13+00:00">06 Nov 2019, 11:29</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>I nuovi <a href="https://www.androidworld.it/tag/google-pixel-4/">Pixel 4</a> di Google sono arrivati da poche settimane e si stanno facendo conoscere anche per i loro dettagli non evidenti, a volte <a href="https://www.androidworld.it/2019/11/05/ed-bendgate-pixel-4-xl-video-678490/">spiacevoli</a>. Tra gli aspetti che ancora non hanno convinto pienamente c’è <i><b>Motion Sense</b></i>, la nuova modalità di interazione <i>touchless</i> di Google. Oggi riportiamo due guide provenienti da <a href="https://www.xda-developers.com/google-camera-mod-16x-zoom-pixel-4/"><i>XDA</i></a> che permettono la <b>personalizzazione</b> di questo aspetto e di quello fotografico.</p>
      <p>La funzionalità Motion Sense di Google si basa sul funzionamento del radar sviluppato nell’ambito del <i><b>Project Soli</b></i> di Google ed integrato fisicamente nei nuovi Pixel 4. Dal lato software, il componente era <b>inizialmente non personalizzabile</b> da sviluppatori di terze parti ma, grazie all’app Motion Sense Bridge, lo sviluppatore <i>ashergray</i> è riuscito ad <b>accedere alla personalizzazione</b> degli output del radar conseguenti ai gesti forniti in input. La procedura che è stata strutturata per permettere questa personalizzazione implica l’acquisizione dei <b>permessi di root</b>.</p>
      <figure>
        <img src="https://www.androidworld.it/wp-content/uploads/2019/11/OsloBridger-App-1-379x800.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/OsloBridger-App-2-379x800.jpg"/>
      </figure>
      <p>Lo sviluppatore ha creato l’app <i><b>OsloBridge</b></i> che offre la personalizzazione del <b>riconoscimento dei gesti</b>, permettendo anche la <b>gestione dei parametri</b> di riconoscimento dei gesti, e la <b>personalizzazione delle azioni</b> software conseguenti ai gesti. Lo scopo essenziale di questa personalizzazione è <b>l’automazione</b> di Motion Sense con app simili a <a href="https://www.androidworld.it/tag/tasker/">Tasker</a>: al momento sono riconoscibili e personalizzabili quattro diverse tipologie di gesti. Nell’<b>esempio</b> che abbiamo riportato qui sotto viene mostrato come sia possibile con Tasker personalizzare il gesto di tipo <i>FLICK</i> per attivare il flash, se effettuato in una <b>specifica direzione</b>.</p>
      <figure>
        <img src="https://www.androidworld.it/wp-content/uploads/2019/11/Motion-Sense-Remap-1-379x800.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/Motion-Sense-Remap-2-379x800.jpg"/>
      </figure>
      <p>L’installazione dell’app OsloBridge presuppone l’installazione del corrispondente modulo <i><b>Magisk</b></i>, a <a href="https://forum.xda-developers.com/pixel-4-xl/themes/magisk-motion-sense-soli-oslo-mod-t3993877">questo indirizzo</a> trovate tutte le informazioni necessarie all’installazione. Chi l’ha provato consigli di <b>disabilitare</b> il riconoscimento dei gesti <b>originariamente</b> implementato da Google, attraverso le impostazioni di sistema.</p>
      <p>La seconda guida appena trapelata di XDA investe il <b>comparto fotografico</b> dei Pixel 4, in particolare la <b>capacità di zoom</b>. La versione stock della Google Camera offre uno zoom massimo 8x, ma attraverso questa procedura è possibile ottenere <b>almeno il doppio</b> della capacità d’ingrandimento. Grazie allo sviluppatore cstark27, già noto per i suoi numerosi porting della Google Camera, è possibile installare <b>una versione modificata</b> della Google Camera che ha abilitato lo zoom <b>16x</b>: questa versione <b>non necessita</b> dei permessi di <b>root</b>.</p>
      <figure>
        <img src="https://www.androidworld.it/wp-content/uploads/2019/11/Google-Camera-Mod-Zoom-Settings-1-379x800.jpg"/>
      </figure>
      <figure>
        <img src="https://www.androidworld.it/wp-content/uploads/2019/11/Google-Camera-Mod-Zoom-Settings-2-379x800.jpg"/>
      </figure>
      <p>Inoltre e sempre grazie a cstark27, è possibile abilitare il livello di <b>zoom massimo</b> per l’obiettivo <i><b>telephoto</b> </i>dei Pixel 4: stavolta saranno <b>necessari</b> i permessi di <b>root</b> perché bisogna installare un modulo Magisk e poi inviare il seguente comando ADB shell:</p>
      <pre>adb shell su -c "setprop persist.camera.maxzoom 51"</pre>
      <p>Il comando abilita lo zoom <b>oltre i 50x</b>, ma chi l’ha provato consiglia di <b>non andare oltre</b> il 16x per avere degli scatti decenti. Nella <b>galleria in basso</b> potete vedere un esempio pratico delle performance dello zoom 16x, a <a href="https://photos.app.goo.gl/293GaWoLi8FAvYgd9">questo indirizzo</a> ne trovate altri. Per <b>installare</b> questa seconda mod vi consigliamo di leggere il <a href="https://forum.xda-developers.com/apps/google-camera-mods/gcam-google-pixel-1-2-3-t3875663">thread dedicato</a> su XDA, a <a href="https://forum.xda-developers.com/showpost.php?p=80797211&amp;postcount=1757">questo post</a> trovate le <b>informazioni dettagliate</b> su come abilitare lo zoom massimo sull’obiettivo telephoto.</p>
    </article>
  </body>
</html>