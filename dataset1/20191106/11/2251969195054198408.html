<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/giorno-della-liberta-civitanova-ricorda-la-caduta-del-muro-di-berlino/1321683/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T11:07:58+00:00"/>
    <meta property="og:title" content="Giorno della Libertà, Civitanova ricorda la caduta del Muro di Berlino"/>
    <meta property="og:description" content="RICORRENZA - Sabato il sindaco Ciarapica e il presidente del consiglio comunale Morresi invitano cittadinanza e scuola a una riflessione condivisa su un evento fondamentale della storia contemporanea europea"/>
  </head>
  <body>
    <article>
      <h1>Giorno della Libertà, Civitanova ricorda la caduta del Muro di Berlino</h1>
      <h2>RICORRENZA - Sabato il sindaco Ciarapica e il presidente del consiglio comunale Morresi invitano cittadinanza e scuola a una riflessione condivisa su un evento fondamentale della storia contemporanea europea</h2>
      <address><time datetime="2019-11-06T11:07:58+00:00">06 Nov 2019, 11:07</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Fgiorno-della-liberta-civitanova-ricorda-la-caduta-del-muro-di-berlino%2F1321683%2F">Condividi13</a><a href="https://twitter.com/intent/tweet?text=Giorno+della+Libert%C3%A0%2C++Civitanova+ricorda+la+caduta++del+Muro+di+Berlino&amp;url=https%3A%2F%2Fwww.cronachemaceratesi.it%2F2019%2F11%2F06%2Fgiorno-della-liberta-civitanova-ricorda-la-caduta-del-muro-di-berlino%2F1321683%2F">Tweet</a>Email13 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/muro-berlino-325x208.jpg"/>
      </figure>
      <p> </p>
      <p><b>Civitanova ricorda la caduta del Muro di Berlino. Per celebrare una ricorrenza così importante nella storia contemporanea europea, sabato il sindaco Fabrizio Ciarapica e il presidente del Consiglio comunale Claudio Morresi invitano la cittadinanza e le scuole a una riflessione condivisa.</b> «Il Parlamento italiano ha istituito il 15 aprile del 2005 il Giorno della Libertà, che ricorre proprio il 9 novembre, per ricordare l’abbattimento del Muro di Berlino, simbolo della liberazione di paesi oppressi e auspicio di democrazia per le popolazioni ancora soggette al totalitarismo – si legge nella nota diffusa dal Comune –  Per riflettere su questa importante ricorrenza, il presidente dell’assise ha coinvolto i dirigenti scolastici delle scuole secondarie. Il Comune ha anche predisposto un manifesto celebrativo dell’evento da far affiggere in città e da inviare alle scuole».</p>
    </article>
  </body>
</html>