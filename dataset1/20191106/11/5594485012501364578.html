<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/knsb-oglasi-formulata-za-povishavane-na-maksimalnata-pensiya-do-1350-leva-prez-2020-g_news707690.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T11:37:00+00:00"/>
    <meta property="og:title" content="КНСБ огласи формулата за повишаване на максималната пенсия до 1350 лева през 2020 г."/>
    <meta property="og:description" content="За да се постигне ръст на максималната пенсия, синдикатът предлага догодина размерът ѝ да се определи на база 45% от максималния осигурителен доход от 3000 лева"/>
  </head>
  <body>
    <article>
      <h1>КНСБ огласи формулата за повишаване на максималната пенсия до 1350 лева през 2020 г.</h1>
      <h2>За да се постигне ръст на максималната пенсия, синдикатът предлага догодина размерът ѝ да се определи на база 45% от максималния осигурителен доход от 3000 лева</h2>
      <address>
        <time datetime="2019-11-06T11:37:00+00:00">06 Nov 2019, 11:37</time>
      </address>
      <p>https://blitz.bg/ikonomika/knsb-oglasi-formulata-za-povishavane-na-maksimalnata-pensiya-do-1350-leva-prez-2020-g_news707690.html Blitz.bg</p>
      <figure>
        <img src="https://static.blitz.bg/documents/thumbnails/730/201703/1488619343-original.jpg"/>
      </figure>
      <p><b>Максималният размер на пенсиите за осигурителен стаж и възраст трябва да се увеличава, така че все повече хора, чиито пенсии са ограничени от "тавана", да получат действителния размер на техните пенсии. Това посочват от КНСБ в своя позиция.</b><br/><br/><a href="https://blitz.bg/ikonomika/koshmarna-novina-za-bdeshchite-pensioneri_news707241.html"><b>Кошмарна новина за бъдещите пенсионери</b></a><br/><br/>В контекста на Бюджет 2020 г. Синдикатът настоява за увеличение на максималната пенсия, независимо че равнището на максималния осигурителен доход няма да расте.<br/><br/>За да се постигне ръст на максималната пенсия, КНСБ предлага догодина размерът й да се определи на база 45% от максималния осигурителен доход от 3000 лева. Това означава от 1 юли най-високата пенсия в страната да се установи на ниво от 1350 лв., уточняват от Синдиката.<br/><br/>По данни на КНСБ предложението ще обхване 40 500 души, сред които близо 28 000 човека, на които в момента действителният размер на пенсията е "отрязан" от тавана. Ако предложението на КНСБ се приеме, почти половината от тези 28 000 души ще получават действителния размер на пенсиите си.<br/><br/><a href="https://blitz.bg/ikonomika/sotsialnoto-ministerstvo-obyasni-kakvo-shche-stane-s-vdiganeto-na-vzrastta-za-pensiya_news707556.html"><b>Социалното министерство обясни какво ще стане с вдигането на възрастта за пенсия</b></a><br/><br/>От Синдиката изтъкват, че са необходими допълнителни под 28 млн. лв., за да бъде осъществено искането им. Според експертите на Конфедерацията в планираните приходи има достатъчно резерви, така че синдикалните предложения да се реализират.</p>
    </article>
  </body>
</html>