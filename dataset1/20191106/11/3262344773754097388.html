<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32968/canon-eos-ra-lancio-astrofotografia"/>
    <meta property="og:site_name" content="DDay.it"/>
    <meta property="article:published_time" content="2019-11-06T11:36:00+00:00"/>
    <meta property="og:title" content="Canon EOS Ra è la mirrorless fullframe pensata per l’astrofotografia"/>
    <meta property="og:description" content="Canon ha lanciato un po’ in sordina la sua nuova EOS Ra, una mirrorless pensata per una missione speciale: si dedicherà anima e corpo all’astrofotografia grazie al potenzionamento IR del sensore."/>
  </head>
  <body>
    <article>
      <h1>Canon EOS Ra è la mirrorless fullframe pensata per l’astrofotografia</h1>
      <h2>Canon ha lanciato un po’ in sordina la sua nuova EOS Ra, una mirrorless pensata per una missione speciale: si dedicherà anima e corpo all’astrofotografia grazie al potenzionamento IR del sensore.</h2>
      <address><time datetime="2019-11-06T11:36:00+00:00">06 Nov 2019, 11:36</time> by <a rel="author">Sergio Donato</a></address>
      <p>Le prime voci erano giunte a fine ottobre, ma la Canon EOS Ra si dice addirittura già pronta per il mercato. È stata infatti annunciata ufficialmente la versione speciale della Canon EOS R. <b>La mirrorless fullframe EOS Ra è stata infatti pensata in modo specifico per l’astrofotografia</b>.</p>
      <p>Quella “a” in aggiunta il nome è esplicativa, e la si è già incontrata per la Nikon D810a e la stessa Canon 60Da, che però appartengono a tempi ormai andati ma che avevano nel loro corpo la stessa missione della EOS Ra: fotografare gli astri del cielo.</p>
      <figure>
        <img src="https://cdn.dday.it/system/uploads/picture/image/58364/Screenshot_2019-11-06_Canon_EOS_Ra_-_Fotocamere.png"/>
      </figure>
      <p>La EOS Ra è in pratica una <a href="https://www.dday.it/redazione/27846/eos-r-mirrorless-full-frame-canon-prezzo-disponiiblita">EOS R</a> a cui Canon ha dedicato attenzioni particolari al fine di “catturare la bellezza del cielo notturno”. Ha infatti modificato il filtro IR nella parte frontale del sensore fullframe <b>che permette alla EOS Ra di aumentare di quattro volte la cattura dei raggi H-alfa, che hanno una lunghezza d’onda di 656 angstrom e sono visibili nella parte rossa dello spettro elettromagnetico</b>. Caratteristiche fondamentali per raccogliere informazioni visive dagli oggetti celesti.</p>
      <figure>
        <img src="https://cdn.dday.it/system/uploads/picture/image/58365/content_small_1044818931.jpg"/>
      </figure>
      <p><b>Canon ha poi dato all’EVF e al Live View della EOS Ra un ingrandimento di 30x rispetto al 10x della EOS R “liscia”</b>. È chiaro che il potere “avvicinare” di più gli oggetti da fotografare permette di avere un controllo maggiore della messa a fuoco, utilissima nell’astrofotografia.</p>
      <p>Il resto della Canon EOS Ra appartiene alla EOS R, quindi sensore fullframe da <b>30 MP</b>, <b>EVF OLED da 3,69</b> <b>milioni di punti</b> e <b>corpo in magnesio</b>.</p>
      <p>La disponibilità è prevista per il 31 dicembre e il prezzo di listino per il solo corpo è di <b>2.899 euro</b>.</p>
    </article>
  </body>
</html>