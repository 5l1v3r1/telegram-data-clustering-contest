<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902633/klopp-maakt-bewust-praatje-met-berge-je-bent-een-interessante-speler-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T11:15:00+00:00"/>
    <meta property="og:title" content="Klopp met charmeoffensief richting Berge: &quot;Natuurlijk is dit mooi&quot;"/>
    <meta property="og:description" content="Sander Berge verloor dinsdag in de Champions League met 2-1 van Liverpool. Na de match sprak niemand minder dan Jürgen Klopp hem aan. Volgens VG vertelde de manager van Liverpool dat hij Berge 'een interessante speler' vindt."/>
  </head>
  <body>
    <article>
      <h1>Klopp met charmeoffensief richting Berge: "Natuurlijk is dit mooi"</h1>
      <address>
        <time datetime="2019-11-06T11:15:00+00:00">06 Nov 2019, 11:15</time>
      </address>
      <p>
        <b>Sander Berge verloor dinsdag in de Champions League met 2-1 van Liverpool. Na de match sprak niemand minder dan Jürgen Klopp hem aan. Volgens VG vertelde de manager van Liverpool dat hij Berge 'een interessante speler' vindt.</b>
      </p>
      <p>Het <a href="https://www.vg.no/sport/fotball/i/zGzbgK/klopp-meldte-interesse-for-sander-berge-paa-anfield">Noorse dagblad</a> zag de ontmoeting tussen Klopp en Berge na affluiten van de match. De middenvelder van Genk wilde na de match niet lossen wat Klopp zei, maar volgens VG zei de Duitser iets in de trend dat hij Berge 'een interessante speler vindt'.</p>
      <aside>Lees meer<br/><a href="https://www.voetbalprimeur.be/nieuws/902616/hoogspanning-bij-napoli-mertens-en-co-weigeren-met-spelersbus-te-gaan-.html?itm_source=www.voetbalprimeur.be&amp;itm_medium=highlighted-content">Het stormt bij Napoli: ‘Mertens en co weigeren met spelersbus te gaan’</a></aside>
      <p>Over de gebeurtenis liet Berge zich wel nog ontvallen: "Het was een geweldig moment. Zoiets is leuk. Je aanvaardt dit met de glimlach. Het is mooi als een gerenommeerd trainer zoiets zegt."</p>
      <p>Daarna ging Berge over naar de orde van de dag. "Ik ben blij met de teamprestatie. We moeten nu doorgaan. Tegen Liverpool waren we tijdens de match gelijkmatig. Dat is het belangrijkste."</p>
      <p>Berge kwam in 2017 naar Genk. Vorig seizoen hield een kuitprobleem hem weken van het veld, maar in de Play-Offs stond hij er weer en hielp Berge Genk mee aan de titel. De Belgische landskampioen zou een prijskaartje van circa 25 miljoen euro op de Noorse middenvelder hebben gekleefd.</p>
      <aside>Lees meer<br/><a href="https://www.voetbalprimeur.be/nieuws/902583/vp-rapport-degelijk-genk-maar-toch-drie-spelers-niet-door-de-keuring.html?itm_source=www.voetbalprimeur.be&amp;itm_medium=highlighted-content">VP Rapport: Degelijk Genk, maar ervaren spelers en goudklompje stellen teleur</a></aside>
    </article>
  </body>
</html>