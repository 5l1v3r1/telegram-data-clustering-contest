<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/politico-senat-vipravdaye-trampa-v-razi-golosuvannya-za-impichment-sogodni-lider-bilshosti-328670_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T11:29:00+00:00"/>
    <meta property="og:title" content="Politico: Сенат виправдає Трампа в разі голосування за імпічмент сьогодні – лідер більшості"/>
    <meta property="og:description" content="Деякі сенатори-республіканці захищали Трампа, інші відмовилися коментувати події через те, що вони можуть стати срисяжними в судовому процесі щодо імпічменту."/>
  </head>
  <body>
    <article>
      <h1>Politico: Сенат виправдає Трампа в разі голосування за імпічмент сьогодні – лідер більшості</h1>
      <h2>Деякі сенатори-республіканці захищали Трампа, інші відмовилися коментувати події через те, що вони можуть стати срисяжними в судовому процесі щодо імпічменту.</h2>
      <address>
        <time datetime="2019-11-06T11:29:00+00:00">06 Nov 2019, 11:29</time>
      </address>
      <p>Лідер більшості в Сенаті Мітч Макконнелл заявив у вівторок, що верхня палата Конгресу США виправдає президента Дональда Трампа, якщо сьогодні відбудеться судовий розгляд у <a href="https://dt.ua/POLITICS/u-ssha-opublikuvali-stenogrami-pokazan-volkera-i-sondlanda-po-spravi-pro-impichment-trampa-328627_.html"><b>справі про імпічмент</b></a>, пише журнал <a href="https://www.politico.com/news/2019/11/05/mcconell-senate-acquit-trump-066103">Politico</a>.</p>
      <p>"Я скажу, що майже впевнений, чим це може закінчитися", - сказав Макконнелл журналістам. "Якщо б це було сьогодні, я не думаю, що є якесь питання - це не призвело б до імпічменту. Таким чином, питання в тому, як довго Сенат хоче зайняти? Як довго кандидати в президенти хочуть бути тут, у Сенаті, а не в Айові та Нью-Гемпширі?"</p>
      <p>Республіканець з Кентуккі додав, що йому ще треба поговорити з лідером меншості Сенату Чаком Шумером про те, як Сенат розглядатиме справу про імпічмент. Але він сказав, що вони імовірно вони почнуть з розгляду угоди, укладеної між колишніми лідерами Сенату Томом Дешлом і Трентом Лоттом, яке уклали під час суду у справі про імпічмент Білла Клінтона.</p>
      <p>У той час як деякі республіканські сенатори захищали Трампа, інші відмовилися коментувати останні події в розслідуванні імпічменту Палати представників, пославшись на їх роль в якості потенційних присяжних у судовому процесі щодо імпічменту, відзначає журнал.</p>
      <p>4 листопада, у США оприлюднили<b><a href="https://dt.ua/WORLD/opublikovani-pershi-stenogrami-svidchen-vid-svidkiv-u-spravi-pro-impichment-trampa-328502_.html"> перші стенограми свідчень екс-посла США в Україні Марі Йованович і колишнього радника держсекретаря Майкла Маккінлі</a></b> по справі про імпічмент Дональда Трампа, повідомляє прес-служба Комітету з питань розвідки Палати представників.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарги анонімного представника розвідувального співтовариства.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>