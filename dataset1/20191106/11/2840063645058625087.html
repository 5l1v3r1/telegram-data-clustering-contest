<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/finanza/2019/11/06/patuelli-abi-non-potere-commissioni-pos-prezzi-mercato_1s6QKXDxNLTjCfGcI7kKoM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-06T11:43:00+00:00"/>
    <meta property="og:title" content="Patuelli, ''Abi non ha potere su commissioni Pos, prezzi li fa mercato''"/>
    <meta property="og:description" content="Il presidente dell'Associazione spiega cosa occorre per avere più pagamenti digitali"/>
  </head>
  <body>
    <article>
      <h1>Patuelli, ''Abi non ha potere su commissioni Pos, prezzi li fa mercato''</h1>
      <address>
        <time datetime="2019-11-06T11:43:00+00:00">06 Nov 2019, 11:43</time>
      </address>
      <p><b>Ci sono tantissimi Pos in Italia </b>(3,2 mln su un totale di 5,2 mln in Europa) ma poche transazioni elettroniche e quindi tracciabili, e uno dei problemi è anche quello delle commissioni applicate ai pagamenti con Pos, ritenute troppo elevate. Ma "è il mercato che fa i prezzi dei pagamenti", afferma <b>Antonio Patuelli</b>, presidente dell’Abi, al <a href="https://www.salonedeipagamenti.com/"><b>Salone dei Pagamenti</b> </a>. "L’obiettivo - spiega - è ottenere maggiore gettito fiscale, ma tutto si deve basare su più concorrenza. Esistono una pluralità di autorità antitrust in Italia e in Europa e i prezzi (delle commissioni,ndr) li fa il mercato, che, quando non è competitivo, è giustamente sanzionato dalle Autorità antitrust. Quindi come <b>Abi</b> non siamo in grado di dire 'adesso fate pagare di meno' perché non è possibile dire quanto si deve far pagare. E' il mercato, la competizione tra soggetti, non solo bancari".  Secondo Patuelli, "con <b>più legalità e concorrenza </b>l'Italia potrà superare gli altri non solo sul numero dei Pos ma anche su un loro uso più efficace".</p>
    </article>
  </body>
</html>