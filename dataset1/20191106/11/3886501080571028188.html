<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118936-jovanovic-prenaduvanim-racunima-vesiceva-vlast-finansira-sminkanje-trga-i-platu-sekretarice-u-spali?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-06T11:20:04+00:00"/>
    <meta property="og:title" content="Jovanović: Prenaduvanim računima Vesićeva vlast finansira šminkanje Trga i platu sekretarice u spalionici"/>
    <meta property="og:description" content="Potpredsednik Narodne stranke Nikola Jovanović optužio je danas vlasti u Beogradu da povećanjem cena gotovo svih komunalnih usluga finansiraju radove na Trgu Republike koji su trajali 519 dana i &quot;mesečnu platu sekretarice u spalionici u Vinči od čak 2.000 evra neto&quot;.&quot;Ne postoji drugo objašnjenje za poskupljenje komunalnih usluga, pošto sva javna komunalna preduzeća prijavljuju neto dobit, a vlast se hvali rekordnim budžetom&quot;, naveo je Jovanović u pisanoj izjavi.On je upitao zamenika gradonačelnika Beograda Gorana Vesića zbog čega se povećava cena odnošenja otpada ako je Gradska čistoća ostvarila neto dobit od 469 miliona dinara u prošloj godini.Jovanović je Vesića upitao i čime obrazlaže novi udar na budžete Beogradjana, ako nema opravdanja za tako nešto u finansijskim izveštajima gradskih preduzeća, kao i zašto je potpisao odluku o novim nametima za gradjane u istom periodu u kojem poskupljuju i druge stavke, pa godišnji računi rastu za 4.200 dinara po domaćinstvu."/>
  </head>
  <body>
    <article>
      <h1>Jovanović: Prenaduvanim računima Vesićeva vlast finansira šminkanje Trga i platu sekretarice u spalionici</h1>
      <address>
        <time datetime="2019-11-06T11:20:04+00:00">06 Nov 2019, 11:20</time>
      </address>
      <p><b>Potpredsednik Narodne stranke Nikola Jovanović optužio je danas vlasti u Beogradu da povećanjem cena gotovo svih komunalnih usluga finansiraju radove na Trgu Republike koji su trajali 519 dana i "mesečnu platu sekretarice u spalionici u Vinči od čak 2.000 evra neto".</b><br/><br/>"Ne postoji drugo objašnjenje za poskupljenje komunalnih usluga, pošto sva javna komunalna preduzeća prijavljuju neto dobit, a vlast se hvali rekordnim budžetom", naveo je Jovanović u pisanoj izjavi.<br/><br/>On je upitao zamenika gradonačelnika Beograda Gorana Vesića zbog čega se povećava cena odnošenja otpada ako je Gradska čistoća ostvarila neto dobit od 469 miliona dinara u prošloj godini.<br/><br/>Jovanović je Vesića upitao i čime obrazlaže novi udar na budžete Beogradjana, ako nema opravdanja za tako nešto u finansijskim izveštajima gradskih preduzeća, kao i zašto je potpisao odluku o novim nametima za gradjane u istom periodu u kojem poskupljuju i druge stavke, pa godišnji računi rastu za 4.200 dinara po domaćinstvu.</p>
    </article>
  </body>
</html>