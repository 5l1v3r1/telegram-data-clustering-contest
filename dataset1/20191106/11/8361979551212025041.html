<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/tkachenko-zrobiv-guchnu-zayavu-pro-chinovnikiv-boyovikiv-novini-ukrajini-50051919.html"/>
    <meta property="og:site_name" content="НВ"/>
    <meta property="article:published_time" content="2019-11-06T11:38:00+00:00"/>
    <meta property="og:title" content="Нардеп від Слуги народу: Хтось із «чиновників» бойовиків може залишитися в команді нової влади"/>
    <meta property="og:description" content="Деякі «чиновники» в «адміністраціях Л/ДНР» можуть залишитися в команді нової влади після можливих виборів на Донбасі, заявив нардеп від Слуги народу Максим Ткаченко."/>
  </head>
  <body>
    <article>
      <h1>Нардеп від Слуги народу: Хтось із «чиновників» бойовиків може залишитися в команді нової влади</h1>
      <h2>Деякі «чиновники» в «адміністраціях Л/ДНР» можуть залишитися в команді нової влади після можливих виборів на Донбасі, заявив нардеп від Слуги народу Максим Ткаченко.</h2>
      <address>
        <time datetime="2019-11-06T11:38:00+00:00">06 Nov 2019, 11:38</time>
      </address>
      <p>«Я не виключаю, що хтось із них зможе залишитися в команді нової влади", - сказав він в інтерв'ю Донбасс.Реаліі.</p>
      <p>Радник секретаря РНБО з питань реінтеграції і відновлення Донбасу висловив думку, що і в «адміністрації» бойовиків є професійні люди.</p>
      <p>«Все одно є люди зі здоровим глуздом, все одно є чесні і порядні люди, які хочуть миру, хочуть повернення територій, але з різних причин залишаються там", - додав Ткаченко.</p>
      <figure>
        <iframe src="https://www.youtube.com/embed/5UpbkWKoghc" width="560" height="315" data-service="Youtube" scrolling="no"/>
      </figure>
      <p>Міністр закордонних справ України Вадим <a href="https://nv.ua/ukr/ukraine/politics/pristayko-potribno-provesti-miscevi-vibori-na-okupovaniy-chastini-donbasu-novini-ukrajini-50042629.html">Пристайко раніше заявив, що нова українська влада пропонує провести місцеві вибори на підконтрольних Росії територіях Донбасу.</a></p>
      <p>Після стало відомо, <a href="https://nv.ua/ukr/ukraine/politics/zelenskiy-pro-formulu-shtaynmayera-novini-ukrajini-50045769.html">що Україна узгодила текст формули Штайнмайєра,</a> яка в подальшому увійде в новий закон про особливий статус Донбасу.</p>
      <p>Згідно з формулюванням, закон про особливий порядок місцевого самоврядування в окремих районах Донецької і Луганської областей почне діяти на постійній основі тільки після проведення за українським законодавством місцевих виборів, які світове співтовариство визнає такими, що відбулися за стандартами ОБСЄ та міжнародних стандартів демократичних виборів.</p>
      <p>Відзначимо, що бойовики з 2014 року провели на окупованому Донбасі кілька фейкових «місцевих виборів», невизнаних світовою спільнотою.</p>
    </article>
  </body>
</html>