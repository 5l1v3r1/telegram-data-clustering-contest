<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/prvni-generace-google-pixelu-pravdepodobne-neobdrzi-dalsi-bezpecnostni-zaplaty-39354"/>
    <meta property="og:site_name" content="mobilenet.cz"/>
    <meta property="article:published_time" content="2019-11-06T11:40:00+00:00"/>
    <meta property="og:title" content="První generace Pixelů obdrží poslední aktualizaci v prosinci"/>
    <meta property="og:description" content="Google přislíbil vydat poslední aktualizaci v období letošních Vánoc Telefon vyrobilo HTC Uvnitř má Snapdragon 821, 4 GB RAM a 32/128GB úložiště"/>
  </head>
  <body>
    <article>
      <h1>První generace Pixelů obdrží poslední aktualizaci v prosinci</h1>
      <address><time datetime="2019-11-06T11:40:00+00:00">06 Nov 2019, 11:40</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Google přislíbil vydat poslední aktualizaci v období letošních Vánoc <br/>   •  Telefon vyrobilo HTC <br/>   •  Uvnitř má Snapdragon 821, 4 GB RAM a 32/128GB úložiště</b>
      </p>
      <h3>Aktualizováno 6. 11. 2019</h3>
      <p>Včera jsme vás informovali o tom, že první generace ikonických Google Pixelů neobdržela listopadové bezpečnostní záplaty, a slibovaná tříletá podpora od Googlu tím tak definitivně skončila.</p>
      <figure>
        <iframe data-src="https://twitter.com/verge/status/1191995639506309120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Následně však Google informoval <a href="https://www.theverge.com/2019/11/5/20950210/google-pixel-xl-final-security-original-update-december">The Verge</a> o tom, že Pixel i Pixel XL obdrží ještě jednu poslední aktualizaci, a to v prosinci.</p>
      <h3>Původní informace z 5. 11. 2019</h3>
      <p>Google u první generace <a href="https://mobilenet.cz/katalog/google-pixel">Pixelů </a>slíbil dva roky aktualizací s garancí bezpečnostních záplat po dobu tří let, což na rozdíl od jiných výrobců také splnil. S ohledem na zahájení prodeje telefonu ke konci roku 2016 se však stal letošní říjen pravděpodobně posledním měsícem, kdy výrobce uvolnil nejnovější bezpečnostní záplaty.</p>
      <figure>
        <iframe data-src="https://twitter.com/9to5Google/status/1191423236275363840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>První Pixel od Googlu zároveň nastolil pro tyto smartphony typický designový jazyk, který ctily až do příchodu nejnovějších <a href="https://mobilenet.cz/clanky/pixel-4-a-pixel-4-xl-dorazily-maji-90hz-oled-displeje-a-prijaly-teleobjektivy-39173">Pixelů 4</a>. S tímto modelem rovněž započala éra originálního pojmenování jednotlivých barevných variant – první generace byla nabízena ve stříbrné „Very Silver“, černé „Quite Black“ a modré „Really Blue“.</p>
      <related>
        <h4>Přečtěte si také</h4>
        <a href="https://mobilenet.cz/clanky/oneplus-7-pro-i-honor-20-pro-maji-podle-dxomarku-lepsi-fotoaparat-nez-pixel-4-39229"/>
      </related>
      <p>O výrobu Pixelů se postaralo <a href="https://mobilenet.cz/clanky/htc-ma-dalsi-blockchainovy-telefon-exodus-1s-ale-vybavou-neoslni-39220">HTC</a>, které jej osadilo Snapdragonem 821 doplněným o 4 GB operační paměti a 32/128GB úložiště. Na přední straně se nacházel 5" displej o rozlišení 1 080 × 1 920 pixelů a uvnitř baterie s kapacitou 2 770 mAh. Větší XL verze se pak chlubila 5,5palcovou obrazovkou s rozlišením 1 440 × 2 560 pixelů a 3 450mAh baterií. Na zadní straně obou dvou modelů byla k vidění 12Mpx kamerka, jejíž rozlišení se napříč lety nezměnilo.</p>
      <h3>Technické parametry Google Pixel</h3>
      <p>
        <a href="https://mobilenet.cz/katalog/google-pixel/specifikace">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>143,8 × 69,5 × 8,6 mm, 143 g, konstrukce: klasická, odolnost: IP53</td>
        </tr>
        <tr>
          <th>Displej</th>
          <td>AMOLED, 5" (1 920 × 1 080 px)</td>
        </tr>
        <tr>
          <th>Fotoaparát</th>
          <td>12,3 Mpx (4 048 × 3 036), LED dioda, autofocus, video: 3 840 × 2 410 px, 30 FPS</td>
        </tr>
        <tr>
          <th>Chipset</th>
          <td>Qualcomm Snapdragon 821 MSM8996 Pro, CPU: 2×2,34 GHz + 2×2,19 GHz, GPU: Adreno 530</td>
        </tr>
        <tr>
          <th>Paměť</th>
          <td>RAM: 4 GB, vnitřní paměť: 32 GB / 128 GB, paměťové karty: ne</td>
        </tr>
        <tr>
          <th>Datové funkce</th>
          <td>HSPA: 42 Mb/s, LTE: ano, Wi-Fi: 802.11a/b/g/n/ac, Bluetooth: 4.2, NFC: ano</td>
        </tr>
        <tr>
          <th>Operační systém</th>
          <td>Android 10</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy, elektronický kompas</td>
        </tr>
        <tr>
          <th>Akumulátor</th>
          <td>2 770 mAh, bezdrátové nabíjení: ne, doba nabíjení: 1:48 hodin</td>
        </tr>
        <tr>
          <th>Dostupnost</th>
          <td>listopad 2016, <a href="https://mobilenet.cz/katalog/google-pixel/kde-koupit">23 000 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/zoom-a-astrofotgrafie-muzete-dostat-s-pomoci-google-camery-do-starsich-pixelu-39292"/>
        <a href="https://mobilenet.cz/clanky/cervnova-aktualizace-pixelu-vylepsuje-cip-titan-m-i-detekci-povelu-ok-google-38292"/>
        <a href="https://mobilenet.cz/clanky/90-hz-bude-na-displeji-pixelu-4-casteji-zmenu-prinasi-listopadova-aktualizace-39356"/>
        <a href="https://mobilenet.cz/clanky/konec-benefitu-google-pixelum-4-neda-neomezeny-cloud-pro-fotografie-39194"/>
        <a href="https://mobilenet.cz/clanky/titulky-ke-vsem-videum-snadno-a-bez-dat-to-je-novinka-od-googlu-39335"/>
        <a href="https://mobilenet.cz/clanky/google-4k-videa-s-60-fps-u-pixelu-4-zvazoval-nakonec-od-toho-upustil-39268"/>
      </related>
    </article>
  </body>
</html>