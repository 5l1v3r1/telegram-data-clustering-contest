<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595972/sms-kalei-se-apoxi-apo-mathimataanakoinonei-dynamika-metra-i-psem"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T11:37:00+00:00"/>
    <meta property="og:title" content="SMS καλεί σε αποχή από μαθήματα-Ανακοινώνει δυναμικά μέτρα η ΠΣΕΜ"/>
    <meta property="og:description" content="Στο κόκκινο το θερμόμετρο στην Παιδεία με αφορμή τις εξετάσεις τετραμήνων.    Με το Υπουργείο Παιδείας και τον Πρόεδρο της Δημοκρατίας να..."/>
  </head>
  <body>
    <article>
      <h1>SMS καλεί σε αποχή από μαθήματα-Ανακοινώνει δυναμικά μέτρα η ΠΣΕΜ</h1>
      <address><time datetime="2019-11-06T11:37:00+00:00">06 Nov 2019, 11:37</time> by <a rel="author">SigmaLive</a></address>
      <p><b>Στο κόκκινο το θερμόμετρο στην Παιδεία με αφορμή τις εξετάσεις τετραμήνων. <br/></b> <br/>Με το Υπουργείο Παιδείας και τον Πρόεδρο της Δημοκρατίας να ξεκαθαρίζουν ότι η νομοθεσία θα τεθεί σε εφαρμογή, έντονη αναμένεται να είναι η αντίδραση των μαθητών. <br/> <br/>Μιλώντας στην εκπομπή του ΣΙΓΜΑ «Μεσημέρι και Κάτι», ο Πρόεδρος της ΠΣΕΜ, Γιάννης Λαπήθιος, ανέφερε ότι η όποια νομοθεσία πρέπει να εξυπηρετεί τα συμφέροντα της κοινωνίας. <br/> <br/>Πρέπει να υπάρξει τροποποίηση της συγκεκριμένης νομοθεσίας και πλήρης κατάργηση του μέτρου των εξετάσεων ανά τετράμηνο, σημείωσε. <br/> <br/>Δεν πρόκειται, τόνισε, να αφήσουμε το μέτρο να τεθεί σε ισχύ και αναμένεται να ανακοινώσουμε τη λήψη δυναμικών μέτρων την ερχόμενη εβδομάδα. <br/> <br/>Όσον αφορά μήνυμα το οποίο λαμβάνουν μαθητές στα κινητά τους τηλέφωνα και το οποίο τους καλεί σε αυθόρμητες στάσεις αποχής από τα μαθήματα, ο πρόεδρος της ΠΣΕΜ ξεκαθάρισε ότι δεν έχει κάποια σχέση με αυτό, ωστόσο χαιρετίζει τις αυθόρμητες αποχές. <br/> </p>
    </article>
  </body>
</html>