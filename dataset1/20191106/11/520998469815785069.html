<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/zno-2020-stalo-vidomo-yakimi-budut-testi-379897"/>
    <meta property="og:site_name" content="Погляд"/>
    <meta property="article:published_time" content="2019-11-06T11:51:00+00:00"/>
    <meta property="og:title" content="ЗНО-2020: стало відомо, якими будуть тести"/>
    <meta property="og:description" content="На сайті УЦОЯО, у розділі «ЗНО-2020», розміщено актуальні характеристики сертифікаційних робіт, критерії оцінювання завдань та програми зовнішнього незалежного оцінювання"/>
  </head>
  <body>
    <article>
      <h1>ЗНО-2020: стало відомо, якими будуть тести</h1>
      <h2>Характеристики та критерії оцінювання розміщено на сайті УЦОЯО</h2>
      <address>
        <time datetime="2019-11-06T11:51:00+00:00">06 Nov 2019, 11:51</time>
      </address>
      <p>На сайті Українського центру оцінювання якості освіти, у розділі «ЗНО-2020», розміщено актуальні характеристики сертифікаційних робіт, критерії оцінювання завдань відкритої форми з розгорнутою відповіддю та програми зовнішнього незалежного оцінювання. Про це повідомляє Український центр оцінювання якості освіти.</p>
      <p>"У характеристиці сертифікаційної роботи з певного навчального предмета зазначено структуру тесту, кількість та типи завдань, наведено схему нарахування тестових балів і кількість балів, які можна отримати, правильно виконавши всі завдання тесту. Також вказано час, відведений на виконання тесту", - йдеться у повідомленні.</p>
      <p>В УЦОЯО зазначають, що ознайомлення з інформацією, зазначеною в характеристиці сертифікаційної роботи, допоможе випускникам шкіл раціонально розподілити час для написання тесту та виробити власну стратегію ефективної роботи під час проходження зовнішнього незалежного оцінювання.</p>
      <p>Критерії оцінювання завдання відкритої форми з розгорнутою відповіддю містять розширену інформацію про нарахування балів за виконання завдань за певним критерієм. Наприклад, після ознайомлення з критеріями оцінювання власного висловлення з української мови учасник тестування буде знати, з яких частин має складатися власне висловлення та наявність яких помилок призведе до зменшення кількості тестових балів під час оцінювання цього завдання.</p>
      <p>Також в УЦОЯО повідомили, що фахівці Центру пояснюватимуть особливості виконання компетентнісних завдань у щотижневій рубриці «Готуючись до ЗНО» на сторінці Українського центру оцінювання якості освіти у <a href="https://www.facebook.com/zno.ukr.center/">Facebook</a>.</p>
      <footer>Джерело: <a href="https://www.ukrinform.ua/">Укрінформ</a></footer>
      <related>
        <h4>Схожі записи</h4>
        <a href="https://pogliad.ua/news/education/v-ukrayini-startue-zno-2019-372068"/>
        <a href="https://pogliad.ua/news/education/stali-vidomi-dati-provedennya-zno-2019-360952"/>
        <a href="https://pogliad.ua/news/education/yakscho-pragnesh-stati-studentom-349473"/>
        <a href="https://pogliad.ua/news/education/lishe-225-vipusknikiv-v-ukrayini-zdali-zno-na-200-baliv-303876"/>
      </related>
    </article>
  </body>
</html>