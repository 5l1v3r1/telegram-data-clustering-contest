<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/06/plastica-marine-litter-riciclo-se-ne-parla-a-rivoluzione-plastica-pn_20191106_00091/"/>
    <meta property="og:site_name" content="Askanews"/>
    <meta property="article:published_time" content="2019-11-06T11:20:39+00:00"/>
    <meta property="og:title" content="Plastica, marine-litter, riciclo. Se ne parla a Rivoluzione plastica"/>
    <meta property="og:description" content="Roma, 6 nov. (askanews) – Si parlerà di plastica, marine-litter, buone pratiche e riciclo chimico a “Rivoluzione plastica”. Quali prospettive per un tema di stretta attualità”, martedì 12 novembre alla Sala della Regina dalle 10 alle 13. Il convegno promosso da Globe Italia – con il patrocinio dell’ISPRA – al termine della mostra del National […]"/>
  </head>
  <body>
    <article>
      <h1>Plastica, marine-litter, riciclo. Se ne parla a Rivoluzione plastica</h1>
      <h2>Convegno martedì 12 novembre alla Camera dei deputati</h2>
      <address>
        <time datetime="2019-11-06T11:20:39+00:00">06 Nov 2019, 11:20</time>
      </address>
      <figure>
        <img src="http://www.askanews.it/wp-content/uploads/2019/11/20191106_122035_8162AA8A.jpg"/>
      </figure>
      <p>Roma, 6 nov. (askanews) – Si parlerà di plastica, marine-litter, buone pratiche e riciclo chimico a “Rivoluzione plastica”. Quali prospettive per un tema di stretta attualità”, martedì 12 novembre alla Sala della Regina dalle 10 alle 13. Il convegno promosso da Globe Italia – con il patrocinio dell’ISPRA – al termine della mostra del National Geographic, ospitata per un mese e fino al 14 novembre a Palazzo Valdina, vuole fare il punto su un tema, come quello della plastica e degli imballaggi, così dibattuto nelle ultime settimane. Il confronto avverà tra soggetti istituzionali, rappresentanti industriali, associazioni e consorzi di riciclo.</p>
      <p>Saranno presenti nel panel dei relatori: Enrico Giovannini – portavoce ASVIS, Alessandro Bratti – direttore generale dell’Ispra, Massimo Covezzi – presidente di Plastic Europe, Stefano Ciafani – presidente nazionale Legambiente, Filippo Di Quattro – direttore manufacturing di Basf, il sottosegretario al Ministero dell’Ambiente Roberto Morassut assieme ai parlamentari Chiara Braga, Alessandro Manuel Benvenuto, Gianni Girotto. Coordina gli interventi Romina Maurizi – direttore del Quotidiano Energia. L’evento ha come media partner Askanews.</p>
    </article>
  </body>
</html>