<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Rosalia-actuara-als-Grammy-Llatins-2019_0_2339166168.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T11:33:32+00:00"/>
    <meta property="og:title" content="Rosalía actuarà als Grammy Llatins"/>
    <meta property="og:description" content="La cantant, nominada a cinc premis, és una de les artistes que pujaran a l'escenari"/>
  </head>
  <body>
    <article>
      <h1>Rosalía actuarà als Grammy Llatins</h1>
      <h2>La cantant, nominada a cinc premis, és una de les artistes que pujaran a l'escenari </h2>
      <address>
        <time datetime="2019-11-06T11:33:32+00:00">06 Nov 2019, 11:33</time>
      </address>
      <p>L'Acadèmia Llatina de la Gravació va anunciar ahir els artistes que pujaran a l'escenari per actuar en directe als Latin Grammy del 14 de novembre. La 20a edició tindrà lloc al MGM Grand Garden Arena de Las Vegas (EUA) i Rosalía és una de les actuacions confirmades. La cantant de Sant Esteve Sesrovires compta amb cinc nominacions a les categories d'àlbum de l'any (<i> El mal querer</i>), enregistrament de l'any (<i> Aute Cuture</i>), millor cançó (<i> Pienso en tu mirá</i>)<i> ,</i> millor cançó urbana (<i> Con altura</i>) i millor àlbum de pop vocal contemporani (<i> El mal querer</i>). </p>
      <figure>
        <img src="https://www.ara.cat/2018/08/05/premium/fenomen-Rosalia-reobre-apropiacio-cultural_2064403606_55843135_117x66.jpg"/>
      </figure>
      <p>
        <a href="https://www.ara.cat/cultura/Rosalia-obte-nominacions-Grammys-llatins_0_2313368820.html">Rosalía obté cinc nominacions als Grammy Llatins</a>
      </p>
      <p>La gala comptarà amb presentadors com Ricky Martin, Paz Vega, Roselyn Sánchez i l'artista colombià Juanes, que també està nominat i rebrà un dia abans el premi Persona de l'Any com a homenatge a la seva trajectòria.</p>
      <p>L'Acadèmia ja va anunciar la setmana passada que en la cerimònia hi cantarien Bad Bunny, Juanes, Vicente Fernández, Sebastián Yatra, Natalia Jiménez, Alejandro Fernández, Álex Fernández, Paula Arenas, Alessia Cara, Mariachi Sol de México de José Hernández, Draco Rosa, Ximena Sariñana, Sech i Olga Tañón. Però ahir va afegir també la participació en la gran gala de la música llatina de Pepe Aguilar, Anitta, Pedro Capó, Julio Reyes Copello, Darell, Dimelo Flow, Fonseca, Luis Fonsi, Greiicy, Intocable, Los Ángeles Azules, Nella, Reik i Aitana, que opta al Grammy llatí a l'artista revelació.</p>
      <p>Rosalía i Alejandro Sanz parteixen com a favorits, perquè el cantant encapçala els premis amb vuit nominacions. Tots dos protagonitzaran el duel en la categoria de l'àlbum de l'any, on també  competeixen Andrés Calamaro, Rubén Blades, Paula Arenas, Fonseca, Sebastián Yatra, Tony Succar, Ximena Sariñana i Luis Fonsi.</p>
      <p>
        <a href="https://www.ara.cat/cultura/Rosalia-primers-Grammy-industria-ensenyat_0_2126187462.html">Rosalía guanya els seus dos primers Grammy i ho agraeix a totes les dones de la indústria</a>
      </p>
      <p>Si Rosalía guanyés algun dels cinc Grammy Llatins als quals està nominada seria el segon any consecutiu que hi triomfa. L'any passat ja se'n va endur dos: el de millor fusió urbana i el de millor cançó alternativa, tots dos per <i> Malamente</i>.</p>
    </article>
  </body>
</html>