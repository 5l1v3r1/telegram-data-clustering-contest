<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/06/methismeni-politeia-sti-skini-tu-alkionis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-06T11:30:53+00:00"/>
    <meta property="og:title" content="Η «ΜΕΘΥΣΜΕΝΗ ΠΟΛΙΤΕΙΑ» έρχεται στην ανακαινισμένη ιστορική σκηνή του «Αλκυονίς»"/>
    <meta property="og:description" content="Οι Θεατρικές Σκηνές παρουσιάζουν το λογοτεχνικό έργο του Σωτήρη Πατατζή«Μεθυσμένη Πολιτεία» στην ανακαινισμένη σκηνή του «Αλκυονίς» σε διασκευή Έλσας Ανδριανού και σκηνοθεσία Άρη Τρουπάκη."/>
  </head>
  <body>
    <article>
      <h1>Η «ΜΕΘΥΣΜΕΝΗ ΠΟΛΙΤΕΙΑ» έρχεται στην ανακαινισμένη ιστορική σκηνή του «Αλκυονίς»</h1>
      <h2>Η «ΜΕΘΥΣΜΕΝΗ ΠΟΛΙΤΕΙΑ» του Σωτήρη Πατατζή σε σκηνοθεσία Άρη Τρουπάκη</h2>
      <address><time datetime="2019-11-06T11:30:53+00:00">06 Nov 2019, 11:30</time> by <a rel="author">neolaia.gr Team</a></address>
      <p>Οι <b>Θεατρικές Σκηνές</b> παρουσιάζουν το λογοτεχνικό έργο του <b>Σωτήρη Πατατζή</b><b>«Μεθυσμένη Πολιτεία»</b> στην ανακαινισμένη σκηνή του <b>«Αλκυονίς»</b> σε διασκευή Έλσας Ανδριανού και σκηνοθεσία Άρη Τρουπάκη.</p>
      <p>Η «Μεθυσμένη Πολιτεία» του Σωτήρη Πατατζή αποτυπώνει μια εποχή, μα αντανακλά ένα θέμα: «έχω δικαίωμα στην ευτυχία; Και αν ναι, προλαβαίνω να την γευτώ;»</p>
      <p>
        <i>Η άφιξη ενός μπουλουκιού, εν μέσω μεταξικής δικτατορίας, σε μια επαρχιακή κωμόπολη οδηγεί στην όσμωση των θεατρίνων με τους κατοίκους της περιοχής πυροδοτώντας την ανατροπή μιας «βαλτωμένης» ζωής, μέσα στην οποία οι άνθρωποι επιμένουν πεισματικά να ονειρεύονται· άπαντες! Οι ενδεείς θεατρίνοι ότι θα διαπρέψουν σε μια κοινωνία «πίσω απ’ τον ήλιο» με κλασικό ρεπερτόριο, ο Διοικητής της Χωροφυλακής την τελευταία ευκαιρία προαγωγής του, καθώς και τη «διαιώνιση του είδους του», τα μέλη της τοπικής «καλής κοινωνίας» -έκαστος κατά μόνας- ότι δεν έχει χάσει το τραίνο της ζωής, μια γυναίκα, που ο γιος της έχει βγει στην παρανομία ως αντιφρονών, την μετά θάνατον ζωή, ο «λεφτάς» της περιοχής να βρει κάτι άξιο λόγου να ξοδέψει τα λεφτά του, ένας ξενόφερτος επιστήμων να πιστέψει σε κάτι, οι κάτοικοι μια καλύτερη μοίρα.</i>
      </p>
      <p>
        <i>Το αενάως παιδί δεν ονειρεύεται. Ξέρει.</i>
      </p>
      <p>Όλα αυτά, δοσμένα άλλοτε με χιούμορ, άλλοτε με πικρό σαρκασμό και άλλοτε με διάθεση ποιητική κι ονειρική, κάνουν πραγματικά τη «Μεθυσμένη Πολιτεία» ένα από τα ωραιότερα βιβλία που γράφτηκαν ποτέ για την καθημερινή ζωή μιας μικρής πολιτείας.</p>
      <p>
        <i>Ο κινηματογράφος Αλκυονίς στην οδό Ιουλιανού 42 στην Αθήνα, χαρακτηρίστηκε πρόσφατα μνημείο, μετά την ομόφωνη γνωμοδότηση του Κεντρικού Συμβουλίου Νεωτέρων Μνημείων (ΚΣΝΜ), σύμφωνα με την οποία “αποτελεί χώρο ιδιαίτερα αξιόλογο για την παραγωγή και διάθεση της καλλιτεχνικής δημιουργίας, άμεσα συνδεδεμένης με τη συλλογική μνήμη και την υψηλή πολιτιστική παραγωγή, καθώς και αναπόσπαστο τμήμα της σύγχρονης πολιτιστικής ιστορίας του τόπου”. Λειτούργησε από το 1968 έως το 1990 ως ανεξάρτητο κέντρο δημιουργίας και επανιδρύθηκε το 2014με τον ίδιο χαρακτήρα.</i>
      </p>
      <p>
        <i>
          <b>ΠΡΟΓΡΑΜΜΑ ΠΑΡΑΣΤΑΣΕΩΝ</b>
        </i>
      </p>
      <p>
        <i>
          <b>Τετάρτη: 19:00</b>
        </i>
        <br/>
        <i>
          <b>Πέμπτη – Παρασκευή – Σάββατο: 21:00</b>
        </i>
        <br/>
        <i>
          <b>Κυριακή: 19:00</b>
        </i>
        <br/>
        <i>
          <b>Διάρκεια παράστασης: 130’</b>
        </i>
      </p>
      <p>
        <b>ΜΕΘΥΣΜΕΝΗ ΠΟΛΙΤΕΙΑ του ΣΩΤΗΡΗ ΠΑΤΑΤΖΗ</b>
      </p>
      <p>Διασκευή: Έλσα Ανδριανού<br/>Σκηνοθεσία: Άρης Τρουπάκης<br/>Σκηνικά- Κοστούμια: Κωνσταντίνος Ζαμάνης<br/>Βοηθός Σκηνοθέτη: Μαρία Νίκα</p>
      <p>
        <b>ΠΑΙΖΟΥΝ:</b>
      </p>
      <p>Δημήτρης Ήμελλος<br/>Δημοσθένης Παπαδόπουλος<br/>Κατερίνα Μισιχρόνη<br/>Αλεξάνδρα Παντελάκη<br/>Νίκος Αλεξίου<br/>Βαγγέλης Ψωμάς<br/>Ερατώ Πίσση<br/>Παναγιώτης Κατσώλης<br/>Ερρίκος Μηλιάρης</p>
      <p>
        <b>Για ομαδικές κρατήσεις επικοινωνήστε στο 210-3639343 (εσωτ. 2)</b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/06/eleni-menegaki-mperdepse-to-pso-ke-gelase-olo-to-plato/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/06/faze-jarvis-o-games-pou-apoklistike-apo-to-fortnite/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/"/>
        <a href="https://neolaia.gr/2019/11/06/epohiko-epidoma-2019-poioi-tha-doun-ta-hrimata-mesa-ston-dekembri/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/06/5-xeimerinoi-proorismoi-gia-foitites/"/>
        <a href="https://neolaia.gr/neo/travel-paw-volta"/>
      </related>
    </article>
  </body>
</html>