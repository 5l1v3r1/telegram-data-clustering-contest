<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_dbr_vidkryly_kryminalne_provadzhennya_proty_fedyny_cherez_ii_pogrozy_1684799"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:24:00+00:00"/>
    <meta property="og:title" content="У ДБР відкрили кримінальне провадження проти Федини через її погрози Зеленському"/>
    <meta property="og:description" content="Державне бюро розслідувань відкрило кримінальне провадження проти народного депутата Верховної Ради Софії Федини у зв'язку з її висловлюваннями на адресу президента України Володимира Зеленського."/>
  </head>
  <body>
    <article>
      <h1>У ДБР відкрили кримінальне провадження проти Федини через її погрози Зеленському</h1>
      <address>
        <time datetime="2019-11-06T11:24:00+00:00">06 Nov 2019, 11:24</time>
      </address>
      <p>
        <b>Державне бюро розслідувань відкрило кримінальне провадження проти народного депутата Верховної Ради Софії Федини у зв'язку з її висловлюваннями на адресу президента України Володимира Зеленського.</b>
      </p>
      <p>Про це йдеться у відповіді ДБР на запит <a href="https://ukranews.com/ua/news/664151-dbr-pochalo-rozsliduvaty-pogrozy-fedyny-zelenskomu">Українських Новин</a>.</p>
      <p>"Слідчими Державного бюро розслідувань здійснюється досудове розслідування кримінального провадження... від 28.10.2019. Відомості до Єдиного реєстру досудових розслідувань було внесено Генеральною прокуратурою України за заявою народного депутата України про можливе скоєння кримінальних правопорушень, передбачених ч. 3 ст. 109, ст. 112 КК України", – сказано у повідомленні.</p>
      <p>Таким чином, ДБР розслідує можливе посягання на життя державного діяча, а також можливі дії, спрямовані на насильницьку зміну чи повалення конституційного ладу або на захоплення державної влади.</p>
      <p>Наголошується, що Генпрокуратура доручила центральному апарату ДБР провести досудове розслідування у даному виробництві.</p>
      <p><a href="https://zik.ua/news/2019/11/01/zamah_na_zelenskogo_spravoyu_fedyny_zaymetsya_dbr_1682019">Нагадаємо,</a> під час стріму на одному з YouTube каналів обговорюючи розмову Зеленського з добровольцями в Золотому, Федина і волонтер Маруся Звіробий висловили припущення, що під час однієї з таких поїздок президент може потрапити під обстріл або стати жертвою замаху.</p>
      <related>
        <h4>читайте також</h4>
        <a href="https://zik.ua/news/2019/11/06/viyskova_dopomoga_ukraini_zalezhala_vid_rozsliduvannya_shchodo_baydena__1684815"/>
        <a href="https://zik.ua/news/2019/11/05/zelenskyy_hoche_stvoryty_viyskovu_politsiyu_v_ukraini_1684429"/>
        <a href="https://zik.ua/news/2019/10/31/ukraina_i_nato_domovylysya_pro_novi_proekty__zelenskyy_1680849"/>
        <a href="https://zik.ua/news/2019/10/30/zelenskyy_pryznachyv_kulebu_golovoyu_komisii_z_pytan_ievrointegratsii_1680203"/>
      </related>
    </article>
  </body>
</html>