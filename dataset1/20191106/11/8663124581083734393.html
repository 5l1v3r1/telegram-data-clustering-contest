<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-allegri-najvirogidnishyj-nastupnyk-tuhelya-na-postu-golovnogo-trenera-pszh/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-06T11:24:00+00:00"/>
    <meta property="og:title" content="Букмекери: Аллегрі – найвірогідніший наступник Тухеля на посту головного тренера «ПСЖ»"/>
    <meta property="og:description" content="Експерти букмекерських контор пропонують спрогнозувати нового головного тренера французького гранда «ПСЖ» після можливого звільнення німецького фахівця Томаса Тухеля. Основним претендентом вважається італійський наставник Массіміліано Аллегрі."/>
  </head>
  <body>
    <article>
      <h1>Букмекери: Аллегрі – найвірогідніший наступник Тухеля на посту головного тренера «ПСЖ»</h1>
      <address><time datetime="2019-11-06T11:24:00+00:00">06 Nov 2019, 11:24</time> by <a rel="author">Сергій Гумен</a></address>
      <p>Експерти букмекерських контор пропонують спрогнозувати нового головного тренера французького гранда «ПСЖ» після можливого звільнення німецького фахівця Томаса Тухеля. Основним претендентом вважається італійський наставник Массіміліано Аллегрі.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/novyny-2.png?w=800&amp;ssl=1"/>
        <figcaption>Букмекери: Аллегрі – найвірогідніший наступник Тухеля на посту головного тренера «ПСЖ»</figcaption>
      </figure>
      <p>Букмекерська компанія <a href="https://bookmaker-ratings.com.ua/review/obzor-bukmekerskoy-kontory-paddy-power/">Paddy Power</a> розмістила у своїй лінії ставки на можливого наступника німця Томаса Тухеля біля керма французького клубу «ПСЖ». На думку експертів, головним претендентом на тренерське крісло паризької команди вважається 52-річний італієць Массіміліано Аллегрі, який знаходиться у статусі безробітного після звільнення з туринського «Ювентуса» в травні поточного року. Поставити на цей варіант можна з котируванням 2,5, що відповідає 40 відсоткам ймовірності.</p>
      <p>Наступним у списку кандидатів на пост наставника французького колективу йде ще один безробітний – португалець Жозе Моурінью, останнім клубом якого був «Манчестер Юнайтед». Ставка на призначення «Особливого» головним тренером чемпіона Ліги 1 оцінюється коефіцієнтом 3,5 (29%). Трійку лідерів закриває аргентинський керманич лондонського «Тоттенхема» Маурісіо Почеттіно, на якого пропонують котирування 6,5 (15%).</p>
      <p>Також на пост головного тренера «ПСЖ», на думку букмекерів, можуть бути призначені наступні фахівці: француз Зінедін Зідан (9,0 – 11%), іспанець Рафаель Бенітес (21,0 – 5%), італієць Карло Анчелотті (26,0 – 4%), аргентинець Дієго Сімеоне (41,0 – 2,5%) та німець Юрген Клопп (67,0 – 1,5%).</p>
      <p>На даний момент пост головного тренера паризького клубу займає Томас Тухель, контракт якого розрахований до літа 2021 року. Під його керівництвом команда впевнено лідирує у турнірній таблиці чемпіонату Франції, а в Лізі чемпіонов також займає перше місце у квартеті А.</p>
      <related>
        <a href="https://bookmaker-ratings.com.ua/bukmekery-proponuyut-stavky-na-novyj-klub-mesuta-ozila/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bukmekery-proponuyut-stavky-na-novyj-klub-mesuta-ozila/"/>
        <a href="https://bookmaker-ratings.com.ua/pochettino-ta-mourin-yu-golovni-pretendenty-na-post-nastavnyka-reala-za-versiyeyu-bukmekeriv/"/>
        <a href="https://bookmaker-ratings.com.ua/pryjmayut-sya-stavky-na-novyj-klub-edinsona-kavani/"/>
      </related>
    </article>
  </body>
</html>