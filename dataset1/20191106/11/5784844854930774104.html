<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/v-zapor-zaradi-rudarjenja-kripovalut-v-sluzbi.html?RSS2c0623e081f0a79f8decbab11b6e0690"/>
    <meta property="og:site_name" content="Računalniške novice"/>
    <meta property="article:published_time" content="2019-11-06T11:39:00+00:00"/>
    <meta property="og:title" content="V zapor zaradi rudarjenja kripovalut v službi"/>
    <meta property="og:description" content="Tako kot zlato je treba tudi navidezne denarne valute oziroma kriptovalute rudariti. Namesto da se tega dela lotimo z navadno lopato, je za ta namen potreben zmogljiv računalnik."/>
  </head>
  <body>
    <article>
      <h1>V zapor zaradi rudarjenja kripovalut v službi</h1>
      <address>
        <time datetime="2019-11-06T11:39:00+00:00">06 Nov 2019, 11:39</time>
      </address>
      <p>Tako kot zlato je treba tudi navidezne denarne valute oziroma kriptovalute rudariti. Namesto da se tega dela lotimo z navadno lopato, je za ta namen potreben zmogljiv računalnik. Pred desetletjem smo lahko rudarili kriptovalute kar s pomočjo procesorja osebnega računalnika. Kmalu za tem so se začele uporabljati grafične kartice, še kasneje pa še namenski procesorji za rudarjenje oziroma tako imenovane ASCI enote.</p>
      <p>Ker pa je strojna oprema za rudarjenje kriptovalut nadvse draga, se mnogi posamezniki za ta namen »izposodijo« kar službeni računalnik oziroma strežnik. To zamisel je imel tudi nekdanji uslužbenec ruskega raziskovalnega centra za jedrsko orožje, ki je na službenem superračunalniku ponoči skrivaj rudaril bitcoine. Njegovo početje seveda ni ostalo neopaženo in znanstvenik je bil zaradi tega pripeljan pred sodni senat.</p>
      <p>Sodniki so nekdanjega uslužbenec ruskega raziskovalnega centra za jedrsko orožje pričakovano spoznali za krivega zlorabe položaja. Zaradi tega si je »nepridipravi« prislužil tri leta in tri mesece zaporne kazni. Še dvema drugima uslužbencema je sodišče zaradi sodelovanja pri rudarjenju kriptovalut naložilo preračunanih 3.500 evrov in preračunanih 6.300 evrov denarne kazni.</p>
      <figure>
        <iframe src="https://www.youtube.com/embed/a4weKFBGN_Q" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>