<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134357-antrajam-kmt-etapui-besirengiantis-nevezis-laukia-griztanciu-lyderiu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T11:46:00+00:00"/>
    <meta property="og:title" content="Antrajam KMT etapui besirengiantis „Nevėžis“ laukia grįžtančių lyderių"/>
    <meta property="og:description" content="Kėdainių „Nevėžis“ savaitgalį vykusiose rungtynėse vertėsi be trijų krepšininkų, tačiau visi jie šį vakarą gali grįžti į aikštę. „Nevėžis“ namie pradės Karaliaus Mindaugo taurės turnyro II etapą su Alytaus „Sintek–Dzūkija“. Susitikimas prasidės 18 val., jį tiesiogiai transliuos LKL.lt ir DELFI TV. „Pralaimėjimas savaitgalį nieko nepasako, nes neturėjome trijų žaidėjų, – teigė „Nevėžio“ lyderis ..."/>
  </head>
  <body>
    <article>
      <h1>Antrajam KMT etapui besirengiantis „Nevėžis“ laukia grįžtančių lyderių</h1>
      <address>
        <time datetime="2019-11-06T11:46:00+00:00">06 Nov 2019, 11:46</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-204507-any1000x1000.jpg">
          <img src="https://www.basketnews.lt/paveikslelis-204507-any630x500.jpg"/>
        </a>
      </figure>
      <p>Nuotr. BNS</p>
      <p>Kėdainių „Nevėžis“ savaitgalį vykusiose rungtynėse vertėsi be trijų krepšininkų, tačiau visi jie šį vakarą gali grįžti į aikštę.</p>
      <p>„Nevėžis“ namie pradės Karaliaus Mindaugo taurės turnyro II etapą su Alytaus „Sintek–Dzūkija“. Susitikimas prasidės 18 val., jį tiesiogiai transliuos LKL.lt ir DELFI TV.</p>
      <p>„Pralaimėjimas savaitgalį nieko nepasako, nes neturėjome trijų žaidėjų, – teigė „Nevėžio“ lyderis Laurynas Beliauskas, kuris praleido rungtynes dėl traumos. – Bandysime susitelkti iš naujo ir žaisime dėl pergalės.</p>
      <p>Mūsų tikslas – laimėti kuo didesniu skirtumu, kad būtų ramiau prieš atsakomąsias rungtynes.“</p>
      <p>Beliauskas kojos traumą patyrė prieš pusantros savaitės ir praleido dvejas „Nevėžio“ rungtynes. Per jas nežaidė ir Viny Okouo, kuris dėl incidento buvo diskvalifikuotas.</p>
      <p>Abu jie yra ryškūs „Nevėžio“ lyderiai – Beliauskas pirmauja „Betsafe–LKL“ pagal rezultatyvumą (vid. 14,7 taško), Okouo yra pirmas pagal atkovotus kamuolius (vid. 8,3).</p>
      <p>Ar į treniruočių procesą grįžęs Beliauskas šį vakarą žais, treneriai ketina spręsti prieš rungtynes.</p>
      <p>Po traumos pasveiko vos dvejas rungtynes „Betsafe–LKL“ šį sezoną žaidęs Austinas Chatmanas. „Nevėžio“ gynėjas per pirmą sezono susitikimą su „Sintek–Dzūkija“ pelnė 9 taškus ir atliko 3 rezultatyvius perdavimus.</p>
      <p>Pirmajame čempionato ture Alytuje „Sintek–Dzūkija“ laimėjo 68:62.</p>
      <p>„Žinome jų žaidimą, jie turbūt niekuo nenustebins“, – svarstė Beliauskas.</p>
      <p>Tarp aštuonių stipriausių KMT komandų „Nevėžis“ buvo tik kartą – per inauguracinį turnyrą 2016-aisiais.</p>
      <p>Atsakomosios „Nevėžio“ ir „Sintek–Dzūkijos“ rungtynės bus žaidžiamos kitą antradienį Alytuje.</p>
      <h3>Šį sezoną metamos baudos</h3>
      <figure>
        <img src="https://www.basketnews.lt/paveikslelis-147659-any100x100.jpg"/>
      </figure>
      <p>63% 12,5</p>
      <figure>
        <img src="https://www.basketnews.lt/paveikslelis-117632-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/91-karaliaus-mindaugo-taure/statistika.html">12,5</a></li>
        <li>Taiklumas: <a href="https://www.basketnews.lt/lygos/91-karaliaus-mindaugo-taure/statistika.html">62,5%</a></li>
        <li>Vieta lygoje: <a href="https://www.basketnews.lt/lygos/91-karaliaus-mindaugo-taure/statistika.html">6</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82982-kedainiu-nevezis-moletu-ezerunas.html">17</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82977-moletu-ezerunas-kedainiu-nevezis.html">8</a></li>
        <li>Daugiausia pataiko: <a href="https://www.basketnews.lt/zaidejai/14362-matas-jucikas.html">Matas Jucikas</a></li>
      </ul>
    </article>
  </body>
</html>