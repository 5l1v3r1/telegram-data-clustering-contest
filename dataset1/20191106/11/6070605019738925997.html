<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Catherine-Deneuve-hospitalitzada-Paris_0_2339166179.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T11:04:10+00:00"/>
    <meta property="og:title" content="Catherine Deneuve, hospitalitzada a París"/>
    <meta property="og:description" content="L'equip mèdic ha qualificat l'estat de l'actriu de &quot;seriós&quot;"/>
  </head>
  <body>
    <article>
      <h1>Catherine Deneuve, hospitalitzada a París</h1>
      <h2>L'equip mèdic ha qualificat l'estat de l'actriu de "seriós"</h2>
      <address>
        <time datetime="2019-11-06T11:04:10+00:00">06 Nov 2019, 11:04</time>
      </address>
      <p>L'actriu francesa Catherine Deneuve ha sigut hospitalitzada a París aquest dimecres a la matinada, segons informa el diari <i>Le Parisien</i>. La intèrpret, de 76 anys, s'hauria desmaiat durant el rodatge de la nova pel·lícula d'Emmanuelle Bercot, <i>De son vivant</i>, un drama familiar amb Benoît Magimel i Cécile de France. Segons les informacions del rotatiu, l'estat de Deneuve és "seriós" i "necessita passar per un examen en profunditat".</p>
      <p>Deneuve és una de les actrius més importants del cinema europeu, una estrella incombustible que ha protagonitzat clàssics com <i>Belle de jour, Els paraigües de Cherbourg, La sirena del Mississipí, Tristana</i> i <i>Repulsió</i>, entre molts més. Pròximament estrenarà el drama <i>La verdad</i>, de Hirokazu Kore-eda.</p>
    </article>
  </body>
</html>