<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/pivnichnyy_potik_2_na_utylizatsiyu_kladovyshcha_himichnyh_vidhodiv_v_danii_1684813"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:51:00+00:00"/>
    <meta property="og:title" content="&quot;Північний потік -2&quot;: На утилізацію &quot;кладовища&quot; хімічних відходів в Данії буде потрібно 5 млрд дол"/>
    <meta property="og:description" content="Реалізація одіозного російського енерготранзитного проєкту &quot;Північний потік-2&quot; таїть в собі загрозу масштабної екологічної трагедії. На утилізацію &quot;кладовища&quot; хімічних відходів на морському дні Данії, яка дала згоду на проходження цього газопроводу, потрібно 5 млрд доларів. Тоді як весь проєкт оцінюється &quot;всього лише&quot; у 4 мільярди євро."/>
  </head>
  <body>
    <article>
      <h1>"Північний потік -2": На утилізацію "кладовища" хімічних відходів в Данії буде потрібно 5 млрд дол</h1>
      <address>
        <time datetime="2019-11-06T11:51:00+00:00">06 Nov 2019, 11:51</time>
      </address>
      <p>
        <b>Реалізація одіозного російського енерготранзитного проєкту "Північний потік-2" таїть в собі загрозу масштабної екологічної трагедії. На утилізацію "кладовища" хімічних відходів на морському дні Данії, яка дала згоду на проходження цього газопроводу, потрібно 5 млрд доларів. Тоді як весь проєкт оцінюється "всього лише" у 4 мільярди євро.</b>
      </p>
      <p>Про це <a href="https://cursorinfo.co.il/all-news/rossijskij-severnyj-potok-2-ekologicheskoe-bedstvie-dlya-evropy/">пише</a> ресурс Cursoinfo.</p>
      <p>Повідомляється, що у Данії склалася міжнародна репутація одного з реальних європейських лідерів у сфері екології та відновлюваних джерел енергії. Навіть більше, ці питання стали ключовим лейтмотивом програми головування Данії в ЄС у першій половині 2012 року.</p>
      <p>"Кожен євро вкладень в енергоефективність забезпечує нові робочі місця в Європі, - резюмував тоді міністр у справах клімату, енергетики та будівництва Данії Мартін Лідегаард, - а кожен євро, витрачений на імпорт нафти, йде з Європи".</p>
      <p>Однак, пишуть у виданні, подальший розвиток подій на європейському геоенергетичному фронті став серйозним викликом Данії, причому не тільки репутації, але, як виявляється, таїть в собі загрозу масштабної екологічної трагедії.</p>
      <p>І цей виклик пов'язаний з реалізацією одіозного російського енерготранзитного проєкту "Північний потік-2", ключова "нитка" якого проходить саме через датську акваторію.</p>
      <p>Зокрема, ключова екологічна проблема в тому, що лінія прокладки захоплює вкрай проблемну ділянку балтійського дна, є найбільш небезпечним "кладовищем" хімічної зброї ("спадщини" нацистської Німеччини). Акваторією без чітко окреслених обсягів (порядку десятків, а то й сотень тисяч тонн) і кордонів поховання, масштабів і перспектив його ліквідації, - де вже давно не рекомендується ловити і забороняється тралити рибу.</p>
      <p>Вартість робіт з нейтралізації "балтійського кладовища хімічної зброї" фахівці оцінюють в масштабах 5 мільярдів доларів, тоді як весь проект газопроводу оцінюється "всього лише" у 4 мільярди євро.</p>
      <p>"В силу цього, давши "добро" на проходження російського "Північного потоку-2" своєю акваторією, Данія мимоволі стає ще однією – на цей раз екологічною – жертвою тієї "гібридної війни", яку веде Росія проти України і Європи", - відзначають в ресурсі Cursoinfo.</p>
      <p>Нагадаємо, 30 жовтня <a href="https://zik.ua/news/2019/10/30/daniya_vydala_dozvil_na_budivnytstvo_pivnichnogo_potoku2_1679861">стало відомо</a>, що Датське енергетичне агентство видало компанії Nord Stream 2 AG дозвіл на будівництво частини газопроводу "Північний потік-2".</p>
      <p>Президент України Володимир Зеленський <a href="https://zik.ua/news/2019/10/31/ukraina_bula_gotova_do_rishennya_danii_shchodo_pivnichnogo_potoku2__1680671">заявив</a>, що Україна була готова до рішення Данії по "Північному потоку-2".</p>
      <related>
        <h4>читайте також</h4>
        <a href="https://zik.ua/news/2019/10/31/daniya_rozblokuvala_pivnichnyy_potik2_yake_tse_matyme_naslidky_dlya_yevropy_i_1680807"/>
        <a href="https://zik.ua/news/2019/09/20/gazprom_ne_vyklyuchaie_shcho_zumiie_zapustyty_pivnichnyy_potik2_do_kintsya_1650559"/>
        <a href="https://zik.ua/news/2019/08/09/zatrymku_pivnichnogo_potoku2_otsinyly_u_8_misyatsiv_i_660_milyoniv_1622633"/>
        <a href="https://zik.ua/news/2019/04/15/rosiyskyy_gazprom_podav_shche_odnu_zayavku_na_prokladannya_pivnichnogo_potoku2_1552289"/>
      </related>
    </article>
  </body>
</html>