<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/twitter-ceo-yeni-facebook-logosuyla-eglendi_84922.html"/>
    <meta property="og:site_name" content="CHIP Online"/>
    <meta property="article:published_time" content="2019-11-06T11:00:00+00:00"/>
    <meta property="og:title" content="Twitter CEO'su, Yeni Facebook Logosuyla Eğlendi"/>
    <meta property="og:description" content="Twitter'ın patronu Jack Dorsey, Facebook'un yeni logosuyla &quot;isim vermeden&quot; dalgasını geçti!"/>
  </head>
  <body>
    <article>
      <h1>Twitter CEO'su, Yeni Facebook Logosuyla Eğlendi</h1>
      <h2>Twitter'ın patronu Jack Dorsey, Facebook'un yeni logosuyla "isim vermeden" dalgasını geçti!</h2>
      <address><time datetime="2019-11-06T11:00:00+00:00">06 Nov 2019, 11:00</time> by <a rel="author">CHIP Online</a></address>
      <p>Facebook, uygulaması ile şirketi birbirinden ayırt etmeyi sağlayacak <a href="https://www.chip.com.tr/haber/facebook-yeni-logosunu-ortaya-cikardi_84903.html"><b>yeni şirket logosunu henüz tanıttı</b></a>. Yeni logo, hem firmanın ürünlerini hatırlatacak renkleri kullanıyor, hem de uygulamanın logosundan farklı olduğu için uygulama - şirket ayrımını yapmanızı sağlıyor.</p>
      <p>Twitter'ın CEO'su Jack Dorsey, bugünkü bir tweet'iyle yeni logoyu eğlence konusu yaptı. Dorsey, "<i>Twitter.... TWITTER'dan</i>" diyerek Facebook'un yeni büyük harfli marka fikrine gülüşmelere yol açacak bir taş attı. Instagram uygulamasının altına "FACEBOOK'tan" yazacak olan Facebook'un bunu Dorsey'in örneğindeki gibi Facebook uygulamasında da yapıp yapmayacağı bilinmiyor.</p>
      <figure>
        <iframe data-src="https://twitter.com/jack/status/1191733943781003267?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dorsey, "şirket" olan Facebook'un "<b>FACEBOOK</b>" olarak tanımlanmasıyla eğleniyor ancak tek gariplik bu değil. Yeni logo, Facebook'un sahip olduğu WhatsApp, Instagram gibi hizmetlerde kendini gösterecek.</p>
      <p>Facebook ve Mark Zuckerberg hakkındaki fikirlerini gizlemeyen Dorsey, geçen hafta Twitter'da hiçbir türde siyasi reklama izin vermeyeceğini açıklamıştı.</p>
    </article>
  </body>
</html>