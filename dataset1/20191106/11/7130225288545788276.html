<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/meksika-sinirinda-9-abd-li-hayatini-kaybetti-trump-uyusturucu-kartellerine-savas-acmanin-zamani-geldi-dedi-888898"/>
    <meta property="og:site_name" content="Onedio"/>
    <meta property="article:published_time" content="2019-11-06T11:28:54+00:00"/>
    <meta property="og:title" content="Meksika Sınırında 9 ABD'li Hayatını Kaybetti: Trump 'Uyuşturucu Kartellerine Savaş Açmanın Zamanı Geldi' Dedi"/>
    <meta property="og:description" content="ABD Başkanı Donald Trump, Meksika sınırında uyuşturucu kartellerinin açtığı ateş sonucunda 9 ABD vatandaşının hayatını kaybetmesi üzerine, &quot;Uyuşturucu..."/>
  </head>
  <body>
    <article>
      <h1>Meksika Sınırında 9 ABD'li Hayatını Kaybetti: Trump 'Uyuşturucu Kartellerine Savaş Açmanın Zamanı Geldi' Dedi</h1>
      <address><time datetime="2019-11-06T11:28:54+00:00">06 Nov 2019, 11:28</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Başkanı <a href="https://onedio.com/etiket/donald-trump/582305689c7990e921f3cf23">Donald Trump</a>, Meksika sınırında <a href="https://onedio.com/etiket/uyusturucu/5078d52bb815ea38422581a7">uyuşturucu</a> kartellerinin açtığı ateş sonucunda 9 ABD vatandaşının hayatını kaybetmesi üzerine, "Uyuşturucu kartellerine <a href="https://onedio.com/etiket/savas/577257965cc600fa3d7084fc">savaş</a> açma zamanı geldi" dedi.</h4>
      <h4>Meksika Devlet Başkanı Obrador ise, "Savaş mantık dışı, biz barışa inanıyoruz" şeklinde yanıt verdi. </h4>
      <figure>
        <img src="https://img-s1.onedio.com/id-5dc2a0e0c4c3a9782fd9f382/rev-0/w-500/s-9d147c34ee91453eda33458698ca310b1d08ad5b.jpg"/>
        <figcaption><a href="https://tr.euronews.com/2019/11/05/donald-trump-meksikali-uyusturucu-kartellerine-savas-acmanin-zamani-geldi"><b>Euronews'ten Zehra Yıldız'ın haberine</b></a> göre, Meksika sınırında hayatını kaybeden 9 <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> vatandaşının ardından ABD Başkanı Trump, Meksikalı <a href="https://onedio.com/etiket/uyusturucu/5078d52bb815ea38422581a7">uyuşturucu</a> kartellerine <a href="https://onedio.com/etiket/savas/577257965cc600fa3d7084fc">savaş</a> açma çağrısında bulundu.</figcaption>
      </figure>
      <h3>Trump'ın paylaşımları şu şekilde</h3>
      <figure>
        <img src="https://img-s1.onedio.com/id-5dc29c7a9e995ffa2909d304/rev-0/w-500/s-063505ab3ebcba09f1afe1c0ef2ac5a857496ba0.jpg"/>
      </figure>
      <blockquote>''Utah'lı harika bir aile ve arkadaşlar, iki <a href="https://onedio.com/etiket/uyusturucu/5078d52bb815ea38422581a7">uyuşturucu</a> karteli arasındaki ateşe yakalandı ve sonucunda çocukların da aralarında bulunduğu birçok büyük Amerikan insanı öldürüldü. Meksika'nın yardım talep etmesi durumunda...''</blockquote>
      <h3>'Bazen bir orduyu devirmeniz için başka bir orduya ihtiyacınız olabilir'</h3>
      <figure>
        <img src="https://img-s2.onedio.com/id-5dc29c96ba0068db2de16faf/rev-0/w-500/s-06911bfcf9f63766382fda5e7e2f09bba57f8589.jpg"/>
      </figure>
      <p>Trump, Meksika'nın yardım talebi durumunda 'canavarlar' olarak bahsettiği <a href="https://onedio.com/etiket/uyusturucu/5078d52bb815ea38422581a7">uyuşturucu</a> kartellerine karşı ortak hareket çağrısında bulundu ve paylaşımında şu ifadeleri kullandı:</p>
      <blockquote>''Meksika’nın yeni ve muhteşem başkanı bu meseleyi büyüttü, fakat karteller genişlemeye devam ediyor. [...] Ve bazen bir orduyu devirmeniz için başka bir orduya ihtiyacınız olabilir!''</blockquote>
      <h3>'Meksika’nın ABD’nin yardımıyla, uyuşturucu kartellerine savaş açma ve onları yeryüzünden silme zamanı. Başkanınızdan bir çağrı bekliyoruz!'</h3>
      <figure>
        <img src="https://img-s2.onedio.com/id-5dc29d72ef56763e2b3331ff/rev-0/w-500/s-3496ae756a82cc2a1c943dcf9929e1151274ef03.jpg"/>
      </figure>
      <h3>Meksika Devlet Başkanı Lopez: 'Savaş mantık dışı, biz barışa inanıyoruz'</h3>
      <figure>
        <img src="https://img-s2.onedio.com/id-5dc29dc79c333cd8107a89f9/rev-0/w-500/s-479892645e339ab6f98bf491fb0cab8a903cd64e.jpg"/>
        <figcaption>Lopez, Trump'ın 'savaşma' çağrısına "<a href="https://onedio.com/etiket/savas/577257965cc600fa3d7084fc">Savaş</a> mantık dışı, biz barışa inanıyoruz" şeklinde yanıt verdi ve "Bu gibi meselelerin çözümü için yabancı bir hükümetin müdahil olmasına gerek olduğunu sanmıyorum" ifadesini kullandı.</figcaption>
      </figure>
      <h3>Ne olmuştu?</h3>
      <figure>
        <img src="https://img-s1.onedio.com/id-5dc29f7691e4b1a52c5322b6/rev-0/w-500/s-0a1a2bae363acbe8c69b7a0ea9f4c29c904b4e33.jpg"/>
        <figcaption>Meksika sınır yerleşim yerleri Sonora ve Chihuahua arasında araçla seyahat eden Mormon topluluğundan dokuz kişi, <a href="https://onedio.com/etiket/uyusturucu/5078d52bb815ea38422581a7">uyuşturucu</a> çetelerinin açtığı ateş sonucunda hayatını kaybetti.<br/>Olayda, LeBaron ailesinden üç kadın ve altı çocuk yaşamını yitirirken, Meksika Güvenlik Bakanı Alfonso Durazo, hayatını kaybeden ailenin içinde bulunduğu aracın, kartel gruplarınca bölgeyi ele geçirmek isteyen farklı çete üyeleri olarak sanılmış olabileceğini açıkladı.</figcaption>
      </figure>
    </article>
  </body>
</html>