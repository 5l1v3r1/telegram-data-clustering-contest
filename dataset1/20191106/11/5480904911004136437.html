<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/tisk-herecku-deneuveovou-prevezli-ve-vaznem-stavu-do-nemocnice/1817819?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-06T11:23:00+00:00"/>
    <meta property="og:title" content="Tisk: Herečku Deneuveovou převezli ve vážném stavu do nemocnice"/>
    <meta property="og:description" content="Paříž - Ve vážném stavu převezli dnes v noci do pařížské nemocnice francouzskou herečku Catherine Deneuveovou. S odvoláním na své zdroje o tom informoval list Le Parisien. Podle něj postihla v noci 76letou filmovou hvězdu náhlá nevolnost."/>
  </head>
  <body>
    <article>
      <h1>Tisk: Herečku Deneuveovou převezli ve vážném stavu do nemocnice</h1>
      <address><time datetime="2019-11-06T11:23:00+00:00">06 Nov 2019, 11:23</time> by <a rel="author" href="http://www.ctk.cz/" target="_blank">ČTK</a></address>
      <p>Paříž - Ve vážném stavu převezli dnes v noci do pařížské nemocnice francouzskou herečku Catherine Deneuveovou. S odvoláním na své zdroje o tom informoval list Le Parisien. Podle něj postihla v noci 76letou filmovou hvězdu náhlá nevolnost.</p>
      <p>Legendu stříbrného plátna přijali podle Le Parisien do nemocnice ve francouzském hlavním městě "ve vážném stavu". Bližší podrobnosti známy nejsou.</p>
      <p>Za víc než půlstoletí u filmu natočila Deneuveová přes sto titulů. Od prvních snímků ze 60. let 20. století - Slečinky z Rochefortu či Bytosti, až k Osmi ženám Françoise Ozona či muzikálu Tanec v temnotách Larse von Triera.</p>
      <p>Od letošního října herečka natáčí pod vedením režisérky Emmanuelle Bercotové film s francouzským názvem De son vivant.</p>
    </article>
  </body>
</html>