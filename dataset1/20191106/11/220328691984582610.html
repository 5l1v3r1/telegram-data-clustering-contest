<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/eto-koy-poplni-prvata-nova-karta-za-donorstvo-406009.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T11:03:43+00:00"/>
    <meta property="og:title" content="Ето кой попълни първата нова карта за донорство"/>
    <meta property="og:description" content="Преди началото на заседанието карта попълни премиерът Бойко Борисов, който заяви, че подкрепя инициативата"/>
  </head>
  <body>
    <article>
      <h1>Ето кой попълни първата нова карта за донорство</h1>
      <address><time datetime="2019-11-06T11:03:43+00:00">06 Nov 2019, 11:03</time> by <a rel="author">Редактори</a></address>
      <p>Здравният министър Кирил Ананиев раздаде на министрите карти за донорство в рамките на стартиралата вчера национална информационна кампания за насърчаване на донорството и трансплантацията.</p>
      <p>Същата карта ще получат чрез БЧК и РЗИ 50 000 души в страната, които могат да отбележат дали са съгласни след смъртта им техните органи да бъдат трансплантирани.</p>
      <p>
        <b>Преди началото на заседанието карта попълни премиерът Бойко Борисов, който заяви, че подкрепя инициативата.</b>
      </p>
      <p>Към момента 1151 души се нуждаят от трансплантация, съобщи Ананиев.</p>
      <p>Борисов апелира да не се гледа егоистично, да няма предразсъдъци към този акт, а всеки да си помисли, че чрез донорството починалият близък продължава да живее с живота на спасения.</p>
      <p>Кирил Ананиев отбеляза, че ръка в кампанията са подали всички религиозни общности, които ще апелират да се даряват органи в своите проповеди.</p>
    </article>
  </body>
</html>