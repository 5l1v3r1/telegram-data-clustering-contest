<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/incendio_letterario_roma-6496367/news/2019-11-06/"/>
    <meta property="og:site_name" content="Agi"/>
    <meta property="article:published_time" content="2019-11-06T11:29:00+00:00"/>
    <meta property="og:title" content="Nuovo incendio in un caffè letterario di Roma"/>
    <meta property="og:description" content="Si indaga per dolo. &quot;Pecora elettrica&quot;, noto presidio antifascista, era già stato dato alle fiamme il 25 aprile scorso"/>
  </head>
  <body>
    <article>
      <h1>Nuovo incendio in un caffè letterario di Roma</h1>
      <h2>Si indaga per dolo. "Pecora elettrica", noto presidio antifascista, era già stato dato alle fiamme il 25 aprile scorso</h2>
      <address><time datetime="2019-11-06T11:29:00+00:00">06 Nov 2019, 11:29</time> by <a rel="author">AGI - Agenzia Giornalistica Italia</a></address>
      <p>Fiamme questa notte, alle 3, alla '<b>Pecora Elettrica</b>', caffetteria e libreria di via delle Palme, in zona Centocelle, nella Capitale. Il locale, definito "noto presidio antifascista della capitale", già danneggiato lo scorso 25 aprile a seguito di un altro incendio, avrebbe dovuto riaprire domani. Sul posto, oltre ai vigili del fuoco, i carabinieri della compagnia Roma Casilina che indagano sui fatti. Non si esclude il gesto di natura dolosa. </p>
      <p>"Non siamo ancora in grado di quantificare i danni prodotti da questo nuovo incendio, non sarà possibile riaprire domani 6 mesi dopo il primo rogo come avevamo previsto. Siamo stati allertati nella notte dal sistema di allarme che avevamo fatto installare nel negozio", commenta affranto Danilo, uno dei librai della Pecora Elettrica. Il quartiere si era mobilitato per favorire la riapertura della libreria con una raccolta fondi a sostegno dei lavori di ristrutturazione. </p>
    </article>
  </body>
</html>