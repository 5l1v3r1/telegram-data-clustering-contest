<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/spravu_pro_vbyvstvo_gandzyuk_ne_hotily_rozsliduvaty__ryaboshapka_1684773"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T11:15:00+00:00"/>
    <meta property="og:title" content="Справу про вбивство Гандзюк не хотіли розслідувати, – Рябошапка"/>
    <meta property="og:description" content="Генеральний прокурор України Руслан Рябошапка, пояснюючи відсутність результатів у розслідуванні справи про вбивство активістки Катерини Гандзюк, заявив, що його не хотіли розслідувати."/>
  </head>
  <body>
    <article>
      <h1>Справу про вбивство Гандзюк не хотіли розслідувати, – Рябошапка</h1>
      <address>
        <time datetime="2019-11-06T11:15:00+00:00">06 Nov 2019, 11:15</time>
      </address>
      <p>
        <b>Генеральний прокурор України Руслан Рябошапка, пояснюючи відсутність результатів у розслідуванні справи про вбивство активістки Катерини Гандзюк, заявив, що його не хотіли розслідувати.</b>
      </p>
      <p>Про це він розповів в інтерв'ю виданню <a href="https://lb.ua/news/2019/11/05/441431_ruslan_ryaboshapka_suspilstvo.html">LB.ua</a>.</p>
      <p>Відповідаючи на питання, чи був з боку прокурорів, які займалися цією справою, саботаж, Рябошапка заявив: "Я не буду прямо відповідати на це питання. Скажу лише, що ми поміняли групу прокурорів. У цій справі є величезна проблема... Його не хотіли розслідувати".</p>
      <p>Коментуючи ствердження про те, чи пов'язаний цей факт з можливою причетністю до справи Гандзюк представників правоохоронних органів, Рябошапка сказав, що "те середовище, що існувало під час вчинення злочину, на час розслідування, впливала на його результати".</p>
      <p><a href="https://zik.ua/news/2019/11/04/sogodni__richnytsya_smerti_aktyvistky_kateryny_gandzyuk_1682965">Нагадаємо,</a> херсонська громадська активістка Катерина Гандзюк померла 4 листопада 2018 року, на яку скоїли напад, обливши концентрованою сірчаною кислотою. </p>
      <p>Як повідомлялось раніше, <a href="https://zik.ua/news/2018/10/18/troie_uchasnykiv_napadu_na_gandzyuk_pishly_na_spivpratsyu_zi_slidstvom_i_dayut_1429475">у справі Гандзюк були затримані п’ятеро підозрюваних</a> у виконанні і організації нападу. Однак, за словами Віктора Гандзюка, батька Катерини, замовниками нападу, крім Владислава Мангера, можуть бути ексголова Херсонської облдержадміністрації Андрій Гордєєв та його ексзаступник Євген Рищук.</p>
      <p>За рік, що минув зі смерті Катерини, суди велися у Києві, Одесі, Дніпропетровську, але справу так і не довели до кінця.</p>
      <related>
        <h4>читайте також</h4>
        <a href="https://zik.ua/news/2019/11/04/zelenskyy_poobitsyav_znayty_i_pokaraty_zamovnykiv_napadu_na_gandzyuk_1683651"/>
        <a href="https://zik.ua/news/2019/11/04/vbyvstvo_gandzyuk_u_yes_nagadaly_shcho_zamovnyky_zlochynu_ne_pokarani_1683611"/>
        <a href="https://zik.ua/news/2019/11/04/ssha_vymagayut_pravosuddya_u_spravi_pro_vbyvstvo_gandzyuk_1683429"/>
        <a href="https://zik.ua/news/2019/10/26/na_dnipropetrovshchyni_uvyaznenyy_ubyv_konvoira_pid_chas_transportuvannya_1676961"/>
      </related>
    </article>
  </body>
</html>