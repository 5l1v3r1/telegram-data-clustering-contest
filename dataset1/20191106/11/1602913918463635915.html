<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/bnr-mentine-din-nou-dobanda-de-politica-monetara-la-2-5-nivel-la-care-se-afla-din-primavara-lui-2018-18547311"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T11:01:04+00:00"/>
    <meta property="og:title" content="BNR menţine din nou dobânda de politică monetară la 2,5%, nivel la care se află din primăvara lui 2018"/>
    <meta property="og:description" content="Consiliul de Administraţie al BNR a decis în şedinţa de astăzi menţinerea ratei dobânzii de politică monetară la 2,5% pe an, nivel la care se află din mai 2018."/>
  </head>
  <body>
    <article>
      <h1>BNR menţine din nou dobânda de politică monetară la 2,5%, nivel la care se află din primăvara lui 2018</h1>
      <address><time datetime="2019-11-06T11:01:04+00:00">06 Nov 2019, 11:01</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Consiliul de Administraţie al BNR a decis în şedinţa de astăzi menţinerea ratei dobânzii de politică monetară la 2,5% pe an, nivel la care se află din mai 2018.</p>
      <p>Decizia este în linie cu previziunile analiştilor care nu văd modificări ale dobânzii până la finele anului.</p>
      <p>De asemenea, Banca Centrală a hotărât şi menţinerea ratei dobânzii pentru facilitatea de depozit la 1,50% pe an şi a ratei dobânzii aferente facilităţii de creditare la 3,50% pe an, precum şi păstrarea nivelurilor actuale ale ratelor rezervelor minime obligatorii aplicabile pasivelor în lei şi în valută ale instituţiilor de credit.</p>
      <p>BNR nu a mai modificat dobânda de politică monetară din primăvara anului trecut. Banca Centrală reluase în 2018, după o pauză de un deceniu, înăsprirea politicii monetare, majorând dobânda-cheie de trei ori, de la minimul istoric de 1,75% până 2,5%, pentru a ţine inflaţia sub control. </p>
      <p>Guver­natorul BNR, Mugur Isărescu, a atras atenţia în ultimele luni cu privire la existenţa unor presiuni in­flaţioniste în creştere, aducând în discuţie cos­turile salariale, precum şi influenţele cursu­lui valutar. În acelaşi timp, BNR a atras aten­ţia asupra evoluţiei deficitului de cont curent.</p>
      <p>Inflaţia şi-a continuat scăderea şi în luna septembrie a acestui an, când a ajuns de la 3,9% în august la 3,5%.</p>
    </article>
  </body>
</html>