<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/595969/ellinikos-stratos-ef-kai-idf-syntonizontai-gia-koines-prokliseis-foto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T11:17:00+00:00"/>
    <meta property="og:title" content="Ελληνικός Στρατός, Ε.Φ. και IDF συντονίζονται για κοινές προκλήσεις (ΦΩΤΟ)"/>
    <meta property="og:description" content="Με επιτυχία πραγματοποιήθηκε χθες στο Γενικό Επιτελείο Εθνικής Φρουράς, Τριμερής Συνάντηση Στρατιωτικών Επιτελείων Κύπρου - Ελλάδας - Ισραήλ, στο πλαίσιο..."/>
  </head>
  <body>
    <article>
      <h1>Ελληνικός Στρατός, Ε.Φ. και IDF συντονίζονται για κοινές προκλήσεις (ΦΩΤΟ)</h1>
      <address><time datetime="2019-11-06T11:17:00+00:00">06 Nov 2019, 11:17</time> by <a rel="author">SigmaLive</a></address>
      <p>Με επιτυχία πραγματοποιήθηκε χθες στο Γενικό Επιτελείο Εθνικής Φρουράς, Τριμερής Συνάντηση Στρατιωτικών Επιτελείων Κύπρου - Ελλάδας - Ισραήλ, στο πλαίσιο ενίσχυσης και προγραμματισμού της στρατιωτικής συνεργασίας και ανάπτυξης των σχέσεων μεταξύ των Ενόπλων Δυνάμεών τους.</p>
      <p>Πρόκειται για τη δεύτερη στρατιωτική τριμερή συνάντηση, στην οποία συμμετείχαν ο κ. Amir Aboulafia, επικεφαλής της Διεύθυνσης Σχεδιασμού των IDF, ο Υποναύαρχος Δημήτριος Καβουλάκος, Διευθυντής Τμήματος Στρατηγικής και Πολιτικής του Γενικού Επιτελείου Εθνικής Άμυνας και ο Γενικός Επιτελάρχης Μιχαήλ Παπαρής, Διοικητής Κυπριακής Ταξιαρχίας.</p>
      <p>Ο Αρχηγός της Διεύθυνσης Σχεδιασμού IDF, κ. Amir Aboulafia, συναντήθηκε με τον Αρχηγό της Εθνικής Φρουράς, κ. Ηλία Λεοντάρη.</p>
      <p>Ο Αρχηγός της Εθνικής Φρουράς, Αντιστράτηγος Ηλίας Λεοντάρης, υποδέχτηκε τις αντιπροσωπείες των δύο χωρών στο γραφείο του, όπου είχαν την ευκαιρία να συζητήσουν θέματα στρατιωτικής συνεργασίας και να ανταλλάξουν απόψεις για τις εξελίξεις στην Ανατολική Μεσόγειο.</p>
      <p>Κατά τη διάρκεια των συναντήσεων, συζητήθηκαν οι αμοιβαίες προκλήσεις ασφάλειας, η περιφερειακή σταθερότητα, καθώς και η μελλοντική περιφερειακή συνεργασία. Με το πέρας της συνάντησης υπογράφηκε από τους επικεφαλής των αντιπροσωπειών το Τριμερές Πρόγραμμα Στρατιωτικής Συνεργασίας για το έτος 2020.</p>
      <figure>
        <img src="https://www.sigmalive.com/uploads/default/files/15dc290780ca44.JPG"/>
      </figure>
      <figure>
        <img src="https://www.sigmalive.com/uploads/default/files/15dc290994551f.jpg"/>
      </figure>
      <figure>
        <img src="https://www.sigmalive.com/uploads/default/files/15dc290b06998a.JPG"/>
      </figure>
    </article>
  </body>
</html>