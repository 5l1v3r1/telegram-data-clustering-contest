<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/nigeria-259-osob-uwolnionych-z-osrodka-resocjalizacyjnego,983128.html"/>
    <meta property="og:site_name" content="TVN24"/>
    <meta property="article:published_time" content="2019-11-06T11:51:00+00:00"/>
    <meta property="og:title" content="Więzieni w łańcuchach, regularnie bici i wykorzystywani. &quot;Ośrodek resocjalizacyjny&quot;"/>
    <meta property="og:description" content="Nigeryjska policja uwolniła 259 osób przetrzymywanych w tak zwanym ośrodku resocjalizacyjnym w mieście Ibadan na południowym zachodzie kraju - przekazały służby. Jak dodano, niektórzy z więzionych ..."/>
  </head>
  <body>
    <article>
      <h1>Więzieni w łańcuchach, regularnie bici i wykorzystywani. "Ośrodek resocjalizacyjny"</h1>
      <address><time datetime="2019-11-06T11:51:00+00:00">06 Nov 2019, 11:51</time> by <a rel="author">ft\mtom</a></address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/b552f365-bf42-4caf-961c-b2489a147535.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/8ca4d874-4705-4f6d-86f8-cf6d18605c10-480p.mp4"/>
          <figcaption>Uwolnienie przetrzymywanych w ośrodku resocjalizacyjnym w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/917f5897-49c5-49a2-b3fe-a5e7f7f8556a-480p.mp4"/>
          <figcaption>Nigeryjska policja uwolniła uczniów więzionych w szkole...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0609154fa35b3194026346c9cac2a248/98036614-f9b2-4a6d-91ef-274ce64d370d-480p.mp4" autoplay="" loop=""/>
          <figcaption>Do wybuchu doszło w stanie Bayelsa na południu Nigerii</figcaption>
        </figure>
        <figcaption>Policja uwolniła osoby więzione w ośrodku resocjalizacyjnym w Nigerii<cite>Foto: Reuters | Video: Reuters</cite></figcaption>
      </slideshow>
      <h3>Nigeryjska policja uwolniła 259 osób przetrzymywanych w tak zwanym ośrodku resocjalizacyjnym w mieście Ibadan na południowym zachodzie kraju - przekazały służby. Jak dodano, niektórzy z więzionych byli regularnie bici i wykorzystywani przez oprawców.</h3>
      <p>Wielu z uwolnionych z ośrodka w Ibadan zeznało, że byli fizycznie i seksualnie wykorzystywani, jak również trzymano ich w łańcuchach, by nie mogli z niego uciec. Informacje te potwierdził we wtorek Fadeyi Olugbenga, rzecznik policji ze stanu Oyo. Dodał, że akcji dokonano w poniedziałek, około godziny 14 czasu lokalnego. - Wczoraj uwolniliśmy 259 osób. Są wśród nich kobiety, mężczyźni i nastolatkowie - powiedział Olugbenga.</p>
      <related>
        <a href="https://www.tvn24.pl/wiadomosci-ze-swiata,2/bici-gwalceni-w-kajdanach-setki-uczniow-wiezionych-w-szkole,977701.html"/>
      </related>
      <p>Na zdjęciach pokazanych przez lokalną stację telewizyjną TVC, zrobionych na krótko po uwolnieniu więzionych,  widać grupki w większości mężczyzn i nastolatków. Wśród nich były także niemowlęta. Wiele osób było wychudzonych. - Jedliśmy jeden posiłek dziennie - mówiła ofiara.</p>
      <p>Jak przekazał rzecznik policji, dziewięć osób, w tym właściciel ośrodka, zostało zatrzymanych i wszczęto przeciw nim dochodzenie.</p>
      <p>Komentarza w sprawie nie udzielili rzecznicy prezydenta ani wiceprezydenta Nigerii.</p>
      <p>Agencja Reutera jednak zwróciła uwagę, że kolejny przypadek przetrzymywania ludzi w instytucjach islamskich może być kłopotliwy dla muzułmańskiego prezydenta Muhammadu Buhariego.</p>
      <p>Niemniej Buhari wezwał już wcześniej do rozprawienia się z podobnym procederem, a jego biuro w październiku wydało oświadczenie, w którym wskazano, że "żaden odpowiedzialny i demokratyczny rząd nie zgodziłby się na stosowanie tortur i przemocy fizycznej wobec więźniów w imię ich resocjalizacji".</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/054b6531-24d4-45c8-a4e1-576827c1e5f8.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do zdarzenia doszło w mieście Ibadan na południu Nigerii<cite>Źródło: Google Maps</cite></figcaption>
      </figure>
      <h3>Więzienie ludzi w Nigerii</h3>
      <related>
        <a href="https://www.tvn24.pl/wiadomosci-ze-swiata,2/porywane-i-sila-zapladniane-ich-dzieci-mialy-trafic-na-sprzedaz,973613.html"/>
      </related>
      <p>Reuters zwrócił uwagę, że podobnych odkryć policja dokonywała głównie w północnej części kraju, zdominowanej przez muzułmanów. Południowa Nigeria w większości zamieszkana jest przez katolików.</p>
      <p>W połowie października nigeryjska policja przeprowadziła nalot na szkołę koraniczną w mieście Daura w stanie Katsina na północy Nigerii, gdzie siłą przetrzymywano setki uczniów. W placówce przetrzymywano chłopców i mężczyzn w wieku od 7 do 40 lat.</p>
      <p>Policja przekazała, że więźniowie byli poddawani "nieludzkiemu i poniżającemu traktowaniu". Część z nich została wykorzystana seksualnie. Jeden z uwolnionych powiedział agencji Reutera, że zakładnicy byli bici i gwałceni. Niektórzy zostali zabici.</p>
      <p>Islamskie szkoły z internatem są powszechne na północy Nigerii. Lokalna organizacja Muslim Rights Concern szacuje, że uczęszcza do nich łącznie około 10 milionów dzieci. Wielokrotnie pojawiały się doniesienia o przypadkach nadużyć w podobnych instytucjach.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/0609154fa35b3194026346c9cac2a248/ec0c688c-0099-4538-8251-6d2bf6a1efe0.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Konflikt etniczny i religijny w Nigerii<cite>Źródło: PAP/Reuters</cite></figcaption>
      </figure>
      <related>
        <h4>Boko Haram atakuje w Nigerii</h4>
        <a href="https://www.tvn24.pl/wiadomosci-ze-swiata,2/dzieci-skute-kajdanami-wykorzystywane-seksualnie-policja-zlikwidowala-dom-tortur,972832.html"/>
        <a href="https://www.tvn24.pl/wiadomosci-ze-swiata,2/dziesiatki-zabitych-w-walkach-dzihadystow-z-armia,957811.html"/>
        <a href="https://www.tvn24.pl/wiadomosci-ze-swiata,2/atak-na-zalobnikow-dziesiatki-zabitych-prezydent-zarzadzil-oblawe,956604.html"/>
        <a href="https://www.tvn24.pl/wiadomosci-ze-swiata,2/prezydent-musial-zapewniac-ze-zyje-dokad-zmierza-najludniejszy-kraj-afryki,913960.html"/>
        <a href="https://www.tvn24.pl/wiadomosci-ze-swiata,2/kupowanie-glosow-awarie-techniczne-przemoc-problematyczne-wybory,912436.html"/>
      </related>
    </article>
  </body>
</html>