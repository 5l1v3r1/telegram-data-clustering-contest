<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42665_Pensionera-z-Ternopilshchini-pohrabuvali-prodavtsi-posudu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-06T11:30:00+00:00"/>
    <meta property="og:title" content="Пенсіонера з Тернопільщини пограбували продавці посуду"/>
    <meta property="og:description" content="Чотири тисячі доларів та десять тисяч гривень зникло з квартири 81-річного тернополянина після візиту двох незнайомих чоловіків, які ніб"/>
  </head>
  <body>
    <article>
      <h1>Пенсіонера з Тернопільщини пограбували продавці посуду</h1>
      <address>
        <time datetime="2019-11-06T11:30:00+00:00">06 Nov 2019, 11:30</time>
      </address>
      <p>
        <b>Чотири тисячі доларів та десять тисяч гривень зникло з квартири 81-річного тернополянина після візиту двох незнайомих чоловіків, які нібито продавали посуд.</b>
      </p>
      <p>Правоохоронці застерігають краян: у жодному разі не впускати до помешкань незнайомців і не вестися на їхні оманливі пропозиції, коли мова йде про гроші.<br/><br/>Як встановили оперативники, потерпілого зловмисники зустріли на вулиці та запропонували купити у них посуд за низькою ціною. Лиходії закрутили голову пенсіонеру та напросилися до нього додому. Вже всередині помешкання, допоки один чоловік показував посуд, інший підгледів, де старенький зберігає гроші і викрав їх.<br/><br/>Оперативники карного розшуку проводять заходи щодо розкриття злочину, а також вкотре наголошують краянам не довіряти незнайомим особам. Особливо застережіть своїх родичів похилого віку, які проживають самотньо.</p>
      <p>Розкажіть їм про найпоширеніші афери, які застосовують зловмисники, аби виманити чужі гроші, накажіть не розмовляти з невідомими їм людьми. У разі виникнення непередбачуваної ситуації, не зволікайте та телефонуйте правоохоронцям.<br/><br/><i>Фото ілюстративне</i></p>
    </article>
  </body>
</html>