<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%aa%d7%a8%d7%91%d7%95%d7%aa-%d7%95%d7%91%d7%99%d7%93%d7%95%d7%a8/%d7%94%d7%a7%d7%95%d7%a0%d7%a1%d7%a8%d7%91%d7%98%d7%95%d7%a8%d7%99%d7%95%d7%9f-%d7%94%d7%a2%d7%99%d7%a8%d7%95%d7%a0%d7%99-%d7%a4%d7%aa%d7%97-%d7%aa%d7%a7%d7%95%d7%94-%d7%99%d7%90%d7%a8%d7%97-%d7%90%d7%aa-%d7%aa%d7%96%d7%9e%d7%95%d7%a8%d7%aa-%d7%a6%d7%94-%d7%9c-%d7%91%d7%a7%d7%95%d7%a0%d7%a6%d7%a8%d7%98-%d7%97%d7%92%d7%99%d7%92%d7%99-416214/2"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-06T09:48:00+00:00"/>
    <meta property="og:title" content="הקונסרבטוריון העירוני פתח תקוה יארח את תזמורת צה&quot;ל בקונצרט חגיגי"/>
    <meta property="og:description" content="האירוע יתקיים לרגל חגיגות שנת ה 70 לקיומו של הקונסרבטוריון. בקונצרט המשותף תחבור תזמורת הנוער הייצוגית של הקונסרבטוריון אל תזמורת צה&quot;ל וביחד תבצענה שתי התזמורות מספר יצירות, כאשר על הבמה ינגנו במשותף כ 110 נגנים"/>
  </head>
  <body>
    <article>
      <h1>הקונסרבטוריון העירוני פתח תקוה יארח את תזמורת צה"ל בקונצרט חגיגי</h1>
      <h2>האירוע יתקיים לרגל חגיגות שנת ה 70 לקיומו של הקונסרבטוריון. בקונצרט המשותף תחבור תזמורת הנוער הייצוגית של הקונסרבטוריון אל תזמורת צה"ל וביחד תבצענה שתי התזמורות מספר יצירות, כאשר על הבמה ינגנו במשותף כ 110 נגנים</h2>
      <address><time datetime="2019-11-06T09:48:00+00:00">06 Nov 2019, 09:48</time> by <a rel="author">מתן דויטש</a></address>
      <p>חגיגה מוזיקלית בפתח תקוה: הקונסרבטוריון העירוני יארח את תזמורת צה"ל בקונצרט חגיגי במסגרת אירועי שנת ה-70 לקיומו.</p>
      <figure>
        <img src="https://cdn.isnet.co.il/dyncontent/2019/11/6/2448250d-08a6-4b8c-a592-4f3f97b00a9c.PNG"/>
        <figcaption>חגיגה בקונסרבטוריון. צילום: דוברות עיריית פ"ת</figcaption>
      </figure>
      <p>בקונצרט המשותף עם תזמורת צה"ל, תחבור תזמורת הנוער הייצוגית של הקונסרבטוריון אל תזמורת צה"ל וביחד תבצענה שתי התזמורות מספר יצירות, כאשר על הבמה ינגנו במשותף כ 110 נגנים.</p>
      <p>עוד בערב זה תבוצענה יצירות נוספות ע"י שתי התזמורות ביחד ולחוד, אשר תשקפנה את הרפרטואר הנרחב אליו הן נחשפות החל ממוסיקה הקלאסית, פופולארית, מוסיקה ישראלית ועד מוסיקת עולם.</p>
      <p>שלומית מדר, מנהלת הקונסרבטוריון העירוני, מסרה כי לאורך השנים התקיימו יחסי גומלין הדדיים בין שתי התזמורות והיא גאה על 11 בוגרי הקונסרבטוריון אשר הצטרפו לאחרונה לשורות התזמורת. עוד אמרה כי היא רואה חשיבות רבה בקשר עם תזמורת צה"ל כאתגר וסמן דרך עבור תלמידי הקונסרבטוריון ושיבחה את העבודה החינוכית וההשקעה המרובה של מורי הקונסרבטוריון בתלמידים.</p>
      <p>על תזמורת הנוער של הקונסרבטוריון מנצח מזה כ-30 שנה מאסטרו מיכאל דלמן. רכז תזמורת הנוער הינו יוסי טוב, אשר שירת שנים רבות כמפקד תזמורת צה"ל לצד המנצח האגדי יצחק "זיקו" גרציאני. על תזמורת צה"ל מנצח כיום סרן רום שמיר.</p>
      <p>ראש העירייה, רמי גרינברג: "הקונסרבטוריון העירוני קנה לו שם של מוסד חינוכי מפואר ואיכותי, אשר מאות רבות של נגנים מופלאים צמחו מבין בוגריו במשך למעלה משבעה עשורים. רבים מבוגרי הקונסרבטוריון ממשיכים לתזמורת צה"ל ובהמשך לתזמורות ראויות אחרות. השנה, מציין המוסד 70 שנה לקיומו בשורה של אירועים מוזיקליים בהם ייחשף לקהל הרחב. זוהי גאווה לעיר, למערכת החינוך ולחיי התרבות בעיר".</p>
      <p>
        <mark>
          <b>האירוע יתקיים ביום ראשון כ"ו בחשוון תש"פ, 24/11/19 בשעה 19:30 בהיכל התרבות פתח תקוה רחוב המכבים 5. הכניסה בהזמנות בלבד אותן ניתן לקבל בהיכל התרבות.</b>
        </mark>
      </p>
    </article>
  </body>
</html>