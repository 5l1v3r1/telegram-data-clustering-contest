<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88814"/>
    <meta property="og:site_name" content="Denník politika"/>
    <meta property="article:published_time" content="2019-11-06T09:35:08+00:00"/>
    <meta property="og:title" content="Sucho zabilo desiatky slonov, nedostatok vody v Mana Pools trápi aj ďalšie zvieratá"/>
    <meta property="og:description" content="6.11.2019 (Webnoviny.sk) – V dôsledku sucha uhynulo v Zimbabwe viac ako 105 slonov a tiež množstvo ďalších zvierat. Strážcovia a dobrovoľníci dovážajú do národného parku Mana Pools potravu pre zvieratá, ktoré sú v ohrození. Patria medzi ne slony, zebry, hrochy, antilopy či byvoly, ktoré trpia nedostatkom potravy a vody."/>
  </head>
  <body>
    <article>
      <h1>Sucho zabilo desiatky slonov, nedostatok vody v Mana Pools trápi aj ďalšie zvieratá</h1>
      <address><time datetime="2019-11-06T09:35:08+00:00">06 Nov 2019, 09:35</time> by <a rel="author">Webnoviny</a></address>
      <p>6.11.2019 (Webnoviny.sk) – V dôsledku sucha uhynulo v Zimbabwe viac ako 105 slonov a tiež množstvo ďalších zvierat. Strážcovia a dobrovoľníci dovážajú do národného parku Mana Pools potravu pre zvieratá, ktoré sú v ohrození. Patria medzi ne slony, zebry, hrochy, antilopy či byvoly, ktoré trpia nedostatkom potravy a vody.</p>
      <p>Mana Pools, ktorý je zapísaný v zozname Svetového dedičstva UNESCO, každoročne v tomto období trápi suché a horúce počasie. Tento rok je však situácia oveľa horšia, a to v dôsledku minuloročných slabých zrážok. Klesli tiež hladiny riek a sucho na juhu Afriky ovplyvňuje aj tamojších obyvateľov.</p>
      <p>Viac k témam: <a href="https://www.webnoviny.sk/tag/mana-pools/"><u>Mana Pools</u></a><br/>Zdroj: Webnoviny.sk – <a href="https://www.webnoviny.sk/sucho-zabilo-desiatky-slonov-nedostatok-vody-v-mana-pools-trapi-aj-dalsie-zvierata/"><u>Sucho zabilo desiatky slonov, nedostatok vody v Mana Pools trápi aj ďalšie zvieratá</u></a> © SITA Všetky práva vyhradené.</p>
    </article>
  </body>
</html>