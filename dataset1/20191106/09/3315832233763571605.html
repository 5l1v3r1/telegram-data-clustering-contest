<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2b767793b13ba83f/doi-barbati-din-nordul-tarii-invinuiti-de-spalare-a-circa-10-000-000-de-lei-si-contrabanda-risca-ani-grei-de-puscarie.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-06T09:27:58+00:00"/>
    <meta property="og:title" content="Doi bărbați din Nordul țării, învinuiți de spălare a circa 10.000.000. de lei și contrabandă, riscă ani grei de pușcărie"/>
    <meta property="og:description" content="Două persoane din Nordul țării, cu vârsta cuprinsă între 47 și 50 de ani, bănuite de comiterea infracțiunilor de spălare a banilor și contrabandă, manifestată prin exportul produselor agricole în baza documentelor frauduloase, au fost reținute ieri în urma unor percheziții."/>
  </head>
  <body>
    <article>
      <h1>Doi bărbați din Nordul țării, învinuiți de spălare a circa 10.000.000. de lei și contrabandă, riscă ani grei de pușcărie</h1>
      <address><time datetime="2019-11-06T09:27:58+00:00">06 Nov 2019, 09:27</time> by <a rel="author">Jurnal.md</a></address>
      <p>
        <b>Două persoane din Nordul țării, cu vârsta cuprinsă între 47 și 50 de ani, bănuite de comiterea infracțiunilor de spălare a banilor și contrabandă, manifestată prin exportul produselor agricole în baza documentelor frauduloase, au fost reținute ieri în urma unor percheziții.</b>
      </p>
      <p>Perchezițiile și reținere a fost efectuate la Bălți și Edineț, de către Procuratura pentru Combaterea Criminalității Organizate și Cauze Speciale, de comun cu  ofițerii Direcției Investigarea Fraudelor Economice a Inspectoratului Național de Investigații al IGP și cu sprijinul informațional al Serviciului Prevenire și Combaterea Spălării Banilor.</p>
      <p>Esența încălcării de lege constă în activitatea de fondare a firmelor cu activitate de scurtă durată, pe parcursul anilor 2018-2019, prin intermediul cărora bănuiții efectuau transferuri de bani. Iar în scopul argumentării încasării banilor de pe conturile bancare, aceștia le prezentau instituțiilor bancare acte de achiziție falsificate, care fraudulos indicau procurarea de la persoane fizice a produselor cerealiere.</p>
      <p>În perioada de referință, bănuiții au lichifiat bani în sumă de aproximativ 10 milioane de lei, care erau transmiși organizatorilor schemei infracționale.</p>
      <p>Dacă vor fi găsiți vinovați pentru fapta de spălare de bani, bănuiții riscă o pedeapsă cu închisoarea de la 5 la 10 ani, cu amendă, aplicată persoanei juridice, în mărime de la 650.000 la 800.000 de lei sau cu lichidarea firmei.</p>
      <p>În cazul infracțiunii de contrabandă, aceștia riscă o pedeapsă cu închisoare de la 3 la 10 ani, iar firma se pedepseşte, potrivit legii, cu amendă în mărime de la 300.000 la 550.000 de lei, cu privarea de dreptul de a exercita o anumită activitate sau cu lichidarea firmei.</p>
      <figure>
        <iframe src="https://www.youtube.com/embed/yquXWHB87iU" width="560" height="315" data-service="Youtube" scrolling="no"/>
      </figure>
    </article>
  </body>
</html>