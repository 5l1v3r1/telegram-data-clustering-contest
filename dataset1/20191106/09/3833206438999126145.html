<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/911560.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T09:24:00+00:00"/>
    <meta property="og:title" content="Треньорът на Дунав: Отборът се разпада, играчите нямат пари, в безизходица съм!"/>
    <meta property="og:description" content="Положението в Дунав вече е под критичната точка. Играчите са на ръба на оцеляването. Футболистите ня..."/>
  </head>
  <body>
    <article>
      <h1>Треньорът на Дунав: Отборът се разпада, играчите нямат пари, в безизходица съм!</h1>
      <address>
        <time datetime="2019-11-06T09:24:00+00:00">06 Nov 2019, 09:24</time>
      </address>
      <p>Положението в Дунав вече е под критичната точка. Играчите са на ръба на оцеляването. Футболистите нямат пари за елементарни битови нужди - гориво, ток, телефон. Това призна треньорът на отбора <a href="https://www.plovdiv24.bg/sport/persons/833.html">Людмил Киров</a>.</p>
      <p>"Ситуацията е абсурдна. Клубът е оставен на произвола на съдбата. Вече два месеца момчетата не са взимали нито заплати, нито премии. За повечето от тях вече е проблем дори да идват на тренировки, защото живеят извън Русе и пътуват за тренировки. Нямат пари за гориво, за ток, за телефон. Не знам вече какво да им кажа, и аз съм в безизходица", откровен бе наставникът на "драконите", цитиран от Гонг.</p>
      <p>Дунав ще изиграе мача с Ботев (Пд) от 13 часа на Градския стадион в Русе, но след това съдбата на отбора е неясна.</p>
      <p>"Играчите са професионалисти и имат договори, но са изправени до стената и аз ще ги разбера, ако откажат да тренират от утре. Трябва нещата да се изяснят - иска ли Русе да има отбор в елита или не. Така не може да продължава", допълни още <a href="https://www.plovdiv24.bg/sport/persons/833.html">Людмил Киров</a>.</p>
    </article>
  </body>
</html>