<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/595951/ekti-xronia-gia-ton-diagonismo-zografikis-loutrinon-paixnidion-tis-ikea"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T09:40:00+00:00"/>
    <meta property="og:title" content="Έκτη χρονιά για τον Διαγωνισμό Ζωγραφικής Λούτρινων Παιχνιδιών της ΙΚΕΑ"/>
    <meta property="og:description" content="Η ΙΚΕΑ Κύπρου διοργανώνει για έκτη συνεχή χρονιά τον Παγκόσμιο Διαγωνισμό Ζωγραφικής Λούτρινων Παιχνιδιών, που αποτελεί μέρος της καμπάνιας Παίζουμε Μαζί,..."/>
  </head>
  <body>
    <article>
      <h1>Έκτη χρονιά για τον Διαγωνισμό Ζωγραφικής Λούτρινων Παιχνιδιών της ΙΚΕΑ</h1>
      <address><time datetime="2019-11-06T09:40:00+00:00">06 Nov 2019, 09:40</time> by <a rel="author">SigmaLive</a></address>
      <p>Η ΙΚΕΑ Κύπρου διοργανώνει για έκτη συνεχή χρονιά τον Παγκόσμιο Διαγωνισμό Ζωγραφικής Λούτρινων Παιχνιδιών, που αποτελεί μέρος της καμπάνιας Παίζουμε Μαζί, και υποστηρίζει το δικαίωμα των παιδιών στο παιχνίδι και στη σωστή ανάπτυξη.</p>
      <p>Το <b>Σάββατο 9 Νοεμβρίου</b>, η <a href="https://www.ikea.com.cy/">ΙΚΕΑ</a> προσκαλεί στο καταστήματα ΙΚΕΑ Λευκωσία και στο κέντρο Σχεδιασμού και Παραγγελίας Λεμεσός από τις 11:00 μέχρι τις 17:00, τα παιδιά μελών του <b>ΙΚΕΑ </b><b>Family</b>, ηλικίας 3 -12 ετών, για να ζωγραφίσουν το παιχνίδι των ονείρων τους με την ελπίδα να μεταμορφωθεί σε πραγματικό λούτρινο παιχνίδι που θα κυκλοφορήσει με τη <b>νέα συλλεκτική σειρά </b><b>SAGOSKATT</b>, το φθινόπωρο του 2020. Με την ολοκλήρωση του διαγωνισμού, θα αναδειχθούν 6 νικητές που θα ανακοινωθούν τον Ιανουάριο του 2020.</p>
      <p>Στον περσινό διαγωνισμό ζωγραφικής συμμετείχαν περισσότερες από <b>87.000 υπέροχες ζωγραφιές από 50 χώρες. </b>Από τις 6 που ξεχώρισαν, μία ανήκε στην Ριάνα, 11 χρονών από την Κύπρο, που σχεδίασε τον Rully, το κόκκινο ρομπότ που θυμίζει βιβλίο και λατρεύει να χορεύει και να τραγουδάει και μία ανήκε στον μικρό Θωμά, 9 χρονών από την Ελλάδα, ο οποίος σχεδίασε ένα χαμογελαστό τερατάκι έτοιμο να δώσει αγκαλιές στα παιδιά που φοβούνται τα τέρατα της νύχτας.</p>
    </article>
  </body>
</html>