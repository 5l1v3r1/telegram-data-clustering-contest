<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170730/produkti_yaki_krasche_ne_isti_vrantsi_i_ija_yaka_chudovo_pidiyde_dlya_snidanku.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-06T09:45:00+00:00"/>
    <meta property="og:title" content="Продукти, які краще не їсти вранці, і їжа, яка чудово підійде для сніданку"/>
    <meta property="og:description" content="Кава, свіжовичавлений сік, йогурти, ягоди, фрукти й помідори, холодна газована вода і банани, цитрусові та здобні ароматні булочки – знайомі всім продукти, які більшість звикла їсти на сніданок."/>
  </head>
  <body>
    <article>
      <h1>Продукти, які краще не їсти вранці, і їжа, яка чудово підійде для сніданку</h1>
      <address>
        <time datetime="2019-11-06T09:45:00+00:00">06 Nov 2019, 09:45</time>
      </address>
      <p>
        <b>Кава, свіжовичавлений сік, йогурти, ягоди, фрукти й помідори, холодна газована вода і банани, цитрусові та здобні ароматні булочки – знайомі всім продукти, які більшість звикла їсти на сніданок.</b>
      </p>
      <p>Кава, свіжовичавлений сік, йогурти, ягоди, фрукти й помідори, холодна газована вода і банани, цитрусові та здобні ароматні булочки — знайомі всім продукти, які більшість звикла їсти на сніданок. Але, як з'ясувалося, те, що раніше вважалося таким корисним, насправді лише шкодить нашому організму, викликаючи головні болі, сонливість і нездужання. А чому?</p>
      <p>Що не варто їсти на голодний шлунок</p>
      <p>Здоба</p>
      <p>Усупереч тому, що багато хто звик їсти вранці здобні булочки, посилаючись на те, що саме вони здатні замінити повноцінний сніданок і наситити організм, дієтологи заявили протилежне. Як виявилося, здоба може викликати тяжкість у шлунку і здуття живота, надмірне газоутворення. Тому фахівці настійно рекомендують замінити звичні дріжджові булочки на бездріжджовий хліб і випічку, інформує Ukr.Media.</p>
      <p>Солодке</p>
      <p>Ласуни, які на сніданок полюбляють цукерки, шоколад, торти і печиво, дуже сильно ризикують здоров'ям. Принаймні, саме так стверджують фахівці у сфері правильного харчування. Через значний викид інсуліну в кров підшлункова вранці не здатна впоратися з таким навантаженням, тож може розвинутися цукровий діабет.</p>
      <p>Йогурт</p>
      <p>Йогурт на голодний шлунок — марна витрата часу і переведення продуктів. Така їжа не принесе шкоди, але й користі від неї теж не буде. Соляна кислота, що міститься в шлунку, знищує корисні бактерії, тому йогурти краще всього їсти після прийому їжі, це допоможе зберегти й засвоїти корисні речовини, що містяться в цьому продукті.</p>
      <p>Груші</p>
      <p>Грубі волокна, які містяться в клітковині груш, травмують слизову, якщо їх їсти на голодний шлунок. Тому любителям груш краще за все їсти цей фрукт після основної їжі або в коротких проміжках між прийомами їжі.</p>
      <p>Помідори</p>
      <p>Дубильна кислота, яка міститься в цих овочах, здатна спровокувати гастрит і навіть виразку. Тож, якщо ви любите їсти натщесерце помідори, краще відмовтеся від цього.</p>
      <p>Огірки</p>
      <p>Огірки, як і будь-які зелені овочі на голодний шлунок, здатні викликати печію і спровокувати газоутворення через велику кількість кислот, що містяться в них.</p>
      <p>Банани</p>
      <p>Багаті на магній банани хороші тим, що вони позитивно впливають на серце. Але якщо їх їсти на порожній шлунок, то корисна речовина починає згубно впливати на серце, викликаючи навантаження. До того ж, з'їдений натщесерце банан може спровокувати головні болі й хронічну втому, а також нездужання і млявість.</p>
      <p>Спеції та гостра їжа</p>
      <p>Любите гостру їжу і спеції зранку? Тоді настав час відмовитися від таких небезпечних для шлунку страв, які, подразнюючи слизову, провокують виразку.</p>
      <p>Холодні й газовані напої</p>
      <p>Не варто пити на голодний шлунок холодні, а тим більше газовані напої. Вони здатні викликати спазми і, подразнюючи слизову, травмують її. Краще випити склянку теплої (кімнатної температури) води.</p>
      <p>Цитрусові</p>
      <p>Цитрусові багаті не тільки на різні вітаміни й мікроелементи, а й на кислоти, які, подразнюючи слизову, провокують гастрит, печію та виразку. Тому дієтологи настійно не рекомендують їсти апельсини й мандарини на голодний шлунок з ранку.</p>
      <p>Що потрібно їсти вранці</p>
      <p>Вівсянка</p>
      <p>Нелюба багатьма вівсянка — чудова страва для сніданку. Багата на клітковину, вона не лише захищає стінки шлунку і слизову, а й сприяє зниженню рівня холестерину в крові, до всього іншого, вівсяна каша покращує травлення і нормалізує роботу травної системи.</p>
      <p>Гречка</p>
      <p>Гречана каша — ще один добрий варіант для сніданку. Багата на вітаміни, залізо й білки, вона чудово насичує організм корисними речовинами.</p>
      <p>Кукурудзяна каша</p>
      <p>Кукурудзяна каша — справжня панацея від усіх недуг. Вона виводить токсини й солі важких металів з організму, а також добре насичує організм, приводячи мікрофлору кишечника в норму.</p>
      <p>Яйця</p>
      <p>Яйця славляться тим, що вони чудово насичують організм, не викликаючи при цьому тяжкості. Тому ситість вам забезпечена на довгі години.</p>
      <p>Кавун</p>
      <p>Кавун — ягода, яка містить величезну кількість рідини, здатної задовольнити будь-яку спрагу. А лікопін, що знаходиться в складі кавуна, сприятливо впливає на зір і серце.</p>
      <p>Чорниця</p>
      <p>Чорниця на сніданок, додана в салат або каші, нормалізує тиск, регулює і нормалізує обмін речовин, а також сприяє поліпшенню пам'яті.</p>
      <p>Горіхи</p>
      <p>Олія, яка входить до складу горіхів, сприятливо впливає на травний тракт. Крім того, горіхи знижують рівень кислотності в шлунку, насичують організм білками й вітамінами, перешкоджаючи розвитку виразки та гастриту.</p>
      <p>Мед</p>
      <p>З'їдаючи чайну ложечку меду вранці, ви не тільки отримаєте заряд енергії, а й гарний настрій на весь день. До всього іншого, мед допомагає прокинутися і привести організм у норму, нормалізуючи й стабілізуючи мозкову діяльність і активність.</p>
      <p>
        <a href="https://ukr.media/food/405000/">https://ukr.media/food/405000/</a>
      </p>
    </article>
  </body>
</html>