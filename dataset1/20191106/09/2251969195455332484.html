<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/06/le-marche-a-fratelli-ditalia-la-conferma-di-giorgia-meloni/1321603/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-06T09:58:10+00:00"/>
    <meta property="og:title" content="«Le Marche a Fratelli d’Italia», la conferma di Giorgia Meloni"/>
    <meta property="og:description" content="REGIONALI - La leader del partito di centrodestra a Carta Bianca, ribadisce gli accordi di coalizione per le candidature del 2020"/>
  </head>
  <body>
    <article>
      <h1>«Le Marche a Fratelli d’Italia», la conferma di Giorgia Meloni</h1>
      <h2>REGIONALI - La leader del partito di centrodestra a Carta Bianca, ribadisce gli accordi di coalizione per le candidature del 2020</h2>
      <address><time datetime="2019-11-06T09:58:10+00:00">06 Nov 2019, 09:58</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F06%2Fle-marche-a-fratelli-ditalia-la-conferma-di-giorgia-meloni%2F1321603%2F">Condividi326</a><a href="https://twitter.com/intent/tweet?text=%C2%ABLe+Marche+a+Fratelli+d%27Italia%C2%BB%2C+la+conferma+di+Giorgia+Meloni&amp;url=https%3A%2F%2Fwww.cronachemaceratesi.it%2F2019%2F11%2F06%2Fle-marche-a-fratelli-ditalia-la-conferma-di-giorgia-meloni%2F1321603%2F">Tweet</a>Email326 Condivisioni</p>
      <p> </p>
      <p><b>La leader di Fratelli d’Italia Giorgia Meloni, ieri sera ospite in tv del programma Carta Bianca su Raitre, ha parlato anche delle prossime elezioni regionali nelle Marche e degli accordi di coalizione con Lega e Forza Italia. «Sulla Puglia e sulle Marche avevamo già un’intesa di massima, – ha ribadito Meloni – ci vedremo presto e sono consapevole del fatto che ho dei buoni nomi da spendere.</b> Voglio persone che siano oneste, capaci, competenti e che sappiano governare bene. L’egoismo di partito non ha mai la meglio su di me. Anche sulla Toscana abbiamo delle candidature importanti da esprimere».</p>
      <figure>
        <img src="https://cdn.cronachemaceratesi.it/wp-content/uploads/2019/11/carta-bianca-325x209.png"/>
      </figure>
      <p><b>La conduttrice del programma Bianca Berlinguer ha sollecitato l’esponente della destra anche sul tema della commissione Segre e l’astensione del suo partito in Senato: «</b>La commissione è un iniziativa che prese già Laura Boldrini nella scorsa legislatura, non è vero che l’obiettivo della commissione è stare lì a fare gli studi, ma istituire una commissione di politici, quindi di senatori, che a maggioranza segnalano ai social media quali sono i contenuti che vanno oscurati. La commissione è debole sulla lotta all’antisemitismo, non cita mai la principale minaccia che è il fondamentalismo islamico, che la sinistra non ha voluto inserire. Ho spiegato alla senatrice Segre le nostre ragioni»</p>
      <p> </p>
    </article>
  </body>
</html>