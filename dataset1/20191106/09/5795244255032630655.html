<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/maruv-prokomentuvala-otrimannya-nagorodi-vid-mtv-rosiya-50051874.html"/>
    <meta property="og:site_name" content="НВ"/>
    <meta property="article:published_time" content="2019-11-06T09:32:00+00:00"/>
    <meta property="og:title" content="«Я світовий артист,… fu*k off». Maruv прокоментувала отримання нагороди від MTV Росія"/>
    <meta property="og:description" content="Українська співачка Maruv 3 листопада отримала нагороду MTV Europe Music Awards в номінації Краща російська виконавиця. Новина спровокувала бурхливу реакцію в Мережі і співачка вирішила вперше прокоментувати отримання нагороди."/>
  </head>
  <body>
    <article>
      <h1>«Я світовий артист,… fu*k off». Maruv прокоментувала отримання нагороди від MTV Росія</h1>
      <h2>Українська співачка Maruv 3 листопада отримала нагороду MTV Europe Music Awards в номінації Краща російська виконавиця. Новина спровокувала бурхливу реакцію в Мережі і співачка вирішила вперше прокоментувати отримання нагороди.</h2>
      <address>
        <time datetime="2019-11-06T09:32:00+00:00">06 Nov 2019, 09:32</time>
      </address>
      <p>«Мені набрид цей непотрібний срач і перекручування фактів в ЗМІ! Я отримала нагороду на міжнародній премії MTV EMA в номінації Кращий артист за версією MTV Russia. Навчіться читати і перевіряти факти, перш ніж обливати брудом! Ця номінація ніяк не прив’язана до країни або до громадянства. У минулому році переможцем став артист із Казахстану Jah Khalib, а в цьому році я. MTV Russia — це філія великого глобального телеканалу, і це єдина філія MTV на всьому пострадянському просторі, і вона знаходиться в Росії, тому так і називається», — написала Maruv в своєму <a href="https://www.facebook.com/MaruvOfficial/photos/a.665194626885638/3233952376676504/?type=3&amp;__xts__%5B0%5D=68.ARAZH8178d_IIZpqlJw8ArJHQStBADVUsW2mzp1tLY965VGyfc4nVDuzISz7T9HvUSe8LDbWUjdEaxiyIoO0CIIl4vNNinVjWMMCknqbpUvLd5eKUL8Xbs8Y-1wwKrT16jO4hGKsVZ_eB3ssJWm7_quatc91iFPs-JiXiVc5itYEMfUUEoSnAsKOTlocXlz6zJGxhj5cD8b82SSOwnPuEH71bWlHI_TepIGcuTO2kXKN0elYLnQQ_dAj61YfknG93tEw29FTVjZk-HA03Qd2FOkjsNsiOsg-VbTlxogPz5Ddgb7UIn88etqfcJM0dJ-UlMCxMXMqY_6T15Pu_rFnlMWAMg&amp;__tn__=-R">Facebook</a>.</p>
      <p>Співачка додала, що на MTV Russia «ротується величезна кількість артистів з усього світу, але особливо з країн СНД», а вона на червоній доріжці «позначила, звідки я родом, а коли виходила отримувати нагороду, я отримувала її під українським прапором».</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/180/big/825495ff40000bfcf574ce9ee1cf06f6.png?stamp=20191106112658&amp;q=85&amp;output=jpg&amp;bg=white"/>
        <figcaption>Фото: MARUV / Facebook</figcaption>
      </figure>
      <p>«А ви, мої друзі, вчергове мене розчарували своїм невіглаством і образами! І годі мене приписувати куди-небудь! Я не тільки громадянин країни, в якій я народилася, але ще й світовий артист! Тому я буду їздити на премії та з концертами, куди захочу і як захочу, тому що я вільна людина. Я співаю для всіх, кому подобається моя музика. У всьому світі я представляю тільки себе і свою творчість, тому fu*k off!» — підсумувала вона.</p>
      <p>Нагадаємо, українка Ганна Корсун, відома під сценічним ім'ям Maruv, цього року перемогла на Національному відборі на Євробачення, але <a href="https://style.nv.ua/ukr/evrovision/maruv-vidmovilasya-predstavlyati-ukrajinu-na-yevrobachenni-50007939.html">відмовилася підписувати контракт</a>, який зобов’язує виконавця-представника України не виступати в Росії як країні-агресора.</p>
    </article>
  </body>
</html>