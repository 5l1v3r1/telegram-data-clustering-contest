<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191106_04703257"/>
    <meta property="og:site_name" content="De Standaard"/>
    <meta property="article:published_time" content="2019-11-06T09:53:00+00:00"/>
    <meta property="og:title" content="Onderwijsstaking succes in Nederland: 4.300 scholen dicht"/>
    <meta property="og:description" content="Te hoge werkdruk, te weinig collega’s en een te laag loon. Leerkrachten in Nederland zijn niet meer tevreden. Ze staken vandaag massaal."/>
  </head>
  <body>
    <article>
      <h1>Onderwijsstaking succes in Nederland: 4.300 scholen dicht</h1>
      <address>
        <time datetime="2019-11-06T09:53:00+00:00">06 Nov 2019, 09:53</time>
      </address>
      <p>
        <b>Te hoge werkdruk, te weinig collega’s en een te laag loon. Leerkrachten in Nederland zijn niet meer tevreden. Ze staken vandaag massaal.</b>
      </p>
      <p>Net als België kampt Nederland met een lerarentekort: tegen 2027 zullen er 11.000 leraren nodig zijn, schrijft de Nederlandse openbare omroep NOS.</p>
      <p>Het gebrek aan middelen brengt de leerkrachten vandaag op straat. Er vinden manifestaties plaats in Leeuwarden, Almere, Amsterdam, Eindhoven, Goes, Den Haag en Rotterdam. In Rotterdam lopen de leraren op straat voor een mars, en veroorzaken ze veel hinder. 4.300 scholen zijn dicht.</p>
      <p>Nochtans vond de regering eind vorige week een akkoord met de vakbonden voor een noodpakket van 460 miljoen euro. Maar dat vinden de leerkrachten niet voldoende: die eenmalige middelen moeten voor hen structureel ingezet worden. Eén van de zes vakbonden was niet akkoord met het voorstel, en dus staken de leerkrachten vandaag toch.</p>
      <p>De minister van Onderwijs Arie Slob lijkt niet meteen van plan aan die vraag voor meer middelen te voldoen.</p>
    </article>
  </body>
</html>