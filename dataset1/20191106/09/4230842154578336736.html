<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191106-futbol-poza-politykoyu-rakytskyj-jde-zi-zbirnoyi-ukrayiny/"/>
    <meta property="og:site_name" content="ФАКТИ"/>
    <meta property="article:published_time" content="2019-11-06T09:12:05+00:00"/>
    <meta property="og:title" content="Футбол поза політикою? Ракицький йде зі збірної України"/>
    <meta property="og:description" content="Ярослав Ракицький ображений на те, що його після переходу до Зеніта не викликають до збірної."/>
  </head>
  <body>
    <article>
      <h1>Футбол поза політикою? Ракицький йде зі збірної України</h1>
      <address>
        <time datetime="2019-11-06T09:12:05+00:00">06 Nov 2019, 09:12</time>
      </address>
      <p>Ярослав Ракицький ображений на те, що його після переходу до Зеніта не викликають до збірної.</p>
      <p>Український футболіст Ярослав Ракицький, який виступає за петербурзький Зеніт, вирішив припинити виступати за національну збірну з футболу.</p>
      <blockquote>– Десять років тому я дебютував за головну команду, а сьогодні говорю “до побачення”. Я йду зі збірної України, – повідомив він.</blockquote>
      <p><a href="https://www.instagram.com/p/B4hBlMNoCts/">Ракицький</a> пояснив своє рішення тим, що протягом усього 2019 року не отримував запрошень зіграти за збірну. Футболіст вважає, що у керівництві національної команди його ігнорують через політику.</p>
      <p><b>Читайте:</b> <a href="https://fakty.com.ua/ua/sport/20190305-hto-teper-gimn-movchaty-bude-reaktsiya-sotsmerezh-na-nevyklyk-rakytskogo-u-zbirnu/">Хто тепер гімн мовчати буде? Реакція соцмереж на невиклик Ракицького у збірну</a></p>
      <p>– Не навичками футбольної майстерності ви апелюєте. Футбол поза політикою? – запитує Ракицький.</p>
      <p>Як відомо, 30-річний українець виступав за збірну України з 2009 року. Після <a href="https://fakty.com.ua/ua/sport/20190129-ofitsijno-rakytskyj-perejshov-z-shahtarya-v-zenit/">переходу Ракицького в російський Зеніт</a> у 2019 році його не викликали на матчі національної команди.</p>
    </article>
  </body>
</html>