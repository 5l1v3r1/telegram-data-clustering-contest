<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/basquet/Joan-Carles-Pie-condol_0_2339166159.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T09:27:51+00:00"/>
    <meta property="og:title" content="El bàsquet català, de dol per la mort de Joan Carles Pié"/>
    <meta property="og:description" content="L'entrenador de bàsquet ha faltat als 53 anys"/>
  </head>
  <body>
    <article>
      <h1>El bàsquet català, de dol per la mort de Joan Carles Pié</h1>
      <h2>L'entrenador de bàsquet ha faltat als 53 anys</h2>
      <address>
        <time datetime="2019-11-06T09:27:51+00:00">06 Nov 2019, 09:27</time>
      </address>
      <figure>
        <a href="https://www.ara.cat/2019/11/06/esports/basquet/Joan-Carles-Pie_2339176197_67169790_374x547.jpg">
          <img src="https://www.ara.cat/2019/11/06/esports/basquet/Joan-Carles-Pie_2339176197_67169790_374x547.jpg"/>
        </a>
        <figcaption>Joan Carles Pié / SEDIS BÀSQUET</figcaption>
      </figure>
      <p>El món del bàsquet català està de dol per la mort de Joan Carles Pié, exseleccionador català en categories de formació i extècnic d'equips com la UE Mataró, el Sant Josep de Badalona, l'UB Barça, el Granollers, el Barça, el Bàsquet Club River Andorra o el Cadí La Seu, equip amb el qual l'any 2001 va assolir el primer ascens a la màxima categoria. L'any 2017, durant la seva segona etapa al club, la seva malaltia el va obligar a deixar el càrrec en mans de Bernat Canut.</p>
      <p>Els missatges de condol a les xarxes socials han destacat tant la seva vàlua personal com professional. El Cadí La Seu ha definit el tècnic del Masnou com "<a href="http://sedisbasquet.com/joan-carles-pie-fins-fa-poc-entrenador-del-primer-equip-de-basquet-femeni-del-sedis-basquet-ha-mort-aquesta-matinada/"> una persona propera, espectada i estimada</a>".</p>
    </article>
  </body>
</html>