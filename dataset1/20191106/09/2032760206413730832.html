<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88812"/>
    <meta property="og:site_name" content="Denník politika"/>
    <meta property="article:published_time" content="2019-11-06T09:35:04+00:00"/>
    <meta property="og:title" content="Foto: Dvaja väzni ušli cez dieru na toalete, stále sú na úteku a môžu byť nebezpeční"/>
    <meta property="og:description" content="6.11.2019 (Webnoviny.sk) – Americká polícia zverejnila fotografie dvoch väzňov, ktorým sa podaril útek z väzenia v Kalifornii. Dvadsaťjedenročný Santos Samuel Fonseca a 20-ročný Jonathan Salazar preliezli cez 55-centimetrovú dieru, ktorú vyrezali do stropu toalety vo väznici v meste Salinas, južne od San Francisca."/>
  </head>
  <body>
    <article>
      <h1>Foto: Dvaja väzni ušli cez dieru na toalete, stále sú na úteku a môžu byť nebezpeční</h1>
      <address><time datetime="2019-11-06T09:35:04+00:00">06 Nov 2019, 09:35</time> by <a rel="author">Webnoviny</a></address>
      <p>6.11.2019 (Webnoviny.sk) – Americká polícia zverejnila fotografie dvoch väzňov, ktorým sa podaril útek z väzenia v Kalifornii. Dvadsaťjedenročný Santos Samuel Fonseca a 20-ročný Jonathan Salazar preliezli cez 55-centimetrovú dieru, ktorú vyrezali do stropu toalety vo väznici v meste Salinas, južne od San Francisca.</p>
      <p>Kancelária miestneho šerifa uviedla, že dvojica využila „slabé miesto“ zariadenia. Otvor viedol do úzkej časti s potrubiami a rúrami, cez ktorú sa im podarilo preliezť až k poklopu v zadnej časti väzenia, kde nebol žiadny bezpečnostný plot.</p>
      <p>Obaja mladí muži čakali na proces vo dvoch samostatných prípadoch vrážd. Prekvapivý útek sa im podaril v nedeľu. Polícia po mužoch na úteku pátra a varuje verejnosť, že môžu byť ozbrojení a nebezpeční.</p>
      <p>Viac k témam: <a href="https://www.webnoviny.sk/tag/utek-z-vazenia/"><u>útek z väzenia</u></a><br/>Zdroj: Webnoviny.sk – <a href="https://www.webnoviny.sk/foto-dvaja-vazni-usli-cez-dieru-na-toalete-stale-su-na-uteku-a-mozu-byt-nebezpecni/"><u>Foto: Dvaja väzni ušli cez dieru na toalete, stále sú na úteku a môžu byť nebezpeční</u></a> © SITA Všetky práva vyhradené.</p>
    </article>
  </body>
</html>