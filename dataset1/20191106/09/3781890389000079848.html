<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740310"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T09:56:00+00:00"/>
    <meta property="og:title" content="งงไปหมด! 'หนูเล็ก'แจงสัมพันธ์'ตูมตาม'แค่พี่น้อง"/>
    <meta property="og:description" content="ทำชาวเน็ตตกใจและงงงันหลังสาว หนูเล็ก ที่คนคิดว่าเป็นแฟนใหม่ ตูมตาม-ยุทธนา โพสต์ยาวบอกแค่พี่น้อง"/>
  </head>
  <body>
    <article>
      <h1>งงไปหมด! 'หนูเล็ก'แจงสัมพันธ์'ตูมตาม'แค่พี่น้อง</h1>
      <address>
        <time datetime="2019-11-06T09:56:00+00:00">06 Nov 2019, 09:56</time>
      </address>
      <p>
        <b>ทำชาวเน็ตตกใจและงงงันหลังสาว หนูเล็ก ที่คนคิดว่าเป็นแฟนใหม่ ตูมตาม-ยุทธนา โพสต์ยาวบอกแค่พี่น้อง</b>
      </p>
      <p>ทำเอาชาวเน็ตและขาเผือกที่เห็นคำชี้แจงชัดๆของสาว <b>หนูเล็ก</b> ที่มีข่าวว่าเป็นหวานใจคนใหม่ของนักร้องและนักแสดงหนุ่ม <b>ตูมตาม</b><b>-</b><b>ยุทธนา </b>เอามือทาบอกพร้อมงงงันกันไปเป็นแถว หลังสาวหนูเล็กออกมาย้ำสถานะกับหนุ่มตูมตามว่าที่เห็นหวานๆ หยอกล้อกันผ่านโซเชียลอ่ะ เป็นเพียงพี่น้องกันเท่านั้น</p>
      <figure>
        <img src="https://www.dailynews.co.th/admin/upload/20191106/news_sxrKRLHuuH170957_533.jpg?v=20191107058?v=8946"/>
      </figure>
      <p>โดยสาวหนูเล็กโพสต์รูปข่าวต่างๆที่เขียนถึงตัวเองและหนุ่มตูมตามจำนวนหลายรูป พร้อมแคปชั่นเล่าว่า <br/><i><b>“เล็กขอชี้แจงเรื่องข่าวเล็กกับพี่ตูมตามหน่อยนะคะ ก่อนอื่น เล็กจะบอกว่าเล็กกับพี่ตูมตาม ไม่ใช่แฟนกันนะคะ เล็กและพี่ตูมตามรักกันแบบพี่ชายน้องสาวเพราะพี่ตูมคอยสอนคอยแนะนำวิธีการแสดงต่างๆให้หนูเยอะมาก หนูเองก็เพิ่งจะเข้ามาทำงานในวงการแบบจริงจัง เพราะก่อนหน้านี้เล็กก็รับเล่นแต่แนวแอคชั่นซะส่วนมาก และตอนนี้เล็กก็มีละครที่เล่นด้วยกันกับพี่ตูมตาม 1 เรื่อง เพิ่งจะเริ่มถ่ายทำไปค่ะ ส่วนสาวปริศนาในรูปนั้นไม่ใช่เล็กแน่นอนค่ะ ส่วนจะเป็นใครต้องไปติดตามได้ในรายการจะออนแอร์วันที่XXx ค่ะ เล็กต้องขอบคุณพี่ๆสื่อมวลชนทุกๆสำนักเลยนะคะที่ให้ความสนใจเล็กและพี่ตูมตามมากขนาดนี้ <a href="https://www.instagram.com/explore/tags/%E0%B8%95%E0%B8%B9%E0%B8%A1%E0%B8%95%E0%B8%B2%E0%B8%A1%E0%B8%AB%E0%B8%99%E0%B8%B9%E0%B9%80%E0%B8%A5%E0%B9%87%E0%B8%81/">#</a><a href="https://www.instagram.com/explore/tags/%E0%B8%95%E0%B8%B9%E0%B8%A1%E0%B8%95%E0%B8%B2%E0%B8%A1%E0%B8%AB%E0%B8%99%E0%B8%B9%E0%B9%80%E0%B8%A5%E0%B9%87%E0%B8%81/">ตูมตามหนูเล็ก</a> <a href="https://www.instagram.com/explore/tags/%E0%B8%9E%E0%B8%B5%E0%B9%88%E0%B8%8A%E0%B8%B2%E0%B8%A2%E0%B8%99%E0%B9%89%E0%B8%AD%E0%B8%87%E0%B8%AA%E0%B8%B2%E0%B8%A7/">#</a><a href="https://www.instagram.com/explore/tags/%E0%B8%9E%E0%B8%B5%E0%B9%88%E0%B8%8A%E0%B8%B2%E0%B8%A2%E0%B8%99%E0%B9%89%E0%B8%AD%E0%B8%87%E0%B8%AA%E0%B8%B2%E0%B8%A7/">พี่ชายน้องสาว</a>”</b></i></p>
      <figure>
        <img src="https://www.dailynews.co.th/admin/upload/20191106/news_hTaYuqCxce170958_533.jpg?v=20191107058?v=5397"/>
      </figure>
      <p>พอสาวหนูเล็กลงรูปไป ก็มีชาวเน็ตเข้ามาคอมเมนต์ตกใจมากมาย อาทิ <i>อะไรอ่ะงงไปหมด , ทำไมไม่ใช่แฟนกันงง , จริงเหรอ ไม่เชื่อนะ , ดังใหญ่แล้ว , เป็นข่าวจนได้ , แหมสร้างข่าวเปล่าทำเป็นเรียกคนสนใจ , อ่าวรอฟังข่าวดี , ทำไมอ่ะ งงนะ เราไม่เข้าใจแต่เธอหวานกันมาก </i>ฯลฯ<br/><br/>ขอขอบคุณภาพประกอบจากอินสตาแกรม @ornrudee</p>
      <figure>
        <img src="https://www.dailynews.co.th/admin/upload/20191106/news_RNyDQYKUHU170958_533.jpg?v=20191107058?v=9279"/>
      </figure>
    </article>
  </body>
</html>