<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/call-of-duty-modern-warfare-bilanciamenti-armi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T09:57:00+00:00"/>
    <meta property="og:title" content="Call of Duty Modern Warfare: confermati nuovi bilanciamenti alle armi"/>
    <meta property="og:description" content="Call of Duty Modern Warfare è un gioco di qualità, ma ha bisogno di qualche altro bilanciamento alle armi.Gli sviluppatori ne confermano l'arrivo."/>
  </head>
  <body>
    <article>
      <h1>Call of Duty Modern Warfare: confermati nuovi bilanciamenti alle armi</h1>
      <address><time datetime="2019-11-06T09:57:00+00:00">06 Nov 2019, 09:57</time> by <a rel="author">Nicola Armondi</a></address>
      <p><b>Call of Duty Modern Warfare</b> è uno dei giochi di maggior successo della stagione e dell’intero anno, per non dire dell’intera storia di Activision. I fan stanno apprezzando il gioco e la critica ha rilasciato recensioni positive, <a href="http://www.tomshw.it/videogioco/call-of-duty-modern-warfare-recensione/">come nel nostro caso</a>. Questo non significa che non siano presenti alcuni difetti, sopratutto legati al bilanciamento delle armi della modalità online.</p>
      <p>A questo proposito <a href="http://www.tomshw.it/videogioco/cod-modern-warfare-dr-disrespect-critica/">si è già espresso in modo molto chiaro Dr Disrespect</a>, famigerato per il suo temperamento “focoso”. Al di là delle esagerazioni degli streamer, in ogni caso, l’utenza sente la necessità di alcune migliorie e, come confermato da Joe Cecot – co-director del multiplayer di Call of Duty Modern Warfare -, il team è al lavoro.</p>
      <figure>
        <img src="https://www.tomshw.it/images/images/2019/06/call-of-duty-modern-warfare-37466.jpg"/>
      </figure>
      <p>Leggi anche: <a href="https://www.tomshw.it/videogioco/xbox-scarlett-banjo-kazooie-microsoft/">Xbox Scarlett: Microsoft vuole comprare Playtonic e fargli sviluppare Banjo-Kazooie?</a></p>
      <p>Non è chiaro su quali elementi si concentrerà Infinity Ward e non è dato sapere quando esattamente sarà disponibile il nuovo bilanciamento delle armi, ma non dovrebbe mancare troppo. Inoltre, <b>è probabile che gli sviluppatori andranno a modificare lo shotgun 725</b>, ritenuto da molti troppo potente, visto anche che può essere trasformato in un’arma di precisione con una modifica speciale.</p>
      <p>Un’altra arma molto criticata è il fucile M4, senza dimenticare poi le mine antiuomo. Queste ultime, in particolar modo, sono state criticate dal già nominato Dr Disrespect, il quale ritiene che siano troppo presenti nella mappa e rovinino quindi lo spostamento. <b>Diteci, qual è la vostra impressione sull’attuale bilanciamento di Call of Duty Modern Warfare?</b> Credete che Infinity Ward abbiamo molto sul quale lavorare, oppure pensate che il gioco vada già bene così come è?</p>
      <blockquote>Update o non update, Call of Duty Modern Warfare rimane un ottimo gioco sia in single player che in multigiocatore: potete acquistare la vostra copia su Amazon, precisamente a <a href="https://toms.it/UQuN7">questo indirizzo</a>.</blockquote>
    </article>
  </body>
</html>