<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/strage-mormone/"/>
    <meta property="og:site_name" content="Il Post"/>
    <meta property="article:published_time" content="2019-11-06T09:37:00+00:00"/>
    <meta property="og:title" content="La polizia messicana ha arrestato una persona per la strage della famiglia mormone"/>
    <meta property="og:description" content="La polizia messicana ha arrestato una persona accusata di aver partecipato alla strage della famiglia mormone nel nord del Messico, in cui lunedì erano state uccise nove persone. La persona arrestata è un uomo che è stato trovato nelle colline intorno ad Agua Prieta, nello stato di Sonora, con molte armi e con due"/>
  </head>
  <body>
    <article>
      <h1>La polizia messicana ha arrestato una persona per la strage della famiglia mormone</h1>
      <address>
        <time datetime="2019-11-06T09:37:00+00:00">06 Nov 2019, 09:37</time>
      </address>
      <p>La polizia messicana <a href="https://edition.cnn.com/2019/11/06/americas/mormons-attacked-us-mexico-border-wednesday/index.html">ha arrestato</a> una persona accusata di aver partecipato <a href="https://www.ilpost.it/2019/11/05/mormoni-messico/">alla strage della famiglia mormone nel nord del Messico</a>, in cui lunedì erano state uccise nove persone. La persona arrestata è un uomo che è stato trovato nelle colline intorno ad Agua Prieta, nello stato di Sonora, con molte armi e con due persone tenute prigioniere legate e imbavagliate. Secondo la polizia, l’uomo potrebbe aver partecipato all’attacco di lunedì, in cui i membri di una famiglia mormone – che apparteneva a una locale comunità di mormoni – erano stati violentemente aggrediti mentre viaggiavano su alcune auto a Bavispe, sempre nello stato di Sonora, a ridosso del confine statunitense. Nell’attacco erano stati uccisi tre donne, quattro bambini e due neonati, per ragioni non ancora chiarissime. Da tempo la comunità mormone di cui faceva parte la famiglia era protetta dalla polizia a causa di tensioni con gruppi criminali locali.</p>
    </article>
  </body>
</html>