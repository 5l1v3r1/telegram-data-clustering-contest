<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_dansku_zavtra_stratuie_iv_ukrainskyy_tyzhden_1684669"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T09:07:00+00:00"/>
    <meta property="og:title" content="У Ґданську завтра стратує IV Український тиждень"/>
    <meta property="og:description" content="Виступи, концерти, авторські зустрічі та спектаклі – це основні події Українського тижня у Ґданську(Польща), який відбудеться 7-16 листопада. Фестиваль, що пропагує українську культуру, відбувається вже вчетверте."/>
  </head>
  <body>
    <article>
      <h1>У Ґданську завтра стратує IV Український тиждень</h1>
      <address>
        <time datetime="2019-11-06T09:07:00+00:00">06 Nov 2019, 09:07</time>
      </address>
      <p>
        <b>Виступи, концерти, авторські зустрічі та спектаклі – це основні події Українського тижня у Ґданську(Польща), який відбудеться 7-16 листопада. Фестиваль, що пропагує українську культуру, відбувається вже вчетверте.</b>
      </p>
      <p>Про це повідомляє <a href="https://www.polskieradio.pl/398/7856/Artykul/2398133,%D0%92-%D1%87%D0%B5%D1%82%D0%B2%D0%B5%D1%80-%D1%83-%D2%90%D0%B4%D0%B0%D0%BD%D1%81%D1%8C%D0%BA%D1%83-%D1%80%D0%BE%D0%B7%D0%BF%D0%BE%D1%87%D0%B8%D0%BD%D0%B0%D1%94%D1%82%D1%8C%D1%81%D1%8F-IV-%D0%A3%D0%BA%D1">Польське радіо</a>.</p>
      <p>«Ми вважаємо, що є попит або навіть голод на контакт з українською культурою. Для багатьох поляків, з політичних та історичних причин, Україна все ще асоціюється з революціями, Майданами, а останнім часом і з війною. Нам не вистачає історій про іншу Україну. Культура може існувати через кордони та країни», – сказав консул України в Ґданську, Лев Захарчишин.</p>
      <p>У вівторок, 12 листопада, в бібліотеці Ґданського університету відбудеться зустріч із доктор Маґдаленою Новак, авторкою книжки «Два світи. Проблема етнічної ідентифікації Андрея Шептицького у 1865-1914 роках».</p>
      <p>У приміщенні Польської Балтійської філармонії заплановано «Джазові інтерпретації» на музику Фридерика Шопена та поезію Адама Міцкєвича. Це проект української джазової піаністки Наталії Лєбєдєвої.</p>
      <p>В суботу, 16 листопада, виступить гурт «Dakh Daughters», який представить перформанс на межі театру, музику та рок-опери. Свій стиль вони описують як етно-хаос. Також у суботу в Європейському центрі солідарності відбудеться зустріч з відомою українською письменницею Іреною Карпою. Темою обговорення з авторкою буде місце української культури в Польщі. Окрім цього, в рамках IV Українського тижня відбудуться три театральні спектаклі.</p>
      <p><a href="https://zik.ua/news/2019/10/23/u_varshavi_olegu_sentsovu_vruchyly_spetsialnu_nagorodu_polskoi_kinoakademii_1674233">Нагадаємо</a>, українському режисерові і колишньому політв’язню Олегу Сенцову у столиці Польщі Варшаві вручили спеціальну нагороду Польської кіноакадемії – Орла за відвагу і незламність.</p>
      <related>
        <h4>читайте також</h4>
        <a href="https://zik.ua/news/2019/11/05/ukraina_ta_polshcha_vyznachyly_priorytetni_napryamy_podalshoi_spivpratsi_1684529"/>
        <a href="https://zik.ua/news/2019/11/01/ukrainets_namagavsya_pryvezty_z_polshchi_kontrabandni_godynnyky_na_1_mln_1681457"/>
        <a href="https://zik.ua/news/2019/10/31/ukrainski_zarobitchany_pokrashchyly_ekonomichne_stanovyshche_polshchi__eksperty_1680957"/>
        <a href="https://zik.ua/news/2019/10/30/ukrainskyy_startap_iz_pererobky_plastyku_otrymav_45_tys_ievro_polskogo_1679475"/>
      </related>
    </article>
  </body>
</html>