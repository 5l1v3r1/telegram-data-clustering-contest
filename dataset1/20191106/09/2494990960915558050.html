<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/06/news/fenomeno-fiorello-viva-raiplay-boom-ascolti-tv-auditel-il-collegio-le-iene-mediaset-1235871/"/>
    <meta property="og:site_name" content="Il Tempo"/>
    <meta property="article:published_time" content="2019-11-06T09:55:00+00:00"/>
    <meta property="og:title" content="Fiorello fenomeno anche in pillole. Viva RaiPlay continua a volare"/>
    <meta property="og:description" content="In prima serata nuovo record per il docu-reality “Il Collegio”"/>
  </head>
  <body>
    <article>
      <h6 class="kicker">ASCOLTI TV</h6>
      <h1>Fiorello fenomeno anche in pillole. Viva RaiPlay continua a volare</h1>
      <h2>In prima serata nuovo record per il docu-reality “Il Collegio”</h2>
      <address><time datetime="2019-11-06T09:55:00+00:00">06 Nov 2019, 09:55</time> by <a rel="author">Giada Oricchio</a></address>
      <p>Non è un fuoco di paglia, Fiorello. La seconda delle cinque pillole di “Viva RaiPlay”, su RaiUno, ottiene ancora 6.310.000 telespettatori pari al 23.76%. Il mix di varietà e politica intriga il pubblico, a conferma che la tv generalista muore solo se fatta male.</p>
      <p>In prima serata nuovo record per il docu-reality “Il Collegio” (iconico, divertente e sociologicamente interessante) che conquista 2.486.000 telespettatori per il 10,6% di share, meglio de “Le Iene” su Italia 1 seguite da 1.808.000 spettatori per l’11.2% di share. Su Rai1 il film “La Nostra Terra” è stato seguito  da 2.810.000 spettatori pari al 12.2% di share, mentre l’incredibile partita di Champions League Borussia Dortmund-Inter su Canale 5 ha raccolto 4.404.000 spettatori pari al 16,7% di share. Su Rai3 “Cartabianca” ha interessato  1.019.000 spettatori pari ad uno share del 4,6% e il competitor politico “DiMartedì” su La7 ha registrato 1.218.000 spettatori e uno share del 5,5%.</p>
      <related>
        <h4>Articoli Correlati</h4>
        <a href="https://tv.iltempo.it/home-tv/2019/11/03/video/fiorello-a-domenica-in-mara-venier-video-viva-raiplay-1234329/"/>
        <a href="https://www.iltempo.it/cultura-spettacoli/2019/11/04/news/fiorello-viva-raiplay-nuovo-show-palinsesto-raiuno-compenso--1235097/"/>
        <a href="https://www.iltempo.it/cultura-spettacoli/2019/11/05/news/fiorello-viva-raiplay-fa-il-botto-televisione-tv-ascolti-boom-telespettatori-de-filippi-carra-live-non-e-la-durso-1235275/"/>
        <a href="https://www.iltempo.it/cultura-spettacoli/2019/11/05/news/fiorello-raiplay-rai-conte-governo-renzi-1235805/"/>
        <a href="https://www.iltempo.it/cultura-spettacoli/2019/11/06/news/rosario-fiorello-viva-raiplay-haters-spalluto-catena-mina-mika-emma-marrone-showman-1236427/"/>
      </related>
    </article>
  </body>
</html>