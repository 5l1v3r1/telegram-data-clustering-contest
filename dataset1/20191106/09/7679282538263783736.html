<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-devendra-fadnavis-hold-meeting-with-six-shiv-sena-ministers-including-eknath-shinde-and-ramdas-kadam-2834780.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T09:30:48+00:00"/>
    <meta property="og:title" content="महाराष्ट्र में घमासान बीच देवेंद्र फडणवीस ने शिवसेना के 6 नेताओं संग की बैठक, जानें क्या थी वजह"/>
    <meta property="og:description" content="महाराष्ट्र में चुनावी नतीजे आने के बाद से ही भारतीय जनता पार्टी और शिवसेना के बीच सरकार गठन को लेकर सियासी खींचतान जारी है। इस बीच महाराष्ट्र के मुख्यमंत्री देवेंद्र फडणवीस ने शिवसेना के 6 मंत्रियों..."/>
  </head>
  <body>
    <article>
      <h1>महाराष्ट्र में घमासान बीच देवेंद्र फडणवीस ने शिवसेना के 6 नेताओं संग की बैठक, जानें क्या थी वजह</h1>
      <address><time datetime="2019-11-06T09:30:48+00:00">06 Nov 2019, 09:30</time> by <a rel="author">लाइव हिन्दुस्तान टीम,मुंबई</a></address>
      <p>महाराष्ट्र में चुनावी नतीजे आने के बाद से ही भारतीय जनता पार्टी और शिवसेना के बीच सरकार गठन को लेकर सियासी खींचतान जारी है। इस बीच महाराष्ट्र के मुख्यमंत्री देवेंद्र फडणवीस ने शिवसेना के 6 मंत्रियों के साथ एक मीटिंग की है। समाचार एजेंसी एएनआई के मुताबिक, राज्य में कृषि संकट को लेकर यह बैठक सह्याद्री राज्य अतिथि गृह में हुई। इस बैठक की अध्यक्षता महाराष्ट्र के मुख्यमंत्री देवेंद्र फड़नवीस ने की, जिसमें एकनाथ शिंदे और रामदास कदम सहित शिवसेना के छह मंत्री भी उपस्थित थे। </p>
      <h3>
        <a href="https://www.livehindustan.com/national/story-sharad-pawar-rules-out-tie-up-with-shiv-sena-makes-a-prediction-about-next-govt-know-10-points-of-maharashtra-tussel-2834766.html">'शिवसेना को NCP का समर्थन नहीं', 10 प्वाइंट में शरद पवार की बातें</a>
      </h3>
      <p>इस बैठक को लेकर पहले कई तरह के कायास लगाए जा रहे थे। ऐसी अटकलें थी कि सरकार गठन को लेकर यह बैठक हुई, मगर अब शिवसेना की ओर से बयान आया है और बैठक को लेकर सफाई दी गई है। शिवसेना नेता रामदास कदम ने बताया कि यह बैठक किसानों के मुद्दों से संबंधित थी। </p>
      <figure>
        <iframe data-src="https://twitter.com/ANI/status/1192005001444376576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>समाचार एजेंसी एएनआई के मुताबिक, रामदास कदम ने कहा कि किसानों की समस्याओँ को लेकर यह बैठक हुई। कल यह मुद्दा नहीं होना चाहिए कि शिवसेना किसानों की समस्याओं के लिए नहीं आई थी, इसलिए हमने इस बैठक में भाग लिया। हमने मांग की कि किसानों को 25,000 रुपये प्रति एकड़ मुआवजा तुरंत दिया जाना चाहिए।</p>
      <h3>
        <a href="https://www.livehindustan.com/national/story-ncp-chief-sharad-pawar-on-question-of-a-shiv-sena-ncp-government-says-bjp-and-shiv-sena-are-together-for-last-25-years-today-or-tomorrow-they-will-come-together-again-2834651.html">महाराष्ट्र सरकार गठन पर NCP चीफ शरद पवार का बड़ा बयान, जानें क्या कहा</a>
      </h3>
      <p>गौरतलब है कि विधानसभा चुनाव के परिणाम 24 अक्टूबर को ही घोषित हो गए थे जिसमें भगवा गठबंधन (भाजपा-शिवसेना) को 161 सीटें मिलीं जो 288 सदस्यीय विधानसभा में बहुमत के आंकड़े 145 से कहीं अधिक है। विधानसभा चुनाव में भाजपा को 105 सीटें, शिवसेना को 56, राकांपा को 54 और कांग्रेस को 44 सीटें मिली हैं।</p>
    </article>
  </body>
</html>