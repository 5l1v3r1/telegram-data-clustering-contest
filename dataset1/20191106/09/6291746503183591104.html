<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/06/softbank-perdite/"/>
    <meta property="og:site_name" content="Il Post"/>
    <meta property="article:published_time" content="2019-11-06T09:07:50+00:00"/>
    <meta property="og:title" content="Il gruppo SoftBank ha perso 6,5 miliardi di dollari nell’ultimo trimestre"/>
    <meta property="og:description" content="Il conglomerato finanziario giapponese SoftBank ha perso 6,5 miliardi di dollari nell'ultimo trimestre, per lo più a causa degli investimenti nel settore tecnologico. A pesare particolarmente sul bilancio di SoftBank sono stati i grossi investimenti in Uber e WeWork. Uber, società diventata famosa per il suo servizio"/>
  </head>
  <body>
    <article>
      <h1>Il gruppo SoftBank ha perso 6,5 miliardi di dollari nell’ultimo trimestre</h1>
      <address>
        <time datetime="2019-11-06T09:07:50+00:00">06 Nov 2019, 09:07</time>
      </address>
      <p>Il conglomerato finanziario giapponese SoftBank ha perso 6,5 miliardi di dollari nell’ultimo trimestre, per lo più a causa degli investimenti nel settore tecnologico. A pesare particolarmente sul bilancio di SoftBank sono stati i grossi investimenti in Uber e WeWork. Uber, società diventata famosa per il suo servizio di taxi, martedì <a href="https://www.ilpost.it/2019/11/05/uber-risultati-perdite-terzo-trimestre/">ha dichiarato perdite per 1,2 miliardi di dollari</a> nell’ultimo trimestre e le sue azioni sono arrivate al valore più basso di sempre. WeWork, l’azienda statunitense che affitta spazi per il co-working in tutto il mondo, è invece stata costretta a un’operazione di salvataggio dopo che il fallimento della sua quotazione in borsa aveva messo in luce grossi problemi strutturali aziendali. SoftBank, che già aveva investito pesantemente in WeWork, <a href="https://www.ilpost.it/2019/10/23/wework-accordo-salvataggio-softbank/">ha dovuto investire altri 5 miliardi di dollari per evitare il fallimento della società</a>. Negli ultimi anni, SoftBank ha investito molto in tantissime startup tecnologiche sperando di riuscire a renderle profittevoli e rientrare degli investimenti: in molti casi, però, le cose si stanno rivelando più complicate del previsto.</p>
    </article>
  </body>
</html>