<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188206/Provincie-geen-Decathlon-buiten-centrum-Schiedam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-06T16:44:25+00:00"/>
    <meta property="og:title" content="Provincie: geen Decathlon buiten centrum Schiedam"/>
    <meta property="og:description" content="De provincie Zuid-Holland staat geen vestiging van Decathlon buiten het stadscentrum van Schiedam toe. Detailhandel moet zich zoveel mogelijk binnen bestaande winkelgebieden vestigen. Voor een Decathlon maakt de provincie geen uitzondering."/>
  </head>
  <body>
    <article>
      <h1>Provincie: geen Decathlon buiten centrum Schiedam</h1>
      <address>
        <time datetime="2019-11-06T16:44:25+00:00">06 Nov 2019, 16:44</time>
      </address>
      <h4>De provincie Zuid-Holland staat geen vestiging van Decathlon buiten het stadscentrum van Schiedam toe. Detailhandel moet zich zoveel mogelijk binnen bestaande winkelgebieden vestigen. Voor een Decathlon maakt de provincie geen uitzondering.</h4>
      <p>Afgelopen zomer vroegen de Provinciale Staten aan de provincie om een uitzondering te maken voor Schiedam. Dat is onderzocht, maar een uitzondering zou een te negatief effect hebben op bestaande winkelcentra. Het kan volgens de provincie ook betekenen dat ze dan meer uitzonderingen moet maken voor andere winkels.</p>
      <p>De vraag of Decathlon zich in Schiedam buiten het centrum mag vestigen, speelt al vanaf 2014. Eerst vroeg de gemeente Schiedam ontheffing voor een vestiging op het Hargaterrein. Die werd niet verleend door de provincie.</p>
      <p>Winkelcentra moeten wat de provincie betreft compact en levendig blijven, ook om leegstand tegen te gaan. Winkeliers hebben het al zwaar met online winkels, zegt de provincie. Door ze allemaal bij elkaar te houden in stadscentra, houden ze elkaar sterker. Ook is dat beter voor de bereikbaarheid.</p>
      <p>Alleen winkels die grote producten verkopen, zoals auto's of meubels, mogen zich buiten het centrum vestigen. Dat past niet handig in het centrum.</p>
      <p>Begin dit jaar moest de provincie van de Raad van State met betere argumenten komen om geen uitzondering te maken voor Decathlon.</p>
      <related>
        <a href="http://www.rijnmond.nl/nieuws/184144/Na-de-zomer-besluit-over-Decathlon-in-Schiedam"/>
      </related>
      <p>De gemeente kan opnieuw naar de Raad van State.</p>
    </article>
  </body>
</html>