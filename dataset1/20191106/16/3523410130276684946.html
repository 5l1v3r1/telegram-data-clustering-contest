<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638488/%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B3%D8%AA%DA%AF%DB%8C%D8%B1%DB%8C-%D9%87%D9%85%D8%B3%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%B1%D8%A7-%D8%AA%D8%A3%DB%8C%DB%8C%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T16:24:00+00:00"/>
    <meta property="og:title" content="اردوغان دستگیری همسر البغدادی را تأیید کرد"/>
    <meta property="og:description" content="رئیس‌جمهور ترکیه طی سخنانی تصریح کرد که ارتش ترکیه همسر سرکرده پیشین تکفیری‌های داعش را دستگیر کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/638488/%D8%A7%D8%B1%D8%AF%D9%88%D8%BA%D8%A7%D9%86-%D8%AF%D8%B3%D8%AA%DA%AF%DB%8C%D8%B1%DB%8C-%D9%87%D9%85%D8%B3%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%B1%D8%A7-%D8%AA%D8%A3%DB%8C%DB%8C%D8%AF-%DA%A9%D8%B1%D8%AF">اردوغان دستگیری همسر البغدادی را تأیید کرد</a>
      </h1>
      <h2>رئیس‌جمهور ترکیه طی سخنانی تصریح کرد که ارتش ترکیه همسر سرکرده پیشین تکفیری‌های داعش را دستگیر کرده است.</h2>
      <address><time datetime="2019-11-06T16:24:00+00:00">06 Nov 2019, 16:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «رجب طیب <b>اردوغان</b>» رئیس‌جمهور ترکیه، بازداشت <b>همسر «ابوبکر البغدادی</b>» سرکرده پیشین تکفیری‌های <b>داعش</b> را تأیید کرد.</p>
      <p>بنا به گزارش خبرگزاری آناتولی ترکیه، اردوغان طی سخنانی در خصوص وضعیت همسر البغدادی تصریح کرد: «البغدادی خود را درون تونلی نابود کرد و آمریکا در حال سر و صدا کردن (درباره این قضیه) است. من برای اولین بار توضیح می‌دهم که ما همسر البغدادی را دستگیر کردیم و (در این خصوص) سر و صدا برپا نمی‌کنیم».</p>
      <p>رئیس‌جمهور ترکیه طی سخنرانی در دانشگاهی در آنکارا تصریح کرد که ترکیه بیش از یک هفته بعد از آنکه البغدادی در حین حمله نیروهای ویژه آمریکا خودکشی کرد، همسر این سرکرده سابق داعش را بازداشت کرده بود.</p>
      <p>وی در این خصوص توضیح داد: «آمریکا می‌گوید البغدادی خود را در تونلی کشته است. آنها در این خصوص شروع به سروصدا کردن (جنجال به راه انداختن) کرده‌اند اما من اینجا برای اولین بار اعلام می‌کنم: ما همسرش را دستگیر کردیم و مثل آنها جنجال به راه ننداخته‌ایم. ما همچنین خواهر و شوهر خواهرش را در سوریه بازداشت کردیم».</p>
      <p>اظهارات اردوغان در شرایطی مطرح شده است که یکی از مقامات ارشد ترکیه اوایل هفته جاری مدعی شده بود ترکیه خواهر و شوهر خواهر البغدادی و دختر وی را بازداشت کرده است.</p>
    </article>
  </body>
</html>