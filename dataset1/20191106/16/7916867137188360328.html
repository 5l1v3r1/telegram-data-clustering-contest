<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134368-del-pralaimejimu-eurolygoje-nesijaudinantis-giedraitis-neturime-ko-prarasti.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T16:57:00+00:00"/>
    <meta property="og:title" content="Dėl pralaimėjimų Eurolygoje nesijaudinantis Giedraitis: „Neturime ko prarasti“"/>
    <meta property="og:description" content="Berlyno ALBA Eurolygos sezoną pradėjo triuškinančia pergale namuose prieš Sankt Peterburgo „Zenit“, tačiau tuomet patyrė penkis pralaimėjimus paeiliui ir dabar rikiuojasi 16-oje turnyrinės lentelės vietoje. Vis dėlto vienas Berlyno ekipos lyderių Rokas Giedraitis dėl pralaimėjimų nesijaudina. „Taip, pralaimėjome penkis mačus iš eilės, bet manau neturime dėl to panikuoti, – prieš akistatą su Tel Avivo „Maccabi“ kalbėjo Giedraitis. – ..."/>
  </head>
  <body>
    <article>
      <h1>Dėl pralaimėjimų Eurolygoje nesijaudinantis Giedraitis: „Neturime ko prarasti“</h1>
      <address>
        <time datetime="2019-11-06T16:57:00+00:00">06 Nov 2019, 16:57</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-204926-any1000x1000.jpg">
          <img src="https://www.basketnews.lt/paveikslelis-204926-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Berlyno ALBA Eurolygos sezoną pradėjo triuškinančia pergale namuose prieš Sankt Peterburgo „Zenit“, tačiau tuomet patyrė penkis pralaimėjimus paeiliui ir dabar rikiuojasi 16-oje turnyrinės lentelės vietoje.</p>
      <p>Vis dėlto vienas Berlyno ekipos lyderių Rokas Giedraitis dėl pralaimėjimų nesijaudina.</p>
      <p>„Taip, pralaimėjome penkis mačus iš eilės, bet manau neturime dėl to panikuoti, – prieš akistatą su Tel Avivo „Maccabi“ kalbėjo Giedraitis. – Nesėkmes patyrėme prieš Stambulo „Anadolu Efes“, „Barceloną“, Maskvos CSKA, Madrido „Real“ ir Milano „AX Armani Exchange“.“</p>
      <p>„Sunkiai dirbame kiekvieną dieną, tikime tuo, ką darome, ir esu tikras, kad tai padės mums laimėti dvikovas, – tęsė puolėjas. – Ketvirtadienį, žinoma, bus sunku, nes „Maccabi“ žaidžia puikiai ir mūsų laukia sunki išvyka, bet niekada negali žinoti. Neturime ko prarasti.“</p>
      <p>Giedraitis debiutiniame sezone Eurolygoje vidutiniškai per 29 minutes pelno po 14 taškų, atkovoja po 4,2 kamuolio ir renka po 15,7 naudingumo balo.</p>
      <p>„Maccabi“ ir ALBA dvikova Tel Avive įvyks ketvirtadienį 21 val. 05 min.</p>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-52284-any100x100.jpg"/>
      </figure>
      <p>39% 11,7</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/25-eurolyga/statistika.html">11,7</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">38,7%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">2</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82881-stambulo-anadolu-efes-berlyno-alba.html">14</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82898-berlyno-alba-maskvos-cska.html">7</a></li>
        <li>Daugiausia pataiko: <a href="https://www.basketnews.lt/zaidejai/8320-rokas-giedraitis.html">Rokas Giedraitis</a></li>
      </ul>
    </article>
  </body>
</html>