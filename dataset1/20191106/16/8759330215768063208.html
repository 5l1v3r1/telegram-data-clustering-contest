<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902672/batshuayi-heeft-munitie-om-terug-te-schieten-welcome-to-the-memes-club-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T16:22:00+00:00"/>
    <meta property="og:title" content="Batshuayi heeft munitie om terug te schieten: 'Welcome to the memes-club!'"/>
    <meta property="og:description" content="Chelsea FC en Ajax werkten dinsdag misschien wel de spectaculairste match van de gehele Champions League-campagne 2019-2020 af. Na een knotsgek duel gaf het scorebord een 4-4-gelijkspel aan. Kepa Arrizabalaga was een beetje de schlemiel, wat hem op hoongelach komt te staan van ... Michy Batshuayi."/>
  </head>
  <body>
    <article>
      <h1>Batshuayi heeft munitie om terug te schieten: 'Welcome to the memes-club!'</h1>
      <address>
        <time datetime="2019-11-06T16:22:00+00:00">06 Nov 2019, 16:22</time>
      </address>
      <p>
        <b>Chelsea FC en Ajax werkten dinsdag misschien wel de spectaculairste match van de gehele Champions League-campagne 2019-2020 af. Na een knotsgek duel gaf het scorebord een 4-4-gelijkspel aan. Kepa Arrizabalaga was een beetje de schlemiel, wat hem op hoongelach komt te staan van ... Michy Batshuayi.</b>
      </p>
      <p>In de eerst helft spatte een vrije trap van Hakim Ziyech vanuit een scherpe hoek uiteen op de paal, waarna Kepa de bal pardoes in het gezicht kreeg en een own-goal moest toestaan. Mede daardoor kwam Chelsea FC na de pauze op een 1-4-achterstand. Na twee rode kaarten bij Ajax kantelde de partij echter helemaal. Uiteindelijk werd het dus 4-4.</p>
      <p>De onfortuinlijke fase met Kepa was Batshuayi natuurlijk niet ontgaan. Op het afgelopen WK had de aanvaller van de Rode Duivels tegen Engeland (1-0) immers min of meer hetzelfde meegemaakt. Bij het doelpunt van Adnan Januzaj wilde hij de bal uit euforie wegtrappen, maar via de paal belandde die in zijn gezicht. Nu grijpt Batshuayi zijn kans om Kepa even uit te lachen. 'Welkom bij de memes-club, broeder!', schrijft hij op Twitter. Dat bericht wordt vergezeld met een meme van Kepa.</p>
      <figure>
        <iframe data-src="https://twitter.com/mbatshuayi/status/1191987657087295488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Overigens mocht Batshuayi tegen Ajax ook even invallen. <a href="https://www.voetbalprimeur.be/nieuws/902575/negen-man-van-ajax-houden-stand-en-spelen-met-4-4-gelijk-tegen-chelsea.html?utm_source=doorlink&amp;utm_medium=doorlink&amp;utm_campaign=%2F">De subersub kreeg zelfs nog een gouden kans</a> op de winning goal, maar Andr√© Onana pakte uit met een puike redding. Zo bleef het in Londen 4-4.</p>
      <aside>Lees meer<br/><a href="https://www.voetbalprimeur.be/nieuws/901884/-mysterieuze-batshuayi-maakt-engelse-media-horendol-plots-dynamiet-.html?itm_source=www.voetbalprimeur.be&amp;itm_medium=highlighted-content">'Mysterieuze Batshuayi' maakt Engelse media horendol: 'Plots dynamiet'</a></aside>
    </article>
  </body>
</html>