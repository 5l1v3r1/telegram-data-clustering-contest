<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/kuleba-optymistychno-dyvytsya-na-vysoki-yevrointegratsijni-ambitsiyi-ukrayiny/"/>
    <meta property="og:site_name" content="Рубрика"/>
    <meta property="article:published_time" content="2019-11-06T16:07:00+00:00"/>
    <meta property="og:title" content="Кулеба оптимістично дивиться на високі євроінтеграційні амбіції України"/>
    <meta property="og:description" content="Віцепрем’єр-міністр з питань європейської і євроатлантичної інтеграції Дмитро Кулеба оптимістично дивиться на високі євроінтеграційні амбіції України. Про це він повідомив за результатами п’ятого засідання Комітету асоціації Україна-ЄС. “Два дні в Брюсселі. Купа зустрічей і домовленостей. Проговорили все – від безкоштовного роумінгу з ЄС і офісів євроінтеграції в областях України до боротьби з дезінформацією і поглиблення […]"/>
  </head>
  <body>
    <article>
      <h1>Кулеба оптимістично дивиться на високі євроінтеграційні амбіції України</h1>
      <address><time datetime="2019-11-06T16:07:00+00:00">06 Nov 2019, 16:07</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/dmytro-kuleba-e1567151091738-620x420.jpg"/>
      </figure>
      <p>Фото УНІАН<br/><b><b>Віцепрем’єр-міністр з питань європейської і євроатлантичної інтеграції Дмитро Кулеба оптимістично дивиться на високі євроінтеграційні амбіції України.</b></b></p>
      <p>Про це він повідомив за результатами п’ятого засідання Комітету асоціації Україна-ЄС.</p>
      <p>“Два дні в Брюсселі. Купа зустрічей і домовленостей. Проговорили все – від безкоштовного роумінгу з ЄС і офісів євроінтеграції в областях України до боротьби з дезінформацією і поглиблення секторальної інтеграції. Проблемні питання також обговорили. Настрій в Єврокомісії щодо України оптимістичний. У порівнянні з моїми розмовами там само у вересні зараз нам вже більше довіряють і підтримують зусилля уряду”, – каже Кулеба.</p>
      <p>Він зазначив, що в ЄС  чекають на перезавантаження влади у себе.</p>
      <p>“Нова Комісія вже на підході. Як сказав один співрозмовник: “За час вашого перезавантаження влади України стало якось помітно менше в Єврокомісії, а тепер вас знову багато, і це добре. Я йому відповів, що буде ще більше”, – каже віцепрем’єр-міністр.</p>
      <p>Нагадаємо, що <a href="https://rubryka.com/2019/11/05/kuleba-u-bryusseli-nazvav-5-priorytetiv-integratsiyi-do-yes/">Кулеба у Брюсселі назвав 5 пріоритетів інтеграції до ЄС.</a></p>
    </article>
  </body>
</html>