<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/demokrati-hochut-diznatisya-vid-zastupnika-pompeo-chomu-toy-ne-zahistiv-yovanovich-328730_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T16:58:00+00:00"/>
    <meta property="og:title" content="Демократи хочуть дізнатися від заступника Помпео, чому той не захистив Йованович"/>
    <meta property="og:description" content="При цьому, керівники відомств турбуються, що захист Йованович спровокує особистого адвоката президента Трампа Руді Джуліані, який виступав за її відкликання з посади."/>
  </head>
  <body>
    <article>
      <h1>Демократи хочуть дізнатися від заступника Помпео, чому той не захистив Йованович</h1>
      <h2>При цьому, керівники відомств турбуються, що захист Йованович спровокує особистого адвоката президента Трампа Руді Джуліані, який виступав за її відкликання з посади.</h2>
      <address>
        <time datetime="2019-11-06T16:58:00+00:00">06 Nov 2019, 16:58</time>
      </address>
      <p>У середу, 6 листопада, заступник державного секретаря США з політичних питань Девід Гейл дасть свідчення в Конгресі щодо того, чому держсекретар Майк Помпео не хотів виступати на захист <b><a href="https://dt.ua/WORLD/yovanovich-rozpovila-kongresu-pro-intrigi-dzhuliani-i-lucenka-proti-neyi-328485_.html">екс-посла США в Україні Марі Йованович</a></b> в рамках розслідування про імпічмент Трампа, пише <a href="https://thehill.com/homenews/house/469178-top-official-to-blame-political-considerations-for-lack-of-ukraine-ambassadors">The Hill</a>.</p>
      <p>"Девід Гейл, третій за значимістю чиновник департаменту, має намір у середу повідомити слідчим Палати представників у рамках процедури імпічменту, що державний секретар Майк Помпео і інші провідні посадові особи відомства вирішили, що захист Йовановіч може завдати шкоди здатності США надавати військову допомогу Україні", - йдеться в повідомленні.</p>
      <p>Як наголошується, керівники відомств також турбуються, що захист Йованович спровокує особистого адвоката президента Трампа Руді Джуліані, який виступав за її відкликання з посади.</p>
      <p>Радник Державного департаменту Ульріх Брехбул також був запрошений для дачі свідчень у середу перед представниками Палати представників. Однак він зараз супроводжує Помпео під час візиту в Німеччину.</p>
      <p>Раніше стало відомо, що Державний секретар США Помпео <a href="https://dt.ua/WORLD/pompeo-osobisto-vistupiv-za-zvilnennya-yovanovich-zmi-327501_.html"><b>був одним з найбільш активних прихильників відкликання посла США в Україні Марі Йованович.</b></a></p>
      <p>Як повідомлялося, </p>
      <p> <b><a href="https://dt.ua/WORLD/yovanovich-vidstoronili-pislya-vidmovi-osobisto-prositi-pro-rozsliduvannya-spravi-baydena-ap-325990_.html">причиною звільнення Йовановіч стала її відмова вимагати від керівництва України</a></b> розслідування відносно Байдена.</p>
      <p>Трамп неодноразово, в тому числі у розмові з президентом України Володимиром Зеленським, <b><a href="https://dt.ua/POLITICS/dzhuliani-zvinuvativ-yovanovich-v-informaciyniy-kampaniyi-proti-trampa-312575_.html">погано відгукувався про Йованович. І Зеленський підтакував йому</a></b>, дорікаючи послу тим, що вона "недостатньо прийняла" його перемогу на президентських виборах, так як була "прихильницею Порошенко".</p>
      <p>Друг і юрист Трампа <b><a href="https://zn.ua/POLITICS/dzhuliani-obvinil-yovanovich-v-informacionnoy-kampanii-protiv-trampa-318857_.html">Руді Джуліані звинувачував Йованович</a></b> в інформаційній компанії проти Трампа.</p>
      <p>Відзначимо, що в травні <b><a href="https://dt.ua/POLITICS/vashington-vidklikaye-yovanovich-z-posadi-posla-ssha-v-ukrayini-310464_.html">Держдепартамент достроково відкликав посла Йованович з України</a></b>. Тимчасовим повіреним у Києві став Вільям Тейлор. </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>