<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/shche-stane-mazalo-sled-tova-reshenie-na-luftkhanza_news707768.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-06T16:22:00+00:00"/>
    <meta property="og:title" content="Ще стане мазало след това решение на &quot;Луфтханза&quot;"/>
    <meta property="og:description" content="Очаква се това да доведе до пътнически хаос сред пасажерите на фона на ескалиращите разногласия с управлението на компанията по отношение на заплащането и на ус"/>
  </head>
  <body>
    <article>
      <h1>Ще стане мазало след това решение на "Луфтханза"</h1>
      <h2>Очаква се това да доведе до пътнически хаос сред пасажерите на фона на ескалиращите разногласия с управлението на компанията по отношение на заплащането и на условията на труд</h2>
      <address>
        <time datetime="2019-11-06T16:22:00+00:00">06 Nov 2019, 16:22</time>
      </address>
      <p>https://blitz.bg/svyat/shche-stane-mazalo-sled-tova-reshenie-na-luftkhanza_news707768.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572965590-phptfvqzh-800x.jpg"/>
      </figure>
      <p>"Луфтханза" (Lufthansa) заяви в сряда, че отменя 1300 полета поради предстоящата двудневна стачка на германските пилотни екипажи.<br/><br/>Очаква се това да доведе до пътнически хаос сред пасажерите на фона на ескалиращите разногласия с управлението на компанията по отношение на заплащането и на условията на труд, съобщават световните осведомителни агенции.<br/><br/>От въздухоплавателната компания обявиха, че пилотите и стюардесите ще прекратят работа в 23:00 ч. по Гринуич в сряда за период от 48 часа до 23:00 ч. в петък.<br/><br/>"В резултат на стачката около 180 000 пътници ще бъдат засегнати от анулирането на 1300 полети", посочват от "Луфтханза".<br/><br/>Авиокомпанията загуби в последната минута съдебната битка за спиране на стачката, след като Франкфуртският съд по трудови спорове реши, че стачката е законна.<br/><br/>Според профсъюзът на самолетните екипажи спирането на полетите ще засегне всички пътувания на самолети на "Луфтханза" в Германия през този 48-часов срок.<br/><br/>Най-голямата германска авиокомпания заяви, че "съжалява за неудобството за пътниците".<br/><br/>Превозвачът изготвя алтернативен полетен график, където това е възможно, добавяйки, че засегнатите пътници могат да презаверят планираните си пътувания безплатно или да заменят техните вътрешни полети с билети за влакове.<br/><br/>Съобщава се, че за четвъртък са анулирани 700 полети, а за петък - около 600 полета.</p>
    </article>
  </body>
</html>