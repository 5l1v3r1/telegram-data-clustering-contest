<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/iddio-ce-ne-scampi-ndash-rsquo-allarme-studio-218289.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-06T16:06:00+00:00"/>
    <meta property="og:title" content="Che iddio ce ne scampi-lo studio:i crostacei della sardegna sono saturi di microplastiche"/>
    <meta property="og:description" content="IDDIO CE NE SCAMPI – L’ALLARME IN UNO STUDIO DELL’UNIVERSITA’ DI CAGLIARI: SCAMPI E GAMBERI DELLA SARDEGNA SONO SATURI DI MICROPLASTICHE – SI TRATTA DEI DUE CROSTACEI PIÙ UTILIZZATI IN CUCINA: I RSCHI PER LA NOSTRA ALIMENTAZIONE - VIDEO STRACULT SUGLI SCAMPI &quot;AFRODISIACI&quot;..."/>
  </head>
  <body>
    <article>
      <h1>Che iddio ce ne scampi-lo studio:i crostacei della sardegna sono saturi di microplastiche</h1>
      <address>
        <time datetime="2019-11-06T16:06:00+00:00">06 Nov 2019, 16:06</time>
      </address>
      <p>
        <b>IDDIO CE NE SCAMPI – L’ALLARME IN UNO STUDIO DELL’UNIVERSITA’ DI CAGLIARI: SCAMPI E GAMBERI DELLA SARDEGNA SONO SATURI DI MICROPLASTICHE – SI TRATTA DEI DUE CROSTACEI PIÙ UTILIZZATI IN CUCINA: I RSCHI PER LA NOSTRA ALIMENTAZIONE - VIDEO STRACULT SUGLI SCAMPI "AFRODISIACI"...</b>
      </p>
      <hr/>
      <figure>
        <iframe src="https://www.youtube.com/embed/OGxF6fDLhAw" width="560" height="315" data-service="Youtube" scrolling="no"/>
      </figure>
      <p>
        <b>Corrado Zunino per <a href="http://www.repubblica.it/">la Repubblica</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254714/1234519.htm">
          <img src="https://cdn-static.dagospia.com/img/foto/11-2019/scampi-1234519.png"/>
        </a>
        <figcaption>scampi</figcaption>
      </figure>
      <p>I due crostacei più utilizzati in cucina e, secondo i ricercatori dell’Università di Cagliari, di maggior valore economico in campo ittico, sono saturi di microplastiche. Il lavoro di cinque ricercatori del Dipartimento di Scienze della vita, in collaborazione con i colleghi dell’Università politecnica delle Marche, portano in avanti le conoscenze, e le preoccupazioni, sulla presenza invasiva di materiale plastico nei nostri mari. E sul suo ritorno all’uomo attraverso l’alimentazione.</p>
      <figure>
        <a href="https://www.dagospia.com/mediagallery/Dago_fotogallery-254714/1234518.htm">
          <img src="https://cdn-static.dagospia.com/img/foto/11-2019/scampi-1234518.png"/>
        </a>
        <figcaption>scampi</figcaption>
      </figure>
      <p>Fino ad oggi erano state studiate, soprattutto, specie marine costiere, ma la ricerca “Microplastics in the crustaceans Nephrops norvegicus and Aristeus antennatus” - pubblicata sulla rivista Environmental Pollution – è andata a esaminare in quattordici siti del mare della Sardegna lo scampo e il gambero viola, che vivono a profondità comprese tra 270 e 660 metri. La decisione di approfondire la potenziale indigestione di microplastiche è figlia di un ragionamento semplice: da una parte si stima che ogni anno negli oceani finiscano tra i 5 e i 13 milioni di tonnellate di plastica, trasformata in buona parte in minuscoli frammenti. Dall’altra, studi avevano già documentato borse rigide a 10.900 metri di profondità (nella Fossa delle Marianne): le basse temperature e la scarsità di ossigeno ne avevano aiutato la conservazione .</p>
      <p>L’intuizione del dipartimento di Cagliari ha mostrato, presto, la sua attendibilità: i due crostacei hanno rivelato un’elevata contaminazione: poliestere, polipropilene, poliamide e, al 60 per cento, polietilene, il principale costituente degli imballaggi e della plastica monouso.</p>
      <figure>
        <a href="https://www.dagospia.com/mediagallery/Dago_fotogallery-254714/1234516.htm">
          <img src="https://cdn-static.dagospia.com/img/foto/11-2019/scampi-1234516_tn.gif"/>
        </a>
        <figcaption>scampi</figcaption>
      </figure>
      <p>Le particelle di microplastiche</p>
      <p>Le microplastiche – Mps, appunto – erano presenti nel 60-83 per cento dei crostacei analizzati (in tutto 152), definiti “due specie chiave” per l’habitat del Mar Mediterraneo. Dai rispettivi apparati digerenti sono stati estratti frammenti da mezzo millimetro a due. In alcuni crostacei sono state rinvenute 42 microparti.</p>
      <p>Antonio Pusceddu, docente di Ecologia a Cagliari, dice: “I risultati dello studio rappresentano l’ennesimo monito della ricerca sci­entifica a perseguire le strategie di sviluppo sostenibile indicate dall'Onu. Nel caso specifico l’obiettivo 14, che chiede di tutelare la vita marina”.</p>
      <figure>
        <a href="https://www.dagospia.com/mediagallery/Dago_fotogallery-254714/1234517.htm">
          <img src="https://cdn-static.dagospia.com/img/foto/11-2019/scampi-de-sica-3-1234517_tn.gif"/>
        </a>
        <figcaption>scampi de sica 3</figcaption>
      </figure>
    </article>
  </body>
</html>