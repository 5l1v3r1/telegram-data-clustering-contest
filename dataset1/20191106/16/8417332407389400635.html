<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/06/Trumps-s%C3%B8nn-publiserte-navnet-p%C3%A5-angivelig-varsler-20337500.ece"/>
    <meta property="og:site_name" content="adressa.no"/>
    <meta property="article:published_time" content="2019-11-06T16:19:58+00:00"/>
    <meta property="og:title" content="Trumps sønn publiserte navnet på angivelig varsler"/>
    <meta property="og:description" content="Donald Trumps sønn har lagt ut navnet på en person han mener er identisk med personen som varslet om Trumps telefonsamtale med Ukrainas president."/>
  </head>
  <body>
    <article>
      <h1>Trumps sønn publiserte navnet på angivelig varsler</h1>
      <address><time datetime="2019-11-06T16:19:58+00:00">06 Nov 2019, 16:19</time> by <a rel="author">(NTB) NTB-AFP</a></address>
      <p>Donald Trumps sønn har lagt ut navnet på en person han mener er identisk med personen som varslet om Trumps telefonsamtale med Ukrainas president.</p>
      <aside><a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/06/javascript:void(0);">Del denne artikkelen på e-post</a></aside>
      <p>I samtalen forsøker Trump å få Ukraina til å innlede etterforskning av demokraten Joe Biden og hans sønn Hunter.</p>
      <p>Varslersaken har ført til at demokratene i Representantenes hus har innledet en etterforskning av Trump med sikte på å stille ham for riksrett.</p>
      <p>Å legge ut navnet på en varsler som ønsker å være anonym, er et alvorlig brudd på normene som skal beskytte personer som gir beskjed om kritikkverdige forhold i regjeringsapparatet.</p>
      <p>Personen som Donald Trump junior nå har navngitt, er identisk med navnet på en CIA-analytiker hvis navn har sirkulert på nettet i ukevis.</p>
      <p>Trumps sønn lenker også til en artikkel på det høyreorienterte nettstedet Breitbart, der personen blir fremstilt som en tilhenger av Demokratene og som motstander av Trump.</p>
      <p>President Donald Trump har flere ganger bedt om at varslerens identitet må bli kjent.</p>
      <p>Nyhetsbyrået AFP kan ikke bekrefte at personen som er navngitt, virkelig er varsleren og vil ikke publisere navnet.</p>
      <p>Det hvite hus har gjort en rekke forsøk på å diskreditere riksrettsetterforskningen av Trump, som presidenten selv har kalt den verste heksejakten i amerikansk historie.</p>
      <p>– Det finnes ingen varsler. Det er noen med en agenda mot Donald Trump, skrev presidenten på Twitter mandag.</p>
      <p>(©NTB)</p>
    </article>
  </body>
</html>