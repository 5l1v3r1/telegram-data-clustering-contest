<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/dzhon-barkou-brekzit-e-naj-goljamata-greshka-na-velikobritanija-ot-vtorata-svetovna-vojna.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T16:43:00+00:00"/>
    <meta property="og:title" content="Джон Бъркоу: Брекзит е най-голямата грешка на Великобритания от Втората световна война насам"/>
    <meta property="og:description" content="Бившият председател на Камарата на общините в британския парламент смята, че страната трябва да остане в ЕС"/>
  </head>
  <body>
    <article>
      <h1>Джон Бъркоу: Брекзит е най-голямата грешка на Великобритания от Втората световна война насам</h1>
      <h2>Бившият председател на Камарата на общините в британския парламент смята, че страната трябва да остане в ЕС</h2>
      <address><time datetime="2019-11-06T16:43:00+00:00">06 Nov 2019, 16:43</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Брекзит е най-голямата грешка на Великобритания от Втората световна война насам, това заяви бившият председател на Камарата на общините в британския парламент Джон Бъркоу.</p>
      <p>Изказването на емблематичния „Мистър Ред” идва дни, след като той слезе от поста си, пише „Гардиън”. Бъркоу неведнъж беше обвиняван в пристрастие от министри, подкрепящи брекзит. Самият той признава, че е за оставането на Обединеното кралство в рамките на ЕС.</p>
      <p>По думите му става ясно, че уважава премиерът Борис Джонсън, но смята, че брекзит не помага на страната.</p>
      <p>„По-добре е да сме част от европейската общност”, подчерта той.</p>
      <p>Въпреки това Бъркоу отрече критиките, че е блокирал брекзит. Според него британският парламент е отговорен за развода между Лондон и Брюксел.</p>
      <p>Джон Бъркоу представлява британския парламент от 1997 г. Планира да напише автобиографична книга за живота си.</p>
      <p>Неговата позиция като председател на Камарата на общините беше заета от сър Линдзи Хойл.</p>
    </article>
  </body>
</html>