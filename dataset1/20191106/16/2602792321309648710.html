<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/kvasolya-na-p%d1%94destali-u-novomu-nomeri-zhurnalu-agroindustriya/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-06T16:24:00+00:00"/>
    <meta property="og:title" content="Квасоля на п’єдесталі у новому номері журналу «Агроіндустрія»"/>
    <meta property="og:description" content="Квасоля є мабуть єдиною з бобових культур, посівні площі під якою на протязі останніх років не зменшуються, а навпаки, демонструють чіткий тренд до зроста"/>
  </head>
  <body>
    <article>
      <h1>Квасоля на п’єдесталі у новому номері журналу «Агроіндустрія»</h1>
      <address>
        <time datetime="2019-11-06T16:24:00+00:00">06 Nov 2019, 16:24</time>
      </address>
      <figure>
        <img src="https://infoindustria.com.ua/wp-content/uploads/2019/11/AI_Oblozhki-krasivenko_11-2019.jpg"/>
      </figure>
      <p>
        <b>Квасоля є мабуть єдиною з бобових культур, посівні площі під якою на протязі останніх років не зменшуються,  а навпаки, демонструють чіткий тренд до зростання. Так з 2016 року площі під нею виросли  з  53 тис. га до 74 тис. га у 2019 році, за прогнозами аналітиків до 2020 року можливе подальше збільшення площі посівів під квасолею до 85 тис. га.</b>
      </p>
      <p>У стародавньому Римі квасолю цінували не тільки як продукт харчування – з неї готували борошно для поширеного на той час косметичного засобу, який заміняв римлянам пудру. Стародавні греки і римляни використовували квасолю не тільки в їжу, але і як лікарський засіб.</p>
      <p>В західній Європі – Голландії, Німеччині, а передусім у Великій Британії, квасоля спаржева вирощується на великих територіях. В основному це жовті сорти, що цінуються за своїми великими лопатками (до 40 см довжини), а також за рахунок дуже довгого до пізньої осені періоду плодоношення, що дає змогу постачати ринок свіжими лопатками.</p>
      <p>В Україні найбільші площі посівів овочевої квасолі зосереджені в Одеській, Дніпропетровській, Закарпатській, Запорізькій, Київській і Хмельницькій областях. Високий попит породжує більш масштабне виробництво.</p>
      <p>А от боби фасолі примхливі. Нестача вологи в ґрунті в період утворення бобів зумовлює зменшення їх розміру, збільшення пергаментного шару та потовщення на швах волокон, що різко знижує їх якість. Боби стають тонкими з невеликою кількістю зерен та грубуватою консистенцією плодів. До надлишку вологи, особливо в холодну хмарну погоду, рослини квасолі відносяться також негативно – страждає як коренева, так і надземна її частина. Коренева система ослизнюється, листки передчасно жовтіють та відмирають, затримується ріст і розвиток рослин, бутони та квітки осипаються, а також з’являються грибкові захворювання. Слід вивчати квасолеві примхи. Детальна технологія вирощування квасолі викладена у рубриці «Нішеві культури», там справжня абетка квасолі. Вирощуйте та заробляйте.</p>
      <p>Вже скоро для культури відкриються нові експортні можливості, зокрема, ринки Бразілії та Колумбії. Над їх відкриттям працюють у профільній бобовій асоціації, про що детальніше читайте у ексклюзивному інтерв’ю з Антоніною Скляренко, президентом СВСБ. То ж Україна буде не на бобах, а провідним виробником бобових. Адже за кордоном та у вітчизняних рестораціях вже оцінили високі смакові якості українського нуту, гороху, квасолі, і ставлять їх на п’єдестал.</p>
      <p>
        <i>Оксана Король, головний редактор журналу «Агроіндустрія»</i>
      </p>
      <figure>
        <img src="http://infoindustria.com.ua/wp-content/uploads/2019/11/Obl-i-sod_%E2%84%9611_2019.jpg"/>
      </figure>
    </article>
  </body>
</html>