<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/06/pekinden-yeni-kanada-hukumetine-tutuklu-huawei-yoneticisini-serbest-birakin"/>
    <meta property="og:site_name" content="euronews"/>
    <meta property="article:published_time" content="2019-11-06T16:22:25+00:00"/>
    <meta property="og:title" content="Çin'den yeni Kanada hükümetine: Huawei yöneticisini serbest bırakın"/>
    <meta property="og:description" content="Çin Dışişleri Bakanlığı yeni göreve gelen Kanada hükümetinden ülkede tutuklu olarak yargılanan Huawei'nin finans sorumlusu Mıng Vancoğ'un (Meng Wanzhou) bir an önce serbest bırakılması için talepte bulundu."/>
  </head>
  <body>
    <article>
      <h1>Çin'den yeni Kanada hükümetine: Huawei yöneticisini serbest bırakın</h1>
      <address><time datetime="2019-11-06T16:22:25+00:00">06 Nov 2019, 16:22</time> by <a rel="author">Kerem Congar</a></address>
      <p>Çin Dışişleri Bakanlığı yeni göreve gelen Kanada hükümetinden ülkede tutuklu yargılanan Huawei'nin finans sorumlusu Mıng Vancoğ'un (Meng Wanzhou) bir an önce serbest bırakılması için talepte bulundu.</p>
      <p>Mıng Vancoğ Amerika Birleşik Devletleri (ABD) tarafından İran'a yönelik yaptırımları ihlal etmek ve bankacılık işlemlerinde sahtecilik gibi suçlamalardan dolayı Aralık 2018'den beri Kanada'da gözaltında tutuluyor.</p>
      <p>Çin Dışişleri Bakanlığı daha önce (Lee Yucheng) Kanada'nın Pekin büyükelçisini bakanlığa çağırarak protesto notası vermiş, Kanada'dan kanola tohumu ve et ürünleri alımını durdurmuştu. Pekin yönetimi ayrıca Kanadalı eski diplomat Michael John Kovrig ve iş adamı Michael Spavor'u "istihbarat bilgisi çalmak ve ajanlık yapmak" suçlamasıyla Çin'de gözaltına almıştı.</p>
      <p>ABD'ye iade edilmek üzere Kanada'da gözaltına alınan <a href="https://tr.euronews.com/2019/08/09/huawei-yeni-isletim-sistemi-harmonyosu-tanitti">Huawei</a> yöneticisi Mıng Vancoğ'un söz konusu suçlamalardan hüküm giyerse 30 yıla kadar hapis cezası alması gündemde. Kanada Başbakanı <a href="https://tr.euronews.com/2019/01/27/kanada-basbakani-justin-trudeau-cin-buyukelcisini-gorevden-aldi-huawei">Justin Trudeau</a> liderliğindeki Liberal Parti, ekim ayındaki seçimlerden sonra Kanada meclisinde şu anda azınlık durumunda bulunuyor.</p>
      <ul>
        <li>
          <b>
            <a href="https://tr.euronews.com/2019/11/01/abd-de-cin-yapimi-dronelarin-ucusu-yasaklandi">ABD'de Çin yapımı droneların uçuşu yasaklandı</a>
          </b>
        </li>
        <li>
          <b>
            <a href="https://tr.euronews.com/2019/08/09/huawei-yeni-isletim-sistemi-harmonyosu-tanitti">Huawei yeni işletim sistemi HarmonyOS'u tanıttı</a>
          </b>
        </li>
        <li>
          <a href="https://tr.euronews.com/2019/03/04/cinli-teknoloji-devi-huawei-abd-hukumetine-dava-aciyor">
            <b>Çinli teknoloji devi Huawei ABD hükümetine dava açıyor</b>
          </a>
        </li>
      </ul>
    </article>
  </body>
</html>