<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/samuel-stern-bad-comics-dylan-dog/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-06T16:30:00+00:00"/>
    <meta property="og:title" content="Samuel Stern: da Bugs Comics arriva il rivale di Dylan Dog!"/>
    <meta property="og:description" content="Da Bugs Comics, Samuel Stern debutterà ufficialmente il prossimo 29 novembre in tutte le librerie con il suo primo numero."/>
  </head>
  <body>
    <article>
      <h1>Samuel Stern: da Bugs Comics arriva il rivale di Dylan Dog!</h1>
      <address><time datetime="2019-11-06T16:30:00+00:00">06 Nov 2019, 16:30</time> by <a rel="author">Francesco Caputo</a></address>
      <p><b>Bugs Comics ha finalmente comunicato la data d’uscita di Samuel Stern</b>, la nuovissima serie horror a fumetti mensile creata da Gianmarco Fumasoli e Massimiliano Filadoro.</p>
      <p>Leggi anche: <a href="https://www.tomshw.it/culturapop/dylan-dog-si-sposa-a-lucca/">Dylan Dog si sposa a Lucca Comics &amp; Games 2019!</a></p>
      <p>Il fumetto Samuel Stern è ambientato ad Edimburgo e la vita in questa città scorre “normale e tranquilla”. Tuttavia, “<i>la realtà è simile a un fragile guscio d’uovo e basta poco per intravedere, nella quotidianità, sprazzi di altri mondi, ben più tenebrosi del nostro. Succede, quando il destino ti fa dono di una sensibilità particolare e della capacità di leggere nel cuore nero degli uomini</i>“, spiega il comunicato ufficiale.</p>
      <p>“<i>Storicamente, la capitale scozzese è piena zeppa di cimiteri, mausolei, cripte, torri in rovina o restaurate, sotterranei, vicoli affollati di presenze, antiche maledizioni, oscurità tangibili. E’ in questo scenario che agisce Samuel Stern</i>“.</p>
      <p>Samuel è un libraio di 37 anni, che gode di una speciale predisposizione verso i testi molto particolari, e la caccia a queste perle lo portano sempre nei guai o giornate intere a rincorrere i fantasmi dell’Edimburgo sotterranea. Inoltre, egli “<i>si scontra con mostri più o meno materiali e, soprattutto, conosce una via d’accesso particolare all’Ombra delle persone, quell’angolo dell’animo umano capace di generare Demoni</i>“.</p>
      <p>Le illustrazioni della copertina, inoltre, sono opera di <b>Maurizio Di Vincenzo</b>, autore conosciuto per il suo lavoro per <b>Dylan Dog</b>. Da sottolineare anche che Il layout e le matite sono realizzate da <b>Valerio Piccioni</b> e la colorazione è di <b>Emiliano Tanzillo</b>. Invece, la grafica è curata dal veterano <b>Paolo Altibrandi</b>.</p>
      <slideshow>
        <figure>
          <img src="https://www.tomshw.it/images/images/2019/11/samuel-stern-61068.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samuel-stern-61067.768x432.jpg"/>
        </figure>
      </slideshow>
      <p>Il primo volume, intitolato <b>Il nuovo Incubo</b>, sarà disponibile <b>dal prossimo 29 novembre </b>al prezzo di 3,50 euro.</p>
      <blockquote>Siete interessati ai gadget di Dylan Dog? Potete sfruttare le offerte Amazon su una particolare gamma di prodotti disponibili al <a href="https://toms.it/5i88y">seguente indirizzo</a>!</blockquote>
    </article>
  </body>
</html>