<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/zno-2020/"/>
    <meta property="og:site_name" content="Рубрика"/>
    <meta property="article:published_time" content="2019-11-06T16:50:13+00:00"/>
    <meta property="og:title" content="Правила і вимоги, які потрібно знати для проходження ЗНО-2020"/>
    <meta property="og:description" content="Український центр оцінювання якості освіти опублікував правила і вимоги Зовнішнього незалежного оцінювання (ЗНО) 2020 року. Про це повідомляє прес-служба відомства. У правилах для кожного предмета ЗНО зазначено структуру тесту, кількість і типи завдань, наведена схема нарахування тестових балів. Також зазначено час, відведений на виконання тесту. У прес-службі зазначають, що ознайомлення з інформацією, зазначеною в характеристиці […]"/>
  </head>
  <body>
    <article>
      <h1>Правила і вимоги, які потрібно знати для проходження ЗНО-2020</h1>
      <address><time datetime="2019-11-06T16:50:13+00:00">06 Nov 2019, 16:50</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/04/zno-matematyka-620x420-c-1.jpg"/>
      </figure>
      <p>
        <b>
          <b>Український центр оцінювання якості освіти опублікував правила і вимоги Зовнішнього незалежного оцінювання (ЗНО) 2020 року.</b>
        </b>
      </p>
      <p>Про це <a href="http://testportal.gov.ua/2019/11/05/zno-2020-na-shho-varto-zvazhaty-gotuyuchys-do-testuvannya/">повідомляє</a> прес-служба відомства.</p>
      <p>У правилах для кожного предмета ЗНО зазначено структуру тесту, кількість і типи завдань, наведена схема нарахування тестових балів. Також зазначено час, відведений на виконання тесту.</p>
      <p>У прес-службі зазначають, що ознайомлення з інформацією, зазначеною в характеристиці сертифікаційної роботи, допоможе випускникам шкіл раціонально розподілити час для написання тесту і виробити власну стратегію ефективної роботи під час проходження ЗНО.</p>
      <p>Скорочена структура структуру тесту кожного предмета:</p>
      <ul>
        <li>У тесті з української мови і літератури в цілому 58 завдань різної форми. На виконання відведено 180 хвилин.</li>
        <li>У тесті з математики буде 35 завдань різних форм. На виконання відведено 180 хвилин.</li>
        <li>У тесті з історії України 60 завдань різних форм. На виконання відведено 150 хвилин.</li>
        <li>У тесті з англійської мови 59 завдань різних форм і чотири частини. На виконання відведено 150 хвилин.</li>
        <li>В тесті з німецької мови буде 59 завдань різних форм і чотири частини. На виконання відведено 150 хвилин.</li>
        <li>У тесті з французької мови буде 59 завдань різних форм і три частини. На виконання відведено 150 хвилин.</li>
        <li>У тесті з іспанської мови буде 59 завдань різних форм і чотири частини. На виконання відведено 150 хвилин.</li>
        <li>У тесті з біології 50 завдань різних форм. На виконання відведено 150 хвилин.</li>
        <li>У тесті з географії 54 завдання різної форми. На виконання відведено 150 хвилин.</li>
        <li>У тесті з фізики буде 38 завдань різних форм. На виконання відведено 180 хвилин.</li>
        <li>У тесті з хімії 52 завдання різних форм. На виконання відведено 180 хвилин.</li>
      </ul>
      <p>Детальніше читайте за <a href="http://testportal.gov.ua/zno-2019/">посиланням.</a></p>
    </article>
  </body>
</html>