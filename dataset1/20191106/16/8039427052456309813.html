<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948019"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T16:52:12+00:00"/>
    <meta property="og:title" content="పేదల ఆత్మగౌరవం కాపాడేందుకే డబుల్‌బెడ్‌రూమ్‌ ఇళ్లు- తలసాని"/>
    <meta property="og:description" content="ADVT"/>
  </head>
  <body>
    <article>
      <h1>పేదల ఆత్మగౌరవం కాపాడేందుకే డబుల్‌బెడ్‌రూమ్‌ ఇళ్లు- తలసాని</h1>
      <address>
        <time datetime="2019-11-06T16:52:12+00:00">06 Nov 2019, 16:52</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>: పేదల ఆత్మగౌరవం కాపాడేందుకే తెలంగాణ ప్రభుత్వం డబుల్‌బెడ్‌రూమ్‌ఇండ్ల నిర్మాణం చేపట్టిందని పశుసంవర్ధకశాఖ మంత్రి తలసాని శ్రీనివాస్‌యాదవ్‌అన్నారు. బుధవారం కార్వాన్‌ నియోజకవర్గంలోని జియాగూడలో చేపట్టిన డబుల్‌బెడ్‌రూమ్‌ ఇళ్లనిర్మాణ పనులను మంత్రి తలసాని పరిశీలించారు. ఈసందర్భంగాఆయన మాట్లాడుతూ సుమారు 9.50 లక్షలు ఒక్కోయూనిట్‌కు ఖర్చుచేస్తున్నట్టు తెలిపారు. ఇల్లులేని పేదల కష్టాలను ప్రభుత్వం సానుకూల దృక్పధంతో పరిశీలిస్తుందని, వారి సంక్షేమాన్ని దృష్టిలో పెట్టుకునే డబుల్‌బెడ్‌రూమ్‌ ఇళ్ల నిర్మాణం చేపట్టిందన్నారు. ఇక్కడనిర్మిస్తున్నఇళ్లనిర్మాణం దాదాపు పూర్తికావచ్చాయని తెలిపారు. అన్నిసౌకర్యాలు అందుబాటులోకి వచ్చాక ఇళ్లప్రారంభోత్సవం జరుగుతుందని తెలిపారు. తెలంగాణ ప్రభుత్వం వచ్చాక రెండు పడకల ఇళ్ల నిర్మాణాల పథకానికి సనత్‌నగర్‌ నియోజక వర్గం నుంచే శ్రీకారం చుట్టినట్టు తెఇలపారు. హోంమంత్రి మహమూద్‌అలీ మాట్లాడుతూ పేదల సంక్షేమ కోసం ప్రభుత్వం పలు సంక్షేమ పథకాలు అమలు చేస్తోందని అన్నారు. రెండుపడకల ఇళ్ల నిర్మాణంతో పాటు షాదీముబారక్‌, కళ్యాణ లక్ష్మి, ఆసరా పించన్ల పథకం పేదలకు అండగా నిలుస్తున్నాయని తెలిపారు. ఈ కార్యక్రమంలో మంత్రి వెంట జోనల్‌కమిషనర్‌ ముషారఫ్‌అలీ, డిఆర్‌ఓ శ్రీనివాస్‌రెడ్డి తదితరులు పాల్గొన్నారు.</p>
    </article>
  </body>
</html>