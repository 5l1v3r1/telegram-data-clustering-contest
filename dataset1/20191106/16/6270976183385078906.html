<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/mylovanov-rozrahovuye-na-dolar-za-24-2-u-2022/"/>
    <meta property="og:site_name" content="Рубрика"/>
    <meta property="article:published_time" content="2019-11-06T16:31:01+00:00"/>
    <meta property="og:title" content="Милованов розглядає можливість долара за 24,2 у 2022 році"/>
    <meta property="og:description" content="Міністр розвитку економіки, торгівлі та сільського господарства України Тимофій Милованов вважає ймовірним курс долара у 24,2 грн за 1 долар у 2022 році. Про це він написав у Facebook. “Бюджет, курс і макропрогноз. Надходження в бюджет плануються на основі макропрогнозу. Макропрогноз готує міністерство економіки. В цей прогноз закладається певний курс. Цей курс прямо не впливає […]"/>
  </head>
  <body>
    <article>
      <h1>Милованов розглядає можливість долара за 24,2 у 2022 році</h1>
      <address><time datetime="2019-11-06T16:31:01+00:00">06 Nov 2019, 16:31</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/Mylovanov-1-620x360.jpg"/>
      </figure>
      <p>
        <b>
          <b>Міністр розвитку економіки, торгівлі та сільського господарства України Тимофій Милованов вважає ймовірним курс долара у 24,2 грн за 1 долар у 2022 році.</b>
        </b>
      </p>
      <p>Про це він написав у <a href="https://www.facebook.com/permalink.php?story_fbid=1508158622686648&amp;id=100004775745586">Facebook.</a></p>
      <p>“Бюджет, курс і макропрогноз. Надходження в бюджет плануються на основі макропрогнозу. Макропрогноз готує міністерство економіки. В цей прогноз закладається певний курс. Цей курс прямо не впливає на бюджет, тільки опосередковано. Міністерство та Кабінет затвердили два сценарії. Базовий 1 та Базовий 2. За основу прийнятий базовий 1”, – пише він.</p>
      <p>В базовому 1, курс на наступні роки такий:</p>
      <p>2020 – 27.0<br/>2021 – 27.2<br/>2022 – 27.5</p>
      <p>Проте, в базовому 2, курс такий:</p>
      <p>2020 – 24.8<br/>2021 – 23.9<br/>2022 – 24.2</p>
      <p>“Базовий сценарій 2 має більш успішний ринок землі та більше інвестицій. Також кращий бізнес клімат та кращу боротьбу з корупцією”, – пояснює Милованов.</p>
      <p>Раніше <a href="https://rubryka.com/2019/11/06/mylovanov-napysav-yaki-zarplaty-zakladeni-u-prognoz-na-nastupni-roky/">Милованов написав, які зарплати закладені у прогноз на наступні роки.</a></p>
    </article>
  </body>
</html>