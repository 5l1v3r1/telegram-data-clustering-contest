<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425284/o-dhmarxos-rodoy-sto-londino-gia-th-diethnh-ekthesh-toyrismoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T16:13:36+00:00"/>
    <meta property="og:title" content="O Δήμαρχος Ρόδου στο Λονδίνο για τη Διεθνή Έκθεση Τουρισμού"/>
    <meta property="og:description" content="Σε δελτίο Τύπου που εξέδωσε ο Δήμος Ρόδου αναφέρει τα εξής:"/>
  </head>
  <body>
    <article>
      <h1>O Δήμαρχος Ρόδου στο Λονδίνο για τη Διεθνή Έκθεση Τουρισμού</h1>
      <address>
        <time datetime="2019-11-06T16:13:36+00:00">06 Nov 2019, 16:13</time>
      </address>
      <p>
        <b>Σε δελτίο Τύπου που εξέδωσε ο Δήμος Ρόδου αναφέρει τα εξής:</b>
      </p>
      <p>Στη Διεθνή Έκθεση Τουρισμού «World Travel Market» του Λονδίνου συμμετείχε ο Δήμαρχος Ρόδου Αντώνης Καμπουράκης, στο πλαίσιο ανάπτυξης της στρατηγικής του Δήμου για εξωστρέφεια και προώθηση του ροδιακού τουρισμού.</p>
      <p>Η Διεθνής Έκθεση Τουρισμού είναι από τα μεγαλύτερα φόρουμ της παγκόσμιας τουριστικής αγοράς και σηματοδοτεί κάθε χρόνο την έναρξη των προετοιμασιών για τη νέα σεζόν.</p>
      <p>Κατά τη διάρκεια της έκθεσης, ο κ. Καμπουράκης είχε σειρά επαφών με εκπροσώπους διεθνών τουριστικών πρακτορείων και αεροπορικών εταιρειών καθώς και με σημαίνοντες παράγοντες της παγκόσμιας τουριστικής αγοράς.</p>
      <p>Σε σχετική δήλωσή του ο Δήμαρχος Ρόδου τονίζει:</p>
      <p>"Σε μια συγκυρία γεμάτη προκλήσεις, η επιτυχίες χτίζονται με διορατικότητα, ετοιμότητα και αποφασιστικότητα. Είμαστε εδώ που χτυπάει η καρδιά του παγκόσμιου τουρισμού. Ξεδιπλώνουμε το πρόγραμμά μας με στόχο να αναδείξουμε τη μοναδικότητα της Ρόδου μας, να προσελκύσουμε περισσότερους και ποιοτικότερους επισκέπτες και να διευρύνουμε τη σεζόν. Ο τουρισμός είναι αιμοδότης της τοπικής οικονομίας, ζει το νησί μας και είναι προτεραιότητά μας η ολόπλευρη στήριξή του".</p>
    </article>
  </body>
</html>