<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902669/genkse-nachtmerrie-maakt-indruk-in-europa-we-kunnen-hem-niet-meer-behouden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T16:10:00+00:00"/>
    <meta property="og:title" content="Europese topclubs jagen op kwelgeest van Genk: &quot;Kunnen hem niet meer behouden&quot;"/>
    <meta property="og:description" content="Technisch directeur Christoph Freund van Red Bull Salzburg beseft dat hij met Erling Haland goud in handen heeft. De spits (19) scoorde in zijn eerste vier Champions League-duels al zeven keer, een record. Daar kan KRC Genk van meespreken ... De grootste clubs hebben inmiddels naar verluidt belangstelling voor Haland."/>
  </head>
  <body>
    <article>
      <h1>Europese topclubs jagen op kwelgeest van Genk: "Kunnen hem niet meer behouden"</h1>
      <address>
        <time datetime="2019-11-06T16:10:00+00:00">06 Nov 2019, 16:10</time>
      </address>
      <p>
        <b>Technisch directeur Christoph Freund van Red Bull Salzburg beseft dat hij met Erling Haland goud in handen heeft. De spits (19) scoorde in zijn eerste vier Champions League-duels al zeven keer, een record. Daar kan KRC Genk van meespreken ... De grootste clubs hebben inmiddels naar verluidt belangstelling voor Haland.</b>
      </p>
      <p>"We zijn ons ervan bewust dat we een speciale speler hebben", zegt Freund tegen het Oostenrijkse <a href="https://www.spox.com/at/sport/fussball/championsleague/1911/Artikel/red-bull-salzburgs-christoph-freund-haaland-vielleicht-der-spektakulaerste-spieler-den-wir-je-hatten.html">Spox</a>. "Hij is misschien wel de meest spectaculaire speler die we ooit in de jeugdopleiding hebben gehad. We zijn blij met de ontwikkeling die hij in korte tijd heeft doorgemaakt. Het is geweldig om op die leeftijd zulke statistieken te hebben. Als hij niet geblesseerd geraakt gaat hij een geweldige carrière tegemoet."</p>
      <p>Freund beseft dat Haland onhoudbaar is voor Salzburg. "Op een gegeven moment kan Salzburg hem niet meer behouden. We weten hoe het werkt in het voetbal. Het is een goede jongen die er goed mee omgaat. De geruchten doen mij niets. Ik zie het meer als compliment, want het is geweldig voor de speler en de club. Maar we hoeven niet op ieder gerucht te reageren."</p>
      <p>Haland scoorde dit seizoen al twaalf keer in elf competitiewedstrijden voor Salzburg. Het is echter in de Champions League dat de jonge Noor écht indruk maakt. Dat bewees hij al op speeldag één, met een hattrick tegen Genk. Vorig seizoen speelde Haland nog voor Molde FK. Salzburg kocht hem voor vijf miljoen euro.</p>
    </article>
  </body>
</html>