<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/oradenii-pot-adopta-animale-din-vivariul-muzeului-tarii-crisurilor-152574.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-06T16:01:00+00:00"/>
    <meta property="og:title" content="Orădenii pot adopta animale din Vivariul Muzeului Țării Crișurilor"/>
    <meta property="og:description" content="Orădenii pot deveni părinţi adoptivi pentru mai multe specii de peşti şi alte vieţuitoare acvatice din Vivariul Muzeului Ţării Crişurilor. Vivariul este casa a 40 de specii de animale, dintre care câteva sunt pe cale de dispariţie."/>
  </head>
  <body>
    <article>
      <h1>Orădenii pot adopta animale din Vivariul Muzeului Țării Crișurilor</h1>
      <address><time datetime="2019-11-06T16:01:00+00:00">06 Nov 2019, 16:01</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <figure>
        <img src="https://cdn.ebihoreanul.ro/static/gallery_big/vivariu-adoptii-110519.JPG"/>
        <figcaption>Foto: arhivă</figcaption>
      </figure>
      <p>Orădenii pot deveni părinţi adoptivi pentru mai multe specii de peşti şi alte vieţuitoare acvatice din Vivariul Muzeului Ţării Crişurilor. Vivariul este casa a 40 de specii de animale, dintre care câteva sunt pe cale de dispariţie.</p>
      <p>Potrivit unui comunicat de presă transmis de reprezentanţii Muzeului Ţării Crişurilor, adopţia va presupune doar acordarea unui sprijin financiar ce va asigura hrana și îngrijirea animalului ales. </p>
      <p>Orădenii care vor vrea adopte un animal vor da 50 de lei pe an, iar în cazul firmelor preţul va fi de 100 de lei pe an. "Fiecare animal sau grup de animale ce nu pot fi individualizate (de exemplu peştii) pot fi adoptate de o singură persoană fizică sau juridică", se arată în comunicat.</p>
      <p>Muzeul viu este casa a 40 de specii de vieţuitoare, între care nevertebrate şi peşti, mamifere şi reptile, adăpostite în 35 de acvarii, terarii şi acvaterarii.</p>
      <p>Înscrierile pentru adopţii se fac începând din 5 noiembrie 2019, între orele 10 şi 14, la numărul de teelefon 0259/706101.</p>
    </article>
  </body>
</html>