<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/06/us-navy-prepares-allies-to-protect-free-navigation-in-persian-gulf"/>
    <meta property="og:site_name" content="euronews"/>
    <meta property="article:published_time" content="2019-11-06T16:33:21+00:00"/>
    <meta property="og:title" content="آمریکا متحدانش را برای حفاظت از کشتیرانی در خلیج فارس آماده می‌کند"/>
    <meta property="og:description" content="ایالات متحده آمریکا در حال آماده سازی متحدان خود در خلیج فارس برای حفاظت از عبور و مرور کشتی‌ها در آب‌های منطقه است."/>
  </head>
  <body>
    <article>
      <h1>آمریکا متحدانش را برای حفاظت از کشتیرانی در خلیج فارس آماده می‌کند</h1>
      <address><time datetime="2019-11-06T16:33:21+00:00">06 Nov 2019, 16:33</time> by <a rel="author">یورونیوز فارسی </a></address>
      <p>نیروی دریایی ایالات متحده آمریکا با برگزاری یک رزمایش در خلیج فارس، در حال آماده سازی متحدان خود در خلیج فارس برای حفاظت از عبور و مرور کشتی‌ها در آب‌های منطقه است.</p>
      <p>عملیات دریایی بین‌المللی آمریکا که در واکنش به حملات به کشتی‌های تجاری در خلیج فارس انجام می‌گیرد، از ۲۱ اکتبر آغاز شده و سه هفته طول خواهد کشید.</p>
      <p>در این رزمایش که دومین رزمایش بزرگ در نوع خود است، پنج هزار سرباز، ۴۰ کشتی و ۱۷ هواپیما از ۵۰ کشور شرکت دارند.</p>
      <p>علی بن شریدی، رئیس تیم خنثی‌سازی مین نیروی دریایی عربستان سعودی، به خبرگزاری فرانسه گفت هدف از این عملیات برای آنان «افزایش توانمندی‌ها و به اشتراک گذاشتن تجارب‌مان برای خنثی‌سازی مین‌هاست تا بتوانیم از عبور و مرور آزاد کشتی‌ها محافظت کنیم.»</p>
      <figure>
        <iframe data-src="https://twitter.com/euronewses/status/1192094288588365824" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>بامداد پنج‌شنبه ۲۳ خرداد به دو فروند نفتکش در دریای عمان و در نزدیکی سواحل ایران در جنوب بندر جاسک حمله‌ای صورت گرفت. این رویداد در ادامه تنش فزاینده میان ایران و آمریکا واکنش‌های جهانی زیادی را به دنبال داشت و آمریکا، ایران را به دست داشتن در این حمله متهم کرد.</p>
      <p>با توقیف نفتکش تجاری بریتانیا توسط ایران این تنش‌ها افزایش یافت و آمریکا اعلام کرد ائتلافی بین‌المللی را برای محافظت از رفت و آمد کشتی‌ها در خلیج فارس تشکیل خواهد داد.</p>
      <p>بیش از یک چهارم نفت خام صادراتی جهان از تنگه هرمز می‌گذرد و واشنگتن می‌گوید که این ائتلاف نظامی در وضعیتی که تنش‌ها با ایران رو به افزایش است، با هدف حفاظت از حمل و نقل دریایی در خلیج فارس و انتقال آزادانۀ نفت از مسیر تنگه هرمز تشکیل خواهد گرفت.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/09/19/united-arab-emirates-joined-us-led-military-coalition-protect-shipping-persian-gulf">امارات عربی متحده به ائتلاف دریایی آمریکا در خلیج فارس پیوست</a>
        </li>
        <li>
          <a href="https://farsi.euronews.com/2019/08/07/israel-enters-the-persian-gulf-along-with-the-us">اسراییل در کنار آمریکا وارد خلیج فارس می شود</a>
        </li>
      </ul>
    </article>
  </body>
</html>