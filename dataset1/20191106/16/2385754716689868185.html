<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/energia/596047/o-antiproedros-exxonmobil-enimerose-gia-tin-epivevaiotiki-geotrisi-to-2020"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T16:55:00+00:00"/>
    <meta property="og:title" content="Ο Αντιπρόεδρος ExxonMobil ενημέρωσε για την επιβεβαιωτική γεώτρηση το 2020"/>
    <meta property="og:description" content="Την επικείμενη επιβεβαιωτική γεώτρηση της ExxonMobil στο κοίτασμα «Γλαύκος», του τεμαχίου 10 της Κυπριακής Αποκλειστικής Ζώνης (ΑΟΖ), συζήτησε ο..."/>
  </head>
  <body>
    <article>
      <h1>Ο Αντιπρόεδρος ExxonMobil ενημέρωσε για την επιβεβαιωτική γεώτρηση το 2020</h1>
      <address><time datetime="2019-11-06T16:55:00+00:00">06 Nov 2019, 16:55</time> by <a rel="author">SigmaLive</a></address>
      <p>Την επικείμενη επιβεβαιωτική γεώτρηση της ExxonMobil στο κοίτασμα «Γλαύκος», του τεμαχίου 10 της Κυπριακής Αποκλειστικής Ζώνης (ΑΟΖ), συζήτησε ο Αντιπρόεδρος της ExxonMobil για Ευρώπη, Ρωσία, Κασπία, Μέση Ανατολή και Βόρεια Αφρική Ντον Μπάγκλεϊ με τον Υπουργό Ενέργειας και τον Υπουργό Εξωτερικών της Κύπρου.</p>
      <p>Σύμφωνα με την εταιρεία, ο κ. Μπάγκλεϊ ο οποίος βρέθηκε στην Κύπρο για το 15ο Συνέδριο του Economist στο οποίο ήταν ομιλητής, είχε συναντήσεις τόσο με τον Υπουργό Ενέργειας Γιώργο Λακκοτρύπη, όσο και με τον Υπουργό Εξωτερικών Νίκο Χριστοδουλίδη, τους οποίους ενημέρωσε ότι η επιβεβαιωτική γεώτρηση στο κοίτασμα «Γλαύκος» θα γίνει μέσα στον επόμενο χρόνο.<br/><br/>Η επιβεβαιωτική γεώτρηση αναμένεται να καταδείξει με μεγαλύτερη ακρίβεια τις ποσότητες φυσικού αερίου στον «Γλαύκο», που υπολογίζονται ανάμεσα στα 5-8 τρις. κυβικά πόδια φυσικού αερίου και να βοηθήσει την εταιρεία να αποφασίσει αναφορικά με την εμπορική εκμετάλλευσή του. Το κοίτασμα αποτελεί τη μεγαλύτερη μέχρι στιγμής ανακάλυψη στην κυπριακή ΑΟΖ.<br/><br/>Στο τεμάχιο 10 δραστηριοποιείται η κοινοπραξία των εταιρειών ExxonMobil - Qatar Petroleum.</p>
    </article>
  </body>
</html>