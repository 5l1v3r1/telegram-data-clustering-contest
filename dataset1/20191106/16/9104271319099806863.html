<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/domani-lultimo-saluto-ad-erika-studentessa-dellalberghiero-di-cavaglia"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-06T16:36:36+00:00"/>
    <meta property="og:title" content="Domani l’ultimo saluto ad Erika, studentessa dell’Alberghiero di Cavaglià"/>
    <meta property="og:description" content="La giovane è morta nel tentativo di scavalcare la recinzione di casa."/>
  </head>
  <body>
    <article>
      <h1>Domani l’ultimo saluto ad Erika, studentessa dell’Alberghiero di Cavaglià</h1>
      <h2>La giovane è morta nel tentativo di scavalcare la recinzione di casa.</h2>
      <address>
        <time datetime="2019-11-06T16:36:36+00:00">06 Nov 2019, 16:36</time>
      </address>
      <p>Ha sconvolto anche il Biellese la tragica scomparsa di Erika Russo Testagrossa, la ragazza di 18 anni rimasta uccisa a Loranzè, vicino a Ivrea, nel tentativo di scavalcare la recinzione di casa.<br/>L’adolescente era conosciuta anche nella nostra provincia perché frequentava l’istituto alberghiero “Gae Aulenti” di Cavaglià. Il funerale della giovane verrà celebrato domani, giovedì 7 novembre, alle ore 15 nella chiesa di Loranzè.<br/>Sulla dinamica della terribile tragedia i carabinieri non sembrano avere dubbi. Al rientro dalla discoteca dopo la festa dei coscritti, la studentessa, che aveva dimenticato le chiavi di casa, ha deciso di scavalcare il cancello per non svegliare la sorella, ma è rimasta impigliata con la maglia rimanendo poi soffocata. E’ stata la sorella stessa stessa, la mattina seguente, a scoprire il corpo. L’intervento del 118 non è purtroppo servito a nulla.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/uccisa-un-tumore-osseo-addio-olga-zola"/>
        <a href="https://laprovinciadibiella.it/cronaca/lultimo-saluto-gregorio-messin-morto-soli-17-anni"/>
        <a href="https://laprovinciadibiella.it/cronaca/lincidente-mortale-provocato-da-un-malore"/>
      </related>
    </article>
  </body>
</html>