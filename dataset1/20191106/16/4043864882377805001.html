<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231198/"/>
    <meta property="og:site_name" content="Українська правда"/>
    <meta property="article:published_time" content="2019-11-06T16:09:00+00:00"/>
    <meta property="og:title" content="Волкер – Конгресу: Луценко лукавив, аби здаватися важливим для США і уникнути звільнення"/>
    <meta property="og:description" content="Колишній спецпредставник США з питань України Курт Волкер у своїх свідченнях Конгресу розповів, що ексгенпрокурор України Юрій Луценко поширював вигадки, аби втриматися на посаді."/>
  </head>
  <body>
    <article>
      <h1>Волкер – Конгресу: Луценко лукавив, аби здаватися важливим для США і уникнути звільнення</h1>
      <address>
        <time datetime="2019-11-06T16:09:00+00:00">06 Nov 2019, 16:09</time>
      </address>
      <p>Колишній спецпредставник США з питань України Курт Волкер у своїх свідченнях Конгресу розповів, що ексгенпрокурор України Юрій Луценко поширював вигадки, аби втриматися на посаді.</p>
      <p><b>Джерело:</b> <a href="https://docs.house.gov/meetings/IG/IG00/CPRT-116-IG00-D007.pdf">стенограма</a> свідчень Волкера, "<a href="https://hromadske.ua/posts/lucenko-poshiryuvav-vigadki-shob-zdavatisya-vazhlivim-dlya-ssha-sho-mi-diznalisya-zi-svidchen-kurta-volkera-v-kongresi">Громадське</a>"</p>
      <p><b>Пряма мова Волкера:</b> "Я вважаю, що генпрокурор Луценко діяв у власних інтересах, відверто поширюючи вигадки, щоб здаватися важливим для США, бо він хотів зберегти свою роботу.</p>
      <p>Він мав піти після виборів нового президента. Це було очевидно. Це було видно ще до обрання Зеленського, було очевидно, настільки той популярний.</p>
      <p>Його (Луценка – ред.) призначив попередній президент Петро Порошенко. Я думаю, що було кілька мотивів, але найважливіший — залишатися на посаді, щоб запобігти розслідуванню проти себе за речі, які він, можливо, вчинив як генпрокурор.</p>
      <p>Тому він прагнув здаватися важливим і цінним для Сполучених Штатів, бо Сполучені Штати могли б запобігти його звільненню новим президентом".</p>
      <figure>
        <img src="https://img.pravda.com/images/doc/f/0/f074895-1.jpg"/>
        <figcaption>
          <cite>скрін свідчень Волкера</cite>
        </figcaption>
      </figure>
      <p>
        <b>Передісторія:</b>
      </p>
      <ul>
        <li>Курт Волкер подав <a href="https://www.pravda.com.ua/news/2019/09/28/7227544/">у відставку</a>після двох років роботи на посаді спеціального представника Держдепартаменту США з питань України.</li>
        <li>Головною причиною звільнення є <a href="https://www.pravda.com.ua/news/2019/10/4/7228082/">згадка</a>про нього у скарзі інформатора, який пролив світло на <a href="https://www.pravda.com.ua/articles/2019/09/25/7227329/">телефонну розмову </a>між Дональдом Трампом і Володимиром Зеленським.</li>
        <li>3 жовтня <a href="https://www.pravda.com.ua/news/2019/10/4/7228088/">Волкер постав перед трьома комітетами</a>, які розслідують звинувачення держслужбовця, який слухав розмову Трампа і Зеленського.</li>
      </ul>
      <footer>Українська правда</footer>
      <related>
        <a href="https://www.pravda.com.ua/columns/2019/11/6/7231183/"/>
        <a href="https://www.pravda.com.ua/news/2019/11/6/7231184/"/>
        <a href="https://www.eurointegration.com.ua/news/2019/11/6/7102691/"/>
      </related>
    </article>
  </body>
</html>