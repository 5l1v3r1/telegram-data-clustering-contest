<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/katrin-denov-gospitalizuvali-pislya-mikroinsultu-50052011.html"/>
    <meta property="og:site_name" content="НВ"/>
    <meta property="article:published_time" content="2019-11-06T16:44:00+00:00"/>
    <meta property="og:title" content="Після мікроінсульту. Катрін Деньов екстрено госпіталізували прямо зі зйомок"/>
    <meta property="og:description" content="У середу, 6 листопада, легендарна французька актриса Катрін Деньов була госпіталізована в одну з клінік Парижа через мікроінсульт."/>
  </head>
  <body>
    <article>
      <h1>Після мікроінсульту. Катрін Деньов екстрено госпіталізували прямо зі зйомок</h1>
      <h2>У середу, 6 листопада, легендарна французька актриса Катрін Деньов була госпіталізована в одну з клінік Парижа через мікроінсульт.</h2>
      <address>
        <time datetime="2019-11-06T16:44:00+00:00">06 Nov 2019, 16:44</time>
      </address>
      <p>Про те, що 76-річна актриса перенесла мікроінсульт агентству <a href="https://www.afp.com/en/news/15/french-film-icon-catherine-deneuve-suffers-stroke-doc-1m17z43">AFP</a> <a href="https://www.afp.com/en/news/15/french-film-icon-catherine-deneuve-suffers-stroke-doc-1m17z43"/> повідомили її рідні.</p>
      <p>«На щастя, моторні функції організму не постраждали, але їй потрібен відпочинок», — сказано в заяві, зробленій від імені її сім'ї її агентом Клер Блондель.</p>
      <p>Актриса перебувала на знімальному майданчику фільму De son vivant (В її/його житті), коли їй стало зле.</p>
      <p>Раніше джерело, близьке до актриси в інтерв'ю французькому телеканалу BFMTV повідомило, що актриса «Дуже втомлюється, бо багато працює».</p>
      <p>Нагадуємо, в липні 2019 року Катрін Деньов стала спеціальною гостею ювілейного Одеського міжнародного кінофестивалю. Вона приїхала, щоб особисто представити свій фільм <i>Прощання з ніччю.</i> В рамках фестивалю вона також провела творчу зустріч, а на церемонії закриття їй вручили нагороду фестивалю Золотий Дюк за внесок у розвиток кіномистецтва.</p>
      <p>Читайте також:<br/><a href="https://style.nv.ua/ukr/znamenitosti/katrin-denov-v-odesi-omkf-citati-50033183.html">&amp;nbspЯ не граю в театрі, тому що хвилююся. Десять цитат легендарної гості Одеського кінофестивалю Катрін Деньов</a></p>
    </article>
  </body>
</html>