<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815141.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T16:55:00+00:00"/>
    <meta property="og:title" content="انتصاب نماینده ولی فقیه در استان مازندران و امام‌جمعه ساری"/>
    <meta property="og:description" content="به گزارش پایگاه اطلاع رسانی دفتر مقام معظم رهبری،حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی، ولی فقیه در استان مازندران و امامت جمعه ساری منصوب کردند."/>
  </head>
  <body>
    <article>
      <h1>انتصاب نماینده ولی فقیه در استان مازندران و امام‌جمعه ساری</h1>
      <address>
        <time datetime="2019-11-06T16:55:00+00:00">06 Nov 2019, 16:55</time>
      </address>
      <p>حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی، ولی فقیه در استان مازندران و امامت جمعه ساری منصوب کردند</p>
      <p>به گزارش پایگاه اطلاع رسانی دفتر مقام معظم رهبری،حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی، ولی فقیه در استان مازندران و امامت جمعه ساری منصوب کردند.</p>
      <p> <br/>متن حکم رهبر انقلاب اسلامی به این شرح است:<br/> <br/>بسم الله الرحمن الرحیم<br/> <br/>جناب حجت‌الاسلام آقای حاج شیخ محمّدباقر لائینی دامت افاضاته<br/> <br/>در پی استعفای جناب حجت‌الاسلام آقای طبرسی دامت افاضاته و با تشکر فراوان از زحمات و خدمات ایشان در سال‌های متمادی، جنابعالی را که بحمدالله از سوابق روشن و صلاحیت لازم برخوردار می‌باشید به نمایندگی خود در استان مازندران و امامت جمعه‌ی ساری منصوب می‌کنم.<br/> <br/>استان مازندران در شمار برجسته‌ترین استان‌های کشور از جنبه‌های مادی و معنوی است و مردم عزیز و مؤمن و انقلابی آن در آزمون‌های متعدد در نظام جمهوری اسلامی مفتخر و سربلند ظاهر شده‌اند. جنابعالی با توجه به سابقه‌ی حضور و خدمت در آن استان با برجستگی‌های جوانان فداکار و مردمان پر انگیزه و وفادار آن آشنائید. لازم است این برجستگی‌ها تقویت و تثبیت و بزرگ داشته شود و در این راه از علمای دین و فرزانگان حوزه و دانشگاه یاری گرفته شود.<br/> <br/>تقویت جریان انقلابی و جوانان مؤمن و روی‌گشاده و دست‌مهربان با همه‌ی قشر‌های مردم توصیه‌ی مؤکد اینجانب است. توفیقات شما را از خداوند مسألت میکنم.<br/> <br/>سیّدعلی خامنه‌ای<br/> <br/>۱۴ آبان ۱۳۹۸<br/> </p>
    </article>
  </body>
</html>