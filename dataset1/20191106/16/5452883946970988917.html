<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/politica/aree-interne-primo-incontro-sindacati-regionali.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-06T16:18:00+00:00"/>
    <meta property="og:title" content="Aree interne, primo incontro con i sindacati regionali"/>
    <meta property="og:description" content="Il confronto si è concentrato sul rafforzamento della Strategia nazionale"/>
  </head>
  <body>
    <article>
      <h1>Aree interne, primo incontro con i sindacati regionali</h1>
      <h2>Il confronto si è concentrato sul rafforzamento della Strategia nazionale</h2>
      <address><time datetime="2019-11-06T16:18:00+00:00">06 Nov 2019, 16:18</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Primo incontro questa mattina a Palazzo Santa Lucia tra il consigliere delegato alle aree interne, Francesco Todisco, e i segretari regionali di Cgil, Cisl e Uil Campania, rispettivamente Nicola Ricci, Giuseppe Esposito su delega della segretaria generale Doriana Buonavita, e Giovanni Sgambati. Un primo proficuo confronto da quando è stato istituito, con decreto del Presidente della Giunta Vincenzo De Luca, il tavolo permanente Aree Interne, necessario a stabilire un metodo di lavoro condiviso tra Regione e organizzazioni sindacali, ognuno per il ruolo che gli compete, con l’obiettivo comune di rilanciare il territorio e adottare tutte le iniziative possibili a contrastare il fenomeno dello spopolamento che colpisce particolarmente le province interne.<br/>«Abbiamo condiviso un metodo di confronto e di collaborazione, nel reciproco rispetto di ruoli e funzioni, per costruire le proposte più opportune per contrastare lo spopolamento nelle nostre aree interne» commenta Todisco a margine dell’incontro.</p>
      <p>«Il confronto di stamane si è concentrato sul rafforzamento della Strategia nazionale nella nostra Regione, sulla coerenza degli strumenti programmazione per i territori appenninici, sulle opportunità che offre l’istituzione del “Tavolo: per una Regione più vicina ai cittadini”. Rispetto a questa novità istituzionale, in particolare, è stato rappresentato interesse e apprezzamento da parte del Sindacato. Si è poi condiviso la necessità di organizzare un nuovo incontro, alla presenza delle delegazioni regionali, con il Sindacato affinché la sua essenziale capacità di rappresentanza e di elaborazione sia ascoltata e valutata opportunamente. Colgo l’occasione – conclude il consigliere delegato dal Presidente - per ringraziare lo spirito collaborativo, propositivo e costruttivo delle tre organizzazioni regionali».</p>
    </article>
  </body>
</html>