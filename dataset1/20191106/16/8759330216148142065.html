<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902674/beloften-van-club-brugge-geven-burger-moed-met-machtige-zege-tegen-psg.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T16:50:00+00:00"/>
    <meta property="og:title" content="Beloften van Club Brugge geven burger moed met machtige zege tegen PSG"/>
    <meta property="og:description" content="In aanloop naar de grote jongens hebben ook de U19 van Club Brugge topclub Paris Saint-Germain partij mogen geven. De West-Vlamingen deden dat met verve. Na een geweldige wedstrijd klopten ze PSG met 0-4, waardoor de knock-out-fase een feit is."/>
  </head>
  <body>
    <article>
      <h1>Beloften van Club Brugge geven burger moed met machtige zege tegen PSG</h1>
      <address>
        <time datetime="2019-11-06T16:50:00+00:00">06 Nov 2019, 16:50</time>
      </address>
      <p>
        <b>In aanloop naar de grote jongens hebben ook de U19 van Club Brugge topclub Paris Saint-Germain partij mogen geven. De West-Vlamingen deden dat met verve. Na een geweldige wedstrijd klopten ze PSG met 0-4, waardoor de knock-out-fase een feit is.</b>
      </p>
      <p>De youngsters van Club hadden enkele weken geleden al bewezen dat ze PSG aan konden. Thuis wonnen ze met 2-0 van de Franse grootmacht. Woensdag deden ze daar nog een schepje bovenop. Na een zelfzekere start kwam Club al vroeg op voorsprong: Aelterman scoorde na tien minuten de 0-1. De Bruggelingen kregen nadien nog kansen, maar wisten voor de pauze niet meer raak te treffen.</p>
      <aside>Lees meer<br/><a href="https://www.voetbalprimeur.be/nieuws/902667/vliegend-club-brugge-krijgt-steek-vanuit-groene-hoek-thalys-naar-parijs-1u35m-.html?itm_source=www.voetbalprimeur.be&amp;itm_medium=highlighted-content">Groen-politicus richt pijlen op Club Brugge: 'Weinig voeling met wat er leeft'</a></aside>
      <p>Na de koffie ging <i>Blauw-Zwart </i>echter vrolijk op haar elan door. Na een fel begin besliste Club de wedstrijd rond het uur. Eerst kopte opnieuw Aelterman raak en vervolgens trapte De Cuyper een vrije trap geweldig binnen. PSG voelde een pak slaag komen. Invaller Appiah mikte nog op de lat, maar vijf minuten voor tijd volgde dan toch de kers op de taart. Wilkims werkte een counter af.</p>
      <p>Door de ruime zege doen de jongelingen van Club een uitstekende zaak in de stand. Met nog twee speeldagen te gaan telt het nu negen punten, zes meer dan de concurrentie uit Parijs. Enkel Real Madrid staat nog boven Club uit, met tien eenheden. Door de kloof met PSG Ã©n de twee gewonnen onderlinge duels kunnen onze landgenoten niet meer achterhaald worden. Club stoot dan ook door naar de volgende ronde.</p>
      <figure>
        <iframe data-src="https://twitter.com/ClubBrugge/status/1192106337846599682?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>