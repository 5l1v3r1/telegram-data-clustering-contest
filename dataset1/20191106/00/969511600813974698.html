<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/o-actualizare-pentru-whatsapp-rezolva-problema-celor-care-sunt-adaugati-in-grupuri-fara-voia-lor-18548936"/>
    <meta property="og:site_name" content="BusinessMagazin"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="O actualizare pentru WhatsApp rezolvă problema celor care sunt adăugaţi în grupuri fără voia lor"/>
    <meta property="og:description" content="Aplicaţia WhatsApp a primit o actualizare care le permite utilizatorilor să selecteze persoanele din lista de contacte care îi pot adăuga în grupuri, transmite publicaţia The Next Web."/>
  </head>
  <body>
    <article>
      <h1>O actualizare pentru WhatsApp rezolvă problema celor care sunt adăugaţi în grupuri fără voia lor</h1>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://www.businessmagazin.ro/autor/adrian-popa" target="_blank">Adrian Popa</a></address>
      <h3>O actualizare pentru WhatsApp rezolvă problema celor care sunt adăugaţi în grupuri fără voia lor</h3>
      <p>Aplicaţia WhatsApp a primit o actualizare care le permite utilizatorilor să selecteze persoanele din lista de contacte care îi pot adăuga în grupuri, transmite publicaţia The Next Web.</p>
      <p>
        <b>O actualizare pentru WhatsApp rezolvă problema celor care sunt...</b>
      </p>
      <p>Astfel, utilizatorii nu vor mai fi adăugaţi atât de des în grupuri în care nu doresc să fie prezenţi.</p>
      <p>Actualizarea, disponibilă pentru sistemele de operare mobile Android şi iOS, va adăuga noi opţiuni în secţiunea Privacy/Confidenţialitate din setări. Utilizatorii pot decide ca doar contactele din lista lor să îi poată adăuga în grupuri sau doar conturile selectate manual.</p>
      <p>Actualizarea vine la scurt timp după ce cea mai populară aplicaţie de mesagerie instantanee din lume a primit autentificare cu amprenta. Această caracteristică a fost disponibilă pe modele iPhone din luna februarie a acestui an. Utilizatorii dispozitivelor marca Apple compatibile pot debloca aplicaţia şi prin intermediul funcţiei Face ID, de recunoaştere facială.</p>
      <p>Aplicaţia WhatsApp a fost lansată în 2004 de antreprenorii Jan Koum şi Brian Acton. În 2014, Facebook a achiziţionat compania cu 19 miliarde de dolari.</p>
      <p> </p>
    </article>
  </body>
</html>