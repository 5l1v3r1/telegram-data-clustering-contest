<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milojevicevih-100-pobeda-iz-drugacije-ugla-ljudi-zivot-nam-zavisi-od-jednog-slobodnjaka-video/341765"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Milojevićevih 100 pobeda iz drugačije ugla: Ljudi, život nam zavisi od jednog slobodnjaka! (VIDEO)"/>
    <meta property="og:description" content="Zanimljiv osvrt Miloša Kosanovića i objašnjenje zašto je Jang Bojs značajniji od Salcburga"/>
  </head>
  <body>
    <article>
      <h1>Milojevićevih 100 pobeda iz drugačije ugla: Ljudi, život nam zavisi od jednog slobodnjaka! (VIDEO)</h1>
      <h2>Zanimljiv osvrt Miloša Kosanovića i objašnjenje zašto je Jang Bojs značajniji od Salcburga</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Trener Crvene zvezde <b>Vladan Milojević</b> je nedavno proslavio 100. pobedu na klupi srpskog šampiona. Bio je to povod da ekipa Zvezda TV snimi prilog o putu koji je iskusni stručnjak prošao na Marakani zajedno sa članovima stručnog štaba.</p>
      <p>Zna se da je Milojević Crvenoj zvezdi doneo dve šampionske titule, Ligu Evrope, proleće u Evropi, dve Lige šampiona, trijumf nad Liverpulom. Ali on nema dilemu kada se oetio najsrećnijim.<br/><b>„Kada sam došao da budem trener moje Crvene zvezde. Ne možete da planirate u životu, ali hteo sam da bar jednu utakmicu sednem na klupu crveno-belih. Tada sam bio najsrećniji. Ostalo je da radite, i verujete ono što radite“, </b>poručio je Vladan Milojević u razgovoru sa Tatjanom Šajković.</p>
      <figure>
        <iframe src="https://www.youtube.com/embed/vkRaJkJExd8" width="425" height="349" data-service="Youtube" scrolling="no"/>
      </figure>
      <p>Zanimljiv osvrt na pređen put imao je jedan od glavnih Milojevićevih saradnika, Milan Kosanović. Kao i uvek, rođeni Novosađanin je bio direktan.<br/><b>„Imponuje to što smo prevazišli takvu veličinu kao što je Branko Stanković. Rekord Miljana Miljanića je za sada netaknut, ali videćemo u budućnosti.Najteže je bilo protiv Krasnofdara, to je bio početak velike ere. Posebno 92. minut kada je dosuđen slobodan udarac. Izvodio ga je Pereira, igrač koji je poznat po golovima iz prekida. Sa tim golom bi ispali. Na stadionu je bilo 60 hiljada ljudi. Na klupi se Milojević okreće i kaže nam: „Ceo život nam staje u jedan slobodan udarac“. Desilo se da je Pereira promašio, i već sledeće godine stigli smo do famoznog Salcburga“,</b> prisetio se Kosanović.</p>
      <figure>
        <img src="https://mozzartsport.com/upload/CKEditor/01.05.2019/770x200-FKCZ.png"/>
      </figure>
      <p>Međutim, on smatra da je veći uspeh napravljen leta.<br/><b>„Nekako mi je draži uspeh protiv Jang Bojsa. Kada smo ušli prvi put svi su govorili da je slučajno. A onda dolazimo u situaciju da ulazimo drugi put. Nijedan srpski trener to nije uradio. Sale Stanojević je jednom ušao, Mateus je Nemac. Ovde se ta činjenica provlači kroz medije, ali se ne saopštava. Taj zadatak će biti ostavljen budućim pokolenjima“.</b></p>
    </article>
  </body>
</html>