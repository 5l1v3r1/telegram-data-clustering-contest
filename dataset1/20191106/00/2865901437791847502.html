<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/ocajni-flenzburg-udara-na-strasne-pariske-milionere/341743"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Očajni Flenzburg udara na strašne pariske Milionere"/>
    <meta property="og:description" content="​Nemački šampion dočekuje favorizovni Pari Sen Žermen na startu sedmog kola rukometne Lige šampiona. Najbolji strelac domaćina u evro eliti Geran Johanesen povredio se proteklog vikenda u Bundesligi"/>
  </head>
  <body>
    <article>
      <h1>Očajni Flenzburg udara na strašne pariske Milionere</h1>
      <h2>​Nemački šampion dočekuje favorizovni Pari Sen Žermen na startu sedmog kola rukometne Lige šampiona. Najbolji strelac domaćina u evro eliti Geran Johanesen povredio se proteklog vikenda u Bundesligi</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Barselona je prošle nedelje protutnjala kroz Flenzburg, a nemački prvak posle samo sedam dana dočekuje drugog velikog favorita u Grupi A Pari Sen Žermen u prvom meču sedmog kola rukometne Lige šampiona. Moćni pariski Milioneri dominiraju u Francuskoj, dok u evro eliti imaju samo jedan poraz, i to u Blaugrani od Barse.</p>
      <p>Flenzburg je u očajnoj formi ove sezone. Odlazak najboljeg igrača, Danca <b>Rasmusa Lauge</b> u Vesprem pokazao se kao nenadoknadiv gubitak za tim sa Baltika. U Ligi šampiona najbolji nemački tim ima dva uzastopna poraza, a ni u Bundesligi mu ne cvetaju ruže.</p>
      <p>Proteklog vikenda, Flenzburg je odigrao samo 23:23 u Štutgartu protiv ekipe koja je u donjem delu tabele. Osim gubitka boda veći problem na tom susretu bila je povreda najboljeg strelca tima <b>Gerana Johanesena</b>. On je povredio članak već na startu meča i do kraja nije ulazio u igri. Njegovo učešće u meču sa Barselonom je pod znakom pitanja. Norveški bek je sa 33 golova najefikasniji igrač nemačkog tima u Ligi šampiona.</p>
      <p>Parižani imaju najskuplju ekipu na svetu već nekoliko godina, ali i dalje čekaju na pehar najboljeg tima Starog kontinenta. Od povreda su se oporavili asovi <b>Mikel Hansen</b> i <b>Sander Sagosen</b>. Danac i Norvežanin su prošlog vikenda sa šest odnosno pet golova bili najbolji u ubedljivoj pobedi na svom terenu protiv Alborga sa čak 13 golova razlike (37:24).</p>
      <p>
        <i>
          <u>
            <b>
              <a href="https://www.mozzartbet.com/sr/kladjenje-2018#/date/all?type=antepost&amp;cid=9553">PSŽ PRVI FAVORIT, FLENZBURG OSMI</a>
            </b>
          </u>
        </i>
      </p>
      <figure>
        <img src="https://mozzartsport.com/upload/CKEditor/06.11.2019./jjhfggr.JPG"/>
      </figure>
      <p>U međusobnim susretima, PSŽ ima tri pobede u nizu. Poslednji put pariski Milioneri su pobedili Flenzburg prošle sezone u Ligi šampiona kada je bilo ubedljivih 27:20 na severu Nemačke. U prvom meču u Parizu, francuski prvak je slavio sa 29:27. Kvalitet je na strani gostiju i očekuje se pobeda izabranika španskog stručnjaka <b>Raula Gonzaleza</b>.</p>
      <p>U prvom meču dana, Dinamo iz Bukurešta je favorit na svom terenu protiv švajcarskog šampiona Kadetena. Rumuni igraju odlično, nemaju još poraz i blizu su prve nokaut faze takmičenje. Prošle nedelje je u prestonici Rumunije razbijena Visla sa 29:20. Za ekipu iz Bukurešta nosioci igre su afrički rukometaši, a ističu se desni bek iz Tunisa <b>Amine Banur</b> i njegov zemljak <b>Kamel Aloini</b>. U ekipi je i srpski reprezentativac <b>Stefan Vujić</b>.</p>
      <p>Sistem takmičenja u Ligi šampiona je isti kao i prethodne sezone. Iz prve dve grupe najbolji tim ide direktno u četvrtfinale, dok ekipe od drugog do šestog mesta odlaze u osminu finala. Iz slabijih grupa C i D po dva najbolja tima igraće u baražu za osminu finala.</p>
      <p>Titulu brani Vardar koji je prošle sezone u Kelnu pobedio u finalu Vesprem.</p>
      <p> </p>
      <table bordered="">
        <tr>
          <th>Vreme</th>
          <th>RB</th>
          <th>Liga</th>
          <th>Meč</th>
          <th>Tip</th>
          <th>Kvota</th>
        </tr>
        <tr>
          <td>Sre 17:15</td>
          <td>7476</td>
          <td>LŠ</td>
          <td>Dinamo Buc. - Kadetten Schaffhausen</td>
          <td>h 1 (-3.5)</td>
          <td>1,70</td>
        </tr>
        <tr>
          <td>Sre 19:00</td>
          <td>7477</td>
          <td>LŠ</td>
          <td>Flensburg - Psg</td>
          <td>h 2 (+3.5)</td>
          <td>1,75</td>
        </tr>
        <tr>
          <td colspan="6">Ukupna kvota2,98</td>
        </tr>
      </table>
      <p><a href="https://beta.mozzartbet.com/create-ticket?odds=%5B%7B%22matchId%22%3A4500770%2C%22matchNumber%22%3A7476%2C%22gameId%22%3A1%2C%22subgameId%22%3A1%7D%2C%7B%22matchId%22%3A4500771%2C%22matchNumber%22%3A7477%2C%22gameId%22%3A1%2C%22subgameId%22%3A3%7D%5D">Kladi se<br/></a> </p>
      <p>
        <b>LIGA ŠAMPIONA – 7. KOLO</b>
      </p>
      <p>
        <b>GRUPA A</b>
      </p>
      <p>
        <b>Sreda</b>
        <br/>
        <b>
          <a href="https://www.mozzartbet.com/sr/kladjenje-2018#/match/4500771">19.00: (4.90) Flenzburg (10.0) Pari Sen Žermen (1.25)</a>
        </b>
      </p>
      <p><b>Nedelja</b><br/>16.50 Alborg – Barselona<br/>17.00 Celje – Zagreb<br/>17.00 Seged - Elverum</p>
      <p>
        <b>GRUPA B</b>
      </p>
      <p><b>Subota</b><br/>17.30 Meškov Brest – Vesprem<br/>17.30 Vardar – Vive Kjelce</p>
      <p><b>Nedelja</b><br/>17.00 Motor – Monpelje<br/>19.00 Kil - Porto</p>
      <p>
        <b>GRUPA C</b>
      </p>
      <p><b>Subota</b><br/>16.00 Bidasoa – Tatran Prešov<br/>16.00 Savehof – Rikiman Koks<br/>19.30 Sporting L. – Eurofarm Rabotnik</p>
      <p>
        <b>GRUPA D</b>
      </p>
      <p>
        <b>Sreda</b>
        <br/>
        <b>
          <a href="https://www.mozzartbet.com/sr/kladjenje-2018#/match/4500770">17.15: (1.22) Dinamo Bukurešt (11.0) Kadeten (5.20)</a>
        </b>
      </p>
      <p><b>Nedelja</b><br/>15.10 Gudme – Kristijanštad<br/>18.00 Visla Plock – Čehovski Medvedi</p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/06.11.2019./HNDBLrkmmt.JPG"/>
      </figure>
      <p><b>Foto</b>: <i>Reuters</i></p>
      <hr/>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>