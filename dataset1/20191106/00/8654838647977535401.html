<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/whatsapp-ora-potete-impedire-laggiunta-ai-gruppi-ecco-come.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="WhatsApp: ora potete impedire l'aggiunta ai gruppi, ecco come"/>
    <meta property="og:description" content="Stanchi di essere aggiunti ai gruppi di WhatsApp dai vostri amici? La nuova funzionalità vi permettere di limitarli notevolmente: ecco come.. Da mesi, ormai, WhatsApp sta testando la sua nuova fun..."/>
  </head>
  <body>
    <article>
      <h1>WhatsApp: ora potete impedire l'aggiunta ai gruppi, ecco come</h1>
      <h2>Stanchi di essere aggiunti ai gruppi di WhatsApp dai vostri amici? La nuova funzionalità vi permettere di limitarli notevolmente: ecco come.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Da mesi, ormai, <b>WhatsApp</b> sta testando la sua <b>nuova funzione</b>, che permetterà di controllare se e quali contatti avranno la possibilità di aggiungervi o meno ai <b>gruppi</b>. Qualcosa comincia a muoversi in queste ore, segno che la feature è forse finalmente in dirittura d'arrivo. <br/>Nel dettaglio, pare sia ora possibile <b>impedire l'aggiunta ai gruppi</b> da parte di alcuni dei propri contatti presenti in rubrica su <a href="https://multiplayer.it/notizie/whatsapp-beta-android-aggiornato-tante-nuove-emoji.html">WhatsApp</a>. Se vi state chiedendo <b>come fare</b>, agite in questo modo: recatevi in Impostazioni, poi alla voce Account, quindi Privacy, Gruppi e scegliete manualmente a quali contatti negare la facoltà di aggiungervi o meno. <br/>Ricordiamo che durante la fase di test della funzionalità su WhatsApp si poteva soltanto negare a tutti l'aggiunta ai gruppi; ora la feature viene maggiormente sfumata, senza soluzioni drastiche. Volendo potrete comunque selezionare anche tutti i contatti in un colpo solo.</p>
      <figure>
        <img src="https://multiplayer.net-cdn.it/thumbs/images/2019/05/14/whatsapp_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.hdblog.it/smartphone/articoli/n512136/whatsapp-selezione-contatti-aggiunta-gruppi/">Fonte</a>
        </li>
      </ul>
    </article>
  </body>
</html>