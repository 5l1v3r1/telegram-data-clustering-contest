<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/selektor-kambodze-igra-za-vitese/341786"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Selektor Kambodže igra za Vitese"/>
    <meta property="og:description" content="Kejsuke Honda se vratio u Holandiju"/>
  </head>
  <body>
    <article>
      <h1>Selektor Kambodže igra za Vitese</h1>
      <h2>Kejsuke Honda se vratio u Holandiju</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Četiri meseca bez kluba i konačno: Vitese!<b> Kejsuke Honda</b> se posle dve godine vraća u evropski fudbal. Iskusni Japanac (33) do kraja sezone će igrati u Erediviziji gde je i počeo interkontinentalnu karijeru, doduše u VVV Venlu.</p>
      <p>Ono što je takođe bitno je što će <b>Honda</b> nastaviti i dalje da obavlja funkciju selektora Kambodže (?!) što više govori o kvalitetu fudbala u toj azijskoj zemlji, jer jasno je da će mu Vitese biti prioritetan zadatak.</p>
      <p>Sam izbor kluba je samo na prvi pogled čudan, ali sve postaje mnogo jasnije kad znamo da na klupi Vitesea sedi <b>Leonid Slucki</b>, koji je vodio i moskovski CSKA dok je <b>Honda</b> pravio ima na velikoj sceni u periodu od 2010. do 2013. godine. Pride, tehnički direktor Vitesea<b> Mohamed Alah</b> je <b>Hondu</b> i doveo u Venlo još januara 2008. godine. Dobro poznata lica dakle.<br/>“<b>Dugo nisam igrao u Holandiji, nadam se da me se fudbalski fanatici u Holandiji još sećaju. Kako bilo, uradiću sve što mogu da ih na terenu impresioniram. Želim da budem važan deo ovog tima i jedva čekam da zaigram. Lepo je i što ću posle VVV Venla opet igrati u žuto-crnom dresu</b>“, rekao je <b>Honda</b>.</p>
      <p>Ugovor do kraja sezone, brojne povrede vezista su primorale klub da dovedu pojačanje. <b>Honda</b> na vrhuncu bio bi opasno pojačanje. <b>Honda</b> danas? Ko to zna. Solidan je bio u Pačuki i Melburnu, ali ipak su to Pačuka i Melburn.</p>
      <p>(FOTO: <b><a href="https://twitter.com/MijnVitesse/status/1192080117041897474">Twitter/MijnVitesse</a></b>)</p>
    </article>
  </body>
</html>