<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/actor-vikram-tells-about-his-wife-and-mohanlal-583.html"/>
    <meta property="og:site_name" content="DoolNews"/>
    <meta property="article:published_time" content="2019-11-06T00:12:00+00:00"/>
    <meta property="og:title" content="'ലാലേട്ടനാണെങ്കില്‍ അതു വേറെ ലെവലായേനെ'; ഭാര്യയുടെ ഇഷ്ടം തുറന്നുപറഞ്ഞ് വിക്രം"/>
    <meta property="og:description" content="Kollywood Mohanlal Vikram Movie Day താന്‍ മാത്രമല്ല തന്റെ ഭാര്യയും മോഹന്‍ലാലിന്റെ കട്ട ഫാനാണെന്ന് നടന്‍ വിക്രം. മകന്‍ ധ്രുവ് വിക്രം നായകനാകുന്ന 'ആദിത്യവര്‍മ'യുടെ ടിക്കറ്റ"/>
  </head>
  <body>
    <article>
      <h1>'ലാലേട്ടനാണെങ്കില്‍ അതു വേറെ ലെവലായേനെ'; ഭാര്യയുടെ ഇഷ്ടം തുറന്നുപറഞ്ഞ് വിക്രം</h1>
      <address><time datetime="2019-11-06T00:12:00+00:00">06 Nov 2019, 00:12</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>താന്‍ മാത്രമല്ല തന്റെ ഭാര്യയും മോഹന്‍ലാലിന്റെ കട്ട ഫാനാണെന്ന് നടന്‍ വിക്രം. മകന്‍ ധ്രുവ് വിക്രം നായകനാകുന്ന ‘ആദിത്യവര്‍മ’യുടെ ടിക്കറ്റ് ലോഞ്ചിനു തിരുവനന്തപുരം വിമന്‍സ് കോളേജിലെത്തിയതായിരുന്നു താരം.</p>
      <p>”എന്റെ ഭാര്യ ലാലേട്ടന്റെ ഭയങ്കര ഫാനാണ്. നിങ്ങള്‍ ഉണ്ടാക്കുന്ന ശബ്ദത്തേക്കാള്‍ വലിയ ശബ്ദമാണ് ലാലേട്ടന്റെ പേരു കേട്ടാല്‍ ഭാര്യ ഉണ്ടാക്കുക. ഞാന്‍ ഏത് സിനിമയില്‍ അഭിനയിച്ചാലും ഭാര്യ പറയും ലാലേട്ടന്റെ അത്രയ്ക്കു ആയിട്ടില്ലെന്ന്. അന്യന്‍ ഞാന്‍ നന്നായി ചെയ്തു. എന്നിട്ടും ഭാര്യ പറഞ്ഞു ‘ലാലേട്ടനാണെങ്കില്‍ അതു വേറെ ലെവലായേനെ’ എന്ന്.”- വിക്രം പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മമ്മൂട്ടിക്കൊപ്പം മൂന്ന് ചിത്രങ്ങളില്‍ അഭിനയിച്ച വിക്രം, മോഹലാലിന്റെ കൂടെ തീര്‍ച്ചയായും സിനിമ ചെയ്യുമെന്നും പറഞ്ഞു. ടിക്കറ്റ് ലോഞ്ച് നിര്‍വഹിച്ച ശേഷം ആരാധകരുടെ ആവശ്യപ്രകാരം വിക്രം അന്യനിലെ പാട്ടും ഡയലോഗും അവതരിപ്പിച്ചു. മകന്‍ ധ്രുവിന്റെ സിനിമ എല്ലാവരും കാണണമെന്നും വിക്രം ആവശ്യപ്പെട്ടു.</p>
      <related>
        <a href="https://www.doolnews.com/aadu-3-will-come-next-onam-vijay-babu-jayasurya-updation-aadu-3.html?utm_source=doolnews&amp;utm_medium=related"/>
      </related>
      <p>മമ്മൂട്ടിയെയും മോഹന്‍ലാലിനെയും തനിക്കു വലിയ ഇഷ്ടമാണെന്നും രണ്ടുപേരും മികച്ച നടന്‍മാരാണെന്നും വിക്രം നേരത്തെ പറഞ്ഞിട്ടുണ്ട്. ധ്രുവം സിനിമയില്‍ ജയറാം മരിക്കുന്ന ഭാഗത്ത് മമ്മൂക്ക കരയുന്നതു കണ്ട് അതിശയിച്ചു പോയിട്ടുണ്ടെന്നും വിക്രം പറഞ്ഞിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മമ്മൂട്ടി നായകനായെത്തിയ ധ്രുവത്തിലാണ് വിക്രം ശ്രദ്ധേയമായ വേഷം ചെയ്യുന്നത്. പിന്നീട് മമ്മൂട്ടിക്കൊപ്പം സൈന്യം, ഇന്ദ്രപ്രസ്ഥം എന്നീ ചിത്രങ്ങളിലും അഭിനയിച്ചു.</p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>