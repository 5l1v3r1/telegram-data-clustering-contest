<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697120/%D8%AA%D9%88%D8%B6%DB%8C%D8%AD%D8%A7%D8%AA-%D8%B3%D9%81%D8%A7%D8%B1%D8%AA-%D8%A7%DB%8C%D8%B1%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%A7%D9%86%D8%AA%D9%82%D8%A7%D9%84-%DB%8C%DA%A9-%D8%B2%D9%88%D8%AC-%D8%A7%DB%8C%D8%B1%D8%A7%D9%86%DB%8C-%D8%A8%DB%8C%D9%85%D8%A7%D8%B1-%D8%A7%D8%B2-%D8%B2%D9%86%D8%AF%D8%A7%D9%86%E2%80%8C%D9%87%D8%A7%DB%8C-%D9%87%D9%86%D8%AF-%D8%A8%D9%87-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="توضیحات سفارت ایران درباره انتقال یک زوج ایرانی بیمار از زندان‌های هند به کشور"/>
    <meta property="og:description" content="سفارت کشورمان در هند در پی انتقال یک زوج ایرانی بیمار از زندان های هند به کشور توضیحاتی ارایه کرد."/>
  </head>
  <body>
    <article>
      <h1>توضیحات سفارت ایران درباره انتقال یک زوج ایرانی بیمار از زندان‌های هند به کشور</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034204_534.jpg"/>
      </figure>
      <p>سفارت کشورمان در هند در پی انتقال یک زوج ایرانی بیمار از زندان های هند به کشور توضیحاتی ارایه کرد.</p>
      <p>به گزارش ایسنا،  متن این توضیحات به شرح زیر است:</p>
      <p>سفارت جمهوری اسلامی ایران در دهلی نو ضمن ابراز تشکر از مقامات دولتی و قضایی دولت جمهوری هند در موضوع انتقال یک زوج ایرانی بیمار از زندان های هند به جمهوری اسلامی ایران، موارد زیر را اشعار می دارد:<br/><br/>1-    این زوج در چارچوب موافقتنامه انتقال محکومین بین دو کشور که در تاریخ 9 ژولای 2010 امضا شده است، پس از طی مراحل قانونی لازم، از زندان های هند جهت سپری نمودن ادامه دوران محکومیت خود به جمهوری اسلامی ایران منتقل شده اند.<br/><br/>2-    انتقال این زوج بیمار زندانی که به اتهام تلاش برای ورود به یک کشور ثالث با استفاده از گذرنامه جعلی توسط مقامات هندی دستگیر، محاکمه و زندانی شده بودند،  با تلاش های مستمر و بی وقفه سفارت جمهوری اسلامی ایران در دهلی نو،  سرکنسولگری جمهوری اسلامی ایران در حیدرآباد، وزارت امور خارجه و وزارت دادگستری با همکاری دوستانه مقامات دولتی و قضایی هند صورت گرفته و مشارالیه ما جهت گذراندن ادامه مدت محکومیت خود در زندانهای جمهوری اسلامی ایران بر اساس قرارداد انتقال محکومین میان دو کشور در تاریخ 14 آبان 98 از زندانهای هند خارج شده و صبحگاه روز چهارشنبه 15 آبان وارد تهران شده و تحویل مقامات مسئول شدند.<br/><br/>3-    شایان ذکر است که جرایم مرتبط به قاچاق انسان، استفاده از گذرنامه و روادید جعلی جهت ورود غیر قانونی به هند و یا کشور ثالث بر اساس قوانین جزایی هند مستوجب مجازاتهای سنگین می باشد.</p>
    </article>
  </body>
</html>