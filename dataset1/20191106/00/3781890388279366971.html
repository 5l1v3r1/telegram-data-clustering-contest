<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740151"/>
    <meta property="og:site_name" content="เดลินิวส์"/>
    <meta property="article:published_time" content="2019-11-06T00:25:00+00:00"/>
    <meta property="og:title" content="อึ้ง!พักงาน'เปานที'2เดือนครึ่ง มีผลช่วงปิดฤดูกาลพอดี?"/>
    <meta property="og:description" content="เปาแมตช์ บุรีรัมย์-ท่าเรือ 'นที ชูสุวรรณ' โดนพักงาน 2 เดือน 2 สัปดาห์ แต่โทษมามีผลช่วงปิดเลกพอดี"/>
  </head>
  <body>
    <article>
      <h1>อึ้ง!พักงาน'เปานที'2เดือนครึ่ง มีผลช่วงปิดฤดูกาลพอดี?</h1>
      <address>
        <time datetime="2019-11-06T00:25:00+00:00">06 Nov 2019, 00:25</time>
      </address>
      <p>
        <b>เปาแมตช์ บุรีรัมย์-ท่าเรือ "นที ชูสุวรรณ" โดนพักงาน 2 เดือน 2 สัปดาห์ แต่โทษมามีผลช่วงปิดเลกพอดี</b>
      </p>
      <p>พล.ต.ท.อำนวย นิ่มมะโน ประธานคณะกรรมการวินัยมารยาท สมาคมกีฬาฟุตบอลฯ ให้สัมภาษณ์ผู้สื่อข่าวเดลินิวส์ ที่สอบถามบทลงโทษกรณีการทำหน้าที่ของกรรมการ นที ชูสุวรรณ เกมไทยลีก นัดรองสุดท้าย คู่ บุรีรัมย์ พบ ท่าเรือ ซึ่ง พล.ต.ท.อำนวย ระบุว่า เปานที ถูกห้ามทำหน้าที่เกมที่สมาคมฯจัด 2 เดือน กับ 2 สัปดาห์ โดยโทษ 2 เดือน จากจังหวะไม่เป่าจุดโทษ เซร์คิโอ ซัวเรซ ของท่าเรือ โดน ศศลักษณ์ ไหประโคน ทำฟาวล์ เป็นจังหวะชี้ผลแพ้-ชนะได้เลย ส่วน 2 สัปดาห์ จากกรณีปล่อยจังหวะได้เปรียบของบุรีรัมย์ แต่เมื่อยิงออกแล้ว กลับมาให้ฟรีคิกใหม่<br/><br/>ผู้สื่อข่าวถามว่า โทษห้ามทำหน้าที่ของ เปานที จะเริ่มเมื่อไหร่ เพราะตอนนี้ลีกปิดไป ไม่มีการแข่งอยู่แล้ว พล.ต.ท.อำนวย ตอบว่า ระเบียบเขียนมาว่า ต้องเริ่มทันทีที่มีคำตัดสิน(ตัดสินเมื่อสัปดาห์ที่แล้ว) การลงโทษนี้ ระเบียบเขียนไว้เรื่องระยะเวลา ไม่ได้เขียนเป็นจำนวนนัด จึงต้องเริ่มเลย<br/> </p>
    </article>
  </body>
</html>