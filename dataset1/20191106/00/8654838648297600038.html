<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/asus-continuano-gli-sconti-yeppon-su-componenti-e-periferiche-pc.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="ASUS - Continuano gli sconti Yeppon su componenti e periferiche PC"/>
    <meta property="og:description" content="Entriamo nella terza settimana la promozione Yeppon dedicata all'hardware PC firmato ASUS, con una selezione dedicata a schede madri, PSU e case. Continua la corposa promozione ASUS su Yeppon, con..."/>
  </head>
  <body>
    <article>
      <h1>ASUS - Continuano gli sconti Yeppon su componenti e periferiche PC</h1>
      <h2>Entriamo nella terza settimana la promozione Yeppon dedicata all'hardware PC firmato ASUS, con una selezione dedicata a schede madri, PSU e case</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/89/m_armani/articoli/" target="_blank">Mattia Armani</a></address>
      <p>Continua la corposa promozione ASUS su <b>Yeppon,</b> con uno sconto del 10% che si applica direttamente nel carrello degli acquisti, anche laddove c'è già una promozione, e comprende un'ampia selezione di prodotti per PC desktop. Sono quindi esclusi smartphone e notebook, ma l'offerta resta decisamente ampia tra monitor, schede video, schede madri, tonnellate di periferiche da gioco e perfino case e alimentatori, recenti aggiunte a un'offerta che si fa sempre più orientata al gaming. Per godere dello sconto è sufficiente accedere a <a href="http://it.rog.gg/ASUSxMultiplayer">questa pagina</a> e selezionare un prodotto, trovando lo sconto applicato nel carrello. Le offerte dureranno <b>fino al 21 novembre</b> incluso lasciandoci il tempo di scoprire e soppesare sconti che includono <b>schede video</b> di ogni genere, da gioco e da mining, che vanno dalle opzioni pensate per essere più economiche o dal formato particolare, come le mini-ITX, fino ai modelli di lusso delle GeForce RTX 2080 e 2080 Ti, pensate per godere del gaming odierno al massimo della qualità possibile e spesso in 4K. <br/><br/>Da non sottovalutare, comunque, l'offerta nel campo dei monitor, da tempo fetta importante del business ASUS, e in quello delle <b>periferiche</b> che si sono arricchite con mouse, cuffie e tappetini da gioco. Non mancano inoltre case di fascia alta, hardware indossabile, ventole di ogni genere e alimentatori di lusso, con il ROG Thor che combina un'estetica aggressiva, con tanto di schermo LCD, con una qualità complessiva decisamente elevata. Un'opzione niente male da abbinare a eventuali acquisti nel settore principale di ASUS che con le <b>schede madri</b> mette in campo la velocità delle STRIX, la robustezza delle TUF e il lusso, tanto nella circuiteria quanto nell'estetica, delle Crosshair. Le schede madri godono tra l'altro di un'offerta <a href="https://promotion.asus.com/it/it/intelcashback">cashback</a> che, dopo quella dedicata ad AMD delle settimane passate, permette in questo caso di risparmiare per tutti coloro scegliessero la piattaforma Intel. <br/><br/>Questa settimana diamo un'occhiata a <b>case, schede madri e alimentatori,</b> spesso considerati come secondari ma essenziali per evitare problemi, garantire longevità alla propria configurazione e spingere ulteriormente le prestazioni come nel caso della <b>ASUS ROG Strix Z390-I Gaming,</b> una scheda di fascia medio-alta che con uno sconto aggiuntivo del 10% diventa particolarmente interessante per chi punta a una CPU Intel. Chi invece preferisce AMD può puntare sul lusso dalle <b>ASUS ROG Crosshair VIII Hero,</b> venduta a un prezzo interessante anche prima dell'applicazione dello sconto ma comunque molto costosa, o virare sulla <b>ASUS PRIME X570-PRO,</b> disponibile a un prezzo ottimo e particolarmente apprezzata per il rapporto tra spesa e qualità complessiva. Torniamo invece nel lusso, passando ai case, con l'<b>ASUS ROG Strix Helios GX601,</b> un elegante mid-tower dall'ottima qualità costruttiva, imperfetto e molto caro, ma caratterizzato da un look a dir poco distintivo. Ci lamentiamo solo del prezzo, invece, per l'<b>ASUS ASUS ROG Thor 1200W,</b> un alimentatore robusto, affidabile ed efficiente come ci si aspetta da un prodotto realizzato da Seasonic e qui impreziosito, grazie ad ASUS, da un'estetita spettacolare che gode anche di illuminazione Aura Sync e schermo OLED su cui possiamo leggere in tempo reale il consumo effettivo del nostro sistema.</p>
      <figure>
        <img src="https://multiplayer.net-cdn.it/thumbs/images/2019/10/23/asus-sconti-yeppon_jpg_1400x0_q85.jpg"/>
      </figure>
    </article>
  </body>
</html>