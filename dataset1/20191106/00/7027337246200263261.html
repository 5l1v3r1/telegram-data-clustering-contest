<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697067/%D9%86%D9%85%D8%A7%DB%8C%D8%B4%DA%AF%D8%A7%D9%87-%DA%A9%D8%AA%D8%A7%D8%A8-%D8%AA%D9%87%D8%B1%D8%A7%D9%86-%DA%A9%D8%AC%D8%A7-%D8%A8%D8%B1%D9%BE%D8%A7-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="نمایشگاه کتاب تهران کجا برپا خواهد شد؟"/>
    <meta property="og:description" content="شعارهای رسیده به دبیرخانه بررسی شدند و اعضای شورای سیاست‌گذاری اتفاق نظر داشتند با بررسی مجدد، شعار نمایشگاه کتاب تهران در جلسات آتی انتخاب شود."/>
  </head>
  <body>
    <article>
      <h1>نمایشگاه کتاب تهران کجا برپا خواهد شد؟</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <p>
        <b>شعارهای رسیده به دبیرخانه بررسی شدند و اعضای شورای سیاست‌گذاری اتفاق نظر داشتند با بررسی مجدد، شعار نمایشگاه کتاب تهران در جلسات آتی انتخاب شود.</b>
      </p>
      <p>سومین جلسه شورای سیاست‌گذاری سی و سومین نمایشگاه بین‌المللی کتاب تهران با حضور رئیس نمایشگاه و اعضای شورا برگزار شد.</p>
      <p>به گزارش فارس، سومین جلسه شورای سیاست‌گذاری سی و سومین نمایشگاه بین‌المللی کتاب تهران به ریاست دکتر محسن جوادی، معاون امور فرهنگی و اعضای شورا در معاونت امور فرهنگی وزارت فرهنگ و ارشاد اسلامی برگزار شد.</p>
      <p>در ابتدای این جلسه کلیات ساختار سی و سومین نمایشگاه کتاب مورد توافق اعضا قرار گرفت.</p>
      <p>با توجه به فراخوان موسسه نمایشگاه‌های فرهنگی ایران مبنی بر انتخاب شعار سی و سومین نمایشگاه کتاب تهران، دومین دستور شورای این جلسه انتخاب شعار نمایشگاه بود. شعارهای رسیده به دبیرخانه بررسی شدند و اعضای شورای سیاست‌گذاری اتفاق نظر داشتند با بررسی مجدد، شعار نمایشگاه کتاب تهران در جلسات آتی انتخاب شود.</p>
      <p>​همچنین درباره مکان برگزاری سی و سومین نمایشگاه بین‌المللی کتاب تهران بحث و تبادل نظر و مقرر شد، کارگروهی به نمایندگی از اعضای شورای سیاستگذاری بازدیدی از مکان‌های مورد نظر داشته باشند و پس از ارایه گزارش به شورای سیاست‌‍گذاری، درباره مکان برگزاری این رویداد فرهنگی تصمیم‌گیری شود.</p>
      <p>​در سومین جلسه شورای سیاست‌گذاری سی و سومین نمایشگاه بین‌المللی کتاب تهران که با ریاست دکتر محسن جوادی برگزار شد، هومان حسن‌پور، مهدی اسماعیلی‌راد، ایرج ضرغام، میثم نیلی، علیرضا سبحانی نسب، فریدون عموزاده خلیلی، ابراهیم حیدری، قادر آشنا و ایوب دهقانکار حضور داشتند.</p>
    </article>
  </body>
</html>