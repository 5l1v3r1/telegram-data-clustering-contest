<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amazon-black-friday-2019-dettagli-reso-esteso.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Amazon Black Friday 2019, primi dettagli ed estensione del reso"/>
    <meta property="og:description" content="Arrivano le prime informazioni sul Black Friday 2019 di Amazon, che per l'occasione ha deciso di estendere la possibilità di reso fino al 31 gennaio 2020.. Amazon sarà anche quest'anno protagonist..."/>
  </head>
  <body>
    <article>
      <h1>Amazon Black Friday 2019, primi dettagli ed estensione del reso</h1>
      <h2>Arrivano le prime informazioni sul Black Friday 2019 di Amazon, che per l'occasione ha deciso di estendere la possibilità di reso fino al 31 gennaio 2020.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/23/manga-warrior/articoli/" target="_blank">Tommaso Pugliese</a></address>
      <p><b>Amazon</b> sarà anche quest'anno protagonista del <b>Black Friday</b>, e per l'occasione l'azienda ha deciso di estendere la possibilità di effettuare il <b>reso</b> fino al 31 gennaio 2020.<br/><br/>La regola sarà valida per tutti i <b>prodotti</b> acquistati su <a href="https://multiplayer.it/notizie/amazon-offerte-e-sconti-videogiochi-e-informatica-6-novembre.html">Amazon</a> dal 1 novembre al 31 dicembre, nell'ottica di consentire agli utenti di acquistare i propri regali di <b>Natale</b> senza timore.<br/><br/>Tornerà inoltre a <b>Milano</b> l'<b>Amazon Xmas San Babila</b>, uno spazio espositivo in cui sarà possibile trovare una selezione dei migliori prodotti scontati in occasione del Black Friday.<br/><br/>Lo showroom sarà collocato in Corso Venezia 2, con ingresso gratuito e la possibilità per i clienti di scansionare un <b>codice QR</b> per ottenere <b>informazioni</b> dettagliate su tutti gli oggetti in vendita.</p>
      <figure>
        <img src="https://multiplayer.net-cdn.it/thumbs/images/2019/11/06/amazon_jpg_1400x0_q85.jpg"/>
      </figure>
    </article>
  </body>
</html>