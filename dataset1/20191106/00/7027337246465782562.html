<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697126/%D8%B1%DB%8C%DB%8C%D8%B3-%DA%A9%D9%85%DB%8C%D8%AA%D9%87-%D9%85%D9%84%DB%8C-%D8%A7%D9%84%D9%85%D9%BE%DB%8C%DA%A9-%D8%AD%D8%B6%D9%88%D8%B1-%D8%B3%D9%84%D8%B7%D8%A7%D9%86%DB%8C%E2%80%8C%D9%81%D8%B1-%D9%81%D8%B1%D8%B5%D8%AA-%D8%AA%D8%A7%D8%B1%DB%8C%D8%AE%DB%8C-%D8%A8%D8%B1%D8%A7%DB%8C-%D8%AA%D9%88%D8%B3%D8%B9%D9%87-%D9%88%D8%B1%D8%B2%D8%B4-%D9%82%D9%87%D8%B1%D9%85%D8%A7%D9%86%DB%8C-%D8%A7%DB%8C%D8%AC%D8%A7%D8%AF-%DA%A9%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="رییس کمیته ملی المپیک: حضور سلطانی‌فر فرصت تاریخی برای توسعه ورزش قهرمانی ایجاد کرد"/>
    <meta property="og:description" content="رییس کمیته ملی المپیک به تمجید از اقدامات وزیر ورزش و جوانان برای توسعه ورزش کشور پرداخت."/>
  </head>
  <body>
    <article>
      <h1>رییس کمیته ملی المپیک: حضور سلطانی‌فر فرصت تاریخی برای توسعه ورزش قهرمانی ایجاد کرد</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034226_577.jpg"/>
      </figure>
      <p>رییس کمیته ملی المپیک به تمجید از اقدامات وزیر ورزش و جوانان برای توسعه ورزش کشور پرداخت.</p>
      <p>به گزارش خبرگزاری مهر، سیدرضا صالحی امیری رییس کمیته ملی المپیک با تمجید از عملکرد مسعود سلطانی‌فر گفت: وزات ورزش در دوره ایشان در دو حوزه سخت‌افزاری و نرم‌افزاری با جهش و توسعه فراگیر مواجه شده است.</p>
      <p>وی مواردی از اقدامات سلطانی فر در ورزش کشور را اینگونه نام برد:</p>
      <p>١- توسعه زیرساخت ورزش در این دوره چشمگیر و غرورآفرین است. دلیل اصلی این مهم جدیت، پیگیری مستمر و روزانه پروژه‌ها توسط شخص وزیر است.</p>
      <p>٢- شناخت عمیق و دقیق از فرصت‌ها و چالش‌های ورزش درکشور است. دانش و آشنایی گسترده ایشان به ابعاد و جزئیات ورزش این سرزمین عنصر مهم در کارمدی وزارت ورزش است.</p>
      <p>٣- رویکرد انسجام، وفاق در سطح دولت و در میان خانواده بزرگ ورزش اعم از هیئت‌ها، فدراسیون‌ها، کمیته ملی المپیک و پاراالمپیک عامل اساسی و بنیادی در کسب موفقیت‌ها و کارمدی ورزش قهرمانی شده است.</p>
      <p>٤- رویکرد کلان و استراتژیک و پرهیز  از تصمیمات احساسی و تبلیغاتی از دیگر ویژگی‌های ایشان است.</p>
      <p>رئیس کمیته ملی المپیک تصریح کرد: جامعه بافضیلت و اخلاق‌مدار ورزش بخوبی می‌دانند حضور ایشان در راس ورزش این سرزمین یک فرصت تاریخی برای توسعه ورزش قهرمانی با محوریت ایشان خواهد بود.</p>
    </article>
  </body>
</html>