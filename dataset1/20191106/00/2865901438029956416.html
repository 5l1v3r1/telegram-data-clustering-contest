<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/partizan-raspucan-u-rakovici-igrao-i-sin-gorana-troboka/341791"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Partizan raspucan u Rakovici, igrao i sin Gorana Troboka"/>
    <meta property="og:description" content="Šansu dobili Pešukić, Dinga, Vulićević, Gigić..."/>
  </head>
  <body>
    <article>
      <h1>Partizan raspucan u Rakovici, igrao i sin Gorana Troboka</h1>
      <h2>Šansu dobili Pešukić, Dinga, Vulićević, Gigić...</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>
        <b>Prvi tim u Mančesteru, rezervisti i fudbaleri skromne minutaže tokom jesenje sezone u Rakovici. Partizan je dao šansu igračima koji trenutno nisu u prvom planu kod Sava Miloševića da ostanu u ritmu, tako što je gostovao na terenu Druge beogradske lige i rutinski slavio – 8:0.</b>
      </p>
      <p>Crno-bele je s klupe predvodio <b>Albert Nađ</b>, od nedavno šef stručnog štaba Teleoptika, i dalje aktivno uključen u rad prvog tima. Njegov zadatak je, između ostalog, da bude spona sa seniorskim sastavom i vodi računa o razvoju talenata iz omladinske škole, kao i pripremi fudbalera koji ne igraju takmičarske utakmice, kako bi bili spremni kad i ako dobiju šansu kod <b>Miloševića</b>.</p>
      <p>Tako su danas, primera radi, na terenu bili letošnji potpisnici, <b>Dominik Dinga</b>, <b>Periša Pešukić</b> i <b>Petar Gigić</b>, izdanci mlađih kategorija <b>Nikola Lakčević</b>, <b>Slobodan</b> <b>Stanojlović</b>, <b>Zlatan Šehović, </b>iskusni<b> Miroslav Vulićević</b>, kome je ostalo dva meseca do kraja ugovora... Posebno je zanimljivo što je priliku dobio <b>Damjan</b> <b>Trobok</b>, 19-godišnji talenat, inače sin nekadašnjeg prvotimca Parnog valjka, <b>Gorana</b> <b>Torboka</b>.</p>
      <p>Partizan je u prvom poluvremenu igrao u sledećem sastavu: <b>Slavković, Pešukić, Smiljković, Dinga, Šehović, Smiljanić, Marinković, Stanojlović, Lakčević, S. Jovanović, Gigić</b>. U nastavku su na terenu bili: <b>Damjanović</b> – <b>Vulićević</b>, <b>Smiljković</b>, <b>Petrović</b>, <b>Trobok</b>, <b>Smiljanić</b>, <b>Marinković</b>, <b>Stanić</b>, <b>Lakčević</b>, <b>Marković</b>, <b>Čapljić</b>.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Star sport</i></p>
    </article>
  </body>
</html>