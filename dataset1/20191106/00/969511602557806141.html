<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/brd-a-treia-banca-dupa-active-a-incheiat-primele-noua-luni-cu-un-profit-net-de-1-2-mld-lei-in-crestere-cu-11-la-venituri-bancare-de-2-3-mld-lei-in-urcare-cu-8-5-18546514"/>
    <meta property="og:site_name" content="BusinessMagazin"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="BRD, a treia bancă după active, a încheiat primele nouă luni cu un profit net de 1,2 mld.lei, în creştere cu 11%, la venituri bancare de 2,3 mld.lei, în urcare cu 8,5%"/>
    <meta property="og:description" content="BRD SocGen (simbol bursier - BRD), a treia cea mai mare instituţie de credit locală după active, a înregistrat în primele nouă luni ale anului venituri nete bancare de 2,39 miliarde lei, în creştere cu 8,5%,..."/>
  </head>
  <body>
    <article>
      <h1>BRD, a treia bancă după active, a încheiat primele nouă luni cu un profit net de 1,2 mld.lei, în creştere cu 11%, la venituri bancare de 2,3 mld.lei, în urcare cu 8,5%</h1>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>BRD, a treia bancă după active, a încheiat primele nouă luni cu un profit net de 1,2 mld.lei, în creştere cu 11%, la venituri bancare de 2,3 mld.lei, în urcare cu 8,5%</h3>
      <p>BRD SocGen (simbol bursier - BRD), a treia cea mai mare instituţie de credit locală după active, a înregistrat în primele nouă luni ale anului venituri nete bancare de 2,39 miliarde lei, în creştere cu 8,5%, şi un profit net de 1,2 miliarde lei, cu 11% peste nivelul din perioada similară a anului trecut, potrivit raportului financiar al băncii.</p>
      <p>BRD SocGen (simbol bursier - BRD), a treia cea mai mare instituţie de credit locală după active, a înregistrat în primele nouă luni ale anului venituri nete bancare de 2,39 miliarde lei, în creştere cu 8,5%, şi un profit net de 1,2 miliarde lei, cu 11% peste nivelul din perioada similară a anului trecut, potrivit raportului financiar al băncii.</p>
      <p>“Primele noua luni ale anului 2019 au fost dinamice din punct de vedere comercial. Prin intensificarea creditarii atat pe segmentul retail, cat si pe cel corporate, ne-am pastrat angajamentul de finantare a economiei romanesti in mod responsabil, printr-o oferta imbunatatita si echilibrata. Evolutia activitatii pe piata fondurilor mutuale a fost, de asemenea, remarcabila, in linie cu strategia noastra de a surprinde potentialul pietei solutiilor alternative de economisire. In acelasi timp, am continuat implementarea modelului nostru de afaceri "phygital", ce combina experienta digitala superioara si expertiza umana”, a declarat Francois Bloch, Director General al BRD Groupe Societe Generale.</p>
      <p>Valaorea activelor băncii a crescut cu 2,2% faţă de septembrie 2018, la 54,1 miliarde lei.</p>
      <p>Portofoliul total de credite s-a majorat la finele lunii septembrie cu 2,9%, la 29 miliarde lei, în timp ce depozitele totalizau 44 miliarde lei, în urcare cu 0,9%. Reţeaua de sucursale includea 674 unităţi, cu 71 mai puţine decât în septembrie 2018.</p>
      <p>La nivelul Grupului BRD, veniturile nete s-au majorat cu 6,9%, la 2,44 miliarde lei, iar profitul net cu 7,4%, la 1,2 miliarde lei, susţinut de generarea solida de venituri şi de un cost al riscului pozitiv.  </p>
      <p>BRD avea o cotă de piaţă de 12% în funcţie de totalul activelor la 31 decembrie 2018.</p>
      <p>Soldul creditelor nete ale Grupului, inclusiv creanţele din leasing, s-a majorat cu 3,8%, la 31,2 miliarde lei, graţie ambelor segmente, retail şi corporate. Creditele imobiliare si de consum au stat la baza creşterii pe segmentul retail, care a ajuns la +2,8% în termeni anuali. Avansul creditelor corporate a fost sustinut de creditele pentru companii mari şi de finantarea de leasing.</p>
      <p>Valoarea finantarilor noi de leasing a crescut cu 36% faţă de primele nouă luni din 2018, sub impulsul cererii atât din partea companiilor mici, cât şi a IMM-urilor.</p>
      <p>Depozitele clientelei au fost relativ stabile faţă de aceeasi perioadă a anului trecut, cu un avans de 0,9%, la 43,9 miliarde lei.</p>
      <p>Per total, Grupul BRD si-a imbunatatit performanta operationala de-a lungul anului, rezultatul operational brut atingand 1.260 milioane RON fata de 1.185 milioane RON in primele noua luni din 2018, in crestere cu 6,4% (+9,2%, excluzand contributia la Fondurile de Garantare a Depozitelor si de Rezolutie). Indicatorul cost/venit a atins 48,5% in primele noua luni din 2019 si a fost relativ stabil in comparatie cu primele noua luni din 2018. Excluzand cheltuielile reglementare mentionate mai sus, indicatorul cost/venit s-a imbunatatit cu 1,2 puncte procentuale in comparatie cu perioada similara a anului trecut.</p>
      <p>Profilul de risc a continuat să fie solid, reflectat în scăderea ratei creditelor neperformante cu 1,8 puncte procentuale, la 4% la finalul lunii septembrie 2019, de la 5,8% la finalul lunii septembrie 2018, inglobând rezultatul operaţiunilor de ştergere de creanţe depreciate, precum si performanţa solidă a activităţii de recuperare din portofoliile de credite neperformante.</p>
      <p>In plus, gradul de acoperire cu provizioane a creditelor neperformante a crescut la 74,1% la finalul lunii septembrie 2019, de la 73,1% la finalul lunii septembrie 2018 (rata de acoperire NPL la nivelul bancii). </p>
      <p>Indicatorul credite nete/depozite a atins 66,9% la 30 septembrie 2019 (de la 63,8% la 31 decembrie 2018 si 65,6% la 30 septembrie 2018) pentru Banca si 71,0% pentru Grup (de la 67,2% la 31 decembrie 2018 si 69,0% la 30 septembrie 2018), fiind incluse si creantele din leasing financiar.</p>
    </article>
  </body>
</html>