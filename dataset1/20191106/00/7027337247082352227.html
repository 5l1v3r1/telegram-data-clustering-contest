<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697107/%D8%A7%D8%B1%D8%AF%D9%88%D8%BA%D8%A7%D9%86-%D9%87%D9%85%D8%B3%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%B1%D8%A7-%D9%87%D9%85-%D8%AF%D8%B1-%D8%B3%D9%88%D8%B1%DB%8C%D9%87-%D8%A8%D8%A7%D8%B2%D8%AF%D8%A7%D8%B4%D8%AA-%DA%A9%D8%B1%D8%AF%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="اردوغان: همسر البغدادی را هم در سوریه بازداشت کردیم"/>
    <meta property="og:description" content="فخرالدین آلتون، مدیر ارتباطات دولت ترکیه روز سه‌شنبه گزارش‌ رسانه‌ها درباره بازداشت خواهر ابوبکر البغدادی را تایید کرده بود."/>
  </head>
  <body>
    <article>
      <h1>اردوغان: همسر البغدادی را هم در سوریه بازداشت کردیم</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <p>
        <b>فخرالدین آلتون، مدیر ارتباطات دولت ترکیه روز سه‌شنبه گزارش‌ رسانه‌ها درباره بازداشت خواهر ابوبکر البغدادی را تایید کرده بود.</b>
      </p>
      <p>رئیس‌جمهوری ترکیه امروز چهارشنبه اعلام کرد، نیروهای امنیتی کشورش همسر ابوبکر البغدادی را در سوریه بازداشت کرده‌اند.</p>
      <p>به گزارش ایسنا، به نقل از خبرگزاری اسپوتنیک، رجب طیب اردوغان،‌ رئیس‌ جمهوری ترکیه در سخنانی در آنکارا گفت: ابوبکر البغدادی (رهبر مقتول گروه تروریستی داعش) در یک تونل خودکشی کرد. ما همسر او را در سوریه گرفته‌ایم اما صدای آن را درنیاوردیم. من برای اولین بار است که بازداشت همسر او را اعلام می‌کنم. ما خواهر و شوهر خواهر او را هم گرفته‌ایم.</p>
      <p>فخرالدین آلتون، مدیر ارتباطات دولت ترکیه روز سه‌شنبه گزارش‌ رسانه‌ها درباره بازداشت خواهر ابوبکر البغدادی را تایید کرده بود.</p>
    </article>
  </body>
</html>