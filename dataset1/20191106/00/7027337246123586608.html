<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697131/%D9%85%D8%AD%DA%A9%D9%88%D9%85-%DA%A9%D8%B1%D8%AF%D9%86-%D8%B1%D8%B2%D9%85%D8%A7%DB%8C%D8%B4-%D9%85%D8%B4%D8%AA%D8%B1%DA%A9-%D8%A2%D9%85%D8%B1%DB%8C%DA%A9%D8%A7-%D9%88-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D8%A7%D8%B2-%D8%B3%D9%88%DB%8C-%DA%A9%D8%B1%D9%87-%D8%B4%D9%85%D8%A7%D9%84%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="محکوم کردن رزمایش مشترک آمریکا و کره جنوبی از سوی کره شمالی"/>
    <meta property="og:description" content="وزارت خارجه کره شمالی با انتشار بیانیه ای رزمایش برنامه ریزی شده کره جنوبی و آمریکا را محکوم کرد و آن را مغایر با توافق های این کشور و آمریکا دانست."/>
  </head>
  <body>
    <article>
      <h1>محکوم کردن رزمایش مشترک آمریکا و کره جنوبی از سوی کره شمالی</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034238_138.jpg"/>
      </figure>
      <p>وزارت خارجه کره شمالی با انتشار بیانیه ای رزمایش برنامه ریزی شده کره جنوبی و آمریکا را محکوم کرد و آن را مغایر با توافق های این کشور و آمریکا دانست.</p>
      <p>در این بیانیه که خبرگزاری کره شمالی روز چهارشنبه منتشر کرده آمده است اعلام برگزاری این رزمایش مشترک در واقع اعلام رویارویی با کره شمالی است اگر این رزمایش برگزار شود ، نقض آشکار توافقاتی است که کیم جونگ اون رهبر کره شمالی و دونالد ترامپ رییس جمهوری آمریکا در دیدارهایشان داشته اند.</p>
      <p>بیانیه تاکید می کند: برگزاری این رزمایش در شرایطی که دنیا نگران ارتباطات کره شمالی و آمریکا است نشان دهنده خوی امپریالیستی آمریکا است که می خواهد همه مشکلات دنیا را با ابزارهای نظامی حل و فصل کند.</p>
      <p>دو کشور کره جنوبی و آمریکا پیشتر یک رزمایش با نام عملیات هوشیاری انجام می دادند که می گویند آن را لغو کرده اند اما قصد دارند رزمایش دیگری برای برنامه های عملیاتی و پشتیبانی انجام دهند.</p>
      <p>خبر برگزاری رزمایش یک ماه پس از آن اعلام می شود که مذاکرات سطح کاری کره شمالی و آمریکا در استکهلم شکست خورد.</p>
      <p>وزارت خارجه کره شمالی افزوده است طبیعت حمله به یک کشور با برگزاری رزمایش مشترک با تجدید نظر در نام آن تغییر نخواهد کرد و این برای دنیا عیان و آشکار است.</p>
    </article>
  </body>
</html>