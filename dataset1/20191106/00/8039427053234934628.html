<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=947227"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T00:44:46+00:00"/>
    <meta property="og:title" content="పనిదినాలు తగ్గిస్తే అమ్మకాలు పెరిగాయ్‌"/>
    <meta property="og:description" content="ADVT"/>
  </head>
  <body>
    <article>
      <h1>పనిదినాలు తగ్గిస్తే అమ్మకాలు పెరిగాయ్‌</h1>
      <address>
        <time datetime="2019-11-06T00:44:46+00:00">06 Nov 2019, 00:44</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మైక్రోసాఫ్ట్‌</b>
        </li>
      </ul>
      <p><b>టోక్యో:</b> మితిమీరిన పనిగంటలకు ప్రసిద్ధి చెందిన జపాన్‌లో మైక్రోసాఫ్ట్‌ కొన్ని నెలల క్రితం కొత్త ఆలోచన చేసింది. అక్కడి తమ శాఖలో పనిచేస్తున్న 2300 మంది ఉద్యోగులకు ఈ ఏడాది ఆగస్టులో వారానికి 4 రోజులు మాత్రమే పనిదినాలుగా నిర్ణయిస్తూ ప్రయోగం చేసింది. సోమవారం నుంచి గురువారం వరకూ పనిదినాలు కాగా.. మిగిలిన మూడు రోజులు సెలవు ఇచ్చింది. సమావేశంలో ఐదుగురికి మించి ఉద్యోగులుండరాదని, అదీ కేవలం అరగంటలోనే ముగిసిపోవాలని, ఉద్యోగులు ఈ-మెయిల్స్‌కు బదులు ఆన్‌లైన్‌ చాటింగ్‌ చేసుకోవాలని ఆదేశాలు జారీ చేసింది. ఆ ప్రయోగానికి సంబంధించిన ఫలితాలను తాజాగా ప్రకటించింది.</p>
      <p>  గత ఏడాదితో పోలిస్తే.. ఈ ఆగస్టులో ఒక్కో ఉద్యోగి తలసరి అమ్మకాలు 40 శాతానికి పైగా పెరిగాయని పేర్కొంది. విద్యుత్తు, స్టేషనరీ వాడకం గణనీయంగా తగ్గడంతో చాలా ఖర్చు ఆదా అయిందని తెలిపింది. ఇక త్వరలోనే మరో వినూత్న విధానాన్ని తీసుకురానున్నట్లు సంస్థ అంతర్గత వర్గాలు చెబుతున్నాయి. అయితే.. ఈసారి అదనపు సెలవుకు బదులు, ఉన్న రెండు రోజుల సెలవునే ఉద్యోగులు సక్రమంగా వినియోగించుకునేలా చేసేందుకు ప్రణాళికలు రచిస్తున్నట్లు సమాచారం.</p>
    </article>
  </body>
</html>