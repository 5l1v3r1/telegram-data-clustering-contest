<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fortnite-epic-games-risponde-jarvis-ban-a-vita-non-tolleriamo-chi-usa-cheat.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Fortnite, Epic Games risponde a Jarvis sul ban a vita: &quot;Non tolleriamo chi usa cheat&quot;"/>
    <meta property="og:description" content="Nuovo aggiornamento sul ban a vita di Jarvis del FaZe Clan: interviene Epic Games, chiarendo la sua posizione sull'uso di cheat e conseguenze che ne derivano.. Ormai vi sarete appassionati anche v..."/>
  </head>
  <body>
    <article>
      <h1>Fortnite, Epic Games risponde a Jarvis sul ban a vita: "Non tolleriamo chi usa cheat"</h1>
      <h2>Nuovo aggiornamento sul ban a vita di Jarvis del FaZe Clan: interviene Epic Games, chiarendo la sua posizione sull'uso di cheat e conseguenze che ne derivano.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Ormai vi sarete appassionati anche voi al caso di <b>Jarvis Kaye</b>, membro del FaZe Clan di <b>Fortnite Capitolo 2</b> recentemente bannato a vita dagli sviluppatori di <b>Epic Games</b> per aver utilizzato dei cheat durante partite amatoriali. In queste ore la stessa società è intervenuta, fornendo dichiarazioni importanti. <br/>Nelle scorse ore <a href="https://multiplayer.it/notizie/fortnite-jarvis-faze-clan-bannato-a-vita-epic-games-video.html">Epic Games</a> ha rilasciato una dichiarazione per The Indipendent (Fonte dell'articolo), affermando che la società è arrivata al momento della "tolleranza zero" nei confronti di chi usa trucchi all'interno di Fortnite Battaglia Reale. "La nostra politica <b>non tollera l'uso di cheat</b> su Fortnite. Quando la gente usa l'<b>aimbot</b> o altri tipi di trucchi per ottenere vantaggi ingiusti, sta rovinando l'esperienza a tutti gli altri giocatori che si divertono onestamente". Nessun passo indietro dunque: resterebbe il ban a vita per Jarvis. <br/>Ricordiamo che Jarvis ha realizzato negli scorsi giorni un video in cui, piangendo parecchio, afferma di essere molto dispiaciuto di quanto ha fatto, e che in quel momento non aveva alcuna idea che le conseguenze sarebbero state così drastiche. Anche secondo <a href="https://multiplayer.it/notizie/fortnite-ninja-jarvis-faze-clan-non-merita-ban-a-vita.html">Ninja</a> la <b>decisione presa da Epic Games</b> è eccessiva: sarebbe bastato un ban di qualche mese.</p>
      <figure>
        <img src="https://multiplayer.net-cdn.it/thumbs/images/2019/11/04/faze-clan-jarvis-1_jpg_1400x0_q85.jpg"/>
      </figure>
      <ul>
        <li>
          <a href="https://www.independent.co.uk/life-style/gadgets-and-tech/gaming/fortnite-ban-cheat-jarvis-kaye-faze-clan-epic-games-a9185751.html">Fonte</a>
        </li>
      </ul>
    </article>
  </body>
</html>