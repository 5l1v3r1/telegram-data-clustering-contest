<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191106_04703109"/>
    <meta property="og:site_name" content="De Standaard"/>
    <meta property="article:published_time" content="2019-11-06T00:59:00+00:00"/>
    <meta property="og:title" content="Wegens sociaal protest in Chili: finale Copa Libertadores wordt naar Peru verhuisd"/>
    <meta property="og:description" content="De finale van de Copa Libertadores zal op zaterdag 23 november in de Peruaanse hoofdstad Lima in plaats van in de Chileense hoofdstad Santiago gespeeld wor..."/>
  </head>
  <body>
    <article>
      <h1>Wegens sociaal protest in Chili: finale Copa Libertadores wordt naar Peru verhuisd</h1>
      <address>
        <time datetime="2019-11-06T00:59:00+00:00">06 Nov 2019, 00:59</time>
      </address>
      <p>
        <b>De finale van de Copa Libertadores zal op zaterdag 23 november in de Peruaanse hoofdstad Lima in plaats van in de Chileense hoofdstad Santiago gespeeld worden. Dat deelde de Zuid-Amerikaanse voetbalfederatie Conmebol dinsdag mee. De verhuizing is een gevolg van de sociale onlusten in Chili.</b>
      </p>
      <p>Een vriendschappelijke voetbalinterland tussen Chili en BoliviÃ«, die op vrijdag 15 november in de Chileense stad Concepcion zou plaatsvinden, gaat niet door. Op dinsdag 19 november trekt het Chileense elftal wel nog naar Lima voor een vriendschappelijk duel met Peru.</p>
      <p>In de finale van de Copa Libertadores, de Zuid-Amerikaanse tegenhanger van de Champions League, neemt de Argentijnse titelverdediger River Plate het op tegen het Braziliaanse Flamengo. Vorig jaar moest de finale ook al verplaatst worden. Toen werd uitgeweken naar het Spaanse Madrid, nadat de spelersbus van Boca Juniors in de Argentijnse hoofdstad Buenos Aires aangevallen werd.</p>
    </article>
  </body>
</html>