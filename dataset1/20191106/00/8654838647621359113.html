<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/1666-amsterdam-probabilmente-nuovo-progetto-patrice-desilets-ancestors.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="1666: Amsterdam è probabilmente il nuovo progetto di Patrice Désilets, dopo Ancestors"/>
    <meta property="og:description" content="Patrice Désilets ha svelato che le possibilità che il suo nuovo progetto si 1666: Amsterdam sono davvero molto, molto alte ma che il gioco è anche destinato a cambiare.. 1666: Amsterdam resta semp..."/>
  </head>
  <body>
    <article>
      <h1>1666: Amsterdam è probabilmente il nuovo progetto di Patrice Désilets, dopo Ancestors</h1>
      <h2>Patrice Désilets ha svelato che le possibilità che il suo nuovo progetto si 1666: Amsterdam sono davvero molto, molto alte ma che il gioco è anche destinato a cambiare.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p><b>1666: Amsterdam</b> resta sempre nei pensieri di <b>Patrice Désilets</b>, uno degli autori dell'originale Assassin's Creed, e rappresenta probabilmente il <b>prossimo progetto</b> su cui lo sviluppatore lavorerà, in base a quanto riferito di recente a Wccftech.<br/><br/>Dopo aver concluso i lavori su <a href="https://multiplayer.it/giochi/ancestors-the-humankind-odyssey-per-pc.html">Ancestors: The Humankind Odyssey</a>, è molto probabile che Désilets si rimetta al lavoro su <a href="https://multiplayer.it/giochi/1666-amsterdam-per-xone.html">1666: Amsterdam</a>, ora che è tornato in possesso dei diritti sul gioco in questione, dopo il <a href="https://multiplayer.it/notizie/167217-1666-amsterdam-patrice-desilets-e-ubisoft-raggiungono-un-accordo-per-1666-amsterdam.html">contenzioso con Ubisoft</a>. "Ho parlato spesso di 1666: Amsterdam da quando ho <b>riottenuto i diritti</b> al riguardo", ha spiegato il game designer.<br/><br/>"Sì voglio fare il gioco, le possibilità che si tratti del mio prossimo progetto sono molto, molto alte", ha affermato, "Nella mia testa, l'ho praticamente <b>già iniziato</b>. Sono tornato su quello che avevo già progettato nel 2011 e 2012 e mi sono detto: cosa voglio fare? Ora si tratta del gioco dopo Ancestors, non di Assassin's Creed 2. Sono una persona diversa, un designer con un nuovo team, dunque cambieranno molte cose".<br/><br/>Insomma, l'idea è di riprendere molto probabilmente i lavori su <a href="https://multiplayer.it/notizie/167503-1666-amsterdam-compare-il-primo-video-trafugato-di-1666-amsterdam-il-gioco-dellautore-di-assassins-creed.html">1666: Amsterdam</a> come prossimo progetto, ma probabilmente il progetto subirà numerosi <b>cambiamenti</b> nella nuova condizione in cui si trova Patrice Désiliets.</p>
      <figure>
        <img src="https://multiplayer.net-cdn.it/thumbs/images/2016/04/30/2016-04-3012_00_25-164cs05_jpg_1400x0_q85.jpg"/>
      </figure>
      <ul>
        <li>
          <a href="https://wccftech.com/patrice-desilets-interview-ancestors-1666-amsterdam/">Fonte</a>
        </li>
      </ul>
    </article>
  </body>
</html>