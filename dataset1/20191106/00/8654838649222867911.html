<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/vodafone-tim-wind-denuncia-codacons-ricarica-premium-illegale.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Vodafone, TIM e Wind: denuncia dal Codacons, la ricarica premium è illegale"/>
    <meta property="og:description" content="Piovono polemiche e denunce per le ricariche premium di Vodafone, TIM e Vodafone: interviene anche il Codacons, ecco cosa sta succedendo.. Ancora una volta Vodafone, TIM e Wind, i principali opera..."/>
  </head>
  <body>
    <article>
      <h1>Vodafone, TIM e Wind: denuncia dal Codacons, la ricarica premium è illegale</h1>
      <h2>Piovono polemiche e denunce per le ricariche premium di Vodafone, TIM e Vodafone: interviene anche il Codacons, ecco cosa sta succedendo.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Ancora una volta <b>Vodafone, TIM e Wind</b>, i principali operatori storici della telefonia italiana fissa e mobile, hanno ricevuto una <b>denuncia</b> da parte del <b>Codacons</b>, il Coordinamento delle associazioni per la difesa dell'ambiente e la tutela dei diritti di utenti e consumatori. Scopriamo insieme cosa è accaduto nelle ultime ore. <br/>Dopo una prima segnalazione di Altroconsumo, anche il Codacons denuncia <a href="https://multiplayer.it/notizie/torna-in-vodafone-minuti-sms-50gb-7-euro-offerta-a-tempo-limitato.html">Vodafone</a>, TIM e Wind: l'associazione ha già presentato all'<b>AGCOM</b> e all'Antitrust un esposto, chiedendo di prendere provvedimenti circa la nuova <b>ricarica premium</b>. Stiamo parlando dei nuovi <a href="https://multiplayer.it/notizie/wind-ricarica-special-5-special-10-nuovi-tagli-un-euro-in-meno.html">tagli di ricarica</a> recentemente introdotti da questi operatori in questione, che presentano un credito decurtato di 1 o 2 euro: ad esempio, una ricarica da 10 euro in negozio fornisce al cliente solo 9 euro, e poi include l'attivazione obbligatoria di alcuni servizi (GIGA aggiuntivi, chiamate illimitate per tot ore, e via dicendo). <br/>Il problema della questione è che queste ricariche premium, anche se proposte ad esempio a 5 euro, <b>non includono poi tutto il credito promesso</b>, ma soltanto una parte. Qui di seguito le <b>accuse del Codacons</b>, torneremo ad aggiornarvi non appena saremo in possesso di ulteriori dettagli:</p>
      <ul>
        <li>non adeguata consapevolezza da parte del cliente del fatto che il credito acquistato non sia del tutto effettivamente consumabile</li>
        <li>impossibilità da parte del cliente di decidere autonomamente se accettare l'offerta premium o meno</li>
      </ul>
      <figure>
        <img src="https://multiplayer.net-cdn.it/thumbs/images/2018/07/02/vodafone-logo-2_jpg_1400x0_q85.jpg"/>
      </figure>
      <ul>
        <li>
          <a href="https://www.hdblog.it/wind/articoli/n512101/wind-vodafone-tim-codacons-denuncia-ricarica/">Fonte #1</a>
        </li>
        <li>
          <a href="https://codacons.it/telefonia-su-ricariche-telefoniche-codacons-denuncia-gestori-ad-antitrust-e-agcom/">Fonte #2</a>
        </li>
      </ul>
    </article>
  </body>
</html>