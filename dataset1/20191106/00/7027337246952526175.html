<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697143/%D9%88%D8%B2%DB%8C%D8%B1-%D8%A7%D8%B7%D9%84%D8%A7%D8%B9%D8%A7%D8%AA-%D8%AF%D8%B1-%D8%B7%D8%B1%D8%AD%E2%80%8C%D9%87%D8%A7%DB%8C-%D8%B9%D9%85%D8%B1%D8%A7%D9%86%DB%8C-%D8%AC%D9%86%D9%88%D8%A8-%D9%81%D8%A7%D8%B1%D8%B3-%DA%AF%D8%B4%D8%A7%DB%8C%D8%B4-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="وزیر اطلاعات: در طرح‌های عمرانی جنوب فارس گشایش می‌شود"/>
    <meta property="og:description" content="وزیر اطلاعات گفت: این انتظار وجود دارد که سفر محمود واعظی رئیس دفتر رئیس جمهور به جنوب استان فارس باعث تکمیل پروژه‌های مهم و نیمه تمام این منطقه شود."/>
  </head>
  <body>
    <article>
      <h1>وزیر اطلاعات: در طرح‌های عمرانی جنوب فارس گشایش می‌شود</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034254_794.jpg"/>
      </figure>
      <p>وزیر اطلاعات گفت: این انتظار وجود دارد که سفر محمود واعظی رئیس دفتر رئیس جمهور به جنوب استان فارس باعث تکمیل پروژه‌های مهم و نیمه تمام این منطقه شود.</p>
      <p>حجت الاسلام و المسلمین سید محمود علوی شامگاه چهارشنبه در شورای اداری شهرستان‌های لامرد و مهر با بیان اینکه چند پروژه در آستانه بهره‌برداری در این دو شهرستان وجود دارد،افزود: این انتظار وجود دارد که با پیگیری رئیس دفتر رئیس جمهور که نقش تعیین کننده‌ای در تکمیل طرح های عمرانی کشور دارد طرح‌های عمرانی، صنعتی ،خدماتی و بهداشتی مهم و نیمه تمام شهرستان های لامرد و مهر نیز سریعا با تزریق اعتبار تکمیل و منافع آن در اختیار مردم قرار گیرد.</p>
      <p>وزیر اطلاعات عنوان کرد: پیش بینی می شود که با همکاری دستگاه های مختلف طرح های عمرانی در آستانه تکمیل شهرستان مهر و لامرد در سفر آینده رئیس جمهور به استان فارس به بهره برداری برسد.</p>
      <p>علوی در ادامه سخنان خود عبادت را تنها به نماز خواندن و روزه گرفتن ندانست و گفت: روح عبادت در زیاد اندیشیدن و تفکر کردن انسان نهفته است.</p>
      <p>وی پیوند با آموزه های ائمه اطهار (س) را باعث تحول انسان عنوان کرد.</p>
      <p>رئیس دفتر رئیس جمهور چهارشنبه در سفر به جنوب فارس از روند پیشرفت تعدادی از پروژه‌های زیرساختی و توسعه‌ای شهرستان‌های مُهر و لامرد بازدید کرد.</p>
      <p>وی به همراه وزیر اطلاعات و استاندار فارس از پالایشگاه گاز پارسیان مهر بازدید و در بدو ورود به لامرد به مقام والای شهدا ادای احترام کرد.</p>
      <p>بازدید از منطقه ویژه اقتصادی لامرد، پروژه مجموعه ورزشی منطقه عملیاتی پارسیان، فرودگاه و بیمارستان در حال احداث لامرد از دیگر برنامه های روز چهارشنبه رئیس دفتر رئیس جمهور در سفر به فارس بود.</p>
      <p> شهرستان لامرد در جنوب فارس واقع است.</p>
    </article>
  </body>
</html>