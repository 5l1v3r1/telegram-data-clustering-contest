<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ima-jos-cetiri-hiljade-karata/341760"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Ima još četiri hiljade karata"/>
    <meta property="og:description" content="Na Marakani se nadaju punom stadionu"/>
  </head>
  <body>
    <article>
      <h1>Ima još četiri hiljade karata</h1>
      <h2>Na Marakani se nadaju punom stadionu</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Skupe cene ulaznica i paketa za mečeve Lige šampiona uticale su da se ne traži karta više za večerašnji meč Crvene zvezde protiv Totenhema. U susretu sa Olimpijaksom na Marakani okupilo se tek nešto više od 40.000 ljudi, što je za Zvezdine standarde malo.</p>
      <p>Večeras će biti mnogo više ljudi, ali sigurno je da najveći srpski stadion neće biti krcat kao protiv Jang Bojsa kada nije moglo da se diše.</p>
      <p>Crvena zvezda je prodala oko 30.000 paketa, kao i 10.000 pojedinačnih ulaznica za večerašnji meč protiv Totenhema. Kada se tome dodaju i sponzorske ulaznice, i deo koji pripada UEFA dolazi se do zaključaka da je na blagajnama Marakane ostalo još oko četiri hiljade karata. Zbog toga su na zvaničnom sajtu još jednom obavetili javnost da mogu da nabave ulaznicu.<br/>„<b>Podrška, kao i uvek je preko potrebna našim momcima, koji su pokazali da dobiju krila kada ih prati huk sa tribina Marakane. Do sada je prodato više karata u odnosu na meč sa Olimpijakosom, tako da se očekuje veći broj zaljubljenika u crveno-beli dres. Karata je ostalo još jako malo, zato zvezdaši požurite na blagajne stadiona po dragoceno parče papira i budite deo istorije“,</b> stoji na sajtu Crvene zvezde.</p>
      <p>Najslabiji ide VIP deo zapada.</p>
    </article>
  </body>
</html>