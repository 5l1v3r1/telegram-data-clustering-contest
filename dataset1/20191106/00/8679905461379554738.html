<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/croazia-hanno-espulso-un-giocatore-aver-ucciso-un-animale"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="In Croazia hanno espulso un giocatore per aver ucciso un animale"/>
    <meta property="og:description" content="Essere espulsi per colpa di un tackle troppo duro, una reazione improvvisa per un fallo subito, uno scambio di parole non troppo gentili con la terna arbitrale o essersi tolti la m..."/>
  </head>
  <body>
    <article>
      <h1>In Croazia hanno espulso un giocatore per aver ucciso un animale</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">Calciatori Brutti</a></address>
      <p>Essere espulsi per colpa di un tackle troppo duro, una reazione improvvisa per un fallo subito, uno scambio di parole non troppo gentili con la terna arbitrale o essersi tolti la maglietta dopo un gol senza ricordarsi di essere già stati ammoniti, in linea di massima ci potrebbe anche stare, ma come reagireste se l’arbitro vi mostrasse il cartellino rosso per aver ucciso a calci un pollo? </p>
      <p>Beh, pare che in <b>Croazia</b>, durante la partita tra <b>NK Jelengrad</b> e <b>Jasenov</b>, uno dei giocatori di casa è stato espulso dal diretto di gara per aver preso a calci e ucciso…. una gallina. Nel corso dei 90 minuti, un gruppo di pennuti aveva invaso il campo, forse perché attratto dal manto verde o semplicemente perché interessati ad assistere alla partita da più vicino, ma all’ennesima “invasione” <b>Ivan Gazdek </b>non è più riuscito a trattenere il nervosismo e ne ha calciata una colpendola in pieno. </p>
      <figure>
        <img src="https://calciatoribrutti.com/application/files/5715/7305/7667/20660068-7654835-image-a-3_1573026512974.jpg"/>
      </figure>
      <p>
        <i>“Non volevo farlo, giuro. La mia intenzione era far loro paura in modo che si allontanassero. Il risultato era in bilico, io ero abbastanza su di giri e mi sono fatto prendere dalla situazione. Per scusarmi, ho provveduto a inviare alla proprietaria delle galline delle uova e un biglietto di scuse, spero comprenda".</i>
      </p>
      <p>così il calciatore si è giustificato nel post partita, dichiarando di non aver compiuto il gesto con l’intenzione di far del male all’animale. Noi, dal canto nostro, possiamo anche crederli, ma il direttore di gara ha ormai preso la propria decisione: cartellino rosso e almeno una giornata di sospensione. La prossima volta che vedrà una gallina, siamo sicuri che ci penserà due volte prima di allontanarla a calci. </p>
    </article>
  </body>
</html>