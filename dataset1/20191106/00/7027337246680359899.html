<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697045/%D8%AF%D8%B3%D8%AA%DA%AF%DB%8C%D8%B1%DB%8C-%D8%B9%D8%A7%D9%85%D9%84-%D8%A7%D9%86%D8%AA%D8%B4%D8%A7%D8%B1-%D9%81%D8%B1%D8%A7%D8%AE%D9%88%D8%A7%D9%86-%D8%AA%D8%AC%D9%85%D8%B9-%D8%A7%D8%B9%D8%AA%D8%B1%D8%A7%D8%B6%DB%8C-%D8%AF%D8%B1-%D9%81%D8%A7%D8%B1%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="دستگیری عامل انتشار فراخوان تجمع اعتراضی در فارس"/>
    <meta property="og:description" content="معاون اجتماعی فرماندهی انتظامی استان گفت: عامل انتشار فراخوان تجمع اعتراض به کشته شدن راننده وانت پراید حامل کالای قاچاق در جاده کوار-شیراز توسط پلیس شناسایی و دستگیر شد."/>
  </head>
  <body>
    <article>
      <h1>دستگیری عامل انتشار فراخوان تجمع اعتراضی در فارس</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034115_680.jpg"/>
      </figure>
      <p>معاون اجتماعی فرماندهی انتظامی استان گفت: عامل انتشار فراخوان تجمع اعتراض به کشته شدن راننده وانت پراید حامل کالای قاچاق در جاده کوار-شیراز توسط پلیس شناسایی و دستگیر شد.</p>
      <p>به گزارش خبرگزاری فارس از شیراز به نقل از معاونت اجتماعی پلیس فارس، سرهنگ کاووس محمدی بیان کرد: روز گذشته فراخوانی مبنی بر تجمع اعتراضی در خصوص کشته شدن راننده یک دستگاه وانت پراید حامل کالای قاچاق در جاده کوار-شیراز، در فضای مجازی منتشر شد که شناسایی و دستگیری عامل اصلی به صورت ویژه در دستور کار ماموران قرار گرفت.</p>
      <p>وی افزود: بر این اساس ماموران انتظامی با انجام اقدامات فنی و تخصصی موفق شدند محل اختفای عامل انتشار فراخوان تجمع در فضای مجازی را در یکی از محله‌های شهرستان کوار شناسایی و در یک عملیات ضربتی و منسجم آن را دستگیر کنند.</p>
      <p>معاون اجتماعی پلیس فارس با بیان اینکه متهم از قاچاقچیان عمده و کلان کالا و ارز است، تصریح کرد: وی در بازجویی فنی و تخصصی ضمن اظهار ندامت، علت و انگیزه‌اش از انتشار فراخوان، فشار بر مئسولان انتظامی و امنیتی مبنی بر عدم کنترل جاده برای تسهیل تردد قاچاقچیان و ایجاد فشار روانیو همسو کردن احساسات جامعه با خودش عنوان کرد.</p>
      <p>این مقام انتظامی تصریح کرد: پلیس با همکاری دستگاه قضائی، با کسانی که قصد تشویش اذهان عمومی در فضای مجازی را داشته باشند به شدت و برابر قانون برخورد خواهد کرد.</p>
    </article>
  </body>
</html>