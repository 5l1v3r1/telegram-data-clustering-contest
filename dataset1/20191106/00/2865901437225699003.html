<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nema-vise-poigravanja-za-real-sveci-imaju-prolaz-na-tacni/341783"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Nema više poigravanja za Real, Sveci imaju prolaz na tacni"/>
    <meta property="og:description" content="Večeras bismo manje-više mogli da dobijemo kompletan rasplet u Grupi A"/>
  </head>
  <body>
    <article>
      <h1>Nema više poigravanja za Real, Sveci imaju prolaz na tacni</h1>
      <h2>Večeras bismo manje-više mogli da dobijemo kompletan rasplet u Grupi A</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Sveci su perfektni u Ligi šampiona. I to u svakom smislu. Pored toga što su upisali sva tri trijumfa u dosadašnjem toku takmičenja, Parižani nisu primili nijedan pogodak, a deluju sasvim impresivno i u napadu gde su došli do čak devet golova. Kada se sve sabere, čini se da će Klub Briž večeras u glavnom gradu Francuske biti samo puki „prolaznik“ (Arena Sport 4, 21.00).</p>
      <p>Za razliku od prethodnog okršaja sa istim rivalom u Belgiji, PSŽ u ovaj ulazi nakon manjeg kiksa u domaćem šampionatu gde je poražen od ekipe Dižona nakon preokreta. Ruku na srce, to može da bude samo dodatni motiv Parižanima da pokažu zube i obezbede plasman u narednu fazu takmičenja.</p>
      <p>Iza Svetaca je i fantastična tradicija koja kaže da PSŽ nije izgubio u grupnoj fazi takmičenja na domaćem terenu u poslednja 22 susreta. Poslednji neuspeh desio se sada već davne 2004. godine kada je CSKA iz Moskve uspeo da odnese sva tri boda sa „Parka prinčeva“.</p>
      <p><b>Tomas</b> <b>Tuhel</b> neće moći da računa na <b>Čupo</b>-<b>Motanga</b>, kao ni na <b>Paredesa</b>, ali bi i sa sastavom koji im je trenutno na raspolaganju morali veoma lako da dođu do pobede protiv Klub Briža.</p>
      <p>Real Madrid nikako ne blista od početka nove sezone. Taman što uđe u seriju dobrih rezultata usledi neki prilično šokantan kiks, što kao da je prešlo u konstantnu za Kraljeviće. Ni u četvrto kolo Lige šampiona, Madriđani ne ulaze u dobrom raspoloženju, pošto su za vikend u Primeri odigrali „samo“ nerešeno protiv Betisa - 0:0.</p>
      <p>Da sve bude još interesantnije, Realu još uvek visi plasman u nokaut fazu takmičenja, pošto nakon tri kola ima samo četiri osvojena boda u Ligi šampiona, a stanje je moglo biti još gore da je Klub Briž uspeo da se „sačuva“ u drugom kolu kada je imao dva gola prednosti.</p>
      <p>Još pri samom pogledu na sastav Reala, jasno je da je na „Santjago Bernabeuu“ otvorena bolnica. Van stroja su neki od najboljih igrača poput <b>Marka</b> <b>Asensija</b> i <b>Gereta</b> <b>Bejla</b>. Međutim, bez obzira na to, Galatasaraj bi morao da padne u Madridu. U suprotnom, stanje u grupi bi se maksimalno zakomplikovalo.</p>
      <p>A u jeku svih utakmica u ovoj grupi, stoji priča isključivo o jednom fudbaleru - <b>Kilijanu</b> <b>Mbapeu</b>. Nije tajna da se Real Madrid ozbiljno interesuje za usluge fudbalera PSŽ-a. Jedini problem koji se tu javlja jeste ugovor koji Francuza veže za pariski klub.</p>
      <p>Dok se to ne razreši, ostaje da uživamo u fudbalu. Ko zna, možda <b>Mbape</b> večeras indirektno pomogne Realu da se približi stepenik bliže prolasku u narednu fazu takmičenja.</p>
      <p>
        <b>LIGA ŠAMPIONA, GRUPNA FAZA - 4. KOLO</b>
      </p>
      <p>
        <b>
          <i>
            <u>GRUPA A</u>
          </i>
        </b>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498925">21.00: (1,18) PSŽ (7,75) Klub Briž (13,0)</a><br/><a href="https://www.mozzartbet.com/sr/kladjenje-2018#/match/4498922">21.00: (1,20) Real Madrid (7,25) Galatasaraj (12,0)</a></b>
      </p>
      <figure>
        <img src="https://www.mozzartsport.com/upload/CKEditor/05.11.2019./LSaa.JPG"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498921">18.55: (1,20) Bajern (7,5) Olimpijakos (12,0)</a><br/><a href="https://www.mozzartbet.com/sr/kladjenje-2018#/match/4498972">21.00: (5,10) Crvena zvezda (3,70) Totenhem (1,70)</a></b>
      </p>
      <figure>
        <img src="https://www.mozzartsport.com/upload/CKEditor/05.11.2019./LSb%C5%BE.JPG"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498927">21.00: (5,70) Atalanta (4,30) Mančester Siti (1,55)</a><br/><a href="https://www.mozzartbet.com/sr/kladjenje-2018#/match/4498926">21.00: (2,35) Dinamo Zagreb (3,35) Šahtjor (3,05)</a></b>
      </p>
      <figure>
        <img src="https://www.mozzartsport.com/upload/CKEditor/05.11.2019./LScc.JPG"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498924">18.55: (5,50) Lokomotiva Moskva (3,80) Juventus (1,65)</a><br/><a href="https://www.mozzartbet.com/sr/kladjenje-2018#/match/4498923">21.00: (2,85) Leverkuzen (3,10) Atletiko Madrid (2,60)</a></b>
      </p>
      <figure>
        <img src="https://www.mozzartsport.com/upload/CKEditor/05.11.2019./LSdd.JPG"/>
      </figure>
      <p>
        <i>
          <u>
            <b>GRUPA E</b>
          </u>
        </i>
      </p>
      <p><b>Utorak</b><br/>Liverpul - Genk 2:1 (1:1)<br/>/Vajnaldum 14, Okslejd Čemberlen 53 - Samata 41/</p>
      <p>Napoli - Salcburg 1:1 (1:1)<br/>/Lozano 43 - Haland 11. penal/</p>
      <figure>
        <img src="https://www.mozzartsport.com/upload/CKEditor/05.11.2019./eeeeeeeeeeeeeee.jpg"/>
      </figure>
      <p>
        <i>
          <u>
            <b>GRUPA F</b>
          </u>
        </i>
      </p>
      <p><b>Utorak</b><br/>Barselona - Slavija 0:0</p>
      <p>Dortmund - Inter 3:2 (0:2)<br/>/Hakimi 51, 77, Brant 64 - Martinez 5, Vesino 40/</p>
      <figure>
        <img src="https://www.mozzartsport.com/upload/CKEditor/05.11.2019./ffffffffffffffffffff.jpg"/>
      </figure>
      <p>
        <i>
          <u>
            <b>GRUPA G</b>
          </u>
        </i>
      </p>
      <p><b>Utorak</b><br/>Zenit - Lajpcig 0:2 (0:1)<br/>/Deme 45+4, Zabicer 63/</p>
      <p>Lion - Benfika 3:1 (2:0)<br/>/Andersen 4, Depaj 33, Traore 89 - Seferović 76/</p>
      <figure>
        <img src="https://www.mozzartsport.com/upload/CKEditor/05.11.2019./ggggggggggg.jpg"/>
      </figure>
      <p>
        <i>
          <u>
            <b>GRUPA H</b>
          </u>
        </i>
      </p>
      <p><b>Utorak</b><br/>Čelsi - Ajaks 4:4 (1:3)<br/>/Žoržinjo 5pen, 71pen, Aspilikueta 63, Džejms 74 – Abraham 2ag, Proms 20, Peka 35ag, Van de Bek 55/</p>
      <p>Valensija - Lil 4:1 (0:1)<br/>/Pareho 66pen, Soumaoro 82ag, Kondogbija 84, Tores 90 – Osimhen 25/</p>
      <figure>
        <img src="https://www.mozzartsport.com/upload/CKEditor/05.11.2019./hhhhhhhhhhhhhhhhhh.jpg"/>
      </figure>
      <p>
        <b>*<i>Kvote su podložne promenama</i></b>
      </p>
      <p><b>Foto</b>: <i>Reuters</i></p>
    </article>
  </body>
</html>