<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/kyiv_na_mistsevyh_vyborah_chekaie_borotba_dvoh_velykyh_zabudovnyh_ugrupovan_1684587"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T00:25:00+00:00"/>
    <meta property="og:title" content="Київ на місцевих виборах чекає боротьба двох великих забудовних угруповань, – Іллєнко"/>
    <meta property="og:description" content="На місцевих виборах за владу в Києві будуть боротися «забудовні угруповання», кожне з яких буде мати своїх політичних представників."/>
  </head>
  <body>
    <article>
      <h1>Київ на місцевих виборах чекає боротьба двох великих забудовних угруповань, – Іллєнко</h1>
      <address>
        <time datetime="2019-11-06T00:25:00+00:00">06 Nov 2019, 00:25</time>
      </address>
      <p>
        <b>На місцевих виборах за владу в Києві будуть боротися «забудовні угруповання», кожне з яких буде мати своїх політичних представників.</b>
      </p>
      <p>Про це в ефірі програми «<a href="https://zik.ua/tv/video/224211">Треба поговорити</a>» на телеканалі <a href="https://zik.ua/">ZIK</a> заявив народний депутат VІІІ скликання Андрій Іллєнко.</p>
      <p>Ведучий програми поцікавився, чого варто очікувати в Києві, в світлі політики нової команди у владі. Пан Іллєнко відповів, що за Київ будуть боротися люди, які представляють інтереси забудовників.</p>
      <p>«Я думаю, що Київ чекає на місцевих виборах боротьба двох великих забудовних угруповань, кожне з яких буде мати своїх політичних представників. Але дуже хотілося, щоб все таки кияни поміж цими варіантами «забудовних групіровок», обрали дійсно тих, хто б захищав їхні інтереси», – зазначив екснардеп.</p>
      <p>До того ж, за його словами, той закон про столицю, який запропонували «слуги народу»  і який вже ухвалений в першому читанні, не захищає місцеве самоврядування в Києві.</p>
      <figure>
        <iframe src="https://www.youtube.com/embed/XYjoCEJzlTM" width="640" height="360" data-service="Youtube" scrolling="no"/>
      </figure>
      <p>«Ми зараз говоримо, хто переможе на посаду мера. Переможе неважливо хто, якщо цей закон буде. Тому що по цьому закону буде вирішувати не ця людина, яку виберуть кияни, і не міська рада, яку виберуть кияни, а буде вирішувати чиновник, якого призначать з Банкової і який зможе зупинити  будь-яке рішення», – наголосив Іллєнко.</p>
      <p><a href="https://zik.ua/news/2019/11/05/tkachenko_perebravsya_na_truhaniv_pislya_rozsliduvannya_plyusiv_pro_1683891">Нагадаємо,</a> раніше повідомляли, що народний депутат від «Слуги народу» і ексгендиректор телеканалу «1+1» Олександр Ткаченко користується незадекларованим маєтком в природоохоронній зоні – на Трухановому острові в Києві. </p>
      <related>
        <h4>читайте також</h4>
        <a href="https://zik.ua/news/2019/11/05/illienko_vlada_vidkryla_vsi_shlyuzy_dlya_masshtabnoi_pryvatyzatsii_a_tse_hybnyy_1684559"/>
        <a href="https://zik.ua/news/2019/10/28/nad_pidgotovkoyu_zakonoproiektu_pro_stolytsyu_do_drugogo_chytannya_pratsyuvatymut_1678137"/>
        <a href="https://zik.ua/news/2019/10/12/takyy_poryadok_u_sviti_ie__kravchuk_pro_novyy_zakon_pro_stolytsyu_1666461"/>
        <a href="https://zik.ua/news/2019/10/11/ruynuvannya_samovryaduvannya_y_absurd__klychko_pro_zakonoproiekt_pro_1666363"/>
      </related>
    </article>
  </body>
</html>