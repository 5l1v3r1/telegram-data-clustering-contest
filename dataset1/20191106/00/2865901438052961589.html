<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/bjelica-van-kontrole-var-je-cirkus-i-nesto-skandalozno-var-je-s-anje/341825"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Bjelica van kontrole: VAR je cirkus i nešto skandalozno, VAR je s*anje!"/>
    <meta property="og:description" content="Trener Dinama ne može da prežali viđena tri boda protiv Šahtjora..."/>
  </head>
  <body>
    <article>
      <h1>Bjelica van kontrole: VAR je cirkus i nešto skandalozno, VAR je s*anje!</h1>
      <h2>Trener Dinama ne može da prežali viđena tri boda protiv Šahtjora...</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Mnogo zamerki imali su Zagrepčani tokom samog meča Dinamo - Šahtjor, žalili se kako im nisu dosuđena dva penala, a na kraju, kao šlag na tortu, sudija <b>Feliks Brih </b>počastio ih je najstrožom kaznom - ali protiv njih! </p>
      <p>Opšti je utisak da je suđenje bilo kriminalno, o čemu je posle meča govorio i trener Modrih <b>Nenad Bjelica</b>. On nije mogao da se iskontroliše, pa može da očekuje drakonsku kaznu UEFA...</p>
      <p>Za početak, nedosuđeni prekršaji u šesnaestercu nad Ademijem i Petkovićem?<br/><b>"Ako ne žele da gledaju snimke, šta će nam taj VAR?! Ja uvek govorim da je VAR obično s*anje! Ubija emocije, ubija igru. To je cirkus. Pogledajte koliki je cirkus u Engleskoj. U Italiji je tek cirkus! I dalje se tumačenje spornih situacija svodi na interpretaciju. Čemu onda to? Ukinite onda taj VAR. Ja sam apsolutno protiv VAR-a, on ubija emocije, ubija fudbal"</b>.</p>
      <p>Penala za Dinamo nema, ali ima za Šahtjor...<br/><b>"Zašto imamo VAR? Kada u toj situaciji sudija prvo svira faul na Tajsonu, a onda vraća na nešto drugo, ali na ono što nije bilo, a to je prekršaj Đire. Da se razumemo, prekršaj Teofila na tajsonu je bio i to je čisti penal, ali stvar je u tome da je sudija gledajući snimak to okrenuo i dao penal za drugu situaciju, u tome je stvar! VAR je cirkus i nešto skandalozno! Rekao sam to kada sam radio u Poljskoj, evo i sada ću u Hrvatskoj i u Ligi šampiona</b>", nije mogao da se smiri Bjelica. </p>
      <p>I na kraju?<br/><b>"Zaslužili smo pobedu, bili smo bolji. Čestitam mojim momcima"</b>.</p>
      <p>
        <i><b>Foto</b>: Reuters</i>
      </p>
    </article>
  </body>
</html>