<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697141/%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%AF%D8%B1-%D9%84%D8%A7%DB%8C%D9%88-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-13-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A7%D8%B2-%D8%AC%DB%8C%D8%A8-%D9%85%D8%B1%D8%AF%D9%85-%D8%A8%D8%B1%D8%A7%DB%8C-%D9%88%D8%B3-%D8%AE%D8%B1%D8%AC-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="وزیر ارتباطات در لایو اینستاگرام: 13 هزار میلیارد تومان از جیب مردم برای «وس» خرج شد"/>
    <meta property="og:description" content="وزیر ارتباطات و فناوری اطلاعات با بیان این‌که شرکت‌های خدمات ارزش افزوده در این‌مدت به ادعای خودشان ۱۳ هزار میلیارد تومان درآمد داشتند، گفت:اپراتورها و درآمدشان برای مردم شناخته‌شده هستند، اما این شرکت‌ها و خدمات برای مردم شناخته‌شده نیستند.ما باید پیگیری کنیم این پولی که به‌صورت ناصحیح از جیب مردم رفته، برگردد و دیگر این‌که این روند ناصحیح ادامه پیدا نکند."/>
  </head>
  <body>
    <article>
      <h1>وزیر ارتباطات در لایو اینستاگرام: 13 هزار میلیارد تومان از جیب مردم برای «وس» خرج شد</h1>
      <address><time datetime="2019-11-06T00:00:00+00:00">06 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/15/1034251_943.jpg"/>
      </figure>
      <p>وزیر ارتباطات و فناوری اطلاعات با بیان این‌که شرکت‌های خدمات ارزش افزوده در این‌مدت به ادعای خودشان ۱۳ هزار میلیارد تومان درآمد داشتند، گفت:<br/><br/>اپراتورها و درآمدشان برای مردم شناخته‌شده هستند، اما این شرکت‌ها و خدمات برای مردم شناخته‌شده نیستند.<br/><br/>ما باید پیگیری کنیم این پولی که به‌صورت ناصحیح از جیب مردم رفته، برگردد و دیگر این‌که این روند ناصحیح ادامه پیدا نکند.</p>
      <p>به گزارش ایسنا، محمدجواد آذری جهرمی اعلام کرده بود، قصد دارد در لایو اینستاگرام حضور یابد. مهم‌ترین بخش این ویدیو، به موضوع خدمات ارزش افزوده اختصاص داشت. <br/><br/>آذری جهرمی اظهار کرد: امشب می‌خواهم درباره وَس صحبت کنم. <br/><br/>دو سال است که ما درباره مسائل ارزش افزوده صحبت می‌کنیم، این‌که یک جریان ناسالم اقتصادی در کشور شکل گرفته است. <br/><br/>اگرچه مردم در ابتدا تفاوتی بین خدمات ارزش افزوده و مالیات بر ارزش افزوده قائل نبودند و زمانی که ما کلاهبرداری‌ها را مطرح کردیم، مردم تصور می‌کردند موضوع مالیات بر ارزش افزوده است و این فضای ناآگاهی باعث سوءاستفاده شده است.</p>
      <p>سال گذشته شرکتی را شناسایی کردیم که بیش از هزار اپلیکیشن درست و در فضای مجازی منتشر کرده و باعث شده بود تعداد زیادی از مردم عضو شوند. گزارش آن را به پلیس و دادستانی دادیم.</p>
      <p>سلطان قربانیان وس، شایان از کرمانشاه است که ۱۲.۵ میلیون تومان بابت خدمات ارزش افزوده پرداخت کرده است.<br/><br/>برای نمایندگان احترام ویژه‌ای قائلیم. ضمن ارادت به این نماینده محترم، پاسخ می‌دهم. از دوستانی دعوت کردم توضیحاتی را ارائه دهند. فضاسازی زیادی شد. اگر دنبال کسی می‌گردید باید در گروه مخالفان ما دنبال او بگردید زیرا برای تخریب ما این مطالب منتشر شده است.</p>
    </article>
  </body>
</html>