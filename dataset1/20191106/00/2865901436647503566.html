<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/na-celu-aba-lige-na-dnu-evrokupa/341710"/>
    <meta property="og:site_name" content="MozzartSport"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Na čelu ABA lige, na dnu Evrokupa"/>
    <meta property="og:description" content="Budućnost će pokušati da upiše prvu pobedu u Evropi protiv Unikahe (19.00)"/>
  </head>
  <body>
    <article>
      <h1>Na čelu ABA lige, na dnu Evrokupa</h1>
      <h2>Budućnost će pokušati da upiše prvu pobedu u Evropi protiv Unikahe (19.00)</h2>
      <address>
        <time datetime="2019-11-06T00:00:00+00:00">06 Nov 2019</time>
      </address>
      <p>Slično kao i Cedevita Olimpija, Budućnost ima dva lica ove sezone. Jedno koje pokazuje u regionalnoj ABA ligi, a drugo koje smo imali priliku da gledamo u Evrokupu. I dok na Jadranu Podgoričani trenutno zauzimaju prvu poziciju na tabeli, na evropskoj sceni im baš ništa ne polazi od ruke, pa trenutno drže fenjer u Grupi D, pošto do sada nisu upisali nijednu pobedu. To će pokušati da promene protiv Unikahe na domaćem terenu večeras (<b><i>TV Sport Klub 5, 19.00</i></b>).</p>
      <p>Budućnost je minulog vikenda u matine derbiju veoma ubedljivo slavila protiv Mege. Beogradski tim je uspeo da se održi u utakmici samo tokom prvih deset minuta, nakon čega su Podgoričani u potpunosti preuzeli kontrolu nad dešavanjima i slavili - 57:94.</p>
      <p>Pre toga, ekipa iz Morače bila je izuzetno blizu da izbori pobedu protiv Oldenburga na domaćem terenu, pošto je uspela da se vrati iz velikog ponora sa početka poslednje deonice kada je gubila sa 13 poena razlike i da u jednom momentu pred kraj povede. Ipak, nemački tim je u samoj završnici bio za nijansu staloženiji i odneo je zasluženu pobedu.</p>
      <related>
        <a href="https://www.mozzartsport.com/kosarka/vesti/nista-dobro-za-zmajeve/341703"/>
      </related>
      <p>Što se ekipe Unikahe tiče, reč je o jednom od glavnih favorita za osvajanje Evrokupa u tekućoj sezoni. U dosadašnjem delu grupne faze doživeli su samo jedan poraz, od Oldenburga u Nemačkoj, pa trenutno dele prvu poziciju na tabeli sa Galatasarajem.</p>
      <p>U prvom delu grupne faze, Unikaha je relativno lako savladala Budućnost na domaćem terenu, a ključna je bila serija koju su Španci napravili sredinom druge četvrtine kada su preoteli prednost i nisu je ispuštali sve do samog kraja.</p>
      <p>Trener Budućnosti, <b>Petar</b> <b>Mijović</b>, bez obzira na loš učinak u Evrokupu sa optimizmom gleda na naredni okršaj i smatra da je njegova ekipa od prvog meča sa Unikahom dosta napredovala.<br/><b>„Mi smo nakon perioda gde je dosta poraza na jednu loptu uticalo na samopouzdanje i raspoloženje, konačno odigrali jedan zreo i pametan meč u Beogradu protiv Mege, pa tako u značajno boljem raspoloženju dočekujemo Unikahu. Momci su zdravi i spremni, od povratka iz Beograda smo odradili dva treninga, a biće ih ukupno četiri do početka utakmice. Kroz trening i način na koji radimo, zaista delujemo optimistično i osećam da ekipa raste. Daleko smo od maksimuma i mislim da možemo kroz utakmice protiv velikih favorita kao što je Unikaha da napravimo kontinuitet dobrih igara“</b>, rekao je <b>Mijović</b>.</p>
      <p>Ipak, epitet favorita <b>Mijović</b> je prepustio španskom sastavu.<br/><b>„Sigurno je Unikaha favorit, ali mi ćemo uraditi sve da odigramo utakmicu na visoku nivou i na polju koncentracije i na polju energije. Pokušaćemo da iskontrolišemo defanzivni skok koji je bio na lošem nivou. Sve to bi trebalo da donese situaciju gde ćemo što je moguće duže biti u meču sa Unikahom i ako se ukaže prilika pokušati i da pobedimo“</b>, dodao je <b>Mijović</b>.</p>
      <p>
        <b>EVROKUP - 6. kolo</b>
      </p>
      <p>
        <i>
          <u>
            <b>GRUPA A</b>
          </u>
        </i>
      </p>
      <p><b>Utorak</b><br/>Andora - Monako 95:68<br/>/Hana 16 - Bakner 16/</p>
      <p>
        <b>Sreda</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4498942">18.30: (1,07) Promiteas (25,0) Makabi Rišon (8,50)</a>
          <br/>
          <a href="https://www.mozzartbet.com/sr/kladjenje-2018#/match/4499047">20.30: (1,17) Virtus (20,0) Ulm (5,50)</a>
        </b>
      </p>
      <figure>
        <img src="https://mozzartsport.com/upload/CKEditor/05.11.2019./a%20grupaec.jpg"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p><b>Utorak</b><br/>Lokomotiva Kubanj - Ritas 82:87<br/>/Kulagin 18 - Kairis 16/</p>
      <p>Partizan - Venecija 69:83<br/>/Tomas 18 - Vot 27/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499045">20.00: (2,30) Limož (14,5) Tofaš (1,70)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./bgrupa%20ec.jpg"/>
      </figure>
      <p>
        <i>
          <u>
            <b>GRUPA C</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4498949">17.30: (1,30) Uniks (16,0) Breša (3,90)</a><br/><a href="https://www.mozzartbet.com/sr/kladjenje-2018#/match/4498950">18.15: (1,30) Darušafaka (16,0) Cedevita Olimpija (3,90)</a><br/><a href="https://www.mozzartbet.com/sr/kladjenje-2018#/match/4499046">20.45: (1,30) Huventud (16,0) Nanter (3,90)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./c%20grupaec.jpg"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p><b>Utorak</b><br/>Galatasataj - Trento 76:81<br/>/Herison 18 - Forej 19/</p>
      <p>Arka - Oldenburg 61:73<br/>/Župarga 19 - Sirs 16/</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4499048">19.00: (2,55) Budućnost (14,5) Unikaha (1,60)</a></b>
      </p>
      <figure>
        <img src="https://mozzartsport.com/upload/CKEditor/05.11.2019./d%20grupa%20Ec.jpg"/>
      </figure>
      <p>
        <i>
          <b>*** kvote su podložne promenama</b>
        </i>
      </p>
      <p>
        <b>Foto: </b>
        <i>ABA liga (KK Budućnost VOLI)</i>
      </p>
      <hr/>
      <figure>
        <iframe src="https://www.youtube.com/embed/0R14eYXxcBw" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>