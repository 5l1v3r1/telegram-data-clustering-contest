<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/mutare-surpriza-intre-multinationale-in-mijlocul-taierilor-de-costuri-xerox-vrea-sa-cumpere-gigantul-american-hp-desi-are-o-capitalizare-de-piata-de-numai-o-treime-18546512"/>
    <meta property="og:site_name" content="BusinessMagazin"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="Mutare surpriză între multinaţionale, în mijlocul tăierilor de costuri: Xerox vrea să cumpere gigantul american HP, deşi are o capitalizare de piaţă de numai o treime"/>
    <meta property="og:description" content="Xerox se pregăteşte să facă o ofertă de achiziţie pentru gigantul american HP, potrivit WSJ. Boardul companiei a discutat marţi posibilitatea lansării ofertei, în condiţiile în care Xerox ar avea o linie de finanţare de la o bancă importantă, conform unei surse citate de WSJ."/>
  </head>
  <body>
    <article>
      <h1>Mutare surpriză între multinaţionale, în mijlocul tăierilor de costuri: Xerox vrea să cumpere gigantul american HP, deşi are o capitalizare de piaţă de numai o treime</h1>
      <address><time datetime="2019-11-06T00:00:00+00:00">06 Nov 2019</time> by <a rel="author" href="https://www.businessmagazin.ro/autor/stefan-stan" target="_blank">Ştefan Stan</a></address>
      <h3>Mutare surpriză între multinaţionale, în mijlocul tăierilor de costuri: Xerox vrea să cumpere gigantul american HP, deşi are o capitalizare de piaţă de numai o treime</h3>
      <p>Xerox se pregăteşte să facă o ofertă de achiziţie pentru gigantul american HP, potrivit WSJ. Boardul companiei a discutat marţi posibilitatea lansării ofertei, în condiţiile în care Xerox ar avea o linie de finanţare de la o bancă importantă, conform unei surse citate de WSJ.</p>
      <p>Xerox are o capitalizare de piaţă de 8,05 miliarde de dolari, mai puţin de o treime din valoarea HP de 27,27 mld. de dolairi.</p>
      <p>Posibila tranzacţie vine într-o perioadă când ambele companii se uită la măsuri de reducere de costuri, iar o potenţială achiziţie ar duce la economii de peste 2 miliarde de dolari. La finalul lunii trecute, HP a anunţat că va disponibiliza până la 9.000 de persoane până la finalul anului fiscal 2022, ca parte dintr-un plan mai amplu de restructurare. HP are în total 55,000 de angajaţi la nivel mondial. </p>
      <p>De asemenea, Xerox a anunţat marţi că va vinde cu 2,3 miliarde de dolari 25% din participaţia în Fuji Xerox, joint-venture-ul creat între Fujifilm şi Xerox,. </p>
      <p>HP Inc. România, subsidiara locală a companiei ame­ricane cu acelaşi nume, unul dintre cei mai mari producători de computere, imprimante şi furnizori servicii de IT din lume, şi-a mărit echipa cu 30% în ultimii trei ani, ajungând la peste 1.300 de angajaţi în prezent. </p>
    </article>
  </body>
</html>