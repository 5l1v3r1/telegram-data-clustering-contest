<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3773194,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-06T00:00:00+00:00"/>
    <meta property="og:title" content="מקצועות העתיד נחשפים"/>
    <meta property="og:description" content="עליית המכונות והבינה המלאכותית עומדות לשנות את עולם העבודה מקצה לקצה. משתתפי &quot;שבוע אורקל 2019&quot; ייחשפו החודש לטעימה יוצאת דופן מהמשרות העתידיות, אלה שעדיין בכלל לא קיימות."/>
  </head>
  <body>
    <article>
      <h1>מקצועות העתיד נחשפים</h1>
      <h2>עליית המכונות והבינה המלאכותית עומדות לשנות את עולם העבודה מקצה לקצה. משתתפי "שבוע אורקל 2019" ייחשפו החודש לטעימה יוצאת דופן מהמשרות העתידיות, אלה שעדיין בכלל לא קיימות.</h2>
      <address><time datetime="2019-11-06T00:00:00+00:00">06 Nov 2019</time> by <a rel="author">בשיתוף שבוע אורקל</a></address>
      <p>לפני 10 שנים, תפקידים כמו יועץ בלוקצ'יין, מדען דאטה או אפילו ארכיטקט ענן נשמעו קצת כמו מדע בדיוני. היום הם כבר כאן כדי להישאר, והביקוש למקצוענים בתחום רק גובר. אבל מה יקרה בעוד 10, 15 שנים? איך ישפיעו עליית המכונות והמהפכה האוטונומית על העבודות שאנחנו עושים היום? איזה משרות חדשות ומסקרנות יצוצו?</p>
      <p>64% מהעובדים סומכים כבר היום על רובוט יותר מאשר על המנהל שלהם, כך עולה ממחקר של אורקל עם מכון Future Workplace. לפי מקינזי, 65% מתלמידי התיכון כיום יעבדו ב-2030 בעבודות שעדיין לא קיימות, ודוח של הפורום הכלכלי העולמי צופה, שעד 2025 מכונות יעשו מעל 50% מהעבודה ברחבי העולם.</p>
      <p>לקראת<b> </b><a href="https://oracleweek.com/?BannID=2329"><b>"שבוע אורקל"</b></a> (21-17 בנובמבר), האירוע הלימודי הגדול ביותר בהייטק הישראלי, החליטו המארגנים, אורקל ישראל וג'ון ברייס הדרכה, לקחת על עצמם את המשימה המרתקת של "מקצועות העתיד" ולהציע לבאי הכנס חוויה יוצאת דופן של מה שצפוי לנו בעולם התעסוקה העתידי. המשתתפים יזכו לחוות מקרוב כמה מקצועות שעוד לא קיימים, כאשר כל משתתף יופנה ויתמיין לתפקיד המתאים לו על ידי ...רובוט.</p>
      <p>למשימה גייסו את הרובוט TEMI עטור הפרסים שפיתח הסטארטאפ הישראלי Robotemi, רובוט אישי בעל יכולות מבוססות בינה מלאכותית. Temi הוא רובוט נייד כך שיוכל להסתובב עצמאית בבין משתתפי הכנס. הוא יקבל את פניהם בכניסה, ולאחר אינטראקציה אישית עם המעוניינים, כולל שאלון קצר באפליקציה שכתבו המתכנתים באורקל, הוא ימיין ויפנה כל משתתף אל ביתן בו יוכל לטעום קצת מ"המקצוע העתידי" שמתאים לפרופיל שלו, ולשמוע יותר על ה"עבודה" בה יוכל לעסוק בעולם החדש. בביתן מחכות למוזמנים הפתעות נוספות, כדי שיוכלו לחוות את המקצוע עוד יותר ולהרגיש ממש כמו בראיון עבודה עתידני.</p>
      <figure>
        <img src="https://images1.calcalist.co.il/PicServer3/2019/11/06/945592/Office_TemiL.jpg"/>
        <figcaption>כללי המשחק משתנים עם עליית המכונות <br/>קרדיט: Temi</figcaption>
      </figure>
      <p>"בעקבות תוחלת החיים שמתארכת הקריירה שלנו הופכת לארוכה יותר, וכולנו נעבוד במספר מקצועות וקריירות, כך שכל הזמן נצטרך ללמוד", אומרת <b>הלה טל, סמנכ"לית משאבי אנוש של ג'ון ברייס הדרכה.</b> "עם השימוש המוגבר בבינה מלאכותית בכל היבטי החיים, העתיד נראה כיום קצת מבלבל. אבל עם הבנה טובה יותר לאן פנינו מועדות, כל מי שמרגיש מאוים מהשינוי המתקרב יכול להכין את עצמו לעשות את הקפיצה הנדרשת לתפקיד בטוח יותר, גם בהייטק. לאחר שהתכוננתם לקראת עלייתה של הבינה המלאכותית ולקראת ההבנה שהלמידה הופכת להיות חלק בלתי נפרד מהעבודה היומיומית, תוכלו ליהנות מהמצב החדש כאשר יגיע - והוא יגיע - זה כבר בטוח."</p>
      <p>"בעידן של עליית המכונות, המיומנויות החזקות שיסייעו לבני אדם לשרוד בעולם התעסוקה הן דווקא התכונות האנושיות ביותר, בהן: גמישות מחשבתית ויכולת לפתור בעיות מורכבות, חשיבה ביקורתית, יצירתיות, יחסים עם אנשים וידע רב-תחומי" אומרת <b>לימור רביד, יועצת ארגונית ועסקית, מומחית בפיתוח חשיבה יצירתית והטמעת חדשנות, שגם תרצה בשבוע אורקל.</b></p>
      <p>ואם ציינו למעלה שרוב העובדים בסקר של אורקל סומכים יותר על רובוט מאשר על המנהל שלהם, מעניין לפרט למה הם חושבים כך. רוב הנשאלים בסקר (82%) שנערך בקרב 8370 עובדים ומנהלים, מאמינים שרובוטים יכולים לעשות דברים טוב יותר מאשר המנהלים שלהם. זאת, כיוון שלדעתם רובוטים טובים יותר ממנהלים במסירת מידע לא מוטה/משוחד (26%), בעמידה בלוחות זמנים (34%), בפתרון בעיות (29%) וניהול תקציב (26%.( עם זאת, עדיין יש מספר דברים שלדעת העובדים, המנהלים יודעים לעשות טוב יותר מרובוטים. המשתתפים בסקר ציינו שמנהלים אנושיים מבינים את רגשותיהם (45%), מאמנים אותם טוב יותר (33%) ויוצרים תרבות עבודה (29%).</p>
      <p>"כללי המשחק ללא ספק משתנים עם התחזקות העידן האוטונומי ועליית המכונות, ולא רק בהייטק אלא בשוק כולו. המשימה שלנו ב"שבוע אורקל" הינה מאז ומעולם לעדכן את עובדי ההייטק וה-IT בטרנדים הכי החמים בתעשייה, לכן היה אך טבעי הפעם שנרצה להציע להם טעימה ממה שצפוי לכולנו בעוד 10 שנים, ואולי אפילו פחות", אומר <b>אילן שפיגלמן, סמנכ"ל שיווק אורקל ישראל.</b></p>
      <p>"לעומת הנימה המאיימת שמאפיינת את הדיבור על עליית המכונות, בחרנו להציף את הנושא בכנס כהזדמנות וכהרפתקה שכדאי להתכונן לה, על מנת שתהיה חיובי, הוא מוסיף." חשוב לציין, שמדובר בטעימה בלבד, חומר למחשבה והשראה, שהוא כרגע רק בונוס לתוכן הלימודי בכנס, הכולל עשרות סמינרים ומאות הרצאות מקצועיות על כל הטרנדים החמים בעולם הטכנולוגיה כיום."</p>
      <p><b>לימור רביד מסכמת:</b> "לצד הניכור והבדידות שמביאה איתה הטכנולוגיה, מה שיהיה חסר יותר מכל זה חיבוק אנושי, וייתכן מאוד שיהיו גם בעלי תפקידים כאלה בסביבת העבודה והבית שלנו בעוד שני עשורים או יותר. עם כל הטכנולוגיה מסביב, אנשים ירצו להרגיש גם קצת חום ואהבה. ה"עובדים" בתפקיד זה יתנו למי שצריך את המגע האישי שאולי יהיה קצת חסר בשנת 2040...."</p>
      <p>
        <b>סקרנים לדעת איזה מקצועות מחכים לכם בעתיד? ומהו המקצוע שיתאים לכם?</b>
      </p>
      <p>
        <b>בואו ל"שבוע אורקל", כנס הטכנולוגיה הלימודי הגדול בישראל, 21-17 בנובמבר 2019. </b>
        <b>
          <a href="https://oracleweek.com/?BannID=2329">
            <b>&gt;&gt; לפרטים נוספים</b>
          </a>
        </b>
      </p>
    </article>
  </body>
</html>