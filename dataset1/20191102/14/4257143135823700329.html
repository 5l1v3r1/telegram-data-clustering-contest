<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/02/megszolalt-shane-tusup-a-nagy-valtozasokrol"/>
    <meta property="og:site_name" content="infostart"/>
    <meta property="article:published_time" content="2019-11-02T14:58:00+00:00"/>
    <meta property="og:title" content="Megszólalt Shane Tusup a nagy változásokról"/>
    <meta property="og:description" content="Az úszóedző videóban közölte, hogy mik történtek a csapatában."/>
  </head>
  <body>
    <article>
      <h1>Megszólalt Shane Tusup a nagy változásokról</h1>
      <address><time datetime="2019-11-02T14:58:00+00:00">02 Nov 2019, 14:58</time> by <a rel="author">Infostart</a></address>
      <h3>Az úszóedző videóban közölte, hogy mik történtek a csapatában.</h3>
      <p>„Sajnos, megkértük Földházi Dávidot, hogy távozzon a csapatból. Ez egy csoportos döntés volt, sajnos</p>
      <blockquote>volt néhány komoly probléma vele, amelyekkel megszegte a csapat szabályait”</blockquote>
      <p>– kezdte a bejelentést Shane Tusup, majd hozzátette, a magyar olimpikon ilyen módon nem maradhatott velük tovább.</p>
      <p>Beszélt Ilaria Cusinatóról is, aki – ahogy arról beszámoltunk – néhány hónap után távozott, és visszament régi csapatához.</p>
      <figure>
        <iframe src="https://www.youtube.com/embed/WgCYKp-9OnQ" width="560" height="315" data-service="Youtube" scrolling="no"/>
      </figure>
      <p>„Az ajtó nyitva áll számára a visszatérésre. Egy olyan ponthoz értünk, amikor idő kell neki, hogy kitalálja, milyen irányba szeretne menni tovább, hogy mi a fő célja, és hogy mennyire elkötelezett a nagy cél mellett.”</p>
      <p>Az edző jelezte, hogy ez is a csapat döntése volt. Szeretnék, ha az olasz úszó visszatérne, de ha így tesz, meg kell mutatni, hogy elkötelezett és motivált.</p>
      <p>„Pontosan tudjuk, hogy hova tart a csapat, tudjuk a célokat. Ezek nem kis célok, nehéz elérni őket és az egész csapatnak egységesen kell dolgoznia, hogy sikeresek lehessünk.”</p>
      <p>Így Szilágyi Liliána és Bujdosó Zsombor maradt az amerikai csapatában, valamint egy lengyel úszó, Wojciech Wojdak.</p>
      <p>Földházi néhány hete tért vissza Shane Tusuphoz, és akkor arról beszélt, az amerikai az egyetlen, aki megfelelően motiválni tudja. Cusinatóval pedig Hosszú Katinka legyőzése volt a cél a 2020-as olimpián.</p>
      <p>
        <i>Nyitókép: MTI/Kovács Anikó</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/sport/2019/11/02/shane-tusup-ujabb-meglepo-szakitasa"/>
        <a href="https://infostart.hu/sport/2019/10/16/feny-derult-shane-tusup-nagy-titkara-video"/>
        <a href="https://infostart.hu/sport/2019/10/15/wladar-sandor-shane-tusup-segithet-nekunk"/>
        <a href="https://infostart.hu/sport/2019/10/04/shane-tusup-hatat-forditott-hosszu-katinkanak-pesten"/>
        <a href="https://infostart.hu/sport/2019/10/05/hivatalos-szilagyi-liliana-shane-tusupe"/>
        <a href="https://infostart.hu/sport/2019/09/26/mindent-kipresel-shane-tusup-uj-tanitvanyabol-is"/>
        <a href="https://infostart.hu/sport/2019/10/02/sok-kerdest-felvet-shane-tusup-legujabb-lepese"/>
      </related>
    </article>
  </body>
</html>