<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/portnov-oprilyudniv-dani-shem-reakciya-radio-svoboda-novini-ukrajini-50051272.html"/>
    <meta property="og:site_name" content="НВ"/>
    <meta property="article:published_time" content="2019-11-02T14:23:00+00:00"/>
    <meta property="og:title" content="Персональні дані водія Схем: керівництво Радіо Свобода закликає притягти до відповідальності Портнова"/>
    <meta property="og:description" content="Керівництво проекту Радіо Свобода засудило розголошення персональних даних співробітників програми Схеми: корупція в деталях ексзаступником глави Адміністрації президента-втікача Віктора Януковича Андрієм Портновим."/>
  </head>
  <body>
    <article>
      <h1>Персональні дані водія Схем: керівництво Радіо Свобода закликає притягти до відповідальності Портнова</h1>
      <h2>Керівництво проекту Радіо Свобода засудило розголошення персональних даних співробітників програми Схеми: корупція в деталях ексзаступником глави Адміністрації президента-втікача Віктора Януковича Андрієм Портновим.</h2>
      <address>
        <time datetime="2019-11-02T14:23:00+00:00">02 Nov 2019, 14:23</time>
      </address>
      <p>Про це йдеться у <a href="https://www.radiosvoboda.org/a/news-schemes-reaktsiya-rferl/30249584.html">заяві </a>президента Радіо Свобода/Радіо Вільна Європа Джеймі Флая.</p>
      <p>Керівництво закликає правоохоронців притягувати до відповідальності Портнова за такі дії.</p>
      <p>«Радіо Свобода/Радіо Вільна Європа рішуче засуджує нещодавні переслідування журналістів та співробітників відзначеної численними нагородами програми розслідувань Української служби „Схеми: корупція в деталях“. Це неприйнятно, та ще й, схоже, протизаконно — щоб будь-хто в Україні розголошував особисту інформацію, загрожував фізичною шкодою чи будь-яким іншим чином вчиняв тиск на журналістів через їхню професійну діяльність», — зазначив президент проекту.</p>
      <p>Крім того, Джеймі Флай звернувся до українських правоохоронців із закликом відреагувати належним чином на публікацію захищених законом персональних даних, погрози й тиск на журналістів-розслідувачів.</p>
      <p>«Ми закликаємо українську владу та правоохоронців притягнути до відповідальності того, хто вчиняє дії, що підривають віру громадськості в прихильність України до свободи слова та просимо гарантувати безпеку нашим журналістам та співробітникам», — додав він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/208/original/4aee027d437470ac076e5e17a58227c7.png?stamp=1&amp;q=85&amp;w=115"/>
      </figure>
      <p>Олег Шама<br/>Портнов-правозахисник, Відень і поправка Джексона — Веніка</p>
      <p>Напередодні ексзаступник глави Адміністрації президента-втікача Віктора Януковича <a href="https://nv.ua/tags/andrej-portnov.html">Андрій Портнов</a> <a href="https://nv.ua/ukr/ukraine/politics/portnov-opublikuvav-u-telegram-dani-vodiya-shem-novini-ukrajini-50051210.html">оприлюднив персональні дані члена знімальної групи програми Схеми: корупція в деталях.</a></p>
      <p>У своєму Telegram Андрій Портнов опублікував персональні дані водія знімальної групи, яка займається дослідженням діяльності Портнова. Зокрема, були опубліковані його повні паспортні дані та домашня адреса, номери авто, а також дані, що свідчать про стеження за його місцем проживання.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/portnov-pogrozhuvav-prokuroru-novini-ukrajini-50043661.html">Портнов погрожував прокурору, який вів його справу. ДБР почало розслідування</a>
        </li>
        <li>
          <a href="https://nv.ua/ukr/ukraine/politics/sprava-pashinskogo-portnov-pogrozhuye-poroshenkovi-novimi-kriminalnimi-spravami-novini-ukrajini-50046759.html">Після рішення суду щодо Пашинського Портнов загрожує Порошенко новими кримінальними справами</a>
        </li>
      </ul>
    </article>
  </body>
</html>