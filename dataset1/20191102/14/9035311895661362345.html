<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/dunya-ya-en-yakin-ikinci-asteroit-gecisi-tespit-edildi"/>
    <meta property="og:site_name" content="euronews"/>
    <meta property="article:published_time" content="2019-11-02T14:57:11+00:00"/>
    <meta property="og:title" content="Dünya'ya en yakın ikinci asteroit geçişi tespit edildi"/>
    <meta property="og:description" content="Astronomi tarihinde kayıt altına alınan Dünya'ya en yakın asteroit geçişlerinden biri perşembe günü gerçekleşti"/>
  </head>
  <body>
    <article>
      <h1>Dünya'ya en yakın ikinci asteroit geçişi tespit edildi</h1>
      <address><time datetime="2019-11-02T14:57:11+00:00">02 Nov 2019, 14:57</time> by <a rel="author">Enis Günaydın</a></address>
      <p>Astronomi tarihinde kayıt altına alınan Dünya'ya en yakın asteroit geçişlerinden biri perşembe günü gerçekleşti.</p>
      <p>2019 UN13 ismi verilen küçük gök cismi, yer yüzüne yaklaşık 12,5 kilometre yaklaşarak kendi yörüngesine devam etti. Afrika kıtası üzerinden saniyede 13 km hızla ilerleyen cismin 1 ila 2 metre çapında olduğu düşünülüyor.</p>
      <p>Uçakların ortalama 10 km, uyduların ise 36 km yükseklikten uçtuğu göz önüne alınırsa, asteroitin ne kadar yakından geçtiği anlaşılabiliyor.</p>
      <figure>
        <iframe data-src="https://twitter.com/euronewses/status/1190017524777111553" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Daha önce kayıt altına alınanlar arasında sadece bir asteroit Dünya'ya çarpmadığı halde 2019 UN13'ten daha yakın bir noktadan geçmişti. Ancak çok küçük oldukları için söz konusu gök cisimleri yer yüzüne çarpmaları durumda da büyük hasara neden olmuyor.</p>
      <p>Her yıl gezegenimize yaklaştığı tespit edilen asteroit sayısı ise artıyor. Bu veri aslında asteroitlerin daha sık geçtiği anlamına değil, teknolojinin onları daha kolay tespit etme imkanı verdiği anlamına geliyor.</p>
      <p>Bu asteroitlerin çoğu Dünya'ya yaklaşmadan saatler veya bazen günler önce tespit edilse de, önümüzdeki yüz yılda boyunca yer yüzüne yaklaşacağı bilinen çok sayıda gök taşı takip altında tutuluyor.</p>
      <ul>
        <li>
          <a href="https://tr.euronews.com/2018/06/21/dev-bir-asteroit-yeniden-dunya-ya-carparsa">
            <b>Dev bir asteroit yeniden Dünya'ya çarparsa?</b>
          </a>
        </li>
        <li>
          <a href="https://tr.euronews.com/2019/02/22/dinazorlarin-sonunu-asteroit-mi-yoksa-yanardaglar-mi-getirdi">
            <b>Dinozorların sonunu asteroit mi yoksa yanardağlar mı getirdi?</b>
          </a>
        </li>
      </ul>
    </article>
  </body>
</html>