<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/1a3801139e7fbaac/rusia-aterizare-de-urgenta-a-unui-avion-de-linie-dupa-o-defectiune-la-motor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T14:52:06+00:00"/>
    <meta property="og:title" content="Rusia: Aterizare de urgenţă a unui avion de linie după o defecţiune la motor"/>
    <meta property="og:description" content="Un Suhoi Superjet-100, un avion de linie cunoscut pentru problemele sale legate de siguranţă, a efectuat vineri o aterizare de urgenţă în Siberia după o defecţiune la un motor, au anunţat mass-media ruse, citate de AFP."/>
  </head>
  <body>
    <article>
      <h1>Rusia: Aterizare de urgenţă a unui avion de linie după o defecţiune la motor</h1>
      <address><time datetime="2019-11-02T14:52:06+00:00">02 Nov 2019, 14:52</time> by <a rel="author">Jurnal.md</a></address>
      <p>
        <b>Un Suhoi Superjet-100, un avion de linie cunoscut pentru problemele sale legate de siguranţă, a efectuat vineri o aterizare de urgenţă în Siberia după o defecţiune la un motor, au anunţat mass-media ruse, citate de AFP.</b>
      </p>
      <p>Aterizarea „a decurs normal”, a afirmat un purtător de cuvânt al companiei ruse Yamal, care asigura zborul, citat de agenţia de presă RIA Novosti, adăugând că nu există victime.</p>
      <p>Compania a indicat că aparatul, la bordul căruia se aflau 80 de pasageri care mergeau la Sankt-Petersburg, lovise o pasăre, care a avariat motorul stâng.</p>
      <p>Defecţiunea s-a produs la o oră şi jumătate după decolarea din oraşul Tiumen, situat la aproximativ 2.000 de kilometri est de Moscova.</p>
      <p>Ca urmare a incidentului, echipajul a decis să utilizeze combustibilul rămas şi apoi să aterizeze de urgenţă pe aeroportul de pe care a plecat, a precizat compania.</p>
      <p>Intrat în serviciu în 2011, SS-100 este primul avion civil proiectat în Rusia de la prăbuşirea URSS în 1991.</p>
      <p>Dar vânzările sale în străinătate sunt aproape nule din cauza costurilor de mentenanţă ridicate şi a problemelor de fiabilitate.</p>
      <p>La scurt timp după primele zboruri comerciale ale SS-100, un avion de acest tip s-a prăbuşit în 2012 deasupra unui vulcan în Indonezia, provocând moartea a 45 de persoane.</p>
      <p>În mai, incendiul la bordul altui avion de acest tip după o aterizare de urgenţă la Moscova, s-a soldat cu 41 de victime.</p>
    </article>
  </body>
</html>