<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811123.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T14:47:00+00:00"/>
    <meta property="og:title" content="فرمانده سپاه: جزئیات عملیات دستگیری روح‌الله زم به اطلاع مردم خواهد رسید"/>
    <meta property="og:description" content="به گزارش فارس، سرلشکر حسین سلامی فرمانده کل سپاه پاسداران انقلاب اسلامی در خصوص اعلام جزییات و پشت پرده دستگیری روح الله زم سرشبکه رسانه معاند آمدنیوز، اظهار داشت: طبیعی است که پیشرفت های ما در زمینه کشف شبکه‌ای که از طرف آمریکایی‌ها و انگلیسی و صهیونیست‌ها حمایت و سازماندهی می‌شد به آگاهی مردم خواهد رسید."/>
  </head>
  <body>
    <article>
      <h1>فرمانده سپاه: جزئیات عملیات دستگیری روح‌الله زم به اطلاع مردم خواهد رسید</h1>
      <address>
        <time datetime="2019-11-02T14:47:00+00:00">02 Nov 2019, 14:47</time>
      </address>
      <p>فرمانده کل سپاه با تاکید بر اینکه جزئیات فروپاشی شبکه سست و عنکبوتی آمدنیوز به اطلاع مردم خواهد رسید، گفت: اعلام جزئیات این عملیات باید به نقطه ای برسد که برای مردم جذابیت داشته باشد.</p>
      <p>به گزارش فارس، سرلشکر حسین سلامی فرمانده کل سپاه پاسداران انقلاب اسلامی در خصوص اعلام جزییات و پشت پرده دستگیری روح الله زم سرشبکه رسانه معاند آمدنیوز، اظهار داشت: طبیعی است که پیشرفت های ما در زمینه کشف شبکه‌ای که از طرف آمریکایی‌ها و انگلیسی و صهیونیست‌ها حمایت و سازماندهی می‌شد به آگاهی مردم خواهد رسید.</p>
      <p>وی افزود: این حق مردم است که درباره این رویداد بزرگ که در حقیقت فروپاشی یک شبکه بزرگ و پیچیده عملیات روانی است آگاهی داشته باشند. البته این شبکه به ظاهر پیچیده است اما فاقد استحکام است و مانند لانه عنکبوت است.</p>
      <p>سرلشکر سلامی تاکید کرد: این شبکه هم یک شبکه عنکبوتی سست بود که فروپاشیده و انشالله جزئیات آن به اطلاع مردم خواهد رسید.</p>
      <p>فرمانده کل سپاه در خصوص زمان و نحوه اعلام جزئیات این عملیات، گفت: به هر شکل باید به نقطه ای برسد که برای مردم جذابیت داشته باشد و گفتیم اطلاعات را جوری به مردم بدهند که تازگی داشته باشد.</p>
    </article>
  </body>
</html>