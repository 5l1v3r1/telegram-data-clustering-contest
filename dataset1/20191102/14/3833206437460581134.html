<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Oblachno-no-bez-valezhi-eto-kakvo-shte-e-vremeto-utre-910552"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T14:30:00+00:00"/>
    <meta property="og:title" content="Облачно, но без валежи - ето какво ще е времето утре!"/>
    <meta property="og:description" content="Атмосферното налягане ще се понижи и ще е по-ниско от средното за месеца.През нощта и утре ще преобл..."/>
  </head>
  <body>
    <article>
      <h1>Облачно, но без валежи - ето какво ще е времето утре!</h1>
      <address>
        <time datetime="2019-11-02T14:30:00+00:00">02 Nov 2019, 14:30</time>
      </address>
      <p>Атмосферното налягане ще се понижи и ще е по-ниско от средното за месеца.</p>
      <p>През нощта и утре ще преобладава облачно време. Почти без валежи. Временни разкъсвания и намаления на облачността ще има утре след обяд в източната половина от страната. Ще духа слаб, утре – умерен вятър от юг-югозапад и с него затоплянето ще продължи. Минималните температури ще са предимно между 3° и 8°, а максималните ще са между 14 и 19°, в Предбалкана и на места в Дунавската равнина ще достигат 20° - 22°.</p>
      <p>Над планините облачността ще е значителна. Временни разкъсвания и намаления до предимно слънчево ще има след обяд в масивите от Централна България. Почти без валежи. Ще духа умерен до силен югозападен вятър и с него затоплянето ще продължи. Максималната температура на височина 1200 метра ще е около 14°, на 2000 метра – около 7°.</p>
      <p>По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще е 1-2 бала.</p>
    </article>
  </body>
</html>