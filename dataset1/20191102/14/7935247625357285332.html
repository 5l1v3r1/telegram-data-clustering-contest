<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/haydi-bursa-tam-zamani-213935h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T14:13:29+00:00"/>
    <meta property="og:title" content="Haydi Bursa! Tam zamanı..."/>
    <meta property="og:description" content="Balıkesirspor'la oldukça önemli bir randevuya çıkacak Bursaspor'da en büyük itici güç yine taraftar olacak."/>
  </head>
  <body>
    <article>
      <h1>Haydi Bursa! Tam zamanı...</h1>
      <h2>Balıkesirspor'la oldukça önemli bir randevuya çıkacak Bursaspor'da en büyük itici güç yine taraftar olacak.</h2>
      <address>
        <time datetime="2019-11-02T14:13:29+00:00">02 Nov 2019, 14:13</time>
      </address>
      <p>Sahasında bu sezon maç kaybetmeyen yeşil beyazlılar, dış saha karnesi zayıf rakibi karşısında hem evindeki zaferlerine bir yenisini daha eklemeyi hem de zirve iddiasını güçlendirmeyi hedefliyor.</p>
      <p>Yarın TFF 1. Lig'de Balıkesirspor'la oldukça kritik bir sınava çıkacak Bursaspor, gözünü 3 puana çevirirken, yeşil beyazlılar, zorlu mücadeleden galibiyetle ayrılması halinde zirve yarışında oldukça iddialı bir konuma gelecek. Bu sezon evinde oynadığı 4 maçı da kazanarak rakiplerine sahasında korku salan yeşil beyazlılar, kendisi gibi liderliği hedefleyen rakibi karşısında en büyük kozu olan taraftarının desteğiyle 3 puana ulaşmayı hedefleyecek. Sezona “Yeniden Zirveye” sloganıyla başlayan Timsah, yarınki zorlu mücadelede kazanması halinde hem iç sahadaki galibiyet serisini 5'e çıkaracak hem de liderlik yolunda çok önemli bir virajı daha aşacak.</p>
      <p>
        <b>TARAFTARA ÖNEMLİ GÖREV</b>
      </p>
      <p>Bu sezon evinde üst grupta yer alan rakiplerine karşı başarılı sonuçlara imza atan Bursaspor'da taraftar desteği de bir hayli önemli... İç sahada oynadığı maçlarda fazla taraftar desteği göremese de stada gelen yeşil beyaz sevdalılarının gücünü hisseden Timsah'ta bu maçta taraftara da oldukça önemli bir görev düşüyor. Taraftarların desteğiyle zorlu mücadele 3 puana ulaşmayı hedefleyen Bursaspor, üst gruptaki rakipleri karşısında aldığı galibiyetlere bir yenisini daha eklemeyi hedefliyor. Yeşil beyazlılar, yarınki maçın ardından deplasmanda karşılaşacağı Boluspor maçını da kazanarak milli araya umutlu girmek istiyor.</p>
    </article>
  </body>
</html>