<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-rosiyi-stavsya-vibuh-na-tankeri-zaginuli-tri-lyudini-328270_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T14:23:00+00:00"/>
    <meta property="og:title" content="У Росії стався вибух на танкері, загинули три людини"/>
    <meta property="og:description" content="Танкер йшов без вантажу, після НП слідів нафтопродуктів немає."/>
  </head>
  <body>
    <article>
      <h1>У Росії стався вибух на танкері, загинули три людини</h1>
      <h2>Танкер йшов без вантажу, після НП слідів нафтопродуктів немає.</h2>
      <address>
        <time datetime="2019-11-02T14:23:00+00:00">02 Nov 2019, 14:23</time>
      </address>
      <p>У Приморському краї Росії стався вибух на танкері, унаслідок якого загинули три людини. Загалом на судні перебувало дев'ять осіб, повідомляє в суботу, 2 листопада, Російська служба "Радіо Свобода".</p>
      <p>За попередніми даними, вибухнула газоповітряна суміш, загоряння не було. Слідчий комітет РФ порушив справу про порушення правил безпеки експлуатації морського транспорту, що спричинило смерть двох і більше осіб.</p>
      <p>За даними ЗМІ, танкер йшов без вантажу. На судні пошкоджений кабель-траса, якірні пристрої у неробочому стані, при цьому слідів нафтопродуктів немає. Танкер перевозив нафтопродукти на Сахалін і в порти Приморського краю.</p>
      <figure>
        <iframe src="https://www.youtube.com/embed/ReXeSQKdklc" width="640" height="360" data-service="Youtube" scrolling="no"/>
      </figure>
      <p>Раніше повідомлялося, що на борту танкера Gas Aegean, який йшов під ліберійським прапором в Індійському океані, <a href="https://dt.ua/UKRAINE/na-bortu-tankera-v-indiyskomu-mori-znayshli-mertvim-ukrayincya-317533_.html"><b>виявили мертвими двох моряків</b></a>: один із загиблих – 34-річний другий механік із Ізмаїла (Одеська область), ще один - 39-річний моряк з Росії. Gas Aegean йшов із Франції в Східну Індію, однак після того, як тіла загиблих виявили, танкер змінив курс і відправився до Шрі-Ланки.</p>
      <footer>За матеріалами: <a href="https://dt.ua/go/aHR0cDovL3d3dy5zdm9ib2RhLm9yZw==">Радио Свобода</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>