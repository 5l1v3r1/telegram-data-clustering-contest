<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595415/gia-to-vathmologiko-kerdos-o-ethnikos-pasi-thysia-diplo-thelei-i-omonoia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T14:00:00+00:00"/>
    <meta property="og:title" content="Για το βαθμολογικό κέρδος ο Εθνικός, πάση θυσία διπλό θέλει η Ομόνοια"/>
    <meta property="og:description" content="Ο Εθνικός Άχνας υποδέχεται την Ομόνοια (2/11) στο ''Δασάκι'' για την 8η αγωνιστική του πρωταθλήματος. Οι γηπεδούχοι έδειξαν φέτος πως..."/>
  </head>
  <body>
    <article>
      <h1>Για το βαθμολογικό κέρδος ο Εθνικός, πάση θυσία διπλό θέλει η Ομόνοια</h1>
      <address><time datetime="2019-11-02T14:00:00+00:00">02 Nov 2019, 14:00</time> by <a rel="author">Sigmalivesports</a></address>
      <p>Ο Εθνικός Άχνας υποδέχεται την Ομόνοια (2/11) στο ''Δασάκι'' για την 8η αγωνιστική του πρωταθλήματος.</p>
      <p>Οι γηπεδούχοι έδειξαν φέτος πως διαθέτουν μια ποιοτική ομάδα, κέρδισαν θυμίζουμε τον Απόλλωνα στην έδρα τους και γενικότερα στον αγωνιστικό χώρο φανέρωσαν αρκετές φορές τις αρετές τους. Ο Εθνικός του Εγκωμίτη έχει αποδειχθεί υψηλό εμπόδιο και ειδικά στο ''Δασάκι'' αποκτά περισσότερη δυναμική. Ξέρουν στην προσφυγική ομάδα πόσο δύσκολο ματς θα έχουν και μόνο με συγκέντρωση 90 λεπτά μπορούν να πετύχουν το στόχο τους, που είναι το βαθμολογικό κέρδος.</p>
      <p>Από την άλλη η Ομόνοια θα πάει να παίξει για το διπλό και μόνο αυτό σκέφτονται όλοι στο οικοδόμημα των πρασίνων. Ξέρουν τις δυσκολίες που θα βρουν, είναι όμως το φαβορί στα χαρτιά και οφείλουν να το αποδείξουν εντός του γηπέδου. Πίεση από το πρώτο λεπτό θέλει ο Μπεργκ, και ένα γρήγορο γκολ ίσως αλλάξει προς το θετικό την αναμέτρηση για την Ομόνοια.</p>
      <p>Περιμένουν με μεγάλο ενδιαφέρον όλοι οι ποδοσφαιρόφιλοι το συγκεκριμένο ματς καθώς παραδοσιακά Εθνικός και Ομόνοια μας χαρίζουν αρκετό θέαμα και συγκινήσεις.</p>
    </article>
  </body>
</html>