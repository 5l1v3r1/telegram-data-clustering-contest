<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/rpc-pripinila-spilkuvannya-z-voloskimi-cerkvoyu-novini-rosiji-50051276.html"/>
    <meta property="og:site_name" content="НВ"/>
    <meta property="article:published_time" content="2019-11-02T14:46:00+00:00"/>
    <meta property="og:title" content="Визнання ПЦУ. На найближчій літургії РПЦ не буде поминати главу Елладської церкви"/>
    <meta property="og:description" content="Найближчої неділі Російська православна церква припинить євхаристійне спілкування з главою Елладської церкви."/>
  </head>
  <body>
    <article>
      <h1>Визнання ПЦУ. На найближчій літургії РПЦ не буде поминати главу Елладської церкви</h1>
      <h2>Найближчої неділі Російська православна церква припинить євхаристійне спілкування з главою Елладської церкви.</h2>
      <address>
        <time datetime="2019-11-02T14:46:00+00:00">02 Nov 2019, 14:46</time>
      </address>
      <p>Про це повідомив глава синодального Відділу зовнішніх церковних зв’язків РПЦ митрополит Іларіон, передає <a href="https://www.interfax.ru/world/682775">Інтерфакс</a>.</p>
      <p>Причиною стало те, що архієпископ <a href="https://nv.ua/ukr/ukraine/events/elladska-cerkva-oficiyno-viznala-pcu-novini-ukrajini-50050468.html">Афінський Ієронім II на цьому тижні відправив лист главі Православної церкви України митрополиту Епіфанію</a>, в якому повідомив йому про офіційне визнання автокефалії.</p>
      <p>При цьому РПЦ не припинила євхаристійне спілкування з усією Елладською церквою, оскільки стверджує, що не всі її ієрархи підтримують визнання ПЦУ.</p>
      <p>12 жовтня <a href="https://nv.ua/ukr/ukraine/events/elladska-pravoslavna-cerkva-viznala-avtokefaliyu-pcu-novini-ukrajini-50047580.html">Собор Елладської церкви рішенням переважної частини ієрархів підтримав пропозицію архієпископа Ієроніма про визнання канонічного статусу ПЦУ.</a></p>
      <p>В УПЦ Московського патріархату <a href="https://news.church.ua/2019/10/29/zayava-vzcz-upc-shhodo-viznannya-elladskoyu-pravoslavnoyu-cerkvoyu-tak-zvanoji-pravoslavnoji-cerkvi-ukrajini/#more-346523">відреагували</a> на лист архієпископа Ієроніма, назвавши визнання ПЦУ «ножем в спину».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/010/250/original/e9e21bb7956e6f7f6e989ba3cad761c6.jpeg?stamp=1&amp;q=85"/>
      </figure>
      <p>Борис Бахтєєв<br/>Не стати другою РПЦ</p>
      <p>Православна церква України була створена на об'єднавчому соборі в Софії Київській 15 грудня 2018 року, її предстоятелем був обраний митрополит Єпіфаній.</p>
      <p>Томос, який підтверджує автокефалію, був вручений Епіфанію патріархом Варфоломієм в Константинополі 6 січня 2019 року. ПЦУ стала п’ятнадцятою церквою в диптиху помісних православних церков світу.</p>
      <p>До складу ПЦУ перейшло вже понад 500 парафій Московського патріархату в Україні.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/u-rpc-zasudili-kult-osobi-stalina-kilka-dniv-tomu-v-rf-yomu-vstanovili-pam-yatnik-50020920.html">У РПЦ засудили культ особи Сталіна. Кілька днів тому в РФ йому встановили пам'ятник</a>
        </li>
        <li>
          <a href="https://nv.ua/ukr/world/countries/elladska-cerkva-viznala-pcu-reakciya-rpc-50047661.html">У РПЦ заявили, що проведуть «оцінку наслідків» визнання Елладською церквою ПЦУ</a>
        </li>
      </ul>
      <p>Московський патріархат відмовився визнати Православну церкву України. Його приклад наслідували залежні від Москви Антиохійський Патріархат, Православна церква Чеських і Словацьких земель, Польська православна церква, а також союзна РПЦ Сербська церква.</p>
    </article>
  </body>
</html>