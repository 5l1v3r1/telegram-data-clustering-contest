<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230812/"/>
    <meta property="og:site_name" content="Українська правда"/>
    <meta property="article:published_time" content="2019-11-02T14:02:31+00:00"/>
    <meta property="og:title" content="&quot;Шахтар&quot; резервним складом розгромив у Львові &quot;Карпати&quot;"/>
    <meta property="og:description" content="Донецький “Шахтар” у матчі 13-го туру Прем`єр-Ліги з рахунком 3:0 розгромив львівські “Карпати”."/>
  </head>
  <body>
    <article>
      <h1>"Шахтар" резервним складом розгромив у Львові "Карпати"</h1>
      <address>
        <time datetime="2019-11-02T14:02:31+00:00">02 Nov 2019, 14:02</time>
      </address>
      <p>Донецький "Шахтар" у матчі 13-го туру Прем`єр-Ліги з рахунком 3:0 розгромив львівські "Карпати".</p>
      <p>Поєдинок пройшов у суботу 2 листопада у Львові на напівпорожньому стадіоні "Україна".</p>
      <p>Гості забили швидкий гол, граючи у Львові резервним складом. У старті на гру вийшов лише один гравець основи – Тарас Степаненко, який по перерві був також замінений. На десятій хвилині воротар "Карпат" Роман Підківка помилився, вибиваючи м`яч. У результаті Андрій Борячук опинився сам на сам з голкіпером і пробив у кут воріт – 1:0.</p>
      <p>Після забитого голу "Шахтар" не мав особливих моментів біля воріт "Карпат". Господарі на 20-й хвилині мали нагоду відігратися. Після удару Жоао Дженнінгса м`яч пролетів поруч зі штангою.</p>
      <p>На 59-й хвилині Віктор Коваленко ударом головою після подачі кутового збільшує перевагу своєї команди – 2:0. Через пару хвилин знову ж був момент у "Карпат". Удар Ярослава Деда в шпагаті відбив Олексій Шевченко, який замінив у цій грі у воротах Андрія П`ятова.</p>
      <p>На 63-й хвилині удар з метрів 20-ти Тете, і рахунок вже 3:0. На 90-й хвилині останній момент забити хоча б гол львів`яни не використали. Зі штафного з метрів 22-ти бив Фране Йовкович – повз ворота.</p>
      <footer>Микола Аврамчук, УП</footer>
      <related>
        <a href="https://www.pravda.com.ua/news/2019/10/30/7230540/"/>
        <a href="https://www.pravda.com.ua/news/2019/10/27/7230223/"/>
        <a href="https://www.pravda.com.ua/news/2019/10/25/7230032/"/>
      </related>
    </article>
  </body>
</html>