<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bitcoin-vaadiyle-20-kisiyi-dolandirdi-213941h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T14:26:13+00:00"/>
    <meta property="og:title" content="'Bitcoin' vaadiyle 20 kişiyi dolandırdı"/>
    <meta property="og:description" content="Aydın'da iddiaya göre, kendisini ekonomist-broker olarak tanıtan bir kadın kripto para borsasında 'Bitcoin' alma vaadi ile 20 kişiyi dolandırarak 5 milyon lirayla kayıplara karıştı."/>
  </head>
  <body>
    <article>
      <h1>'Bitcoin' vaadiyle 20 kişiyi dolandırdı</h1>
      <h2>Aydın'da iddiaya göre, kendisini ekonomist-broker olarak tanıtan bir kadın kripto para borsasında 'Bitcoin' alma vaadi ile 20 kişiyi dolandırarak 5 milyon lirayla kayıplara karıştı.</h2>
      <address>
        <time datetime="2019-11-02T14:26:13+00:00">02 Nov 2019, 14:26</time>
      </address>
      <p>Aydın'da 20 kişi, Safiye Gökçe Y.’nin, kripto para borsasında 'Bitcoin' alıp kendilerini para kazandırma vaadiyle dolandırıldığını öne sürerek suç duyurusunda bulundu. </p>
      <p>Adana'dan 2 yıl önce Aydın'a gelen evli ve 1 çocuk annesi Safiye Gökçe Y., iddiaya göre kendisini ekonomist- broker olarak tanıtarak güvenini kazandığı kişilere kripto para borsasında 'Bitcoin' alıp para kazandırma vaadinde bulundu.</p>
      <p>Safiye Gökçe Y., müşterilerine ilk olarak aldığı kripto paradan belli miktarlarda kar payı dağıttı. Aralarında doktor, polis, adliye çalışanları ve akademisyen gibi çeşitli meslek gruplarından 20 kişiden böylelikle para topladı. Safiye Gökçe Y., topladığı yaklaşık 5 milyon lirayla kayıplara karıştı.</p>
      <p>Bunun üzerine 20 kişi, avukat aracılığıyla savcılığa suç duyurusunda bulundu. Ayrıca Safiye Gökçe Y.'nin Afyonkarahisar ve Denizli'de de aynı yöntemle vatandaşları dolandırdığı, dolandırıcılık, resmi evrakta sahtecilik suçlarından kaydının bulunduğu öğrenildi.</p>
      <p>Polis tarafından aranan Safiye Gökçe Y.'nin emniyeti telefonla arayıp, kimseyi dolandırmadığını, topladığı parayla Bitcoin aldığını ve bu kişilere ödeme yapacağını söylediği öğrenildi.</p>
    </article>
  </body>
</html>