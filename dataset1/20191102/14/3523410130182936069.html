<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637508/%D9%85%D8%A7%D9%87%D8%A7%D8%AA%DB%8C%D8%B1-%D9%85%D8%AD%D9%85%D8%AF-%D8%AA%D8%B1%D8%A7%D9%85%D9%BE-%D9%85%D8%B1%D8%AF-%D8%AE%D9%88%D8%A8%DB%8C-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T14:32:00+00:00"/>
    <meta property="og:title" content="ماهاتیر محمد: ترامپ مرد خوبی نیست"/>
    <meta property="og:description" content="نخست‌وزیر مالزی با اعلام اینکه رئیس‌جمهور آمریکا مرد خوبی نیست، گفت مالزی هم می‌تواند سیاست مخرب اقتصادی واشنگتن را برای گرفتن انتقام در پیش گیرد."/>
  </head>
  <body>
    <article>
      <h1>
        <a href="https://www.bultannews.com/fa/news/637508/%D9%85%D8%A7%D9%87%D8%A7%D8%AA%DB%8C%D8%B1-%D9%85%D8%AD%D9%85%D8%AF-%D8%AA%D8%B1%D8%A7%D9%85%D9%BE-%D9%85%D8%B1%D8%AF-%D8%AE%D9%88%D8%A8%DB%8C-%D9%86%DB%8C%D8%B3%D8%AA">ماهاتیر محمد: ترامپ مرد خوبی نیست</a>
      </h1>
      <h2>نخست‌وزیر مالزی با اعلام اینکه رئیس‌جمهور آمریکا مرد خوبی نیست، گفت مالزی هم می‌تواند سیاست مخرب اقتصادی واشنگتن را برای گرفتن انتقام در پیش گیرد.</h2>
      <address><time datetime="2019-11-02T14:32:00+00:00">02 Nov 2019, 14:32</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی‌ ای‌پی‌تی‌ان، ماهاتیر محمد، نخست وزیر مالزی، روز یکشنبه بار دیگر علیه سیاست‌های انحصارطلبی تجاری صحبت کرد و گفت کشور‌ها خاص در واقع نمی‌توانند جلوی گسترش مراودات تجاری و چندجانبه‌گرایی را بگیرند.</p>
      <p>او این سخنان را در نشست اتحادیه کشور‌های جنوب شرق آسیا (آ.سه.آن) در نانتبوری تایلند مطرح کرد. نخست وزیر مالزی در سخنان خود به کشور‌ها در ارتباط با کاهش وارداتشان از مالزی به سبب نگرانی‌های مرتبط با روغن پالم هشدار داد و گفت: «ما نیز به صورتی برابر وارداتمان را از کشور‌های شما کاهش خواهیم داد. »</p>
      <p>ماهاتیر محمد همچنین گفت: «ما دقیقا همان کاری را انجام می‌دهیم که آقای ترامپ انجام می‌دهد. او مرد خوبی نیست، اما این اقدامات را انجام می‌دهد و ما می‌توانیم از افرادی الگوبرداری کنیم که افراد خیلی خوبی نیستند.»</p>
      <p>او پیشتر هم از اینکه مالزی هدف تحریم‌های ناشی از جنگ تجاری میان چین و آمریکا قرار گیرد، ابراز نگرانی کرده و هشدار داده بود: «تنش‌های تجاری میان دو اقتصاد بزرگ جهان می‌تواند موجب افروخته شدن آتش جنگ سرد شود.»</p>
    </article>
  </body>
</html>