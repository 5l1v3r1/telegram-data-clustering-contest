<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/esenyurtu-karistiran-taciz-iddiasi-iki-aileyi-lincten-polis-zor-kurtardi/926110"/>
    <meta property="og:site_name" content="medya faresi"/>
    <meta property="article:published_time" content="2019-11-02T14:25:00+00:00"/>
    <meta property="og:title" content="Esenyurt'u karıştıran taciz iddiası! İki aileyi linçten polis zor kurtardı"/>
    <meta property="og:description" content="İSTANBUL Esenyurt'ta 6 yaşındaki erkek çocuğun, 13 ve 15 yaşındaki komşu çocukları tarafından taciz edildiği iddiası ortalığı karıştırdı."/>
  </head>
  <body>
    <article>
      <h1>Esenyurt'u karıştıran taciz iddiası! İki aileyi linçten polis zor kurtardı</h1>
      <h2>İSTANBUL Esenyurt'ta 6 yaşındaki erkek çocuğun, 13 ve 15 yaşındaki komşu çocukları tarafından taciz edildiği iddiası ortalığı karıştırdı.</h2>
      <address>
        <time datetime="2019-11-02T14:25:00+00:00">02 Nov 2019, 14:25</time>
      </address>
      <p>Olay, Esenyurt Atatürk Mahallesi 2206 sokakta meydana geldi.</p>
      <p>İddiaya göre 13 ve 15 yaşlarındaki iki erkek çocuğu, komşularının 6 yaşındaki erkek çocuğuna cinsel istismarda bulundu.</p>
      <p>Yaşanan olayı öğrenen aile, karşı binada oturan çocukların evlerine sopa ve taşlarla saldırdı.</p>
      <p>Cep telefonu kamerasına yansıyan görüntülerde öfkeli kalabalığın evin camlarını sopalarla kırdığı görülüyor.</p>
      <p>İhbar üzerine olay yerine çok sayıda polis ekibi sevk edildi.</p>
      <p>Sokağa gelen ekipler istismarı gerçekleştirdikleri iddia edilen çocukların evleri önünde önlem aldı. Aileyi evden çıkarmak için olay yerine çevik kuvvet ve zırhlı araç sevk edildi.</p>
      <h3>Kalabalık ile polis arasında arbede çıktı</h3>
      <p>İstismarı gerçekleştirdiği iddia edilen iki çocuğun aileleri binadan çıkarılırken, sokakta toplanan kalabalık tekrar saldırdı.</p>
      <p>Polis, olaylara biber gazıyla müdahale etti. Aile zırhlı araçla olay yerinden uzaklaştırılırken, kalabalık ve polis arasında arbede çıktı.</p>
      <p>Olaylar sırasında 3 kişi biber gazından etkilenerek baygınlık geçirdi. Baygınlık geçiren kişiler kendi araçlarıyla hastaneye kaldırıldı.</p>
    </article>
  </body>
</html>