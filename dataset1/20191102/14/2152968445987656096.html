<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/02/patriarh-neofit-bylgarskata-cyrkva-shte-podkrepia-makedonskata.428305"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T14:15:00+00:00"/>
    <meta property="og:title" content="Патриарх Неофит: Българската църква ще подкрепя македонската"/>
    <meta property="og:description" content="Той отслужи панихида в памет на патриарх Максим | Dnes.bg"/>
  </head>
  <body>
    <article>
      <h1>Патриарх Неофит: Българската църква ще подкрепя македонската</h1>
      <h2>Той отслужи панихида в памет на патриарх Максим</h2>
      <address><time datetime="2019-11-02T14:15:00+00:00">02 Nov 2019, 14:15</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>С панихида в Троянския манастир беше почетена паметта на починалия преди 7 години патриарх Максим. Церемонията беше отслужена от патриарх Неофит. Той каза, че делото на предшественика му ще се помни винаги, предават от NOVA.<br/><br/>"Той беше истински монах, архиерей и молитвеник, за което ние му благодарим. Много пъти ще следваме неговия пример", посочи патриархът. <br/><br/>Неофит подчерта, че Българската православна църква ще продължи да подкрепя македонската в усилията за сближаването на двата народа. Голямо е и значението на смесената българо-македонска църковна комисия с председател старозагорския митрополит Киприян.</p>
    </article>
  </body>
</html>