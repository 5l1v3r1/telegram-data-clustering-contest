<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Ako-ste-lyubiteli-na-bulgarskoto-kino-tazi-vecher-pred-vas-se-otkriva-unikalna-vuzmozhnost-v-Plovdiv-910551"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T14:29:00+00:00"/>
    <meta property="og:title" content="Ако сте любители на българското кино, тази вечер пред вас се открива уникална възможност в Пловдив!"/>
    <meta property="og:description" content="Изключителна възможност за всички почитатели на родното кино се открива тази вечер /събота/ от 20.15..."/>
  </head>
  <body>
    <article>
      <h1>Ако сте любители на българското кино, тази вечер пред вас се открива уникална възможност в Пловдив!</h1>
      <address>
        <time datetime="2019-11-02T14:29:00+00:00">02 Nov 2019, 14:29</time>
      </address>
      <p>Изключителна възможност за всички почитатели на родното кино се открива тази вечер /събота/ от 20.15ч. в Lucky - Дом на киното. Големият български режисьор Стефан Командарев ще представи предпремиерно филма си "В КРЪГ".</p>
      <p>"В КРЪГ" е вторият филм от планираната трилогия след реализацията на "Посоки". Той разказва историите на три двойки патрулиращи полицаи в нощна София. Във филма ще видим множество известни български артисти, сред които Павел Поппандов, Асен Блатечки, Ирини Жамбонас, Иван Бърнев, Васил Василев–Зуека, Стефан Денолюбов, Стоян Дойчев, Герасим Георгиев–Геро, Николай Урумов, Анастасия Ингилизова, Ованес Торосян и др. Режисьор на продукцията е Стефан Командарев, оператор Веселин Христов.</p>
      <p>След като взе две от най-престижните награди на кинофестивала в Сараево ("Сърцето на Сараево" за най-добра актриса за Ирини Жамбонас и наградата Cineuropa за изключително постижение в европейската аудиовизуална култура), тази вечер "В кръг" взе нови три награди, този път от фестивала "Златна Роза" във Варна.</p>
      <p>Специалната награда на град Варна, отново висока оценка за Ирини Жамбонас, която получи Награда за най-добра женска роля и Награда на публиката. Така само след участието си на два фестивала, В КРЪГ има впечатляващите 5 награди!</p>
      <p>Заповядайте на днес от 20:15 ч., за да се срещнете със режисьора Стефан Командарев и да му зададете своите въпроси.</p>
    </article>
  </body>
</html>