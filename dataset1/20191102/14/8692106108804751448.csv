,src,lang,text
0,"











وعده پایان احداث منازل سیل‌زدگان گلستانی تا پایان آبان/ ساخت مدارس آسیب دیده تا مهر آینده به اتمام می‌رسد+فیلم و عکس
خدمت به مناطق سیل‌زده گلستان در آستانه فصل سرما همچنان ادامه دارد؛

02 Nov 2019, 14:58

در حالیکه فصل خزان کم کم به طبیعت رخ نشان می دهد؛ گرمای تلاش و خدمات در مناطق سیل‌زده گلستان باعث شده تا شروع جدی سرما، کار احداث و تعمیر منازل سیل‌زدگان پایان یابد.
به گزارش شبکه اطلاع رسانی راه دانا؛ به نقل از گلستان ما؛ در حالیکه مردم استان گلستان خود را برای استقبال و میزبانی از عید نوروز مهیا می ساختند سیل ویرانگر در واپسین ساعات مانده به سال تحویل وارد استان شد و ابتدا شهر گنبد کاووس و سپس شهرهای آق قلا و گمیشان را در بر گرفت؛ سیلی که به گفته معاون عمرانی استانداری گلستان، اگر دولت برای تکمیل سد نرماب و چهل چای 800 میلیارد تومان هزینه می‌کرد امروز استان با خسارت 4800 میلیاردی مواجه نمی شد.
در این حادثه طی دو روز بیش از ۳۰۰ میلی‌متر بارش رخ داد که برابر حدوداً ۸۰ درصد متوسط بارش یک سال استان گلستان بود ، این حجم از بارش در این منطقه در تمام دوران ثبت داده‌های هواشناختی بی‌سابقه بوده است.
حسینی کارشناس امور آب استان در این رابطه می گوید: عامل اصلی ایجاد سیلاب اخیر، بارش باران ۵۰ تا ۶۰ درصدی بود که باید در طی یک سال می‌بارید اما در دو شبانه روز بارید. در واقع شدت بارش و تداوم دراز مدت آن عامل اصلی تشدید سیلاب بود.



حال هشت ماه از این حادثه تلخ می گذرد و هنوز خیلی ها منتظرند تا بدانند دلیل اصلی سیل و خسارتهای بوجود آمده چه بود ؟ یا اینکه بدانند چرا شهر آق قلا بیشتر از سایر شهرهای استان متحمل هزینه شد ؟
اخیرا نشستی برای علت یابی، سیل برگزار شد و محمد فکری پژوهشگر مرکز بررسی های استراتژیک ریاست جمهوری علت اصلی تشدید خسارتها و ماندگاری سیل آق قلا را مداخله مردمی و سازمانی برای خارج کردن سیلاب گرگانرود از حریم طبیعی آن عنوان کرد.
وی گفت : در حدود ساعت 2 نیمه شب یکم فروردین 1398 آب منطقه ای در حدود 10 کیلومتری شمال شرق آق قلا قصد داشته با حفر کانال انحرافی سیلاب را در اراضی اطراف پخش کند اما اهالی روستاهای اطراف با این مدعا که مسیر کانال باعث زیر آب رفتن روستاهای آنها می‌شود خواهان تغییر مسیر کانال شده و از ادامه کار دستگاه های حفر کانال جلوگیری می کنند,
در پی اختلاف به وجود آمده بین آب منطقه ای و اهالی روستاهای اطراف در مورد مسیر حفر کانال فرماندار وقت آق قلا از نظر مردم حمایت میکند و دستور به حفر کانال از مسیر مدنظر مردم می‌دهد اما متاسفانه این مسیر اشتباه بوده و با برخورد سیلاب با جاده آق قلا-آقکدش سیل به سمت آق قلا منحرف می شود  و اکثر نقاط شهر زیر سیلاب  فرو می رود.
در این نشست محدثه جلیلی، پژوهشگر مرکز بررسی های استراتژیک ریاست جمهوری نیز گفت : در آق قلا ارتباط و همدلی لازم بین مدیران وقت شهرستان و مردم شکل نگرفت و همین باعث شد در تمام روزهای پس از حادثه مردم اعتماد خود به عملکرد دولت را از دست بدهند. این شرایط باعث شد مداخله های متعددی در مدیریت بحران، توسط افراد غیرمسئول و غیرمتخصص از منتفذان محلی تا نماینده مجلس صورت بگیرد که هرچند با نیت خیر تلاش می‌کردند ولی به دلیل نداشتن دانش و تخصص لازم باعث پیچیده تر شدن بحران شدند.
وی همکاری و همدلی بین مردم و مدیران در آق قلا را با گمیش تپه و سیمین شهر مقایسه کرد که در سیمین شهر و گمیش تپه ارتباط خوب شکل گرفته بین مدیران وقت شهرستان و مردم باعث شد با همبستگی مناسب و اعتماد متقابل بتوانند دایک های حفاظتی و فعالیت های امدادی قابل توجه و بسیار موثری را سامان دهند .
در همین رابطه به سراغ استاندار ، فرمانده سپاه و فرمانداران سه شهرستان درگیر در سیل استان گلستان رفتیم تا ازآخرین اقدامات انجام شده در خصوص بازسازی مناطق سیل زده و همچنین تمهیداتی که در خصوص رسیدن فصل سرما اندیشیده اند آگاه شویم.
فرماندار گنبد کاووس : به نیازهای جدید سیل‌زدگان توجه شود
عبدالقدیر کریمی فرماندار ویژه گنبدکاووس در گفت‌وگو با خبرنگار گلستان ما در خصوص وارد شدن به فصل سرما و اقدامات لازم در این زمینه اظهار کرد : در شهر گنبدکاووس 24 خانواده در چادرها سکونت دارند  زیرا خانه های آنها در مسیر رودخانه ها بود و زمین های این افراد نیز تا هفته آینده به ستاد بازسازی تحویل داده می شود و ستاد بازسازی طبق قولی که به ما داده آنها را در اولویت گذاشته و قبل از عید به ما تحویل می دهد .
کریمی افزود : در مناطق شهری گنبدکاووس به جز تعداد اندکی بقیه در خانه های اقوام ، نزدیکان و یا خانه های استیجاری اسکان داده شده اند و آنهایی هم که در روستا هستند بلااستثنا در منزل اقوام و یا منزل خودشان با ترمیم و بازسازی یکی دو اتاق در حال زندگی هستند تا خانه هایشان آماده شود .
وی تصریح کرد : با توجه به شروع فصل سرما ، در گنبد کاووس افرادی که به این معنی در چادر زندگی کنند را نداریم البته یک سری هنوز داخل چادر ها  هستند و تحویل ندادند ولی به این معنی نیست که در آن دارند زندگی می کنند ، به این صورت که برخی از این افراد چادر ها را در حیاط خود مستقر کرده اما در اتاق های منزل که بازسازی کرده اند زندگی می کنند و یا خانه پدر و مادر رفته اند و چادر ها را به دلیل احتیاط نگه داشته اند ، ما از حدود 400 چادری که توزیع کردیم، 90 مورد را جمع آوری کردیم. برخی چادرها نیز جهت نگهبانی از برخی مناطق سیل‌زده استفاده می شود.
فرماندار ویژه گنبدکاووس در خصوص نیازهای جدید از لوازم گرمایشی خاطرنشان کرد : ما در همان دو سه ماه اول بسته کاملی از تجهیزات و امکانات شامل گاز ، بخاری ، یخچال ، فرش و تلویزیون  در بین مردم سیل زده توزیع کردیم ولی مدتی است که بسته جدید نداشتیم و نیازهای خانواده ها همان دو سه ماه اول به آنها تحویل داده شد ، البته با توجه به شروع سرما ممکن است نیازهای جدیدی بوجود بیاید و نیاز است در فصل سرما به سیل زدگان توجه جدی شود و فضای مجازی ، سایتها و کانال ها هم می توانند در این زمینه کمک کنند .
رمضانعلی قاسم پور فرمانده سپاه گنبد کاووس نیز تعداد واحدهای تکمیل شده در شهرستان گنبدکاووس را 239 مورد عنوان کرد و گفت: در حال تعمیر 128 و در دست بررسی 175 واحد هستیم.
قاسم پور افزود :  هنوز هم با توجه به نیاز مردم کمک های ما ادامه خواهد داشت و تا پایان و حاکم شدن آرامش کامل بر زندگی  آسیب دیدگان از سیل در کنار مردم خواهیم ماند.
تصاویر ارسالی از گنبدکاووس :















فرماندار آق قلا : به پیمانکاران مکلف کردیم قبل از فصل سرما ساختمان ها را تحویل دهند
امیر شیر توماج  فرماندار آق قلا در دیدار با هیئت تحریریه گلستان ما در فرمانداری این شهرستان ضمن تشکر از این رسانه مهم در پوشش اخبار سیل اظهار کرد : با توجه به در پیش بودن فصل سرما ، 23  خانواده طبق آمار در شهرستان اق قلا در چادر زندگی می کنند که ما البته اسامی همه آنها را به تفکیک محل زندگی داریم .
وی ادامه داد: منازل این افراد در دست احداث و مراحل ساخت آن تا (دوشنبه 6 آبان ماه) طبق لیست مشخص است .



توماج افزود : به پیمانکاران اعلام کردیم تا پایان آبان ماه منازل را به ما تحویل دهند؛ همچنین ما به این خانوارها سهمیه وام معیشتی دادیم تا برای خود مکانی را اجاره کنندو به هلال احمر نیز گفتم پوشش های آلاچیق و چادرها را کنترل کنند تا جلوی سرمای احتمالی را بگیرد .
وی تاکید کرد : هیچ کم کاری در این زمینه وجود ندارد و به پیمانکاران مکلف کردیم قبل از فصل سرما منازل را به ما تحویل دهند.
فرماندار آق قلا گفت : برای شهر آق قلا 12 میلیارد و 600 میلیون اعتبار در نظر گرفته شده است و در بحث آسفالت معابر نیز علیرغم اینکه تازه سرپرست شهرداری منصوب شده اما اقدامات خوبی صورت گرفته است.در روستاها نیز برای اجرای طرح هادی و معابر اصلی 50 میلیارد و 50  میلیون تومان با تمرکز بر روی 10 روستای سیل‌زده اختصاص دادیم .
توماج با بیان اینکه بحث آسفالت معابر شهری در روزهای آینده ادامه دار است، خاطرنشان کرد: محله کل آباد و اتحادها شامل آسفالت می شوند و در بحث زهکشی ها که خیلی مهم است. زهکشی کل آباد و پشت انتظامی جز‌ء اولویت هاست ،لایروبی گرگاترود  نیزخیلی مهم است و تا بحال 60 کیلیومتر را لایروبی کردیم ، سابقه نداشته بعد از انقلاب در سطح شهر گرگانرود لایروبی شود.
وی اضافه کرد : دریچه اصلی سد وشمگیر 5 سال تعویض نشده بودو هنگام سیل مشکلات زیادی به بار آورد ، این دریچه تعویض و در حال حاضر باز است و الان اگر ببینید رودخانه پرآب و سد وشمگیر خالی است بخاطر باز بودن این دریچه است و در حال حاضر ""ما آب را مدیریت می کنیم نه آب ما را""  و این باعث می شود اگر باران ببارد آب پشت سد نمی ماند ، .
به گفته توماج؛ 19 میلیارد تومان نیز بابت خسارت به اراضی کشاورزی به کشاورزان پرداخت شده است .
فرماندار آق قلا در ادامه به بیان آماری در خصوص ساخت و تعمیر مساکن شهری و روستایی پرداخت و افزود : در مجموع ارزیابی ها و براساس آمار بنیاد مسکن 7893 واحد تایید شدند که 2891 واحد احداثی و 4465 واحد تعمیری شناسایی شدند ، ضمن اینکه بعد از ارزیابی ها 1870 واحد احداثی ، 2342 واحد تمعیری و 2325 واحد نیز سهمیه معیشتی در نظر گرفتیم .
توماج بیان کرد: برای معرفی به بانک از 1870 واحد سهمیه الان 1695 واحد را به بانک معرفی کردیم و الباقی روزهای آینده معرفی می شوند .
تصاویر زیر 6 آبان از سطح شهرستان اق قلا گرفته شده و نشان می دهد که کارها در حال انجام شدن است هر چند باید به برخی نقاط بیشتر توجه شود.















فرماندار گمیشان : فقط سه چادر در گمیشان داریم
گمیشان سومین شهری است که به سراغ آن رفتیم ، شهری که در منتهی الیه سیل اخیر قرار داشته و راه خروجی سیلاب به دریا بود ، شهری که همبستگی و یکدلی آن در سیل اخیر ورد زبانهاست.
احمد دستمرد فرماندار گمیشان در همین رابطه به خبرنگار ما گفت: در شهرستان گمیشان 2987 واحد تعمیری داریم که 1940 واحد تقریبا یکم آبان پیش تحویل داده شد و مابقی تعمیری ها نیز در حال انجام است ، همچنین از 855 واحد احداثی هم 696 تا پی کنی شده  و مراحل سفت کاری و تحویل در حال انجام است و یک مقدار تاخیر که داشتیم بابت حفظ حریم میراث فرهنگی بود و بزودی کلنگ زنی 50 واحد نیز شروع می شود.
دستمرد بیان کرد: در شهرستان گمیشان فقط سه خانواده داخل چادر زندگی می کنند ، البته اجاره مسکن این سه خانواده پرداخت شده و بنده طی بازدیدی که از این سه خانواده داشتم ترتیب اسکان آنها را تا پایان آبان ماه خواهیم داد.
وی تاکید کرد : در بحث جاده ها 47 نقطه از راه‌های این شهرستان برای خروج آب برش خورده بود که الحمدالله همه این 47 نقطه آسفالت شد و در حال حاضر هیچ مشکلی نداریم ، در بحث جاده بین مزارع بیشترین تخریب ها را داشتیم و بچه های ما دارند کار می کنند تا قبل از فصل کشت ، کشاورزان دچار مشکل نشوند.
فرماندار گمیشان با اشاره به اینکه همکاری مردم و مسئولین در گمیشان خوب است، افزود: همانطور که می دانید آب زیرزمینی در این شهرستان بالاست و این امر موجب نشست خانه ها شده بود لذا هر گونه تماسی مردمی در رابطه با این موضوع داشتیم سریعا پیگیری کردیم .
دستمرد در خصوص نیازهای فصل سرما و لوازم گرمایشی گفت : عمده مراجعاتی که به فرمانداری می شود برای  بسته هاست ، البته ستاد اجرایی فرمان امام 1500 بسته و کارت هدیه را به سیل‌زدگان عضو بهزیستی داده است.

تصاویری از روند بازسازی منازل در شهرستان گمیشان







رییس هلال احمر بندرترکمن و گمیشان: جمعیت هلال احمر امانتدار کمکهای مردم است
 مهدی جعفری رییس هلال احمر بندرترکمن و گمیشان  هم گفت: مرحله دوم  توزیع لوازم خانگی بین سیل زدگان شهرستان گمیشان در حال انجام است.
وی ادامه داد: این مرحله از توزیع اقلام ۳۲۱ پک لوازم خانگی شامل یخچال، اجاق گاز، فرش و پتو می باشد.
مهدی جعفری با بیان اینکه این اقلام از محل کمکهای مردمی به جمعیت هلال احمر آماده شده است و اکنون در بین سیل زدگان در حال توزیع می باشد خاطر نشان کرد: جمعیت هلال احمر امانتدار واقعی مردم است و کمکهای آنان را به سیل زدگان می رساند.
رییس هلال احمر بندرترکمن و گمیشان یادآور شد: پیش از این نیز ۱۸۱ بسته لوازم خانگی در مرحله اول توزیع کمکها بین سیل زدگان گمیشان توزیع شده است.






مهدی جعفری در تکمیل سخنانش افزود: با تلاشهای صورت گرفته از ابتدای وقوع سیل تاکنون یک هزار و 908تخته چادر، ده هزارو 95 تخته پتو، چهارهزارو523تخته موکت، 9هزار و 936بسته غذایی 72ساعته، هفده هزارو891 بسته غذایی یک ماهه، شانزده هزارو‌ 230 پرس غذای گرم و چهار هزار و 289 ست بهداشتی به همت جمعیت هلال احمر در بین سیل زدگان بندرترکمن و گمیشان توزیع شده است و 5 کاروان سلامت تیم های پزشکی جهت ارائه خدمات سلامت به  سیل زده این شهرستانها اعزام شدند و تیم های حمایت روانی و اجتماعی سازمان جوانان هلال احمر نیز در این مناطق حضور یافتند.



مدیرکل نوسازی مدارس گلستان: پایان ساخت مدارس آسیب دیده تا مهر آینده
یاسر لیوانی مدیرکل نوسازی مدارس گلستان  با اشاره به عملکرد نوسازی در چند بخش با توجه به حادثه سیل در استان، اظهار کرد: براین اساس برنامه های کوتاه، میان و بلند مدت را تعریف کردیم و در ابتدا مدارس محل اسکان سیل زدگان بود.
لیوانی ادامه داد: در برنامه میان مدت بازگشایی مدارس در 17 فروردین انجام شد و همچنین برای بازسازی و احداث مدارس برنامه ریزی شد.
وی با بیان این که عملیات تعمیر مدارس آسیب دیده از سیل گلستان به پایان رسید، بیان کرد: در همایش خیران که در تهران برگزار شد تعهدات خوبی برای مدارس سیل زده کشور انجام و تاکنون به ۵۵ میلیارد تومان تعهدات خیران در گلستان عمل شده است.
لیوانی اضافه کرد: عملیات ساخت عمده پروژه های آسیب دیده شروع شده و امیدواریم که بخشی از آن را تا پایان سال و بخش دیگر هم تا مهرماه سال آینده به بهره برداری برسد.
احسان گوهری راد با اشاره به تعمیر 326 مدرسه آسیب دیده از سیل در گلستان ، افزود: از بین 24 مدرسه‎ای که بر اثر سیل تخریب شد عملیات اجرایی 17 مدرسه به پایان رسیده و تکمیل مابقی مدارس آسیب‎دیده انجام خواهد شد.
مدیرکل آموزش و پرورش گلستان گفت: هیچ نگرانی برای تحصیل دانش آموزان شهرهای سیل‌زده وجود ندارد و همه دانش آموزان در کلاس های استاندارد تحصیل می کنند.



استاندار گلستان: نگرانی ما تقریبا 23 چادر شهرستان آق قلا است
در ادامه به سراغ استاندار گلستان رفتیم تا آخرین اقدامات انجام شده در این خصوص جویا شویم ، هادی حق شناس، در گفت‌وگو با خبرنگار گلستان ما اظهار کرد: اصلی ترین  وظیفه ما این است که واحدهای مسکونی را تا شروع فصل سرما تحویل دهیم و این مفهوم اش اینست که آب و برق و گاز این واحدها متصل شود و تمام توان مان را بکار گرفتیم تا این اتفاق بیفتد.
حق شناس افزود : در حال حاضر بخش های تعمیراتی به اتمام رسیده و آنچه مانده واحدهای احداثی هست که از 7400 تقریبا 7000 واحد به بانک ها برای عقد قرار داد معرفی شده  اند که حدود 6 هزار و 300 واحد عقد قرارآن انجام شده است.
وی فزود:  تصورم این است که تا شروع فصل سرما( زمستان) بتوانیم 80 درصد واحدها را تحویل بدهیم و بخش هایی که تحویل داده نشده  می توانند وام مال الاجاره در اختیار آنها قرار دهیم که البته برخی ها نیز از این وام استفاده کرده اند.
استاندار گلستان با بیان اینکه عمده نگرانی ما در فصل سرما چادرهای شهرستان آق قلا است ، یادآور شد : نگرانی ما تقریبا 23 چادر شهرستان آق قلا است ، تعداد چادرهای گمیشان به 3 رسیده و در گنبد چادر نداریم . ما این چادری ها را قبل از شروع سرما جمع می کنیم. امیدواریم هیچ مشکلی تا شروع فصل سرما پیش نیاید.
حق شناس در خصوص نیاز به لوازم گرمایشی و ""ایا اینکه نیاز به فراخوان هست یا  خیر؟""، گفت : خانواده های سیل‌زده خیلی از وسایل و تجهیزات  گرفتند اما تعبیر شما درست است ،  بجای وسایل گرمایشی  ، لوازم سرمایشی مثل پنکه و کولر گرفتند ، من تصورم این است نباید مشکل وسایل گرمایشی در منطقه داشته باشیم اگر فراخوان عمومی داده بشود شاید یک توقع ایجاد شود و ممکن است به اندازه همه وسایل نباشد و باعث ایجاد نارضایتی شود.
وی با قدردانی از یادآوری خبرنگار گلستان ما به  نیازهای گرمایشی سیل زدگان استان گفت: من حتما به سه فرمانداری می گویم که حتما بررسی و ارزیابی کنند و ببینند نیازهای گرمایشی خانواده های مناطق سیل‌زده چقدر است تا نسبت به تامین آنها اقدام کنیم .




سردار معروفی : 
بودجه سد نرماب هر چه زودتر تامین شود

سردار حسین معروفی فرمانده سپاه نینوا گلستان نیز در گفت و گو با خبرنگار گلستان ما، اظهار کرد : اقدامات خوبی توسط سپاه و نیروهای جهادی و بسیجی در شهرستان‌های سیل زده اجرا شد و در ایام پیش رو و فصل سرما نیز قطعا سپاه در کنار مردم خواهد بود .
معروفی بیان کرد: برای انجام کارهای اساسی و ریشه کردن کردن سیل باید دولت هر چه سریعتر بودجه به قرارگاه خاتم الانبیاء تزریق کند تا سد نرماب پیگیری و تکمیل شود.
وی همچنین تاکید کرد: باید بودجه لازم به قرارگاه خاتم الانبیاء داده شود تا کانال انحرافی بند ولی را به اتمام برساند و مشکلات سد وشمگیر نیز رفع شود ، باید اولویت در موضوع سیل آق قلا به این چند تا موضوع داده شود تا کارهای کلان و اساسی انجام شود .



حسن ملک حسینی مسول بسیج سازندگی گلستان نیز بیان کرد: 1500  واحد تعمیراتی و ساخت در دست ماست که تا اول زمستان بخشی از آن آماده شده و مردم می توانند آن را تحویل بگیرند.
وی ادامه داد: پروژه ساخت مسکن برای مددجویان بهزیستی و کمیته امداد و معلولین را داریم که  تا اول زمستان آماده و تحویل داده می شود .
ملک حسینی اضافه کرد: در بخش تامین معیشت،  پتو ، لوازم التحریر و خوراکی توزیع خواهد شد  و در مدارس لباس ورزشی و گرمکن آماده توزیع داریم.
وی گفت: پیگیری مشکلات آب و برق و گاز و گراویل برای تردد مناسب در کوچه ها را با همکاری شهرداری اجرا خواهیم کرد، ضمن اینکه خوراک دام برای زمستان در حال پیگیری و انجام است که دام ها مشکل نداشته باشند .
انتهای پیام/
 


",de,"











High police presence
That is why a police helicopter circles over Aschersleben
02 Nov 2019, 14:13 by Kerstin Beier
Aschersleben - Ascherslebener wonder on Saturday about a high police presence in the city. Several patrol cars stand at the Johannisturm, and a police helicopter circles over Aschersleben. Reason is the game of 1. FC Magdeburg against the HFC, as the Magdeburg police spokesman Frank Küssner said on request of the MZ.
Since among the fans, who have gathered in Aschersleben in front of a sports bar, violent and in connection with football already criminalized persons, police forces were used as a precaution. At this time, there had been no incidents, ""but we want to preventively show that we are there,"" said the spokesman. (Mz)


"
