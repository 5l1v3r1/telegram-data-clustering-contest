<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/friki-sti-mani-xespaei-gia-proti-fora-i-kori-toy-ierea-gia-tin-kakopoiisi-tis-12chronis-ta-agnosta-logia-toy-paidioy-fotizoyn-tin-plektani/"/>
    <meta property="og:site_name" content="europost.gr"/>
    <meta property="article:published_time" content="2019-11-02T14:45:20+00:00"/>
    <meta property="og:title" content="Φρίκη στη Μάνη: Ξεσπάει για πρώτη φορά η κόρη του ιερέα για την κακοποίηση της 12χρονης! “Τα άγνωστα λόγια του παιδιού φωτίζουν την πλεκτάνη”!"/>
    <meta property="og:description" content="Στην αντεπίθεση η πλευρά του κατηγορούμενου ιερέα για την κακοποίηση της 12χρονης στη Μάνη. Η κόρη του 57χρονου κατηγορεί τη μητέρα του παιδιού ότι έστησε μια απίστευτη πλεκτάνη. Ο δικηγόρος του παπά αποκάλυψε τα άγνωστα"/>
  </head>
  <body>
    <article>
      <h1>Φρίκη στη Μάνη: Ξεσπάει για πρώτη φορά η κόρη του ιερέα για την κακοποίηση της 12χρονης! “Τα άγνωστα λόγια του παιδιού φωτίζουν την πλεκτάνη”!</h1>
      <address>
        <time datetime="2019-11-02T14:45:20+00:00">02 Nov 2019, 14:45</time>
      </address>
      <p>Στην αντεπίθεση η πλευρά του κατηγορούμενου ιερέα για την κακοποίηση της 12χρονης στη Μάνη. Η κόρη του 57χρονου κατηγορεί τη μητέρα του παιδιού ότι έστησε μια απίστευτη πλεκτάνη. Ο δικηγόρος του παπά αποκάλυψε τα άγνωστα λόγια του παιδιού λίγο πριν η υπόθεση έρθει στο φως. “Πιστεύω απόλυτα ότι κάτι της έχει κάνει ο παππούς ή κάτι έχει βιώσει στο προηγούμενο σπίτι της”.</p>
      <p>Βέβαιη για την αθωότητα του ιερέα από τη Μάνη, ο οποίος κατηγορείται για σεξουαλική κακοποίηση 12χρονης, εμφανίστηκε η κόρη του, μιλώντας τηλεφωνικά στην εκπομπή του ΑΝΤ1 “Πρωινοί Τύποι”.</p>
      <p>Όπως είπε, «είναι άδικο να κατηγορείται ο πατέρας μου. Είναι αθώος!». Θεωρεί πως πρόκειται για μία πλεκτάνη από τη μητέρα του κοριτσιού, προκειμένου να καλύψει τον παππού του παιδιού.</p>
      <p>Τόνισε πως το κοριτσάκι είχε πολύ καλή σχέση με τον ιερέα, τον οποίο μάλιστα αποκαλούσε “μπαμπά”. “Πιστεύω απόλυτα ότι κάτι της έχει κάνει ο παππούς ή κάτι έχει βιώσει στο προηγούμενο σπίτι της”.</p>
      <p>Η κόρη του ιερέα υποστηρίζει πως όλες οι κατηγορίες είναι κατασκευασμένες από την μητερά της 12χρονης: «Είναι αθώος ο πατέρας μου και θα αποδειχθεί αυτό πολύ σύντομα. Γνωρίζω πολύ καλά τον πατέρα μου.</p>
      <p>Μεγάλωσε έξι παιδιά. Τα πέντε είναι κορίτσια. Δεν γίνεται ένας άνθρωπος στα 57 του χρόνια να γύρισε και να έκανε αυτήν την πράξη από τη στιγμή που έχει μεγαλώσει τόσα κορίτσια. Πηγαίναμε φίλες στο σπίτι μας και να μην έχει δείξει κάτι».</p>
      <p>Στο στούντιο της εκπομπής ήταν και ο συνήγορος υπεράσπισης του ιερέα, Ν. Ιωάννου, ο οποίος υπογράμμισε πως δεν είναι δεδομένη κακοποίηση της 12χρονης, καθώς απομένουν να γίνουν κάποιες εξετάσεις ακόμα.</p>
      <p>Ο κ. Ιωάννου σημείωσε πως το ίδιο το παιδί είχε εκμυστηρευτεί στον ιερά πως είχε “πειραχτεί” από τον παππού.</p>
      <figure>
        <iframe src="https://www.youtube.com/embed/uu2R1ZF4kAc" width="696" height="392" data-service="Youtube" scrolling="no"/>
      </figure>
      <p>Η ανατριχιαστική κατάθεση της 12χρονης<br/>Η 12χρονη άνοιξε για πρώτη φορά την ψυχή της τον περασμένο Φεβρουάριο, ενώ φιλοξενούταν στο «Χαμόγελο του Παιδιού». Είχε καταγγείλει τόσο τον ιερέα όσο και τον παππού της. Στην κατάθεσή της είχε πει:</p>
      <p>“Ο μπαμπάς ήρθε χωρίς το παντελόνι και το εσώρουχο και μου έβγαλε το παντελόνι και το κιλοτάκι μου και μου έκανε κάτι κακό και εγώ πονούσα. Αυτό έχει γίνει και μία άλλη φορά.</p>
      <p>Μετά ήλθε η μαμά στο σπίτι και μας βρήκε στο κρεβάτι. Είπε “τι κάνετε εκεί;” Εγώ της είπα οτι ο μπαμπάς το έκανε αυτό με το ζόρι. Η μαμά μετά με χτύπησε με τα χέρια της. Αυτά που μου έκανε ο ιερέας μου τα είχε κάνει και ο παππούς.”</p>
      <p>Τι υποστηρίζει η μητέρα της 12χρονης<br/>Αίσθηση προκαλούν οι δηλώσεις της μητέρας της ανήλικης. «Ήταν ιερέας και του είχα εμπιστοσύνη», είχε πει στην εκπομπή «Καλημέρα Ελλάδα» του ΑΝΤ1 και αλλάζοντας την αρχική της κατάθεση, παραδέχθηκε ότι ο 57χρονος ιερέας- σύντροφός της «είχε κάνει κακό στην κόρη μου».</p>
      <p>«Μαμά, ναι, αλήθεια είναι, με έχει πειράξει», είπε η γυναίκα ότι της είπε η κόρη της. Ο δικηγόρος του ιερέα δήλωσε «έκπληκτος και σοκαρισμένος», από το γεγονός ότι η μητέρα του παιδιού άλλαξε την κατάθεσή της. Και δήλωσε ότι «συμπάσχω με τον κάθε γονιό που μπορεί να αποδειχθεί λάθος».</p>
      <p>Ο ίδιος ισχυρίζεται ότι η γυναίκα άλλαξε την κατάθεσή της «αφού είχε μιλήσει με την κόρη της και την κοινωνική λειτουργό», που όπως η ίδια είπε την έπεισαν ότι το παιδί είχε κακοποιηθεί. Απαντώντας, τέλος στο αν το παιδί «τα έβγαλε από το μυαλό της», απάντησε ότι «αυτό θα το κρίνει η Δικαιοσύνη».</p>
      <figure>
        <iframe src="https://www.youtube.com/embed/1AZTQ9_pZec" width="696" height="392" data-service="Youtube" scrolling="no"/>
      </figure>
      <h3>Σχετικά</h3>
    </article>
  </body>
</html>