<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637490/%D8%A8%D8%B1%DA%AF%D8%B2%DB%8C%D8%AF%DA%AF%D8%A7%D9%86-%D9%85%D9%88%D8%B3%DB%8C%D9%82%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%D8%B4%D8%B4%D9%85%DB%8C%D9%86-%D8%AC%D8%B4%D9%86-%D8%B3%D8%A7%D9%84%D8%A7%D9%86%D9%87-%D9%85%D9%88%D8%B3%DB%8C%D9%82%DB%8C-%D9%85%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T14:04:00+00:00"/>
    <meta property="og:title" content="برگزیدگان موسیقی ایران در ششمین جشن سالانه موسیقی ما"/>
    <meta property="og:description" content="ششمین"/>
  </head>
  <body>
    <article>
      <h1>
        <a href="https://www.bultannews.com/fa/news/637490/%D8%A8%D8%B1%DA%AF%D8%B2%DB%8C%D8%AF%DA%AF%D8%A7%D9%86-%D9%85%D9%88%D8%B3%DB%8C%D9%82%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%D8%B4%D8%B4%D9%85%DB%8C%D9%86-%D8%AC%D8%B4%D9%86-%D8%B3%D8%A7%D9%84%D8%A7%D9%86%D9%87-%D9%85%D9%88%D8%B3%DB%8C%D9%82%DB%8C-%D9%85%D8%A7">برگزیدگان موسیقی ایران در ششمین جشن سالانه موسیقی ما</a>
      </h1>
      <h2>ششمین "جشن سالانه موسیقی ما" با معرفی برگزیدگان موسیقی ایران، اوایل آذر در رویال‌هال تهران برگزار می‌شود.</h2>
      <address><time datetime="2019-11-02T14:04:00+00:00">02 Nov 2019, 14:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ششمین «<b>جشن سالانه موسیقی ما</b>» با شعار <b>جشن همدلی</b> اهالی <b>موسیقی</b> ایران برای تقدیر از آثار و هنرمندان برگزیده موسیقی ایران در سال 1397 دوم آذرماه در رویال‌هال تهران برگزار می‌شود. این رویداد میزبان هنرمندان سرشناس عرصه‌های مختلف موسیقی و همچنین طیف گسترده‌ای از مخاطبان این هنر پرطرفدار خواهد بود.</p>
      <p>آثار و هنرمندان برگزیده موسیقی ایران در سال 1397 بر اساس نظرسنجی که این روزها در سایت awards.musicema.com  جریان دارد معرفی خواهند شد. این نظرسنجی شامل دو بخش کارشناسی و مردمی است و آمار آرای ثبت شده در بخش مردمی از مرز 300 هزار رأی فراتر رفته است.</p>
      <p>بر اساس اعلام ستاد نظرسنجی ششمین جشن سالانه «موسیقی ما»، این نظرسنجی تا روز 15 آبان تمدید شد. در بخش‌های نظرسنجی امسال نیز با مشورت از اساتید و اهالی موسیقی اصلاحاتی صورت گرفته تا آثار شایسته‌تری در این جشن مورد تقدیر قرار بگیرند.</p>
      <p>اما شعار همدلی اهالی موسیقی ایران در حالی برای این رویداد بزرگ موسیقایی انتخاب شده است که طی ادوار گذشته، هنرمندان موسیقی فارغ از سن و سبک فعالیت شبی را کنار یکدیگر جمع می‌شوند. اتفاقی که در حوزه موسیقی کم‌نظیر است. این موضوع مهمترین نکته و هدف اصلی «جشن سالانه موسیقی ما» است که تصاویر و ویدیوهای این همدلی همیشه بازخورد زیادی داشته است.</p>
      <p>در ششمین جشن موسیقی ما مطابق روال سال‌های گذشته از اساتید پیشکسوت موسیقی به‌پاس عمری فعالیت هنری‌شان تقدیر به‌عمل خواهد آمد.</p>
      <p>انتهای پیام/</p>
    </article>
  </body>
</html>