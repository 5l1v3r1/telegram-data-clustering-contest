<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544179.html/232%DA%A9%D9%88%D8%AF%DA%A9-%DA%A9%D8%A7%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C--%D8%AA%D8%AD%D8%AA-%D9%BE%D9%88%D8%B4%D8%B4-%D8%B3%D8%A7%D8%B2%D9%85%D8%A7%D9%86-%D8%A8%D9%87%D8%B2%DB%8C%D8%B3%D8%AA%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T14:51:00+00:00"/>
    <meta property="og:title" content="232کودک کار استان مرکزی تحت پوشش سازمان بهزیستی هستند"/>
    <meta property="og:description" content="مدیرکل بهزیستی استان مرکزی گفت: حدود ۲۳۲ کودک کار تحت پوشش بهزیستی استان مرکزی قرار دارند که بخش زیادی از این کودکان از استانهای مجاور یا اتباع دیگر کشورها هستند."/>
  </head>
  <body>
    <article>
      <h1>232کودک کار استان مرکزی تحت پوشش سازمان بهزیستی هستند</h1>
      <address>
        <time datetime="2019-11-02T14:51:00+00:00">02 Nov 2019, 14:51</time>
      </address>
      <p>مدیرکل بهزیستی استان مرکزی گفت: حدود ۲۳۲ کودک کار تحت پوشش بهزیستی استان مرکزی قرار دارند که بخش زیادی از این کودکان از استانهای مجاور یا اتباع دیگر کشورها هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ زهرا امینی مدیرکل بهزیستی استان مرکزی امروز در کمیته ساماندهی کودکان کار با بیان این‌که دستگاه‌های عضو کمیته ساماندهی کودکان کار اقدامات خوبی انجام داده‌اند، گفت: ۲۳۲ کودک کار تحت پوشش سازمان بهزیستی هستند و مستمری دریافت می‌کنند.</p>
      <p>امینی افزود: در بند (ه) ماده ۸۰ برنامه ششم توسعه به صورت مستقیم بهزیستی متولی اصلی ساماندهی این کودکان معرفی شده است و ۱۱ دستگاه را موظف کرده که با بهزیستی مشارکت لازم را داشته باشند.</p>
      <p>مدیرکل بهزیستی استان مرکزی با اشاره به این که ۸۰ درصد کودکان خیابانی، کودک کار هستند گفت: اغلب این کودکان در مشاغلی از جمله دستفروشی و کارگری به کارهای تولیدی و خدماتی، مشغول هستند و مسئولیت حداقل تأمین بخشی از معاش خانواده را عهده‌دار هستیم.</p>
      <p>وی افزود: بهترین راه بعد از شناسایی، تحویل آنها به خانواده‌هایشان و همچنین توانمندسازی این خانواده‌ها است.</p>
      <p>امینی اضافه کرد: اقدامات اولیه به‌منظور نیازسنجی و شناسایی با مشارکت اورژانس اجتماعی بهزیستی و دفتر ساماندهی آسیب‌های اجتماعی صورت می‌گیرد، اما نیاز است تا تمامی دستگاه‌های استان خصوصاً فرمانداری و شهرداری در این خصوص با بهزیستی همگام شوند و در خصوص جمع‌آوری و ساماندهی کودکان کار و خیابانی عزم جدی داشته باشند.</p>
      <p>مدیرکل بهزیستی استان مرکزی در پایان ضمن  قدردانی از عملکرد مطلوب شهرداری در ساماندهی کودکان کار و همچنین زمینه بهسازی معابر شهری ویژه معلولان، افزود: ضروری است شهرداری یک ساختمان جهت کودکان کار و خیابانی در یک محیطی مناسب در اختیار این فرزندان قرار دهد.</p>
      <p>انتهای پیام/</p>
      <p> </p>
    </article>
  </body>
</html>