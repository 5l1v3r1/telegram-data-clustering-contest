<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425005/dionyshs-makrydhmhtrhs-o-ialysos-exei-dynatothtes"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T14:45:01+00:00"/>
    <meta property="og:title" content="Διονύσης Μακρυδημήτρης: «Ο Ιάλυσος έχει δυνατότητες»"/>
    <meta property="og:description" content="Την άποψη ότι ο Ιάλυσος θα βρει τα πατήματά του σύντομα και θα παρουσιάσει ένα διαφορετικό πρόσωπο στη συνέχεια του πρωταθλήματος, εξέφρασε με δηλώσεις του στην «Αθλητική Ροδιακή» ο Διονύσης Μακρυδημήτρης."/>
  </head>
  <body>
    <article>
      <h1>Διονύσης Μακρυδημήτρης: «Ο Ιάλυσος έχει δυνατότητες»</h1>
      <address>
        <time datetime="2019-11-02T14:45:01+00:00">02 Nov 2019, 14:45</time>
      </address>
      <p>
        <b>Την άποψη ότι ο Ιάλυσος θα βρει τα πατήματά του σύντομα και θα παρουσιάσει ένα διαφορετικό πρόσωπο στη συνέχεια του πρωταθλήματος, εξέφρασε με δηλώσεις του στην «Αθλητική Ροδιακή» ο Διονύσης Μακρυδημήτρης.</b>
      </p>
      <p>Ο έμπειρος κεντρικός αμυντικός επεσήμανε πως είναι θέμα χρόνου για να μπορέσει η ομάδα να πάρει τα αποτελέσματα που θέλει και να υλοποιήσει τον στόχο της. Συγκεκριμένα, τόνισε:</p>
      <p>«Δεν κάναμε το ξεκίνημα που θα θέλαμε αλλά νομίζω ότι είναι θέμα χρόνου να πάρει η ομάδα τα αποτελέσματα που θέλει. Προσπαθούμε από τη δική μας πλευρά να τα καταφέρουμε. Ακόμη είναι νωρίς και δεν έχουμε παίξει και όλοι μαζί. Η ομάδα είναι καινούργια και είναι απολύτως λογικό να μην υπάρχει και το στοιχείο της ομοιογένειας ακόμα».</p>
      <p>Ο Διονύσης Μακρυδημήτρης, πρόσθεσε και τα ακόλουθα:<br/>«Ο Ιάλυσος είναι μια ομάδα που έχει δυνατότητες. Τα αποτελέσματα θα έρθουν το επόμενο διάστημα με πολλή δουλειά και υπομονή».</p>
      <p>Αναφερόμενος στο αυριανό ντέρμπι με τον Διαγόρα, είπε τα εξής:<br/>«Είναι ένα τοπικό ντέρμπι από το οποίο θα κοιτάξουμε να πάρουμε τους τρεις βαθμούς. Εύχομαι να ευχαριστηθεί το παιχνίδι ο κόσμος που θα έρθει στο γήπεδο για να παρακολουθήσει τον αγώνα. Όπως και πέρυσι έτσι και φέτος πιστεύω ότι θα ανταποκριθεί ο κόσμος και θα δώσει το «παρών» στις εξέδρες».</p>
    </article>
  </body>
</html>