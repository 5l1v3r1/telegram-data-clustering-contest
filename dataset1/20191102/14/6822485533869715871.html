<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811121.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T14:45:00+00:00"/>
    <meta property="og:title" content="جزئیات جلسه شورای عالی هماهنگی اقتصادی سران قوا"/>
    <meta property="og:description" content="به گزارش الف، چهل و یکمین جلسه شورای عالی هماهنگی اقتصادی سران سه قوه روز شنبه با حضور اعضاء و سران سه قوه تشکیل شد."/>
  </head>
  <body>
    <article>
      <h1>جزئیات جلسه شورای عالی هماهنگی اقتصادی سران قوا</h1>
      <address>
        <time datetime="2019-11-02T14:45:00+00:00">02 Nov 2019, 14:45</time>
      </address>
      <p>در جلسه شورای عالی هماهنگی اقتصادی ممنوعیت ورود کالاهایی که امکان تولید داخلی آنها و تأمین نیازهای بازار وجود دارد، تصویب شد.</p>
      <p>به گزارش الف، چهل و یکمین جلسه شورای عالی هماهنگی اقتصادی سران سه قوه روز شنبه با حضور اعضاء و سران سه قوه تشکیل شد.</p>
      <p>در ادامه مباحث پیرامون اصلاحات ساختاری بودجه، رئیس سازمان برنامه و بودجه گزارشی از اقدامات صورت گرفته مطرح نمود.</p>
      <p>سیاست‌های اصلاح ساختار نظام مالیاتی مبتنی بر افزایش پایه مالیاتی و نسبت آن با درآمد ناخالص ملی و تأمین منابع پایدار و جهت‌گیری‌های مالیاتی در حمایت از افزایش تولید و حمایت از اقشار کم درآمد، در این جلسه مورد بحث و بررسی قرار گرفت.</p>
      <p>قائم مقام وزیر صنعت، معدن و تجارت در امور بازرگانی، در ادامه جلسه گزارشی از عملکرد این وزارتخانه در حوزه واردات و صادرات ارایه نمود و مقرر شد ورود کالاهایی که امکان تولید داخلی آن و تأمین نیازهای بازار وجود دارد، در حمایت از تولیدگران داخلی و افزایش اشتغال ممنوع شود.</p>
    </article>
  </body>
</html>