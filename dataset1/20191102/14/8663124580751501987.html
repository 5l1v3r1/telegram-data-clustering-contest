<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-dynamo-l-viv-kyyany-ne-povtoryat-pomylok-mynulogo-turu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-02T14:24:00+00:00"/>
    <meta property="og:title" content="Прогноз і ставка. «Динамо» – «Львів»: кияни не повторять помилок минулого туру"/>
    <meta property="og:description" content="У передостанньому матчі 13-го туру київське «Динамо» вирішуватиме дві основні задачі – перемогти інший львівський клуб та зберегти сили на матч у Копенгагені. Гості ж підходять до двобою на головному стадіоні країни із новим головним тренером – у останній день жовтня після відставки Володимира Мазяра клуб очолив його колишній асистент Єгіше Мелікян. Навряд чи останньому за кілька днів вдасться кардинально змінити гру своїх підопічних."/>
  </head>
  <body>
    <article>
      <h1>Прогноз і ставка. «Динамо» – «Львів»: кияни не повторять помилок минулого туру</h1>
      <address><time datetime="2019-11-02T14:24:00+00:00">02 Nov 2019, 14:24</time> by <a rel="author">Анатолій Плохотнюк</a></address>
      <p>У передостанньому матчі 13-го туру київське «Динамо» вирішуватиме дві основні задачі – перемогти інший львівський клуб та зберегти сили на матч у Копенгагені. Гості ж підходять до двобою на головному стадіоні країни із новим головним тренером – у останній день жовтня після відставки Володимира Мазяра клуб очолив його колишній асистент Єгіше Мелікян. Навряд чи останньому за кілька днів вдасться кардинально змінити гру своїх підопічних.</p>
      <p>
        <b>17:00, 03 лис 2019</b>
      </p>
      <h3>«Динамо»</h3>
      <p>Сьогоднішні господарі поля вийдуть на гру хоч і на фоні втоми, але все ж у доброму гуморі. У середу динамівці у виснажливому 120-тихвилинному поєдинку зуміли здолати донецький «Шахтар» із рахунком 2:1, вибивши принципового суперника з розіграшу Кубку України. Цікаво, що у основний час забитими голами відзначились колишні гравці запорізького «Металургу» Сидорчук та Степаненко. Перемогу киянам приніс влучний удар головою Дениса Попова, який прийшов на подачу кутового Де Пеною.</p>
      <p>У попередньому турі на заваді продовженню переможної серії «Динамо» став Олег Кудрик, який у воротах «Карпат» творив дива. Лише після влучного удару Вербича на початку другого тайму йому довелося діставати м’яч з сітки власних воріт. Ще одного разу «Карпатам» на допомогу прийшла поперечина. Усім іншим м’ячам Кудрик не дозволив перетнути лінію воріт.</p>
      <p>Цією нічиєю «біло-сині» перервали серію з двох поспіль перемог на НСК «Олімпійський» у чемпіонаті. У цих матчах «Динамо» переграло «Дніпро-1» із рахунком 2:0 та «Олександрію» мінімально 1:0.</p>
      <h3>«Львів»</h3>
      <p>«Городяни», що не знають перемог у чемпіонаті з кінця літа, нарешті зважилися на зміни на тренерському містку. Після поразки 0:2 у 1/8 фіналу національного кубку від першолігового ФК «Минай» Володимира Мазяра на чолі клубу змінив Єгіше Мелікян. Команда ділить у турнірній таблиці УПЛ останнє місце із «Ворсклою», у семи останніх матчах чемпіонату забила лише один гол. До того ж, чотири останніх офіційних зустрічі завершувала вдесятьох через вилучення різних футболістів.</p>
      <p>У 12-му турі Favbet Ліги «синьо-золоті леви» у домашньому матчі без шансів програли чернігівській «Десні» із рахунком 1:4. Гості тричі забили вже у першому таймі, а на 46-й хвилині гри Хльобас наважився на удар метрів з 25-ти і вдруге побачив своє прізвище на табло. До фінального свистка «Десна» дозволила господарям поля лише забити гол у відповідь.</p>
      <p>Львів’яни здобули дві перемоги у перших трьох своїх гостьових матчах, а після цього набрали лише один заліковий пункт у дербі із «Карпатами». «Колосу» та «Олександрії» програли всуху – 0:1 та 0:2 відповідно.</p>
      <p>«Динамо» виграло шість з семи своїх матчів зі «Львовом», у першому колі нинішнього чемпіонату здобувши переконливу перемогу із рахунком 3:0.</p>
      <p>Зважаючи на майбутній, доволі важливий для розподілу місць у групі матч із «Копенгагеном» у Лізі Європи, припущу, що «біло-сині» спробують здобути перемогу «малою кров’ю». Захисна лінія киян припускається помилок вже три матчі поспіль, тому вважаю, що «Динамо» настав час зберегти свої ворота недоторканими. Прогнозую перемогу господарів поля із рахунком 2:0 чи 1:0.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/sent-et-yen-monako-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/nitstsa-rejms-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bordo-nant-prognoz-i-stavka-vadyma-skichka/"/>
      </related>
    </article>
  </body>
</html>