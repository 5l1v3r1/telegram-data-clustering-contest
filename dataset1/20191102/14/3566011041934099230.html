<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544120.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D8%AC%D8%AA%D9%85%D8%A7%D8%B9-%D9%85%D8%B1%D8%AF%D9%85%DB%8C-%D8%A8%DB%8C%D8%B9%D8%AA-%D8%A8%D8%A7-%D8%A7%D9%85%D8%A7%D9%85-%D8%B9%D8%B5%D8%B1-%D8%B9%D8%AC--%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T14:29:00+00:00"/>
    <meta property="og:title" content="برگزاری اجتماع مردمی بیعت با امام عصر(عج) در کرمانشاه"/>
    <meta property="og:description" content="معاون فرهنگی و اجتماعی اداره کل اوقاف و امور خیریه استان کرمانشاه از برگزاری اجتماع مردمی بیعت با امام عصر(عج) در این استان خبر داد."/>
  </head>
  <body>
    <article>
      <h1>برگزاری اجتماع مردمی بیعت با امام عصر(عج) در کرمانشاه</h1>
      <h2>معاون اداره کل اوقاف کرمانشاه خبر داد</h2>
      <address>
        <time datetime="2019-11-02T14:29:00+00:00">02 Nov 2019, 14:29</time>
      </address>
      <p>معاون فرهنگی و اجتماعی اداره کل اوقاف و امور خیریه استان کرمانشاه از برگزاری اجتماع مردمی بیعت با امام عصر(عج) در این استان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام مهدی توسلی در گفتگو با <a href="http://www.mersadnews.ir/news/386406/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D8%AC%D8%AA%D9%85%D8%A7%D8%B9-%D9%85%D8%B1%D8%AF%D9%85%DB%8C-%D8%A8%DB%8C%D8%B9%D8%AA-%D8%A8%D8%A7-%D8%A7%D9%85%D8%A7%D9%85-%D8%B9%D8%B5%D8%B1%D8%B9%D8%AC-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87">مرصادنیوز</a> اظهار داشت: اجتماع بزرگ مردمی بیعت با امام عصر(عج) در روز عید بیعت مصادف با سالروز آغاز امامت حضرت مهدی(ع)، مقابل حرم سیده فاطمه کرمانشاه برگزار خواهد شد.</p>
      <p>وی افزود: این مراسم در ساعت ۱۵ روز نهم ربیع الاول مصادف با ۱۶ آبان ماه همزمان با سراسر کشور برگزار می شود.</p>
      <p>معاون فرهنگی و اجتماعی اداره کل اوقاف و امور خیریه استان کرمانشاه بیان کرد: سخنران این مراسم حجت الاسلام زارعی و مداح نیز حاج رضا کهراریان خواهد بود.</p>
      <p>این مسئول با بیان اینکه اداره ناحیه یک متولی اجرای این برنامه است، خاطرنشان کرد: شهرداری نیز مسئول فضاسازی منطقه و هماهنگی اتوبوس ها برای جابجایی مردم در نقاط مختلف سطح شهر است.</p>
      <p>حجت الاسلام توسلی از تدارک برنامه هایی به مناسبت هفته وحدت خبر داد و گفت: با اجرای برنامه های شاد درصدد هستیم روایت نقل شده از امام صادق(ع) مبنی بر اینکه در شادی ما اهل بیت شاد و در عزای ما ناراحت و غمگین باشید، را عملا محقق کنیم.</p>
      <p>انتهای پیام/</p>
    </article>
  </body>
</html>