<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902074/sterkhouder-kv-mechelen-wil-blijven-ik-hoop-mijn-carri-re-hier-af-te-sluiten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T14:44:00+00:00"/>
    <meta property="og:title" content="Sterkhouder KV Mechelen wil blijven: “Ik hoop mijn carrière hier af te sluiten”"/>
    <meta property="og:description" content="Onur Kaya is een belangrijke schakel voor KV Mechelen. Tegenover Het Laatste Nieuws geeft de 33-jarige middenvelder aan dat hij graag bij Malinwa wil blijven."/>
  </head>
  <body>
    <article>
      <h1>Sterkhouder KV Mechelen wil blijven: “Ik hoop mijn carrière hier af te sluiten”</h1>
      <address>
        <time datetime="2019-11-02T14:44:00+00:00">02 Nov 2019, 14:44</time>
      </address>
      <p>
        <b>Onur Kaya is een belangrijke schakel voor KV Mechelen. Tegenover Het Laatste Nieuws geeft de 33-jarige middenvelder aan dat hij graag bij Malinwa wil blijven.</b>
      </p>
      <p>KV Mechelen promoveerde naar de Jupiler Pro League ten koste van Beerschot. "Díe goal van Clément Tainmont. Hij heeft mij en de club gered. Ik ben hem eeuwig dankbaar. In de titelmatch veroorzaakte ik de penalty waaruit Beerschot scoorde. Als het daardoor was misgelopen, zou ik er kapot van geweest zijn. Maar Clément schoot de beslissende 2-1 tegen de netten in de slotminuten.” (glundert)</p>
      <p>“Wat een opluchting. Iedereen ging los”, gaat Kaya verder. “De fans bestormden het veld. Zoiets had ik nog nooit meegemaakt. Die wedstrijd had alles. Passie, strijd, emoties. Na de match ging ik naar mijn vader, die op de tribune zat. Voor het eerst in 33 jaar zag ik hem huilen. Dat doet iets met een mens, hoor.”</p>
      <p>Kaya hoopt zijn carrière bij KV Mechelen af te sluiten. “Het was een onvergetelijke dag. Ik voel me goed bij Malinwa. Afwachten wat er in de toekomst gebeurt - ik heb nog anderhalf jaar contract. Maar ik hoop mijn carrière hier te kunnen afsluiten."</p>
      <aside>Lees meer<br/><a href="https://www.voetbalprimeur.be/nieuws/902065/vrancken-zet-kv-mechelen-weer-op-scherp-de-concentratie-moet-naar-omhoog-.html?itm_source=www.voetbalprimeur.be&amp;itm_medium=highlighted-content">Vrancken zet KV Mechelen weer op scherp: “De concentratie moet naar omhoog”</a></aside>
    </article>
  </body>
</html>