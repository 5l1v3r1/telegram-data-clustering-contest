<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/02/le-api-motion-sense-potrebbero-diventare-disponibili-anche-sviluppatori-terze-parti-677606/"/>
    <meta property="og:site_name" content="AndroidWorld"/>
    <meta property="article:published_time" content="2019-11-02T14:20:13+00:00"/>
    <meta property="og:title" content="Le API di Motion Sense potrebbero diventare disponibili anche per sviluppatori di terze parti"/>
    <meta property="og:description" content="Ad oggi, le uniche due applicazioni di terze parti a supportare il Motion Sense dei Pixel 4 (conosciuto anche come..."/>
  </head>
  <body>
    <article>
      <h1>Le API di Motion Sense potrebbero diventare disponibili anche per sviluppatori di terze parti</h1>
      <h2>Per ora, però, rimangono un miraggio</h2>
      <address><time datetime="2019-11-02T14:20:13+00:00">02 Nov 2019, 14:20</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Ad oggi, le uniche due applicazioni di terze parti a supportare il <a href="https://www.androidworld.it/2019/09/29/motion-sense-paesi-app-659432/">Motion Sense</a> dei <a href="https://www.androidworld.it/tag/google-pixel-4/">Pixel 4</a> (conosciuto anche come <a href="https://www.smartworld.it/tecnologia/video-project-soli-tastiera-mano-dita.html?_ga=2.79225748.1863538767.1572554049-750751943.1548619186">Project Soli</a>) sono <a href="https://www.androidworld.it/2019/10/16/motion-sense-dei-pixel-4-anche-divertente-gioco-dai-creatori-monument-valley-foto-672554/">Headed South</a>, di <i>ustwo Studios</i> (la stessa di <a href="https://www.androidworld.it/2014/05/19/monument-valley-recensione-dellintenso-puzzle-game-ustwo-229409/">Monument Valley</a>) e <b>Pokémon Wave Hello</b> (che vedete nella nostra <a href="https://www.androidworld.it/recensioni/google-pixel-4-xl/">recensione di Pixel 4 XL</a>). Questa ristretta <b>compatibilità con app di terze parti</b> potrebbe, un giorno, essere aperta anche ad altri sviluppatori. Non c’è nulla di confermato, ma abbiamo una flebile speranza.</p>
      <p><a href="https://www.androidpolice.com/2019/10/29/google-has-no-immediate-plans-to-open-motion-sense-api-to-third-party-devs/">Android Police ha chiesto a Google</a> se le API di Motion Sense fossero pronte per sviluppatori di terze parti. La risposta non si è fatta attendere, ma non è quella che speravamo:</p>
      <blockquote>“Per ora no, ma vi faremo sapere se i piani dovessero cambiare”<br/>“<i>Not right now, but we’ll let you know if plans change</i>“</blockquote>
      <p><b>Perché Google è così restia a condividere al mondo questa tecnologia?</b> Probabilmente perché non è ancora perfetta: questi movimenti, se non vengono recepiti correttamente dallo smartphone, in breve tempo stancano l’utente, il quale non li userà più (basti vedere come si è comportato nella nostra recensione).</p>
      <p>Ecco quindi che Google deve prima lavorare nel <b>rendere Project Soli veramente efficace in ogni contesto</b> prima di aprirlo al mondo intero. Cosa ne pensate?</p>
      <p>Via: <a href="https://www.androidcentral.com/pixel-4s-motion-sense-api-may-gain-3rd-party-support-future">Android Central</a></p>
    </article>
  </body>
</html>