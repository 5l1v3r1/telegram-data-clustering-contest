<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595474/dolofonithike-o-epikefalis-tis-ypiresias-katapolemisis-tou-ekstremismou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T21:20:00+00:00"/>
    <meta property="og:title" content="Δολοφονήθηκε ο επικεφαλής της υπηρεσίας καταπολέμησης του εξτρεμισμού"/>
    <meta property="og:description" content="Ο επικεφαλής του τμήματος της Ινγκουσετίας στην υπηρεσία καταπολέμησης του  εξτρεμισμού του υπουργείου Εσωτερικών της Ρωσίας δολοφονήθηκε σήμερα στην..."/>
  </head>
  <body>
    <article>
      <h1>Δολοφονήθηκε ο επικεφαλής της υπηρεσίας καταπολέμησης του εξτρεμισμού</h1>
      <address><time datetime="2019-11-02T21:20:00+00:00">02 Nov 2019, 21:20</time> by <a rel="author">SigmaLive</a></address>
      <p><b>Ο επικεφαλής του τμήματος της Ινγκουσετίας στην υπηρεσία καταπολέμησης του  εξτρεμισμού του υπουργείου Εσωτερικών της Ρωσίας δολοφονήθηκε σήμερα στην Μόσχα.  Σύμφωνα με το πρακτορείο Tass, που επικαλείται πηγές των υπηρεσιών  αντιμετώπισης εκτάκτων περιστατικών, ο Ιμπραγκίμ Ελτζαρκίγιεφ πυροβολήθηκε και  σκοτώθηκε στην οδό Ακαντεμισιάν Ανόχιν, στα δυτικά προάστια της Μόσχας.  <br/></b> <br/>Οι πρώτες πληροφορίες κάνουν λόγο για δύο νεκρούς από τα πυρά. Δεν έχει  διευκρινιστεί, όμως, ποιο ήταν το δεύτερο θύμα.  Πηγή των υπηρεσιών επιβολής του νόμου είπε ότι η δολοφονία του Ελτζαρκίγιεφ φέρει όλα τα χαρακτηριστικά του "συμβολαίου θανάτου". Με βάση αυτή την θεωρία "ο  φόνος ήταν προσχεδιασμένος", είπε η πηγή αυτή, υποστηρίζοντας ότι ο δράστης  προφανώς γνώριζε τις κινήσεις του στόχου του.  <br/> <br/>"Ο Ελτζαρκίγιεφ βρισκόταν στην Μόσχα για προσωπική υπόθεση. Δεν ήταν σε επίσημη  αποστολή", εξήγησε.  <br/> <br/>Τον Ιανουάριο φέτος είχε γίνει απόπειρα δολοφονίας του Ελτζαρκίγιεφ, αφού  δέχτηκε πυρά ενώ μετέβαινε από την Τσετσενία στην Ινγκουσετία. Τρεις  αστυνομικοί που βρίσκονταν στο αυτοκίνητο μαζί του τραυματίστηκαν τότε σοβαρά, ενώ  εκείνος δεν έπαθε τίποτα.  <br/> </p>
    </article>
  </body>
</html>