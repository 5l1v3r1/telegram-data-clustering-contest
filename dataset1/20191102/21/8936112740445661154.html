<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/zbigniew-boniek-pogratulowal-arkadiuszowi-milikowi-32-gola-w-serie-a,982473.html"/>
    <meta property="og:site_name" content="TVN24"/>
    <meta property="article:published_time" content="2019-11-02T21:41:00+00:00"/>
    <meta property="og:title" content="Boniek gratuluje Milikowi rekordu. &quot;Proponuję małą sondę&quot;"/>
    <meta property="og:description" content="Zdobywając bramkę w meczu z Romą (1:2) Arkadiusz Milik wyprzedził Zbigniewa Bońka w klasyfikacji najskuteczniejszych Polaków w historii Serie A. Prezes PZPN pogratulował napastnikowi reprezentacji ..."/>
  </head>
  <body>
    <article>
      <h1>Boniek gratuluje Milikowi rekordu. "Proponuję małą sondę"</h1>
      <address>
        <time datetime="2019-11-02T21:41:00+00:00">02 Nov 2019, 21:41</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/a8a5f8cd-51b3-4115-9592-8c9d3917cf6e.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/34d19037-eed7-44fd-9e6b-07222867600e-480p.mp4"/>
          <figcaption>Napoli - Hellas. Dwa gole Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4b4353ea-f8e0-11e9-bbc6-0050569b018a-480p.mp4"/>
          <figcaption>Gol Milika przeciwko Spal</figcaption>
        </figure>
        <figcaption>Milik trafił w tygodniu w meczu z Atalantą Video: Eleven Sports Network</figcaption>
      </slideshow>
      <h3>Zdobywając bramkę w meczu z Romą (1:2) Arkadiusz Milik wyprzedził Zbigniewa Bońka w klasyfikacji najskuteczniejszych Polaków w historii Serie A. Prezes PZPN pogratulował napastnikowi reprezentacji Polski na Twitterze, dodając przy tym sondę. Czy chciał w ten sposób zasugerować, że w jego przypadku o strzelanie goli było znacznie trudniej? Nie wiadomo.</h3>
      <related>
        <a href="https://eurosport.tvn24.pl/pilka-nozna,105/milik-trafil-we-wloskim-hicie-czwarty-z-rzedu-mecz-z-golem,982406.html"/>
      </related>
      <p>
        <b>
          <a href="https://player.pl/">Mecze ligi włoskiej można oglądać w kanałach ELEVEN SPORTS w Player.pl</a>
        </b>
      </p>
      <p>Napoli nie wywalczyło kompletu punktów, ale Polak w czwartym kolejnym meczu trafił do bramki rywali. Był to 32. gol Milika w najwyższej klasie rozgrywkowej we Włoszech. O jedną bramkę mniej zdobył Zbigniew Boniek, który w latach 1982-1988 był piłkarzem Juventusu i Romy.</p>
      <h3>Na gratulacjach się nie skończyło</h3>
      <p>Prezes Polskiego Związku Piłki Nożnej pogratulował Milikowi na Twitterze, po czym zdecydował się wypuścić sondę.</p>
      <p>"Gratulując szczerze Arkadiuszowi Milikowi proponuję małą sondę - ile meczów zagrałem we Włoszech jako napastnik?" - zapytał Boniek, dodając cztery odpowiedzi: "żadnego","0-10", "11-30", "więcej".</p>
      <p> </p>
      <p>Prawidłową odpowiedzią jest pierwsza – żadnego. Boniek był pomocnikiem, a pod koniec kariery występował nawet na pozycji środkowego obrońcy. W sumie rozegrał w Serie A 156 meczów.</p>
      <p>Autor: Skrz/TG / Źródło: eurosport.pl</p>
    </article>
  </body>
</html>