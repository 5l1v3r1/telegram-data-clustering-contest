<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/pethaino-sas-agapo-poly-egrapse-ena-apo-ta-thymata-tou-esseks-sto-teleytaio-tou-minyma/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T21:58:43+00:00"/>
    <meta property="og:title" content="«Πεθαίνω, σας αγαπώ πολύ» έγραψε ένα από τα θύματα του Έσσεξ στο τελευταίο του μήνυμα"/>
    <meta property="og:description" content="Συγκλονίζουν τα τελευταία λόγια της 26χρονης."/>
  </head>
  <body>
    <article>
      <h1>«Πεθαίνω, σας αγαπώ πολύ» έγραψε ένα από τα θύματα του Έσσεξ στο τελευταίο του μήνυμα</h1>
      <h2>Συγκλονίζουν τα τελευταία λόγια της 26χρονης.</h2>
      <address><time datetime="2019-11-02T21:58:43+00:00">02 Nov 2019, 21:58</time> by <a rel="author">ΤοΒΗΜΑ Team</a></address>
      <p>Δεν έχουν τέλος οι σοκαριστικές αποκαλύψεις για το Έσσεξ όπου 39 Κινέζοι μετανάστες βρήκαν τραγικό θάνατο μέσα σε εμπορευματοκιβώτιο στην βιομηχανική περιοχή της κομητείας του Λονδίνου.</p>
      <p>Σοκ προκαλεί μάλιστα το μήνυμα ενός εκ των 39 θυμάτων και συγκεκριμένα της Pham Thi Tra My στην οικογένειά της.</p>
      <p>
        <a href="https://www.in.gr/2019/11/03/politics/sxedio-tis-kyvernisis-gia-tis-poreies-sto-kentro-ta-metra-gia-na-min-paralyei-athina/">Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα</a>
      </p>
      <p>Η 26χρονη Pham Thi Tra My έστειλε μήνυμα στη μητέρα της λίγα λεπτά πριν αφήσει την τελευταία της πνοή, γράφοντας «Πεθαίνω, δεν μπορώ να αναπνεύσω».</p>
      <p>Αυτό αποκάλυψαν οι γονείς της 26χρονης με καταγωγής από το Βιετνάμ, οι οποίοι έμαθαν μία εβδομάδα μετά την τραγωδία στο φορτηγό της φρίκης πως η κόρη τους είναι ανάμεσα στους νεκρούς του Έσσεξ.</p>
      <figure>
        <img src="https://www.in.gr/wp-content/uploads/2019/11/esex1-600x537.jpg"/>
      </figure>
      <p>«Η είδηση ​​ότι η κόρη μου πέθανε στην Αγγλία είναι αλήθεια. Είναι πολύ επώδυνη », δήλωσε η μητέρα του θύματος στα τοπικά μέσα.</p>
      <h3>Το τελευταίο μήνυμα της 26χρονης πριν πεθάνει στο φορτηγό</h3>
      <p>Ειδικότερα ολόκληρο το μήνυμα της άτυχης κοπέλας έγραφε «Πεθαίνω. Δεν μπορώ να αναπνεύσω. Σε αγαπώ πολύ μαμά και μπαμπά. Συγγνώμη μητέρα».</p>
      <p>Οι γονείς της Pham Thi Tra May είναι συγκλονισμένοι, ενώ σκοπεύουν να θάψουν το πτώμα της κόρη τους στην αυλή του σπιτιού τους στην επαρχία Ha Tinh, στο Βιετνάμ.</p>
      <p>Η οικογένειά της ισχυρίζεται ότι είχε πληρώσει 30.000  δολάρια στους λαθρεμπόρους για να ταξιδέψει η κόρη τους στο Ηνωμένο Βασίλειο μέσω της Κίνας «αναζητώντας μια καλύτερη ζωή».</p>
      <h3>«Γιατί το παιδί μου να πεθάνει τόσο νέο;»</h3>
      <p>Ακόμη μία οικογένεια που έμαθε  τα τραγικά νέα, ήταν η οικογένεια του 20χρονου Nguyen Dinh Luong.</p>
      <figure>
        <img src="https://www.in.gr/wp-content/uploads/2019/11/sex2-558x600.jpg"/>
      </figure>
      <p>Ο πατέρας του, Nguyen Dinh Gia, δήλωσε: «Δεν πιστεύω ότι είναι αλήθεια».</p>
      <p>Η μητέρα του πρόσθεσε: «Για περισσότερο από μία εβδομάδα, προσευχόμουν το παιδί μου να είναι ασφαλές. Τώρα δεν έχω καμία ελπίδα. Γιατί το παιδί μου πέθανε τόσο νέο;», ανέφερε συγκλονισμένη.</p>
      <p>Σημειώνεται πως οι αρχές του Βιετνάμ είχαν στείλει σε βρετανούς ντετέκτιβ τα ονόματα των 14 ανθρώπων που πίστευαν ότι είχαν πεθάνει το φορτηγό με σκοπό να εξακριβωθούν και επίσημα τα στοιχεία τους.</p>
      <p>Η Pham Thi Tra My και ο Nguyen Dinh Luong βρίσκονταν στον κατάλογο των αρχών και δυστυχώς τα νέα επιβεβαιώθηκαν με τον χειρότερο τρόπο σύμφωνα με την Mirror.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>