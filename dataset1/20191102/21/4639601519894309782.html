<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/tzon-mperkoou-o-kyrios-order-zita-1-ekat-gia-na-paei-se-soou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T21:21:10+00:00"/>
    <meta property="og:title" content="Τζον Μπέρκοου : O κύριος «order» ζητά 1 εκατ. για να πάει σε σόου"/>
    <meta property="og:description" content="Σε ηλικία 56 ετών, ο «speaker» της Βουλής των Κοινοτήτων στη Βρετανία αποφάσισε μετά από δέκα χρόνια στο αξίωμα να γυρίσει σελίδα"/>
  </head>
  <body>
    <article>
      <h1>Τζον Μπέρκοου : O κύριος «order» ζητά 1 εκατ. για να πάει σε σόου</h1>
      <h2>Σε ηλικία 56 ετών, ο «speaker» της Βουλής των Κοινοτήτων στη Βρετανία αποφάσισε μετά από δέκα χρόνια στο αξίωμα να γυρίσει σελίδα</h2>
      <address><time datetime="2019-11-02T21:21:10+00:00">02 Nov 2019, 21:21</time> by <a rel="author">ΤοΒΗΜΑ Team</a></address>
      <p>Ενα εκατομμύριο αγγλικές λίρες προκειμένου να λάβει μέρος σε δημοφιλές show ζήτησε ο εμβληματικός πρόεδρος της Βουλής των Κοινοτήτων, Τζον Μπέρκοου, γνωστός ως ο «κύριος Order».</p>
      <p>Σε ηλικία 56 ετών, ο «speaker» της Βουλής των Κοινοτήτων στη Βρετανία αποφάσισε μετά από δέκα χρόνια στο αξίωμα να γυρίσει σελίδα.</p>
      <p>
        <a href="https://www.in.gr/2019/11/03/life/design/dialogos-gia-ti-syria-mesa-apo-arxitektonikes-miniatoures/">Διαβάστε ακόμη : Διάλογος για τη Συρία μέσα από αρχιτεκτονικές μινιατούρες</a>
      </p>
      <p>Ο ίδιος έκανε πράξη την δέσμευσή του ότι, στις 31 Οκτωβρίου θα αποχωρήσει από το αξίωμά του. Φωνάζοντας για τελευταία φορά «Order», ο Μπέρκοου αποχώρησε χαμογελαστός από την αίθουσα.</p>
      <p>Σύμφωνα με την εφημερίδα «Daily Mail», ο Τζον Μπέρκοου διαπραγματεύεται τη συμμετοχή σε τηλεοπτικό σόου του δικτύου «ITV» στην Αυστραλία, ζητώντας το αστρονομικό ποσό του ενός εκατομμυρίων λιρών.</p>
      <p>Πρόκειται για την εκπομπή «Ι am a Celebrity», όπως αναφέρει η βρετανική εφημερίδα, προσθέτοντας πως, μετά την αποκάλυψη του τσουχτερού ποσού που φέρεται να ζήτησε από τους παραγωγής της εκπομπής, ο πρώην «speaker» δεν έχει και πολλές ελπίδες.</p>
      <h3>Το αντίο μετά από… 14.000 «order»</h3>
      <p>Ο Τζον Μπέρκοου, αναφωνώντας το τελευταίο, βροντώδες και μακρόσυρτο «Ordeeeer» την Πέμπτη, εγκατέλειψε τη θέση του προέδρου της Βουλής των Κοινοτήτων έπειτα από δέκα χρόνια θητείας.</p>
      <p>Πολλοί θεωρούν –και όχι αβάσιμα– ότι ο Μπέρκοου ανανέωσε τον ρόλο του προέδρου της Βουλής των Κοινοτήτων και ότι έδωσε τέλος στη μυστικοπάθεια που επικρατούσε στο σώμα, κάνοντάς το πιο εξωστρεφή.</p>
      <p>Οπως αναφέρουν αναλυτές, ακόμη και ο εκρηκτικός του χαρακτήρας είχε πολλές φορές θετικά αποτελέσματα, καθώς σε μία κρίσιμη περίοδο για τη χώρα, μετά το δημοψήφισμα του 2016, έλαβε αποφάσεις σε περιπτώσεις που οι βουλευτές αδυνατούσαν να το πράξουν.</p>
      <p>Με την μαύρη μεταξωτή του τήβεννο και τις χαρακτηριστικές του πολύχρωμες γραβάτες, ηγήθηκε των συνεδριάσεων με την περίφημη βροντερή του κραυγή «Order!» 14.000 φορές σε 10 χρόνια, σύμφωνα με τους υπολογισμούς του BBC.</p>
      <figure>
        <iframe src="https://www.youtube.com/embed/QgAN4SUDjNU" width="640" height="360" data-service="Youtube" scrolling="no"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>