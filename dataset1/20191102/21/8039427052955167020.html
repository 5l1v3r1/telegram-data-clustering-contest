<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944653"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T21:04:44+00:00"/>
    <meta property="og:title" content="బీజేపీ నేతలు డ్రామాలు ఆడుతున్నారు: కేసీఆర్"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>బీజేపీ నేతలు డ్రామాలు ఆడుతున్నారు: కేసీఆర్</h1>
      <address>
        <time datetime="2019-11-02T21:04:44+00:00">02 Nov 2019, 21:04</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్:</b> బీజేపీ నేతలపై <b> </b>సీఎం కేసీఆర్ మండిపడ్డారు. ఆర్టీసీ కార్మికుల సమ్మె విషయంలో బీజేపీ నేతలు డ్రామాలు ఆడుతున్నారని ధ్వజమెత్తారు. కేంద్రంలో ఓ విధంగా రాష్ట్రంలో మరో మాట చెబుతారా? అని ప్రశ్నించారు. మోటార్‌ వెహికల్‌ చట్టం ఆమోదంలో నలుగురు బీజేపీ ఎంపీలు భాగస్వామ్యం కాదా... అని అడిగారు. తెలంగాణ ప్రజలకు సమాధానం చెప్పాలని బీజేపీ నేతలను కేసీఆర్ డిమాండ్ చేశారు. బీజేపీ లాంటి పార్టీలు కార్మికుల సమస్యలు ఆర్చేవాళ్లా.. తీర్చేవాళ్లా అని నిలదీశారు.</p>
      <p> ఇష్టానుసారం ప్లాట్‌ఫాం స్పీచ్‌లు కొట్టడం కాదని, తనకు సమాధానం చెప్పాలని, బీజేపీ ఎంపీలను తాను డిమాండ్ చేస్తున్నాని ముఖ్యమంత్రి పేర్కొన్నారు. ఛత్తీస్‌గడ్‌, పంజాబ్‌, రాజస్తాన్‌లో కాంగ్రెస్‌ ప్రభుత్వాలు ఆర్టీసీని విలీనం చేశాయా అని సూటిగా ప్రశ్నించారు. ఇక్కడ మాత్రం నాటకాలు ఆడుతున్నారని, సమ్మె చేస్తూ చచ్చిపోయిన ఆర్టీసీ కార్మికుల కుటుంబాలకు బీజేపీ, కాంగ్రెస్‌ వాళ్లే బాధ్యత వహించాలని కేసీఆర్ డిమాండ్ చేశారు. ‘‘సమ్మె చేస్తూ చచ్చిపోయిన ఆర్టీసీ కార్మికుల కుటుంబాలకు... బీజేపీ, కాంగ్రెస్‌ నేతలే బాధ్యత వహించాలి. పాలసీల విషయంలో మా ప్రభుత్వాన్ని ఎవరూ శాసించలేరు. ఆర్టీసీలో పోటీతత్వం ఉండాలనే ప్రైవేట్ వాళ్లకు ఇస్తున్నాం. మోటార్‌ వెహికల్‌ చట్టంలోనే చెప్పారు. మేం కొత్తగా చేస్తున్నది కాదు. యూనియన్ల పనికిమాలిన డిమాండ్లతోనే ఈ పరిస్థితి వచ్చింది. ఇక ఆర్టీసీకి 5 వేల బస్సులు.. ప్రైవేట్‌కు 5 వేల బస్సులుంటాయి. ఆర్టీసీ కార్మిక సంఘాల అడ్వకేట్ తప్పుడు మాట మాట్లాడారు. ప్రభుత్వ చర్యను కోర్టు తప్పుబట్ట జాలదు.. తప్పుబట్టలేదు’’ అని కేసీఆర్ చెప్పారు. </p>
    </article>
  </body>
</html>