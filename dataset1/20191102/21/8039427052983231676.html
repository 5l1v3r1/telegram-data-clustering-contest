<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944661"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T21:39:08+00:00"/>
    <meta property="og:title" content="ప్రభుత్వ ఉద్యోగులకు శుభవార్త చెప్పిన సీఎం కేసీఆర్"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ప్రభుత్వ ఉద్యోగులకు శుభవార్త చెప్పిన సీఎం కేసీఆర్</h1>
      <address>
        <time datetime="2019-11-02T21:39:08+00:00">02 Nov 2019, 21:39</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్: </b>తెలంగాణ ప్రభుత్వ ఉద్యోగులకు సీఎం కేసీఆర్ శుభవార్త చెప్పారు. ప్రభుత్వ ఉద్యోగులకు డీఏ మంజూరు చేస్తున్నట్లు గులాబీ బాస్ ప్రకటించారు. సుమారు 5 గంటల కేబినెట్ భేటీ అనంతరం మీడియాతో మాట్లాడిన కేసీఆర్.. 49 అంశాలపై సుదీర్ఘమైన చర్చ జరిగిందన్నారు. ప్రభుత్వ ఉద్యోగులకు 1 జనవరి నుంచి 1 జూలై వరకు డీఏను 3.144 శాతం పెంచాలని నిర్ణయించిందన్నారు. దీంతో ఉద్యోగుల మొత్తం డీఏ 33.536 శాతానికి చేరుకుంటుందని కేసీఆర్ తెలిపారు. ఆర్థిక మాంద్యం పట్టి పీడిస్తున్న తరుణంలో తెలంగాణ కూడా దెబ్బతింటోందన్నారు.</p>
      <p> </p>
      <p>
        <b>కేబినెట్‌ భేటీలోని మరికొన్ని నిర్ణయాలు</b>
      </p>
      <p><b>‘</b>రాష్ట్రంలో ప్లాస్టిక్‌ను నిషేధించాలనే విషయంపై విస్తృత చర్చ జరిగింది. ప్లాస్టిక్ నిషేధానికి సంబంధించి అధ్యయనం చేసి నివేదిక సమర్పించడానికి అధికారుల కమిటీని నియమించాము. కమిటీ నివేదిక ఇచ్చిన తర్వాత ప్రభుత్వం తుది నిర్ణయం తీసుకుంటుంది. రాష్ట్రంలో కొత్త జిల్లాలు, డివిజన్లు, మండలాలు ఏర్పాటైన నేపథ్యంలో వాటికి అనుగుణంగా పోలీసు వ్యవస్థను కూడా పునర్‌ వ్యవస్థీకరించే అంశం పరిశీలించాలని కేబినెట్ పోలీసు శాఖను కోరింది. శంషాబాద్‌లోని అంతర్జాతీయ విమానాశ్రయానికి ప్రత్యేక పోలీస్ స్టేషన్ ఏర్పాటు చేయాలని నిర్ణయించింది<b>’ </b>అని ఈ సందర్భంగా సీఎం కేసీఆర్ తెలిపారు.</p>
    </article>
  </body>
</html>