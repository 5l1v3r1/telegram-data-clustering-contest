<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/vecherta-na-obratite-prodylzhi-i-v-bitkata-bolonq---inter-1391177.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T21:20:00+00:00"/>
    <meta property="og:title" content="Вечерта на обратите продължи и в битката Болоня - Интер"/>
    <meta property="og:description" content="Вечерта на обратите в европейския футбол продължи с пълна сила и в Серия А След като обрати видяхме в Англия, Франция и Испания, такъв видяха и феновете, които насочиха вниманието си към Болоня - Интер"/>
  </head>
  <body>
    <article>
      <h1>Вечерта на обратите продължи и в битката Болоня - Интер</h1>
      <address><time datetime="2019-11-02T21:20:00+00:00">02 Nov 2019, 21:20</time> by <a rel="author">Sportlive.bg</a></address>
      <p>Вечерта на обратите в европейския футбол продължи с пълна сила и в Серия А. След като обрати видяхме в Англия, Франция и Испания, такъв видяха и феновете, които насочиха вниманието си към Болоня - Интер. Домакините, които играят изключително силно през сезона, водеха почти до 75' с 1:0, но след това капитулира под упорития натиск на "нерадзурите" - 1:2. </p>
      <p>Възпитаниците на Антонио Конте сами си направиха срещата трудна, след като през първото полувреме се скъсаха да пропускат и като по чудо не водеха след първите 45 минути. Това можеше да се отрази сериозно на битката за титлата, тъй като в 59' домакините стигнаха до гол. Сориано успя да открие резултата, след като ударът му от 18 метра стрешна тялото на Де Фрай и стана невъзможна за отразяване от страна на Ханданович - 1:0. </p>
      <p>След това Интер отново се понесе в яростни атаки, а Лукаку направи няколко пропуска преди да настъпи 75'. Тогава при разбъркване в наказателното поле на Болоня бившият ас на Манчестър Юнайтед се оказа най-съобразителен и се разписа за 1:1.  В ответната атака Лукаку беше близо до това да върне равенството, но малко късмет не му достигна да насочи топката в мрежата.</p>
      <p>В 90-ата минута Интер получи дузпа след нарушение на Орсолини срещу Лаутаро Мартинес. Зад топката застана Лукаку, който с безкомпромисно изпълнение изведе тима си напред. Преди това играчите на Болоня имаха претенции за нарушение срещу Паласио, но VAR не се намеси в ситуацията.  </p>
      <p>Така Интер записа поредна тежка победа и временно излезе начело в класирането с 2 точки аванс пред Ювентус, който игра по-късно през деня срещу Торино.</p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Inter-i-Milan-vlizat-v-spor-za-half-na-Barselona--1391093.html"/>
        <a href="https://www.sportlive.bg/worldfootball/italy/Lautaro-Martines-gotov-da-si-trygne-ot-Inter-znae-kyde-iska-da-igrae-1390943.html"/>
        <a href="https://www.sportlive.bg/worldfootball/spain/Barselona-nabelqza-half-na-Inter-1390727.html"/>
        <a href="https://www.sportlive.bg/worldfootball/italy/Inter-se-izkachi-na-vyrha-i-chaka-greshka-na-Yuventus-1389828.html"/>
        <a href="https://www.sportlive.bg/worldfootball/italy/Roma-prechupi-Napoli-i-se-doblizhi-do-liderite-v-Seriq-A-1391120.html"/>
      </related>
    </article>
  </body>
</html>