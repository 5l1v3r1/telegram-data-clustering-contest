<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191102_04697068"/>
    <meta property="og:site_name" content="De Standaard"/>
    <meta property="article:published_time" content="2019-11-02T21:21:00+00:00"/>
    <meta property="og:title" content="Club Brugge zet KV Kortrijk vlot opzij in West-Vlaamse derby"/>
    <meta property="og:description" content="Club Brugge heeft streekgenoot KV Kortrijk zonder al te grote problemen verslagen op zaterdagavond. Club kreeg al in de eerste minuut een strafschop: uitei..."/>
  </head>
  <body>
    <article>
      <h1>Club Brugge zet KV Kortrijk vlot opzij in West-Vlaamse derby</h1>
      <address>
        <time datetime="2019-11-02T21:21:00+00:00">02 Nov 2019, 21:21</time>
      </address>
      <p>
        <b>Club Brugge heeft streekgenoot KV Kortrijk zonder al te grote problemen verslagen op zaterdagavond. Club kreeg al in de eerste minuut een strafschop: uiteindelijk werd het 3-0. Blauw-zwart blijft vanzelfsprekend leider. <br/></b>
        <br/>
        <a href="https://www.nieuwsblad.be/sportwereld/live/voetbal/298025?utm_medium=videoartikel&amp;utm_source=standaard&amp;utm_campaign=crosspromosw">VIDEO. Bekijk de samenvatting</a>
      </p>
      <figure>
        <img src="https://nbocdn.akamaized.net/Assets/Images_Upload/2019/11/02/H1E0HAJ4.jpg?width=150&amp;mode=crop&amp;scale=both"/>
      </figure>
      <p>
        <a href="https://www.nieuwsblad.be/sportwereld/live/voetbal/298025?utm_medium=videoartikel&amp;utm_source=standaard&amp;utm_campaign=crosspromosw">Club Brugge<br/></a>
        <a href="https://www.nieuwsblad.be/sportwereld/live/voetbal/298025?utm_medium=videoartikel&amp;utm_source=standaard&amp;utm_campaign=crosspromosw">KV Kortrijk</a>
      </p>
      <p>Het duel in Jan Breydel kon niet slechter beginnen voor Kortrijk. Hines-Ike haalde Sobol neer in de zestien en Hans Vanaken mocht blauw-zwart al na drie minuten vanaf elf meter op voorsprong trappen. Hij stuurde Bruzzese naar de verkeerde hoek en het stond 1-0. Club domineerde en opnieuw Vanaken bekroonde dat overwicht na 21 minuten met een rake kopbal, 2-0. Kortrijk was de speelbal van de thuisploeg en had geen reactie in huis.</p>
      <p>Ook na de pauze bleef Club Brugge baas. Diagne miste tot drie keer toe een grote kans op een derde treffer. Voor Kortrijk dreigden Mboyo en Golubovic nog. Het derde Brugse doelpunt kon niet uitblijven en kwam er even voorbij het uur via Okereke. De invaller profiteerde van een mooie individuele actie van Schrijvers. Club haalde vervolgens de voet van het gaspedaal, met het oog op de Champions League-ontmoeting van woensdag bij PSG. In het slot moest Mignolet nog een wereldsave uit zijn mouwen schudden op een schot van Mboyo. Eindstand: 3-0.</p>
    </article>
  </body>
</html>