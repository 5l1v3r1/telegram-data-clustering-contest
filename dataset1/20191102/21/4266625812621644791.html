<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/u_matchi_za_tytul_wta_finals2019_elina_svitolina_zigraie_z_pershoyu_raketkoyu_1682393"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T21:10:00+00:00"/>
    <meta property="og:title" content="У матчі за титул WTA Finals-2019 Еліна Світоліна зіграє з першою «ракеткою» світу Ешлі Барті"/>
    <meta property="og:description" content="Перша «ракетка» України і восьмий номер планетарного рейтингу Еліна Світоліна зустрінеться з чинним лідером світового жіночого тенісу австралійкою Ешлі Барті у фінальному матчі Підсумкового турніру WTA Finals-2019 у Шеньчжені (Китай) із призовим фондом 14 000 000 доларів."/>
  </head>
  <body>
    <article>
      <h1>У матчі за титул WTA Finals-2019 Еліна Світоліна зіграє з першою «ракеткою» світу Ешлі Барті</h1>
      <address>
        <time datetime="2019-11-02T21:10:00+00:00">02 Nov 2019, 21:10</time>
      </address>
      <p>
        <b>Перша «ракетка» України і восьмий номер планетарного рейтингу Еліна Світоліна зустрінеться з чинним лідером світового жіночого тенісу австралійкою Ешлі Барті у фінальному матчі Підсумкового турніру WTA Finals-2019 у Шеньчжені (Китай) із призовим фондом 14 000 000 доларів.</b>
      </p>
      <p>Це стало відомо після того, як Барті сьогодні, 2 листопада, обіграла чешку другу «ракетку» світу Кароліну Плішкову з Чехії у другому півфінальному поєдинку – 4:6, 6:2, 6:3.</p>
      <p>Як повідомляє <a href="http://btu.org.ua/main/23607-wta-finals-barti-posporit-so-svitolinoj-za-trofej-chempionki.html">btu.org.ua</a>, гра тривала 1 годину та 55 хвилин. Австралійська тенісистка здобула четверту перемогу в шести матчах проти чешки і другу в поточному сезоні – у березні Барті обіграла Плішкову в фіналі турніру у Майамі.  </p>
      <p>Нагадаємо, що для австралійки це дебютний виступ на Підсумковому турнірі. В цьому році Ешлі виграла Roland Garros, а також два титули WTA.</p>
      <p>Ешлі стала третьою представницею своєї країни, яка зіграє в одиночному фіналі WTA Finals. Раніше це вдавалося Керрі Мелвін-Рід в 1971 і 1972 роках та Івонн Гулагонг-Коулі, яка вигравала титул в 1974 і 1976 роках і грала в фіналі у 1978 році.</p>
      <p>У вирішальному матчі Ешлі Барті зустрінеться з Еліною Світоліною, яка в першому півфіналі перемогла на відмові в третьому сеті Белінду Бенчіч з Швейцарії.</p>
      <p>Зазначимо, що українка виграла всі п’ять матчів проти діючої першої ракетки світу, в тому числі один в цьому році – у Індіан-Уеллсі.</p>
      <p>Нагадаємо, що австралійка піднялася на перше місце в рейтингу влітку цього року.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/02/elina_svitolina_u_kozhnomu_poiedynku_potribno_pokazuvaty_sviy_krashchyy_1682379"/>
        <a href="https://zik.ua/news/2019/11/02/elina_svitolina_obigrala_belindu_benchich_i_zigraie_u_finali_pidsumkovogo_1682287"/>
        <a href="https://zik.ua/news/2019/11/02/elina_svitolina_sogodni_zigraie_proty_belindy_benchich_v_pivfinali_tenisnogo_1682149"/>
        <a href="https://zik.ua/news/2019/11/01/elina_svitolina_moi_batky_i_babtsya_duzhe_rozserdylysya_b_yakby_ya_prosto_vzyala_1681909"/>
      </related>
    </article>
  </body>
</html>