<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/e8ROdQ/haalands-trener-avsloerte-interesse-fra-storklubb"/>
    <meta property="og:site_name" content="Bergens Tidende"/>
    <meta property="article:published_time" content="2019-11-02T21:45:42+00:00"/>
    <meta property="og:title" content="Haalands trener avslørte interesse fra storklubb"/>
    <meta property="og:description" content="Erling Braut Haaland hvilte på benken i første omgang da Salzburg slo Mattersburg 3-0. Hans erstatter Patson Dada scoret alle kampens mål."/>
  </head>
  <body>
    <article>
      <h1>Haalands trener avslørte interesse fra storklubb</h1>
      <h2>Erling Braut Haaland hvilte på benken i første omgang da Salzburg slo Mattersburg 3-0. Hans erstatter Patson Dada scoret alle kampens mål.</h2>
      <address><time datetime="2019-11-02T21:45:42+00:00">02 Nov 2019, 21:45</time> by <a rel="author">NTB</a></address>
      <p>Den brennhete norske spissen har pøst inn mål både i østerriksk serie og mesterligaen denne sesongen, og han scoret også i cupen tidligere i uka.</p>
      <p>Ryktene vil ha det til at Europas storklubber ligger langflate etter ham, og trener Jesse Marsch bidro ikke til å dempe det.</p>
      <p>– Ryktene om Haaland begynner å bli plagsomme. Jeg har til og med fått vite at Bayern München skal være interessert i ham. Enhver toppklubb kan ha bruk for Erling, sa han ifølge <a href="https://sport.orf.at/stories/3055336/">orf.at</a>.</p>
      <p>
        <a href="https://www.bt.no/sport/i/LAd2rR/tidligere-storscorer-har-ett-klart-raad-til-haaland-det-har-han-godt">Les også<br/>Tidligere storscorer har ett klart råd til Haaland: – Det har han godt av</a>
      </p>
      <p>Klubben er forsiktig med spilletid for Haaland og lot ham starte på benken mens Daka fikk sjansen ved siden av Hwang Hee-chan. Etter to mål før pause fikk Daka fullføre kampen, og han fullførte også sitt hattrick på overtid.</p>
      <p>Haaland spilte 2. omgang i stedet for Hwang. Nordmannen har 12 seriemål på 11 kamper, men Mattersburg greide å holde ham unna målprotokollen.</p>
      <p>Salzburg topper tabellen seks poeng foran Rosenborgs europaligarival LASK, som spiller søndag.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/zGzxj4/toert-kaldt-og-sol-er-stikkordene-for-vaeret-fremover"/>
        <a href="https://www.bt.no/nyheter/lokalt/i/b56QG3/vurderer-aa-kreve-inn-tusenvis-av-skoledatamaskiner"/>
        <a href="https://www.bt.no/sprek/i/wPkxk5/kenneth-trodde-han-var-deprimert-svaret-fra-fastlegen-var-et-helt-ann"/>
        <a href="https://www.bt.no/btmeninger/debatt/i/GGX3Gl/satsingen-paa-elbil-er-usosial"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmagasinet/i/0nqKvJ/mitt-liv-med-en-lystmorder"/>
      </related>
      <ol>
        <li>
          <a href="https://www.bt.no/tag/Bayern_M%C3%BCnchen">Bayern München</a>
        </li>
        <li>
          <a href="https://www.bt.no/tag/Erling_Braut_Haaland">Erling Braut Haaland</a>
        </li>
        <li>
          <a href="https://www.bt.no/tag/FC_Red_Bull_Salzburg">FC Red Bull Salzburg</a>
        </li>
      </ol>
    </article>
  </body>
</html>