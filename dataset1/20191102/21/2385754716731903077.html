<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595469/vazei-mpros-to-sxedio-v-to-yp-paideias-gia-ta-tetramina"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T21:03:00+00:00"/>
    <meta property="og:title" content="Βάζει μπρος το «Σχέδιο Β» το Υπ. Παιδείας για τα τετράμηνα"/>
    <meta property="og:description" content="Βάζει μπρος το «Σχέδιο Β» το Υπουργείο Παιδείας, σε περίπτωση που οι καθηγητές προχωρήσουν σε δυναμικά μέτρα κατά των εξετάσεων τετραμήνων που αρχίζουν στις..."/>
  </head>
  <body>
    <article>
      <h1>Βάζει μπρος το «Σχέδιο Β» το Υπ. Παιδείας για τα τετράμηνα</h1>
      <address><time datetime="2019-11-02T21:03:00+00:00">02 Nov 2019, 21:03</time> by <a rel="author">Γιώτα Κούμουρου</a></address>
      <p><b>Βάζει μπρος το «Σχέδιο Β» το Υπουργείο Παιδείας, σε περίπτωση που οι καθηγητές προχωρήσουν σε δυναμικά μέτρα κατά των εξετάσεων τετραμήνων που αρχίζουν στις 9 Δεκεμβρίου.  <br/></b> <br/>Οι εξετάσεις θα γίνουν, είτε με καθηγητές είτε χωρίς αυτούς, διαμηνύει ο Σπύρος Αντωνέλλος.  <br/> <br/> «Το Υπουργείο Παιδείας και Πολιτισμού, έχοντας υπόψη ότι η νομοθεσία περί εξετάσεων τετραμήνων εφαρμόζεται από τις 6 Σεπτεμβρίου –ανεξάρτητα από το αποτέλεσμα του δημοψηφίσματος στις 11 Νοεμβρίου- θα προχωρήσει στην διεξαγωγή των εξετάσεων έχοντας ένα διαφορετικό σχέδιο από αυτό που προβλεπόταν στην αρχή, δηλαδή το σύστημα το οποίο προβλέπει τους καθηγητές, επιτηρητές, διορθωτές των εξετάσεων», ανέφερε. <br/> <br/><b>Σύμφωνα με το «Σχέδιο Β’», οι μαθητές που θα απουσιάζουν αδικαιολόγητα από τις εξετάσεις τετραμήνων: <br/></b> <br/> -Θα μένουν ανεξεταστέοι και θα παραπέμπονται στις εξετάσεις Ιουνίου   <br/> <br/>-Θα εξετάζονται μόνο γραπτώς στην ύλη και των δύο τετραμήνων  <br/> <br/>-Δεν θα διατηρούν τη βαθμολογία των τετραμήνων  <br/> <br/>-Για να προαχθούν θα πρέπει να πάρουν σε κάθε μάθημα βαθμό τουλάχιστον 10  <br/> <br/>Με δημοψήφισμα στις 11 Νοεμβρίου,  η ΟΕΛΜΕΚ θα αποφασίσει οριστικά αν θα προχωρήσει σε απεργιακά μέτρα. <br/> <br/>Εντός των ημερών, θα αποφασίσουν τα επόμενα τους βήματα και οι οργανωμένοι μαθητές.<br/> </p>
      <figure>
        <iframe src="https://www.youtube.com/embed/ASIfjXRgrnU" width="560" height="315" data-service="Youtube" scrolling="no"/>
      </figure>
    </article>
  </body>
</html>