<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/roper-interesse-fra-storklubb/71777053"/>
    <meta property="og:site_name" content="Dagbladet.no"/>
    <meta property="article:published_time" content="2019-11-02T21:47:43+00:00"/>
    <meta property="og:title" content="Røper interesse fra storklubb"/>
    <meta property="og:description" content="Ifølge Salzburg-trener Jesse Marsch skal Bayern München være interessert i Erling Braut Haaland."/>
  </head>
  <body>
    <article>
      <h1>Røper interesse fra storklubb</h1>
      <h2>Ifølge Salzburg-trener Jesse Marsch skal Bayern München være interessert i Erling Braut Haaland.</h2>
      <address><time datetime="2019-11-02T21:47:43+00:00">02 Nov 2019, 21:47</time> by <a rel="author">NTB I</a></address>
      <p>Erling Braut Haaland hvilte på benken i første omgang da Salzburg slo Mattersburg 3-0. Hans erstatter Patson Dada scoret alle kampens mål.</p>
      <p>Den brennhete norske spissen har pøst inn mål både i østerriksk serie og mesterligaen denne sesongen, og han scoret også i cupen tidligere i uka. Ryktene vil ha det til at Europas storklubber ligger langflate etter ham, og trener Jesse Marsch bidro ikke til å dempe det.</p>
      <p>- Ryktene om Haaland begynner å bli plagsomme. Jeg har til og med fått vite at Bayern München skal være interessert i ham. Enhver toppklubb kan ha bruk for Erling, sa han ifølge <a href="https://sport.orf.at/stories/3055336/">orf.at</a>.</p>
      <p>Klubben er forsiktig med spilletid for Haaland og lot ham starte på benken mens Daka fikk sjansen ved siden av Hwang Hee-chan. Etter to mål før pause fikk Daka fullføre kampen, og han fullførte også sitt hattrick på overtid.</p>
      <p>Haaland spilte 2. omgang i stedet for Hwang. Nordmannen har 12 seriemål på 11 kamper, men Mattersburg greide å holde ham unna målprotokollen.</p>
      <p>Salzburg topper tabellen seks poeng foran Rosenborgs europaligarival LASK, som spiller søndag.</p>
    </article>
  </body>
</html>