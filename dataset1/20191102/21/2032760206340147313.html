<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88529"/>
    <meta property="og:site_name" content="Denník politika"/>
    <meta property="article:published_time" content="2019-11-02T21:35:05+00:00"/>
    <meta property="og:title" content="Manchester United v Premier League opäť zaváhal a prehral na ihrisku Bournemouthu"/>
    <meta property="og:description" content="2.11.2019 (Webnoviny.sk) – Futbalisti Manchestru United v anglickej Premier League opäť zakopli, v sobotňajšom súboji 11. kola prehrali na pôde Bournemouthu 0:1. Jediný gól duelu strelil tesne pred prestávkou nórsky útočník domáceho kolektívu Joshua King. Zásah tohto Nóra dostal pod ešte väčší tlak jeho krajana – trénera na lavičke United Oleho Gunnara Solskjaera."/>
  </head>
  <body>
    <article>
      <h1>Manchester United v Premier League opäť zaváhal a prehral na ihrisku Bournemouthu</h1>
      <address><time datetime="2019-11-02T21:35:05+00:00">02 Nov 2019, 21:35</time> by <a rel="author">Webnoviny</a></address>
      <p>2.11.2019 (Webnoviny.sk) – Futbalisti Manchestru United v anglickej Premier League opäť zakopli, v sobotňajšom súboji 11. kola prehrali na pôde Bournemouthu 0:1. Jediný gól duelu strelil tesne pred prestávkou nórsky útočník domáceho kolektívu Joshua King. Zásah tohto Nóra dostal pod ešte väčší tlak jeho krajana – trénera na lavičke United Oleho Gunnara Solskjaera.</p>
      <p>Jeho zverenci sú v aktuálnej tabuľke súťaže až na 10. miesto, na vedúci FC Liverpool strácajú už 18 bodov. „V druhom polčase sme nepremenili naše šance na vyrovnanie a tak nemáme ani bod,“ zhodnotil Solskjaer.</p>
      <p><i>„Pokúšali sme sa až do úplného konca, no chýba nám kvalita, čo znamená ďalšiu stratu bodov,“</i> pokračoval nórsky kouč, v minulosti hráčska legenda United. Solskjaer po prehre u súpera priznal sklamanie. <i>„Takéto súboje musíme vyhrávať, ak chceme držať krok so špicou tabuľky,“</i> dodal.</p>
      <p>Manchester United sa pohybuje v strede tabuľky aj preto, že po 14. septembri zvíťazil v Premier League iba raz, pred týždňom v Norwichi, Z ostatných šiestich ligových zápasov majú „Red Devils“ bilanciu jeden triumf, dve remízy a tri prehry.</p>
      <h3>Premier League 2019/2020</h3>
      <p>11. kolo – sobota</p>
      <p><b>Bournemouth – Manchester United 1:0 (1:0)</b><br/><b>Gól</b>: 45. J. King</p>
      <p><b>Arsenal Londýn – Wolwerhampton 1:1 (1:0)</b><br/><b>Góly</b>: 21. Aubameyang – 76. Jimenéz</p>
      <p><b>Aston Villa – FC Liverpool 1:2 (1:0)</b><br/><b>Góly</b>: 21. Trezegeut – 87. Robertson, 90.+. S. Mané</p>
      <p><b>Brighton – Norwich 2:0 (0:0)</b><br/><b>Góly</b>: 68. Tossard, 84. Duffy</p>
      <p><b>Manchester City – Southampton 2:1 (0:1)</b><br/><b>Góly</b>: 70. S. Agüero, 86. Walker – 13. Ward-Prowse</p>
      <p><b>Sheffield United – Burnley 3:0 (3:0)</b><br/><b>Góly</b>: 17. a 43. Lundstram, 44. Fleck</p>
      <p><b>West Ham – Newcastle 2:3 (0:2)</b><br/><b>Góly</b>: 73. Balbuena, 90. Sondgrass – 16. Clark, 22. Fernandez, 51. Shelvey<br/>Martin Dúbravka odchytal za hostí celý duel</p>
      <p><b>Watford – FC Chelsea 1:2 (0:1)</b><br/><b>Góly</b>: 79. Deulofeu (z pok. kopu) – 5. Abraham, 55. Pulisic</p>
      <p>Viac k témam: <a href="https://www.webnoviny.sk/tag/premier-league/"><u>Premier League</u></a><br/>Zdroj: Webnoviny.sk – <a href="https://www.webnoviny.sk/manchester-united-v-premier-league-opat-zavahal-a-prehral-na-ihrisku-bournemouthu/"><u>Manchester United v Premier League opäť zaváhal a prehral na ihrisku Bournemouthu</u></a> © SITA Všetky práva vyhradené.</p>
    </article>
  </body>
</html>