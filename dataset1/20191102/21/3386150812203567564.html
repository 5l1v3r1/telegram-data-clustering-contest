<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/metro-1-2-subway-stages-complete-mumbai-metro/"/>
    <meta property="og:site_name" content="Lokmat"/>
    <meta property="article:published_time" content="2019-11-02T21:19:50+00:00"/>
    <meta property="og:title" content="मेट्रो-३ : २२ भुयारी टप्पे पूर्ण, विद्यानगरी ते विमानतळापर्यंत काम ओकेच"/>
    <meta property="og:description" content="उरले फक्त १० टप्पे । विद्यानगरी ते विमानतळापर्यंत काम पूर्ण"/>
  </head>
  <body>
    <article>
      <h1>मेट्रो-३ : २२ भुयारी टप्पे पूर्ण, विद्यानगरी ते विमानतळापर्यंत काम ओकेच</h1>
      <h2>उरले फक्त १० टप्पे । विद्यानगरी ते विमानतळापर्यंत काम पूर्ण</h2>
      <address><time datetime="2019-11-02T21:19:50+00:00">02 Nov 2019, 21:19</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p><a href="https://www.lokmat.com/topics/mumbai/">मुंबई</a> : कुलाबा-वांद्रे-सीप्झ या भुयारी <a href="https://www.lokmat.com/topics/metro/">मेट्रो</a>-३ च्या एकूण ३२ भुयारी टप्प्यांपैकी २२ वा भुयारी टप्पा शनिवारी पूर्ण करण्यात आला. गोदावरी २ या टनेल बोरिंग मशीनच्या मदतीने पॅकेज सहामधील विद्यानगरी ते छत्रपती शिवाजी महाराज आंतरराष्ट्रीय विमानतळ टी १ या स्थानकादरम्यान डाऊन लाइनच्या दिशेने २.८ किलोमीटरचे अंतर २ हजार ४८ रिंग्जच्या मदतीने पूर्ण करण्यात आले आहे, अशी माहिती <a href="https://www.lokmat.com/topics/mumbai/">मुंबई</a><a href="https://www.lokmat.com/topics/metro/">मेट्रो</a> रेल कॉर्पोरेशनने दिली.</p>
      <p>२२ आॅक्टोबर रोजी मुंबई मेट्रो रेल कॉर्पोरेशनने २१ वा भुयारी टप्पा पार केला होता. सूर्या २ या टनेल बोरिंग मशीनची यासाठी मदत घेण्यात आली. विधान भवन ते चर्चगेट या स्थानकांदरम्यान डाऊन लाइनच्या दिशेने ४८२ मीटर इतके अंतर ९० दिवसांत पूर्ण करण्यात आले होते. मेट्रो ३ चे ६५ टक्के भुयारीकरण १२ आॅक्टोबर रोजी पूर्ण करण्यात आले. धारावी येथे भुयारीकरणाचा २० वा टप्पा पार पडला. टनेल बोरिंग मशीन कृष्णा २ ची यासाठी मदत घेण्यात आली.<br/>पॅकेज ४ मधील ४ था टप्पा पूर्ण करताना नया नगर ते धारावी स्थानकांदरम्यानचे ५९० मीटर भुयारीकरण १३० दिवसांत पूर्ण करण्यात आले. ३ आॅक्टोबर रोजी भुयारीकरणाचा १९ वा टप्पा पार करण्यात आला. यासाठी सूर्या १ ची मदत घेण्यात आली. विधान भवन ते चर्चगेट स्थानकांदरम्यानचे ४९९ मीटर भुयारीकरण तब्बल ९० दिवसांत पूर्ण करण्यात आले.<br/> </p>
    </article>
  </body>
</html>