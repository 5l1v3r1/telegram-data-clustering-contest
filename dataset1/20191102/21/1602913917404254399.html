<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/probleme-pentru-banci-hsbc-cel-mai-mare-creditor-din-europa-anunta-ca-profiturile-au-scazut-cu-18-de-la-an-la-an-18508181"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T21:00:00+00:00"/>
    <meta property="og:title" content="Probleme pentru bănci: HSBC, cel mai mare creditor din Europa, anunţă că profiturile au scăzut cu 18% de la an la an"/>
    <meta property="og:description" content="HSBC, cel mai mare creditor din Europa, raportează o scădere de 18% de la an la an la nivelul profitului înainte de taxe (EBITDA) din al treilea trimestru, în ciuda unor evoluţii pozitive pe piaţa din Asia, potrivit CNBC."/>
  </head>
  <body>
    <article>
      <h1>Probleme pentru bănci: HSBC, cel mai mare creditor din Europa, anunţă că profiturile au scăzut cu 18% de la an la an</h1>
      <address><time datetime="2019-11-02T21:00:00+00:00">02 Nov 2019, 21:00</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>HSBC, cel mai mare creditor din Europa, raportează o scădere de 18% de la an la an la nivelul profitului înainte de taxe (EBITDA) din al treilea trimestru, în ciuda unor evoluţii pozitive pe piaţa din Asia, potrivit CNBC.</p>
      <p>Banca a raportat EBITDA de 4,8 miliarde dolari pentru trimestrul încheiat în luna septembrie, în scădere cu 18% de la an la an.</p>
      <p>EBITDA ajustat a scăzut cu 12% la 5,3 miliarde dolari. Analiştii au estimat o scădere de 11% pentru T3, potrivit Reuters.</p>
      <p>Gigantul bancar HSBC a raportat venituri de 13,36 miliarde dolari pentru acest trimestru, o scădere de 3% de la an la an.</p>
      <p>„Mai multe părţi din business au mers bine, în special în piaţa din Asia, în ciuda unui mediu plin de provocări în T3”, notează Noel Quinn, CEO-ul interimar al grupului.</p>
      <p>Câştigul per acţiune s-a ridicat la 57 cenţi, comparabil cu nivelul de 56 cenţi de anul trecut.</p>
      <p>„Planurile noastre anterioare nu mai sunt suficiente pentru a îmbunătăţi performanţa acestor businessuri, ţinând cont de perspectivele slabe de creştere a veniturilor. De aceea accelerăm planurile de remodelare, pentru a muta capital în zone cu o creştere mai mare”, spune Quinn.</p>
    </article>
  </body>
</html>