<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811196.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T21:00:00+00:00"/>
    <meta property="og:title" content="سفیر بریتانیا: در هفته های آینده تصمیمات مهمی درباره آینده برجام پیش روی ایران خواهد بود"/>
    <meta property="og:description" content="به گزارش فارس، «راب مک ایر» سفیر بریتانیا در تهران در صفحه اینستاگرامش با انتشار فیلمی عنوان کرد: «من به عنوان سفیر بریتانیا زمان زیادی را صرف می کنم تا تعهدات کشورم را نسبت به برجام توضیح دهم.این تعهد ما حقیقی است، ما به همراه فرانسه، آلمان، چین و روسیه تلاش های بسیاری می کنیم تا ایران همچنان از مزایای برجام برخوردار باشد.»"/>
  </head>
  <body>
    <article>
      <h1>سفیر بریتانیا: در هفته های آینده تصمیمات مهمی درباره آینده برجام پیش روی ایران خواهد بود</h1>
      <address>
        <time datetime="2019-11-02T21:00:00+00:00">02 Nov 2019, 21:00</time>
      </address>
      <p>سفیر بریتانیا: در هفته های آینده تصمیمات مهمی درباره آینده برجام پیش روی ایران خواهد بود.</p>
      <p>به گزارش فارس، «راب مک ایر» سفیر بریتانیا در تهران در صفحه اینستاگرامش با انتشار فیلمی عنوان کرد: «من به عنوان سفیر بریتانیا زمان زیادی را صرف می کنم تا تعهدات کشورم را نسبت به برجام توضیح دهم.این تعهد ما حقیقی است، ما به همراه فرانسه، آلمان، چین و روسیه تلاش های بسیاری می کنیم تا ایران همچنان از مزایای برجام برخوردار باشد.»</p>
      <p>وی عنوان کرد که «در هفته های آینده تصمیمات مهمی درباره آینده برجام پیش روی ایران خواهد بود. ما می خواهیم این تفاهمنامه باقی بماند»</p>
      <p>سفیر بریتانیا اضافه کرد: «امروز در نظر دارم درباره اشتباه بودن دو برداشت راجع به برجام توضیح دهم. اینکه اروپا تعهداتش را نسبت به برجام انجام نمی دهد و اینکه ایران از تفاهمنامه هیچ نفعی نبرده است. در چارچوب برجام، طرف اروپایی چهار تعهد را قبول کرد. اول برداشتن تحریم های اتحادیه اروپا مربوط به برنامه هسته ای ایران، ما این کار را انجام دادیم و تحریم ها علیه قسمت های بزرگی از اقتصاد ایران را لغو کردیم.دوم برداشتن تحریم های هسته ای سازمان ملل و تحریم های چندجانبه ای که علیه تعدادی از افراد و سازمان ها بود را برداشتیم، سوم کمک به ایران برای پیشبرد یک برنامه هسته ای غیرنظامی که ما در حال انجام آن هستیم، همانطور که سفر هفته پیش متخصصان هسته ای ما نشان داد و چهارم ارتقای سطح تجارت بین ایران و اروپا و این کاری است که برای انجام آن نهایت تلاشمان را انجام می دهیم.</p>
    </article>
  </body>
</html>