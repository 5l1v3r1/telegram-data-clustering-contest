<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/italy/595475/mpolonia-inter-12-anatropi-me-loukakou-i-inter"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T21:24:00+00:00"/>
    <meta property="og:title" content="Μπολόνια - Ιντερ 1-2: Ανατροπή με Λουκάκου η Ίντερ"/>
    <meta property="og:description" content="Την έχει πάρει από το... χέρι! Ο Ρομέλου Λουκάκου σκόραρε δις, φτάνοντας τα 9 γκολ στο πρωτάθλημα και η Ίντερ έκανε «μάγκικη» ανατροπή στην έδρα της Μπολόνα..."/>
  </head>
  <body>
    <article>
      <h1>Μπολόνια - Ιντερ 1-2: Ανατροπή με Λουκάκου η Ίντερ</h1>
      <address><time datetime="2019-11-02T21:24:00+00:00">02 Nov 2019, 21:24</time> by <a rel="author">SigmaliveSportime</a></address>
      <p><b>Την έχει πάρει από το... χέρι! Ο Ρομέλου Λουκάκου σκόραρε δις, φτάνοντας τα 9 γκολ στο πρωτάθλημα και η Ίντερ έκανε «μάγκικη» ανατροπή στην έδρα της Μπολόνα (1-2).<br/></b> <br/>Ο Λουκάκου βγήκε ξανά μπροστά και η Ίντερ πέρασε με... μάγκικη ανατροπή από την Μπολόνια!<br/> <br/>Παρότι ο Σοριάνο είχε δώσει το προβάδισμα στην ομάδα του Σίνινσα Μιχαΐλοβιτς και ο διαιτητής είχε ακυρώσει δύο τέρματα των «νερατζούρι», ο Βέλγος φορ σκόραρε δις (σσ. 9 γκολ στο πρωτάθλημα) και η Ίντερ πήρε τη νίκη με 2-1.<br/> <br/>Το πρώτο ημίχρονο ήταν ισορροπημένο αλλά βρήκε την Ίντερ να σκοράρει δις με τους Λαουτάρο και Λουκάκου, τα γκολ των οποίων, όμως, ακυρώθηκαν μέσω του VAR. Διότι την πρώτη φορά κρίθηκε πως υπήρξε οφσάιντ στον σκόρερ και την δεύτερη πως είχε βγει η μπάλα πριν το γύρισμα του Λατσάρο. Σαν να μην έφθαναν τα δύο γκολ που δεν μέτρησαν, η ομάδα του Αντόνιο Κόντε είδε τον Σοριάνο στο 56ο λεπτό να σκοράρει και να της βάζει δύσκολα.<br/> <br/>Δεν... μάσησε, όμως. Με αντεπίθεση διαρκείας και σκόρερ τον Λουκάκου, πρώτα με ωραίο τελείωμα και στα... χασομέρια με πέναλτι που κέρδισε ο Λαουτάρο από τον Τζεμαΐλι, οι «νερατζούρι» κατάφεραν να φέρουν «τούμπα» το σκορ και να πανηγυρίσουν ακόμη ένα τρίποντο στη φετινή σεζόν.<br/> </p>
    </article>
  </body>
</html>