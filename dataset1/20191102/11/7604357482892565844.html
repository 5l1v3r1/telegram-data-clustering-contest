<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/johnson-verlaat-no-deal-scenario-in-aanloop-naar-verkiezingen/"/>
    <meta property="og:site_name" content="SCEPTR"/>
    <meta property="article:published_time" content="2019-11-02T11:40:24+00:00"/>
    <meta property="og:title" content="Johnson verlaat ‘No deal’-scenario in aanloop naar verkiezingen"/>
    <meta property="og:description" content="De Britse premier Boris Johnson (Con.) is zijn verkiezingscampagne gestart. In een manifest verlaat hij een 'No deal'-scenario voor de Brexit."/>
  </head>
  <body>
    <article>
      <h1>Johnson verlaat ‘No deal’-scenario in aanloop naar verkiezingen</h1>
      <address><time datetime="2019-11-02T11:40:24+00:00">02 Nov 2019, 11:40</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b>De Britse premier <a href="https://sceptr.net/tag/boris-johnson">Boris Johnson</a> (Con.) is zijn verkiezingscampagne gestart. In een manifest dat de krant <a href="https://www.thetimes.co.uk/article/boris-johnsons-manifesto-will-abandon-threat-of-a-no-deal-brexit-6gd8xj9nb">The Times</a> kon inkijken, verlaat hij een ‘No deal’-scenario voor de Brexit. Op 12 december trekken de Britten naar de stembus. Johnson en zijn Conservatieve partij mikken op een meerderheid om het Brexitakkoord eindelijk goed te keuren.</b>
      </p>
      <p>Hoewel Johnson steeds hard maakte dat het Verenigd Koninkrijk op 31 oktober de Europese Unie zou verlaten, werd dit onlangs verhinderd door het Britse parlement. Het Lagerhuis dwong de eerste minister met een amendement om een nieuw uitstel te vragen aan Brussel. De nieuwe deadline ligt nu op 31 januari 2020.</p>
      <figure>
        <iframe data-src="https://twitter.com/SCEPTR_online/status/1189443403668447232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Om de Brexit-impasse eindelijk te doorbreken, probeerde Johnson meermaals om nieuwe verkiezingen uit te lokken. Deze week slaagde de Conservatieve premier in zijn opzet: <a href="https://sceptr.net/2019/10/britten-trekken-op-12-december-naar-de-stembus/">de Britten trekken op 12 december naar de stembus.</a> Het parlement moet volgens Johnson nieuw leven ingeblazen worden.</p>
      <h3>Geen samenwerking met harde Brexiteer Farage</h3>
      <p>In een korte campagne van vijf weken willen de eerste minister en zijn Conservatieve Partij alles inzetten op het met Brussel onderhandelde akkoord. Daarom verlaten ‘Bojo’ en co het scenario van een harde Brexit zonder akkoord. Het Lagerhuis uitte zich meermaals fel tegen dat voornemen, hoewel Johnson aanvankelijk beloofd had om hoe dan ook op 31 oktober de EU te verlaten.</p>
      <p>Daarmee verlaat de Britse premier ook onmiddellijk een mogelijke samenwerking met <a href="https://sceptr.net/tag/nigel-farage">Nigel Farage</a> (<a href="https://sceptr.net/tag/brexit-party">Brexit Party</a>). Die laatste riep Johnson op om samen met zijn partij wél voor een harde Brexit te kiezen. <a href="https://sceptr.net/2019/11/trump-johnson-en-farage-moeten-samenwerken/">Ook de Amerikaanse president Donald Trump (Rep.) stuurde daarop aan.</a></p>
      <h4>(Lees verder onder de tweet.)</h4>
      <figure>
        <iframe data-src="https://twitter.com/Nigel_Farage/status/1190576817675153410?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Recente peilingen zetten de Tories op een stabiele voorsprong. Met scores die variëren van 36 tot 41 procent van de stemmen laten de Conservatieven oppositiepartij Labour ver achter zich (21 tot 24 procent van de stemmen).</p>
      <figure>
        <iframe data-src="https://twitter.com/EuropeElects/status/1189869966708924417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/trump-laat-minder-vluchtelingen-toe-in-nationaal-belang/"/>
        <a href="https://sceptr.net/2019/11/trump-johnson-en-farage-moeten-samenwerken/"/>
        <a href="https://sceptr.net/2019/10/pentagon-geeft-beelden-vrij-van-operatie-tegen-al-baghdadi/"/>
      </related>
    </article>
  </body>
</html>