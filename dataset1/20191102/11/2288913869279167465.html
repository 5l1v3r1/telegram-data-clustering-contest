<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191102_04696881"/>
    <meta property="og:site_name" content="De Standaard"/>
    <meta property="article:published_time" content="2019-11-02T11:01:00+00:00"/>
    <meta property="og:title" content="Zuid-Afrika kroont zich tot wereldkampioen rugby"/>
    <meta property="og:description" content="In de finale van het WK Rugby was Zuid-Afrika te sterk voor favoriet Engeland. Het werd 32-12."/>
  </head>
  <body>
    <article>
      <h1>Zuid-Afrika kroont zich tot wereldkampioen rugby</h1>
      <address>
        <time datetime="2019-11-02T11:01:00+00:00">02 Nov 2019, 11:01</time>
      </address>
      <p>In de finale van het WK Rugby was Zuid-Afrika te sterk voor favoriet Engeland. Het werd 32-12.</p>
      <p>Engeland kwam nooit in het stuk voor en was te zwak om het Zuid-Afrika moeilijk te maken.</p>
      <p>Bij de pauze leidde Zuid-Afrika al met 12-6 na vier omgezette penalty's van Handr√© Pollard. In de tweede helft maakte hij er nog twee en kroonde zich daarmee tot matchwinnaar. Chelsin Kolbe besliste de partij in de slotfase na een knappe run met een try. Kort daarvoor was ook Makazole Mapimpi daarin geslaagd.<br/><br/>Voor Zuid-Afrika is het de derde wereldtitel na 1995 en 2007. Vier jaar geleden moesten de Springboks genoegen nemen met brons na verlies in de halve finale tegen Nieuw-Zeeland. De All Blacks sneuvelden dit jaar verrassend in de halve eindstrijd tegen Engeland, waardoor Engeland meteen favoriet werd voor deze finale.</p>
      <p>De All Blacks wonnen vrijdag wel vlot de kleine finale tegen Wales (40-17).<br/>Met drie wereldtitels delen Zuid-Afrika en Nieuw-Zeeland nu het record.<br/><br/>Engeland blijft voorlopig steken op een wereldtitel, behaald in 2003. Met hun zilveren medaille doen de eilandbewoners even goed als in 1991 en 2007. Vier jaar geleden strandde Engeland op het WK voor eigen volk teleurstellend in de groepsfase.</p>
      <p>Engeland werd voor deze finale alom geroemd om zijn vinnige, moderne rugby. In de finale maakten de Engelsen de fout om zich te laten meeslepen in het krachtspel van de Zuid-Afrikaanse Springboks.</p>
      <figure>
        <img src="https://dsocdn.akamaized.net/assets/images_upload/2019/11/02/rugbyafp.jpg"/>
      </figure>
      <figure>
        <img src="https://dsocdn.akamaized.net/assets/images_upload/2019/11/02/rugby2reuters.jpg"/>
      </figure>
      <figure>
        <img src="https://dsocdn.akamaized.net/assets/images_upload/2019/11/02/rugby1reuters.jpg"/>
      </figure>
    </article>
  </body>
</html>