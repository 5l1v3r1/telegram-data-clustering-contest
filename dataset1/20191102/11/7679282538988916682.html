<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-court-verdict-four-terrorists-sentenced-to-death-one-imprisoned-for-lifetime-in-rampur-crpf-terror-attack-case-2828417.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T11:30:38+00:00"/>
    <meta property="og:title" content="CRPF TERROR ATTACK: चार आतंकियों को सजा-ए-मौत, एक को उम्र कैद"/>
    <meta property="og:description" content="सीआरपीएफ कांड में अदालत ने चार आतंकियों को सजा-ए-मौत, एक आतंकी को उम्र कैद, एक अन्य को दस साल की सजा सुनाई है। रामपुर कोर्ट के एडीजे तृतीय संजय कुमार सिंह ने यह सजा सुनाई। सजा का ऐलान होते ही रामपुर..."/>
  </head>
  <body>
    <article>
      <h1>CRPF TERROR ATTACK: चार आतंकियों को सजा-ए-मौत, एक को उम्र कैद</h1>
      <address><time datetime="2019-11-02T11:30:38+00:00">02 Nov 2019, 11:30</time> by <a rel="author">हिन्दुस्तान संवाददाता।,रामपुर।</a></address>
      <p>सीआरपीएफ कांड में अदालत ने चार आतंकियों को सजा-ए-मौत, एक आतंकी को उम्र कैद, एक अन्य को दस साल की सजा सुनाई है। रामपुर कोर्ट के एडीजे तृतीय संजय कुमार सिंह ने यह सजा सुनाई। सजा का ऐलान होते ही रामपुर कचहरी में सुरक्षा व्यवस्था चाक चौबंद कर दी गई। गौरतलब है कि इस मामले में शुक्रवार को आठ आरोपियों में से छह को कोर्ट ने दोषी करार दिया था। जबकि दो आरोपियों पर आरोप साबित नहीं हो सके थे, जिसके बाद कोर्ट ने उन्हें मामले में बाइज्जत बरी कर दिया था। 31 दिसम्बर 2007 को सीआरपीएफ के ग्रुप सेंटर पर हुए आतंकी हमले में 7 जवान शहीद हुए थे।</p>
      <h3>Read Also: <a href="https://www.livehindustan.com/national/story-rampur-terror-attack-in-up-28-point-70-crore-rs-spent-on-terrorist-while-287-hearing-in-court-2828042.html">रामपुर आतंकी हमला: आतंकवादियों की 287 पेशी पर खर्च हो गए 28.70 करोड़</a></h3>
      <p>गौरतलब है कि रामपुर सीआरपीएफ ग्रुप सेंटर पर हुए आतंकी हमले के 11 साल 10 माह चली लंबी कानूनी प्रक्रिया के बाद छह आरोपियों को शुक्रवार को दोषी करार दिया गया था। इस बीच वादी पक्ष की ओर से 38 गवाहों के बयान कोर्ट में दर्ज हुए। इनमें फारेंसिक एक्सपर्ट से लेकर एटीएस, यूपी पुलिस और सीआरपीएफ के जवान शामिल हैं। रामपुर सीआरपीएफ ग्रुप सेंटर पर 31 दिसंबर 2007 की आधी रात में आतंकी हमला हुआ था। इस मामले की रिपोर्ट सिविल लाइंस कोतवाली के तत्कालीन दरोगा ओमप्रकाश शर्मा की ओर से दर्ज करायी गई थी। इस मामले में आठ आरोपियों को गिरफ्तार कर कोर्ट में चार्जशीट दाखिल की गई थी। </p>
      <h3>Read Also: <a href="https://www.livehindustan.com/uttar-pradesh/story-rampur-crpf-camp-attack-7-soldiers-were-killed-between-new-year-celebrations-2828126.html">CRPF कैंप अटैक : नए साल के जश्न के बीच 7 जवानों को कर दिया था छलनी</a></h3>
      <p>विवेचना के दौरान पुलिस ने करीब दो सौ गवाहों को दर्शाया था लेकिन, समय-समय पर हुई सुनवायी में कुल 55 गवाह पेश हुए। इनमें से 38 गवाहों की गवाही सिर्फ सीआरपीएफ कांड के संबंध में हुई जबकि 17 गवाहों की गवाही आरोपी फहीम अरशद पर दर्ज एक अन्य मामले में हुई। कोर्ट ने सीआरपीएफ ग्रुप सेंटर पर हमले में छह आरोपियों को दोषी करार दे दिया। इस मामले में दो आरोपियों को दोषमुक्त कर दिया गया है। जिला शासकीय अधिवक्ता दलविंदर सिंह डम्पी ने बताया कि शनिवार को दोषियों को सजा सुनाई जाएगी।</p>
      <p>
        <b>इन्हें किया गया दोष मुक्त</b>
      </p>
      <ul>
        <li>गुलाब खां, निवासी बहेड़ी, जनपद बरेली। </li>
        <li>कौशर खां, निवासी कुंडा, प्रतापगढ़ निवासी कौशर खां।</li>
      </ul>
      <p>
        <b>ये किए गए दोषी करार</b>
      </p>
      <ul>
        <li>इमरान शहजाद उर्फ अबू ओसामा उर्फ अजय उर्फ असद उर्फ रमीज राजा उवैस निवासी समानी, थाना चौकी सिटी, जिला विम्बर, पाकिस्तान (पीओके)। </li>
        <li>मोहम्मद फारू उर्फ अबू जुल्कर नैन, उर्फ अबूजाद उर्फ अमर सिंह निवासी कंगड़ी, थाना सदर, जिला गुजरवाला, पंजाब, पाकिस्तान।</li>
        <li>सबाउद्दीन उर्फ सहाबुद्दीन उर्फ सबाह उर्फ संजीव उर्फ फरहान उर्फ अबू अल कासिम उर्फ बाबर उर्फ मुवस्सिर उर्फ समीर उर्फ इफ्तिखार, निवासी गंधवार, वाया पंडौल, थाना सकरी, जिला मधुबनी, बिहार।</li>
        <li>मोहम्मद शरीफ उर्फ सुहैल उर्फ साजिद उर्फ साजिद, उर्फ अनवर, उर्फ अली, निवासी बदनपुरी, थाना खजुरिया, जिला रामपुर, उत्तर प्रदेश।</li>
        <li>जंगबहादुर खान उर्फ बाबा निवासी मिलक कामरू, थाना मूंढापांडे, जिला मुरादाबाद, उत्तर प्रदेश।</li>
        <li>फहीम अरशद अंसारी निवासी कमरा नंबर 240, चाल नंबर 303 मोतीलाल नगर, 2 एमजी रोड, गोरेगांव, वेस्ट मुम्बई, महाराष्ट्र।</li>
      </ul>
      <p>
        <b>जानें कब क्या हुआ</b>
      </p>
      <ul>
        <li>31 दिसंबर 2007 को हुआ सीआरपीएफ पर हमला। सात सीआरपीएफ जवान हुए हमले में शहीद। एक रिक्शा पोलर भी हेंडग्रेनेट के धमाके में मारा गया था।</li>
        <li>01 जनवरी 2008 को दर्ज हुआ मुकदमा।</li>
        <li>24 फरवरी 2008 को लखनऊ और रामपुर से पकड़े गए आरोपी।</li>
        <li>04 जुलाई 2009 को आरोपियों पर चार्ज फ्रेम हुआ।</li>
        <li>19 अक्तूबर 2019 को पूरी हुई सुनवायी।</li>
        <li>01 नवंबर 2019 को छह आरोपी दोषी करार, दो बरी।</li>
        <li>02 नवंबर को चर्चित केस में सुनायी जाएगी सजा।</li>
      </ul>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>