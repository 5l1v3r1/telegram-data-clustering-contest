<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/nuovo-clan-partenio-armi-da-guerra.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-02T11:36:00+00:00"/>
    <meta property="og:title" content="Nuovo Clan Partenio, una corsa agli armamenti da guerra"/>
    <meta property="og:description" content="Armi pesanti e munizioni per dimostrare la propria forza"/>
  </head>
  <body>
    <article>
      <h1>Nuovo Clan Partenio, una corsa agli armamenti da guerra</h1>
      <h2>Armi pesanti e munizioni per dimostrare la propria forza</h2>
      <address><time datetime="2019-11-02T11:36:00+00:00">02 Nov 2019, 11:36</time> by <a rel="author">Redazione</a></address>
      <p>Continua l’inchiesta relativa all’operazione che ha messo in ginocchio il Nuovo Clan Partenio. Le ultime intercettazioni della Direzione Distrettuale Antimafia parlano chiaro: il clan guidato da Pasquale Galdieri era in grado di entrare in possesso di armi da guerra. Armi semiautomatiche, fucili d’assalto e munizioni, tante. Stiamo parlando di calibro 7,65 parabellum. Le armi arrivavano all’interno di scatole chiuse, le munizioni erano raccolte in calzini. Provenivano principalmente dal Casertano e gli acquisti venivano fatti tramite contatto diretto o attraverso cataloghi scaricati online.</p>
      <h3>Erano nascoste in un garage</h3>
      <p>Le armi, una volta giunte in Irpinia, venivano nascoste in un garage di rione Mazzini, dove i carabinieri hanno effettuato una perquisizione; ma anche a Mercogliano, nell’abitazione di Carlo Dello Russo.</p>
    </article>
  </body>
</html>