<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88485"/>
    <meta property="og:site_name" content="Denník politika"/>
    <meta property="article:published_time" content="2019-11-02T11:35:09+00:00"/>
    <meta property="og:title" content="Stephen Curry má za sebou operáciu zlomeniny, líder Warriors vynechá približne tri mesiace"/>
    <meta property="og:description" content="2.11.2019 (Webnoviny.sk) – Dlhoročný líder klubu zámorskej basketbalovej NBA Golden State Warriors Stephen Curry má za sebou operáciu zlomeniny ľavej ruky, ktorú utrpel počas tretej štvrtiny stredajšieho zápasu s Phoenixom (110:121). Lekári odhadujú, že 31-ročný Curry vynechá približne tri mesiace, do súťažného diania teda zasiahne najskôr vo februári 2020."/>
  </head>
  <body>
    <article>
      <h1>Stephen Curry má za sebou operáciu zlomeniny, líder Warriors vynechá približne tri mesiace</h1>
      <address><time datetime="2019-11-02T11:35:09+00:00">02 Nov 2019, 11:35</time> by <a rel="author">Webnoviny</a></address>
      <p>2.11.2019 (Webnoviny.sk) – Dlhoročný líder klubu zámorskej basketbalovej NBA Golden State Warriors Stephen Curry má za sebou operáciu zlomeniny ľavej ruky, ktorú utrpel počas tretej štvrtiny stredajšieho zápasu s Phoenixom (110:121). Lekári odhadujú, že 31-ročný Curry vynechá približne tri mesiace, do súťažného diania teda zasiahne najskôr vo februári 2020.</p>
      <p>Dvojnásobného držiteľa ceny pre najužitočnejšieho hráča súťaže operovali v Los Angeles. Zranenie si Curry privodil pri páde na ruku, keď sa snažil brániť protihráča. Aron Baynes z tímu Suns však tiež nešťastne spadol a skončil na Curryho ruke.</p>
      <p>Tímu Golden State Warriors sa v tejto sezóne zatiaľ veľmi nedarí, z piatich duelov dosiahli iba jeden triumf a po boku so Sacramentom Kings, New Orleans Pelicans a Oklahoma City Thunder sú na chvoste tabuľky Západnej konferencie.</p>
      <p>Viac k témam: <a href="https://www.webnoviny.sk/tag/nba/"><u>NBA</u></a><br/>Zdroj: Webnoviny.sk – <a href="https://www.webnoviny.sk/stephen-curry-ma-za-sebou-operaciu-zlomeniny-lider-warriors-vynecha-priblizne-tri-mesiace/"><u>Stephen Curry má za sebou operáciu zlomeniny, líder Warriors vynechá približne tri mesiace</u></a> © SITA Všetky práva vyhradené.</p>
    </article>
  </body>
</html>