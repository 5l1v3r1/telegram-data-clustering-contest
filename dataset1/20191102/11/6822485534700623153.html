<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811071.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T11:51:00+00:00"/>
    <meta property="og:title" content="فرمانده سپاه: بیش از حد نیاز موشک ذخیره کرده‌ایم/ آمریکایی‌ها هرچه بیشتر تلاش می‌کنند بیشتر شکست می‌خورند"/>
    <meta property="og:description" content="به گزارش ایسنا، سردار حسین سلامی صبح امروز (شنبه)در مراسم رونمایی از دیوار نگاره های لانه جاسوسی سابق آمریکا با بیان اینکه این مکان سال ها مرکز طراحی سیاست های خصمانه آمریکا علیه ملت ایران بوده است، اظهار کرد: می توان امریکا را دارای هویتی متناقض تعریف کرد. در اکثر جنگ های بزرگ جهان و در تمام جنگ های چهل سال گذشته در جهان اسلام، امیریکا مستقیم یا با واسطه نقش مستقیم ایفا کرده است. بیش از هشت و نیم میلیون کشته حاصل مداخلات آمریکا در نقاط مختلف دنیاست."/>
  </head>
  <body>
    <article>
      <h1>فرمانده سپاه: بیش از حد نیاز موشک ذخیره کرده‌ایم/ آمریکایی‌ها هرچه بیشتر تلاش می‌کنند بیشتر شکست می‌خورند</h1>
      <address>
        <time datetime="2019-11-02T11:51:00+00:00">02 Nov 2019, 11:51</time>
      </address>
      <p>سردار سلامی فرمانده کل سپاه پاسداران انقلاب اسلامی با اشاره به اینکه آمریکا در مارپیچ نزولی قدرت قرار گرفته است، گفت: ما به اندازه کافی و بیش از نیاز موشک ذخیره کرده ایم و اهداف ما هم مشخص بوده و نیروهای ما هم آماده هستند اما ما اول با منطق خود با جهان سخن می گوییم.</p>
      <p>به گزارش ایسنا، سردار حسین سلامی صبح امروز (شنبه)در مراسم رونمایی از دیوار نگاره های لانه جاسوسی سابق آمریکا با بیان اینکه این مکان سال ها مرکز طراحی سیاست های خصمانه آمریکا علیه ملت ایران بوده است، اظهار کرد: می توان امریکا را دارای هویتی متناقض تعریف کرد. در اکثر جنگ های بزرگ جهان و در تمام جنگ های چهل سال گذشته در جهان اسلام، امیریکا مستقیم یا با واسطه نقش مستقیم ایفا کرده است. بیش از هشت و نیم میلیون کشته حاصل مداخلات آمریکا در نقاط مختلف دنیاست.</p>
      <p>وی ادامه داد: آمریکا بزرگ ترین صادرکننده اسلحه است اما روی کاغذ و در گفتار مقامات این کشور، از امن شدن جهان سخن می گویند. آمریکا از مقابله به توسعه سلاح های کشتار جمعی صحبت می کنند اما تنها کشوری هستند که از بمب هسته ای استفاده کرده و صدها هزار نفر را در کسری از ثانیه کشت. این کشور توانایی انهدام چند بار کره زمین را دارد اما مانع توسعه انرژی صلح آمیز هسته ای برای ایران می شود. از حقوق بشر صحبت می کند اما شبانه به خانه های مردم عراق یا عروسی های افغانستان حمله میکند.</p>
      <p>فرمانده سپاه با اشاره به اینکه از دید آمریکا همه جهان باید هزینه ابرقدرتی آمریکا را بپردازد، تصریح کرد: همه دستگاه های شکنجه توسط آمریکا ساخته شده و به کشورهای دیکتاتوری ارسال می کند. از دموکراسی صحبت می کند اما همه دیکتاتورها مهره های این کشور هستند. طراحی بیشتر کودتاهای جهان توسط آمریکا انجام شده است. آیا رژیمی که طراح کودتاها و برانداز حکومت های دموکراتیک است، می تواند حامی دموکراسی باشد؟از مبارزه با تروریسم سخن می گوید اما رئیس جمهور فعلی آمریکا  می گوید که اوباما خالق داعش است.آواره شدن مردم سوریه، ایجاد ناامنی در عراق، سقوط هواپیمای مسافربری ایرانی نشانه هایی از هویت آمریکا نیست؟</p>
      <p>سردار سلامی همچنین بیان کرد: از ابتدای پیروزی انقلاب اسلامی، آمریکا در فرسایش قدرت قرار گرفته است. نایبان این کشور قادر نیستند از حمایت آمریکا حمایت کنند. آگاه شدن ملت ها و خیزش آنها  علیه آمریکا، موجب شده است قدرت نظامی خود را گسترش دهند اما آمریکا در مارپیچ نزولی قدرت قرار گرفته اند و هرچه بیشتر هزینه می کنند، بیشتر شکست می خورند. آمریکا هزینه می کند اما دشمنان آمریکا موفق می شوند. آمریکا در فلسفه سیاسی خود شکست خورده است زیرا فلسفه آنها مبتنی بر غارت منابع کشورهاست اما چنین فلسفه ای تولید مقاومت می کند. اکنون مقاومت علیه آمریکا سازماندهی شده است و آمریکا نمی تواند از هزینه های خود، سود ببرد.</p>
      <p>فرمانده سپاه  با اشاره به اینکه آمریکا استراتژی برای ادامه حرکت خود ندارد، گفت: آنها دارای قدرت هستند اما توانایی استفاده از آن را ندارند و این یعنی زوال قدرت. آنها قدرت های تروریستی را در افغانستان و سوریه درست کردند و سپس خودشان آنها را خراب کردند. در مقابل، دشمنان آمریکا با اعمال اندکی قدرت، به اهداف خود می رسند و این قدرت ماست. دفاع ما از آزادی، کرامت انسانی و عدالت موجب می شود در ذهن افراد بازدارندگی ایجاد شود.</p>
      <p>وی تاکید کرد: آمریکا باید در فلسفه خود بازنگری کرده و ارتباطی نوین با جهان برقرار کنند زیرا جهان بزرگتر از آمریکاست و آمریکا در هیچ زمینه ای اولین کشور ی نیست و جهان امروز دیگر جهان سلسله مراتبی نیست که یک کشور در راس هرم قدرت باشد. ملت ایران در طلایی ترین دوران حیات خود زندگی می کند. ایران به هیچ نقطه ای از جهان چشمداشت ندارد اما قلمرو قدرت خود را تا انجاذ گسترش می دهیم که اگر دشمن بخواهد  از هر نقطه ای علیه ایران عملیات کند، آن مبدا را نابود می کنیم. ما توانایی فنی این کار را داریم. </p>
      <p>وی تاکید کرد: ما در تحریم ها و محاصره ها رشد کرده ایم و صاحب قدرت بوده و توان اعمال قدرت را داریم. دیدید اقتصاد کشور در اثر تحریم ها نه تنها فرونپاشید بلکه جان گرفت. اقتصاد ایران نه متکی به نفت است نه متکی به اقتصاد کشورهای بزرگ. قدرت اقتصادی، سیاسی و نظامی ما به هم پیوند خورده و می توانیم از ظهور قدرت نوینی به نام ایران نام ببریم. اما ایمان حقیقی و باورهای درونی ملت به  موفقیت ایرانیان مردم ایران، مردم فاتح قله های دست نیافتنی بوده و راه های سخت را ساده تر طی می کنند. قدرت ما ناشی حمایت از مظلومان است. ما به اندازه کافی و بیش از نیاز موشک ذخیره کرده ایم و اهداف ما هم مشخص بوده و نیروهای ما هم آماده هستند اما ما اول با منطق خود با جهان سخن می گوییم.</p>
    </article>
  </body>
</html>