<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595389/apoel-aek-para-ta-provlimata-o-stoxos-den-allazei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T11:25:00+00:00"/>
    <meta property="og:title" content="ΑΠΟΕΛ - ΑΕΚ: Παρά τα προβλήματα, ο στόχος δεν αλλάζει!"/>
    <meta property="og:description" content="Ο ΑΠΟΕΛ υποδέχεται την ΑΕΚ για την 8η αγωνιστική σε ένα ντέρμπι που θα γίνει σήμερα (2/11) στο ΓΣΠ. Υπάρχουν αγωνιστικά προβλήματα και για τις δύο..."/>
  </head>
  <body>
    <article>
      <h1>ΑΠΟΕΛ - ΑΕΚ: Παρά τα προβλήματα, ο στόχος δεν αλλάζει!</h1>
      <address><time datetime="2019-11-02T11:25:00+00:00">02 Nov 2019, 11:25</time> by <a rel="author">Sigmalivesports</a></address>
      <p>Ο ΑΠΟΕΛ υποδέχεται την ΑΕΚ για την 8η αγωνιστική σε ένα ντέρμπι που θα γίνει σήμερα (2/11) στο ΓΣΠ.</p>
      <p>Υπάρχουν αγωνιστικά προβλήματα και για τις δύο ομάδες, όμως ο στόχος τους δεν αλλάζει που δεν είναι άλλος από το τρίποντο και αν είναι δυνατό αυτό να έρθει και με καλή εμφάνιση.</p>
      <p>Από τη μια ο ΑΠΟΕΛ δεν έχει στην αποστολή τους Μπέζιακ, Γιάκολις, Ντε Βινσέντι και Μακρή ενώ από την άλλη η ΑΕΚ αναμένεται να παραταχθεί χωρίς τους Φλοριάν , Πλάνας, Γκαρσία. Αμφίβολος ο Φιόλιτς.</p>
      <p>Οι γαλαζοκίτρινοι της Λευκωσίας έχουν την ευκαιρία να δώσουν συνέχεια στο νικηφόρο σερί τους στο πρωτάθλημα και να συνεχίσουν να έχουν το απόλυτο και με παιχνίδια λιγότερα. Ο Τόμας Ντολ μελέτησε καλά τον αντίπαλο και τόνισε στους παίκτες του τα δυνατά και αδύνατα σημεία της ΑΕΚ.</p>
      <p>Οι Λαρνακείς πάνε στη Λευκωσία για να βρουν τη νίκη που θα τονώσει τη ψυχολογία όλων στον σύλλογο. Δεν έκανε και το καλύτερο δυνατό ξεκίνημα φέτος στο πρωτάθλημα η ομάδα του Ιδιάκεθ, και τυχόν τρίποντο σε μια έδρα όπως το ΓΣΠ και απέναντι στον ΑΠΟΕΛ θα είναι ένα σενάριο που θα αλλάξει πολλά στην ΑΕΚ.</p>
    </article>
  </body>
</html>