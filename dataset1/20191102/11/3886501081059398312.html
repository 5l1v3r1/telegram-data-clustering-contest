<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118779-poks-vandalski-cin-skrnavljenja-spomen-obelezja-zrtvama-komunista-u-lisicjem-potoku?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-02T11:15:05+00:00"/>
    <meta property="og:title" content="POKS: Vandalski čin skrnavljenja spomen obeležja žrtvama komunista u Lisičjem potoku"/>
    <meta property="og:description" content="Pokret obnove Kraljevine Srbije (POKS) osudio je danas, kako se navodi, &quot;vandalski čin skrnavljenja&quot; spomen obeležja u Lisičjem potoku u Beogradu, posvećenom gradjanima koje su komunisti streljali 1944. godine.Navodeći da počinioci &quot;tog gnusnog čina nisu nepoznati, jer su se potpisali, iscrtavanjem srpa i čekića i crvene zvezde petokrake&quot;, iz POKS su pozvali nadležne da sprovedu istragu i &quot;najoštrije&quot; kazne odgovorne, ocenjujući da &quot;takvi akti prete da se otvore stare rane i nastavi neki vid gradjanskog rata koji u glavama pojedinaca očigledno nije završen&quot;.&quot;Vandalskim činom čupanja krsta koje je bilo obeležje mesta gde su pobijeni nevini ljudi, žrtve su ponovo ubijene. Ovo je potvrda da smo daleko od nacionalnog pomirenja suprotstavljenih strana u bivšem gradjanskom ratu, a ono nam je danas potrebnije nego ikada. Istina nas jedino može pomiriti a dok se ona sakriva, naše društvo će biti podeljeno i sukobljeno&quot;, naveo je potpredsednik POKS Vojislav Mihailović a prenela ta stranka."/>
  </head>
  <body>
    <article>
      <h1>POKS: Vandalski čin skrnavljenja spomen obeležja žrtvama komunista u Lisičjem potoku</h1>
      <address>
        <time datetime="2019-11-02T11:15:05+00:00">02 Nov 2019, 11:15</time>
      </address>
      <p><b>Pokret obnove Kraljevine Srbije (POKS) osudio je danas, kako se navodi, "vandalski čin skrnavljenja" spomen obeležja u Lisičjem potoku u Beogradu, posvećenom gradjanima koje su komunisti streljali 1944. godine.</b><br/><br/>Navodeći da počinioci "tog gnusnog čina nisu nepoznati, jer su se potpisali, iscrtavanjem srpa i čekića i crvene zvezde petokrake", iz POKS su pozvali nadležne da sprovedu istragu i "najoštrije" kazne odgovorne, ocenjujući da "takvi akti prete da se otvore stare rane i nastavi neki vid gradjanskog rata koji u glavama pojedinaca očigledno nije završen".<br/><br/>"Vandalskim činom čupanja krsta koje je bilo obeležje mesta gde su pobijeni nevini ljudi, žrtve su ponovo ubijene. Ovo je potvrda da smo daleko od nacionalnog pomirenja suprotstavljenih strana u bivšem gradjanskom ratu, a ono nam je danas potrebnije nego ikada. Istina nas jedino može pomiriti a dok se ona sakriva, naše društvo će biti podeljeno i sukobljeno", naveo je potpredsednik POKS Vojislav Mihailović a prenela ta stranka.</p>
    </article>
  </body>
</html>