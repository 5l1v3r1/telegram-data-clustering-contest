<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Rodni-zvezdi-ot-shoubiznesa-zhestoko-biti-prez-godinite-910511"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T11:13:00+00:00"/>
    <meta property="og:title" content="Родни звезди от шоубизнеса жестоко бити през годините"/>
    <meta property="og:description" content="Преди дни певецът Ивайло Колев видял, че банята в апартамента му е наводнена от съседите отгоре. Той..."/>
  </head>
  <body>
    <article>
      <h1>Родни звезди от шоубизнеса жестоко бити през годините</h1>
      <address>
        <time datetime="2019-11-02T11:13:00+00:00">02 Nov 2019, 11:13</time>
      </address>
      <p><b><a href="https://www.plovdiv24.bg/novini/Bylgaria/novini/Bylgaria/Prebiha-bulgarska-muzikalna-zvezda-909867">Преди дни певецът Ивайло Колев видял</a></b>, че банята в апартамента му е наводнена от съседите отгоре. Той отишъл да се жалва. Отворило гаджето на съседката, което помислило, че е някакъв нахал, който се опива да сваля приятелката му. И без да пита, ошамарил певеца. Два дни след това Колев подал жалба в полицията, пише "Телеграф". Веднага след инцидента посетил болница, но отказала да бъде хоспитализиран.</p>
      <p>Жертва на истинско меле стана и моделът Деси Зидарова. През 2013 г. тя бе пребита зловещо с бухалки пред салона си за красота. Тогава красавицата легна в "Пирогов" със счупена дясна подбедрица, пукнато ребро, избит зъб, с много рани и кръвонасядания.</p>
      <p>За побой над себе си признава и Жени Калканджиева. Преди години неизвестни лица я пребиха пред дома й. "На следващия ден болките бяха неописуеми", разказва жени. И до днес тя не смята, че побойниците са свързани с хора от подземния свят, както твърдеше мълвата.</p>
      <p>Носителката на титлата "Мис Пловдив 2014" Джулия Стоянова беше бита от неизвестни на оживена улица в Пловдив от непознати, от което получи фрактури по лицето. Според хубавицата е имало десетки свидетели, които са наблюдавали случката безучастно.</p>
      <p>През 2013-а жертва на нападение стана и участничката в риалитито "Мис България 2013" близначката Моника Ланчева. Красавицата бе нападната пред дискотека в Русе от трима мъже, които я налагали с юмруци и ритници. Тя е категорична, че нападението е било точно поръчано срещу нея, тъй като сестра й Вероника е непокътната. Певицата Дебора също бе пребита пред блока в който живее. За това тя обвини бившия си приятел.</p>
      <p>Отмъщение или сплашване са версиите за побоя над Иво Аръков. Той беше нападнат в столичния квартал "Манастирски ливади". След инцидента актьорът бе откаран във ВМА, където бе прегледан и освободен за домашно лечение.</p>
    </article>
  </body>
</html>