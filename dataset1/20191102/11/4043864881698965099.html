<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230801/"/>
    <meta property="og:site_name" content="Українська правда"/>
    <meta property="article:published_time" content="2019-11-02T11:32:23+00:00"/>
    <meta property="og:title" content="Суд із обрання запобіжного заходу Дубневичу пішов до нарадчої кімнати"/>
    <meta property="og:description" content="Вищий Антикорупційний суд, який обирає запобіжний захід народному депутату Ярославу Дубневичу, видалився до нарадчої кімнати для прийняття рішення."/>
  </head>
  <body>
    <article>
      <h1>Суд із обрання запобіжного заходу Дубневичу пішов до нарадчої кімнати</h1>
      <address>
        <time datetime="2019-11-02T11:32:23+00:00">02 Nov 2019, 11:32</time>
      </address>
      <p>Вищий антикорупційний суд, який обирає запобіжний захід народному депутату Ярославу Дубневичу, видалився до нарадчої кімнати для прийняття рішення.</p>
      <p><b>Джерело</b>: <a href="https://www.youtube.com/watch?v=fWdie1e8KVc&amp;feature=youtu.be&amp;fbclid=IwAR2cA38P1XFCq_PmBV94B1lU0yKuHS8pgt5_Mq9ohoaNbv827_hrKIoS0lU">трансляція </a>засідання Вищого антикорупційного суду</p>
      <p><b>Деталі</b>: Засідання суду щодо обрання запобіжного заходу, розпочате у п'ятницю, продовжилося в суботу.</p>
      <p>Сторона обвинувачення просить арешт на 60 днів із альтернативою внесення застави у розмірі трохи більше 93 мільйонів гривень, обґрунтовуючи це тим, що на волі Дубневич може переховуватися, впливати на свідків та інших підозрюваних, а також перешкоджати розслідуванню провадження іншим чином.</p>
      <p>Натомість адвокати просять відпустити їхнього підзахисного на поруки.</p>
      <p>"Я нікуди не збираюся тікати і не збираюся переховуватися від слідства", - запевнив Дубневич.</p>
      <p>Він наголошував, що історія з його підозрою тягнеться вже давно, з грудня 2018 року. При цьому за його словами, його жодного разу не кликали давати свідчення.</p>
      <p>Адвокат Дубневича при цьому заявив, що особи, які готові взяти його на поруки, користуються довірою широкого кола населення.</p>
      <p><b>Що було раніше</b>: На засіданні з обрання запобіжного заходу Дубневичу у п'ятницю адвокат повідомив, що його <a href="https://www.pravda.com.ua/news/2019/11/1/7230732/">готові взяти на поруки</a> "під письмове зобов'язання" 9 народних депутатів: Ігор Палиця, Віктор Бондар, Тарас Батенко, Анатолій Урбанський, Петро Юрчишин, Віктор Балога, Антон Кіссе, Сергій Мінько та Ігор Колихаєв.</p>
      <p>Усі поручителі – з парламентської групи "За майбутнє", до якої входить Дубневич.</p>
      <p>
        <b>Передісторія:</b>
      </p>
      <ul>
        <li>Ярослава <a href="https://www.pravda.com.ua/news/2019/10/17/7229311/">Дубневича підозрюють</a> у заволодінні 93,2 млн грн на схемі із закупівлі "Укрзалізницею" стрілочної продукції. </li>
        <li>31 жовтня Верховна Рада зняла з нього недоторканність і <a href="https://www.pravda.com.ua/news/2019/10/31/7230583/">дозволила арешт</a> нардепа. Того ж дня Дубневичу <a href="https://www.pravda.com.ua/news/2019/10/31/7230587/">вручили підозру.</a></li>
      </ul>
      <footer>Українська правда</footer>
    </article>
  </body>
</html>