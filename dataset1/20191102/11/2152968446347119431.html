<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/02/da-namalim-stresa-v-ofisa-kak.428230"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T11:30:00+00:00"/>
    <meta property="og:title" content="Да намалим стреса в офиса. Как?"/>
    <meta property="og:description" content="Работната среда може да е некомфортна, но... | Dnes.bg"/>
  </head>
  <body>
    <article>
      <h1>Да намалим стреса в офиса. Как?</h1>
      <h2>Работната среда може да е некомфортна, но...</h2>
      <address><time datetime="2019-11-02T11:30:00+00:00">02 Nov 2019, 11:30</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Работната среда винаги може да те накара да се чувстваш некомфортно и да имаш неистовото желание да се прибереш вкъщи. Независимо дали имате приятели в службата, или сте един от тези хора, които не обичат да общуват, у дома си е най-хубаво.</p>
      <p>Прекарването на повече време в офиса и мисълта за това, че всеки очаква от вас да бъдете полезни за компанията, води до стресови състояния, които не са никак приятни. Някои хора дори изпадат в дълбока депресия, когато шефът не е доволен от тях.</p>
      <p>Австралийски учени обаче успяха да открият начин, с който да намалите нервността и да посрещнете дори и негативните коментари с усмивка. Този път не става въпрос за хапчета или магически думи, които ще ви послужат за мотивация. Решението е много просто – една пейзажна картина на стената срещу вас.</p>
      <p>Според експертите, на човек му е нужна само около минута да се вгледа в творбата, която показва красива гледка, за да се успокои. По този начин даже ще изчезне и умората, която чувствате в тялото, както и ще намали напрежението.</p>
      <p>Вижте още по темата в <a href="https://www.tialoto.bg/a/2-zdrave-i-tonus/98462-kak-da-namalim-stresa-v-ofisa"><b>Tialoto.bg</b></a></p>
    </article>
  </body>
</html>