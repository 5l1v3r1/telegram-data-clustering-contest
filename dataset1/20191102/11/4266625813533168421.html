<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/chy_prodadut_ukrzaliznytsyu_shcho_ne_podilyly_horoshkvskyy_z_kolomoyskym_ta_1681741"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T11:00:00+00:00"/>
    <meta property="og:title" content="Чи продадуть &quot;Укрзалізницю&quot;, що не поділили Хорошковський з Коломойським та чому усі тікають від Порошенка: Надзвичайні новини від #ПандаNews"/>
    <meta property="og:description" content="Наш добре проінформований ведучий, - панда, - цього тижня розповів про дивні зв'язки між олігархами, протистояння радника президента Андрія Єрмака з Вадимом Пристайком та про те, як від Петра Порошенка тікають його соратники."/>
  </head>
  <body>
    <article>
      <h1>Чи продадуть "Укрзалізницю", що не поділили Хорошковський з Коломойським та чому усі тікають від Порошенка: Надзвичайні новини від #ПандаNews</h1>
      <address>
        <time datetime="2019-11-02T11:00:00+00:00">02 Nov 2019, 11:00</time>
      </address>
      <p>
        <b>Наш добре проінформований ведучий, - панда, - цього тижня розповів про дивні зв'язки між олігархами, протистояння радника президента Андрія Єрмака з Вадимом Пристайком та про те, як від Петра Порошенка тікають його соратники.</b>
      </p>
      <p>
        <b>Пристайко проти Єрмака</b>
      </p>
      <figure>
        <iframe src="https://www.youtube.com/embed/4QXJw5ZcOAI" width="640" height="360" data-service="Youtube" scrolling="no"/>
      </figure>
      <p>Дипломати проти юристів та продюсерів. В оточенні Зеленського чергова гризня між, прости Господи, дипломатами. Хай би ж боролися за Україну, а так один проти одного, наче хочуть отримати безкоштовний квиток на «Квартал».</p>
      <p>Інсайд цікавий і водночас безнадійний. Панда пошвендяла коридорами МЗС та Офісу презедента і дізналася, що Андрій Єрмак – той, що помічник Зеленського – сильно втратив свої позиції через купу «факапів».</p>
      <p>Перший – це катастрофічний візит до Штатів. Там провал куди не глянь. Єдиний результат цього візиту – новий IPhone Зеленського. Другий «факап» –пастка з формулою Штайнмаєра. Навіть після того, як Зеленський сфоткався із Штайнмаером, про формулу так і не зрозумів. Тому вирішив, що Єрмак налажав.</p>
      <p>Пліткують, що міністр закордонних справ Вадим Пристайко скористався переляком президента і став головним по міжнародній замість Єрмака. Але пліткують, що Пристайко ще не пройшов головного випробування –це формула Зеленського. Найстрашніше в цій формулі, що її навіть в голові у Зеленського немає. МЗС бідкається, що їх скоротять і залишать департамент закупівлі гаджетів та пошуку локацій для нормальних фоточок.</p>
      <p>
        <b>Коломойський проти Хорошковського</b>
      </p>
      <figure>
        <iframe src="https://www.youtube.com/embed/0TCRepfUyd0" width="640" height="360" data-service="Youtube" scrolling="no"/>
      </figure>
      <p>Я от не знаю, як вам це сказати, але тут такий Конор Макгрегор летить, що ставки змінюються щогодини. Так що запасайтесь попкорном і рахуйте грошенята. Зараз говорять, що ставка десь один до п’яти.</p>
      <p>Пліткують, що олігархи Валерій Хорошковський та Ігор Коломойський почали боротьбу за президента. Тобто, Зеленського. Кожен із них хоче отримати контроль над потоками та потічками.</p>
      <p>Тепер про тактику. Хорошковський, як підтвердили джерела в ОП, кілька разів був в гостях у Зеленського – темний та красивий на чорній машині. Кажуть, обіцяв допомогти та підняти старі зв’язки. Також обіцяв Зеленському пів кнопочки від пульту телеканалу «Інтер».</p>
      <p>Букмекери кажуть, що Хорошковський взяв десь 5 позицій. Коломойський обізвав двох міністрів дебілами, качає фракцію «Слуги народу» в Раді та вимагає повернути мільярди з «ПриватБанку», що в нього колюча борода та неприємні манери. Тому має лише одну фоточку з президентом.</p>
      <p>Пліткують, що в країні все стало – бізнес чекає, хто переможе і тоді вже підуть домовлятись про своє майбутнє. У мене питання: а що там з посадкою олігархів? Чи посадка – це коли вони сидять в офісі президента?</p>
      <p>
        <b>Затримання Гладковського</b>
      </p>
      <figure>
        <iframe src="https://www.youtube.com/embed/kPcw8-twll0" width="640" height="360" data-service="Youtube" scrolling="no"/>
      </figure>
      <p>Самого Гладковського-Свинарчука затримали! Перемога! Якого дідька, що це таке? Коли саджати будуть? Чому Гладковського випустили? Ми ж не за це голосували.</p>
      <p>Зараз панда вам розкладе такий інсайд, що й голосувати більше не захочеться. Всі ж думали, що розслідування Бігуса про те, як син Гладковського баригував в «Укроборонпромі» – це прямий шлях до в’язниці. Але майже пів року Гладковський-старший собі літав та відпочивав з дівулями в Іспанії. Нікого він не цікавив, а тут раптом схопили прямо в ресторані. Кажуть, що затримали Гладковського через те, що група Сороса таки взяла під контроль «Укроборонпром», а їм досі заважають люди Гладковського.</p>
      <p>Що, люди Гладковського в «Укроборонпромі»? Чому ви так хвилюєтесь? Все у них в шоколаді – керують, пиляють, так і за нової влади теж. Лише місяць тому звідти звільнили гендиректора Павла Букіна, але він досі блокує роботу компанії та заважає людині Сороса Айварасу Абрамавичусу. Саме через це «взяли» Гладковського. Його тягають за контракти, які укладав Павло Букін. От і вся історія. Яких вам ще посадок та розслідувань не вистачає?</p>
      <p>
        <b>Люди біжать від Порошенка</b>
      </p>
      <figure>
        <iframe src="https://www.youtube.com/embed/pypm--Sa8JU" width="640" height="360" data-service="Youtube" scrolling="no"/>
      </figure>
      <p>Команда малоефективних менеджерів з досвідом роботи та без результатів у політиці шукає нового роботодавця. Про таке пліткують в урядовому кварталі. Говорять, що після того, як до Ради прийшла партія, що не має впливу на жодного міністра, від Петра Порошенка почали тікати дуже вірні соратники – хто до Лондона, хто до Китаю, а хто до Лук’янівського СІЗО.</p>
      <p>Поки з експрезидентом залишились Тарас Березовець, Олеся Яхно та Павло Нусс. Чому не тікають? Та їх просто нікуди не беруть, навіть в таксі, бо там –експерти зі стажем і знають більше, ніж вони.</p>
      <p>Пліткують, що правоохоронці можуть взятися за Віктора Уколова та Олега Медведєва. Ці двоє відповідали за піар Порошенка. Що б там не пліткували про справи, а Уколов вже продає свою «тачку» за 17 тисяч доларів.</p>
      <p>
        <b>Купівля Укрзалізниці та ГТС</b>
      </p>
      <figure>
        <iframe src="https://www.youtube.com/embed/u_1tHI13qaA" width="640" height="360" data-service="Youtube" scrolling="no"/>
      </figure>
      <p>Мабуть, ніхто так не любить «Укрзалізницю», як панда – завжди жарко, лапи звисають з полиці, попа ледь пролазить в тамбурі. І от панда таки що намріяла – не буде у нас більше «Укрзалізниці».</p>
      <p>Пліткують, що іноземні компанії лобіюють приватизацію всіх підприємств України. В першу чергу хочуть отримати атомні станції, газотранспортну систему, «Турбоатом» та «Укрзалізницю». Що буде далі? «Укрзалізниці» змінять назву та помиють вагони і зроблять квитки по 50 євро. Але, скажу вам, що квиток до Ніжина за 50 євро – не така вже й проблема, якщо дізнатись, що буде з нашою газотранспортною системою. Те саме, що всі називають «газовою трубою».</p>
      <p>Пліткують, що зараз робиться все, щоб довести газотранспортну систему до банкрутства та зупинити транзит. Мої джерела уже назвали потенційних інвесторів у збанкрутілий проєкт. Це група Сороса, саме вони планують за копійки придбати українську ГТС і щороку отримувати прибуток у розмірі від 1 до 3 мільярдів доларів.</p>
      <related>
        <h4>читайте також</h4>
        <a href="https://zik.ua/news/2019/10/23/yak_vplyvayut_zharty_kolomoyskogo_na_imidzh_prezydenta_zelenskogo_1674643"/>
        <a href="https://zik.ua/news/2019/10/22/zelenskyy_maie_instrumenty_shchob_vidmezhuvatys_vid_kolomoyskogo_ale_chy_1673645"/>
        <a href="https://zik.ua/news/2019/10/21/andres_aslund_pro_kolomoyskogo_zelenskyy_vzagali_ne_povynen_zustrichatysya_1672767"/>
        <a href="https://zik.ua/news/2019/10/21/u_sluzi_narodu_vyyavyly_do_30_deputativ_povyazanyh_z_kolomoyskym_1672545"/>
      </related>
    </article>
  </body>
</html>