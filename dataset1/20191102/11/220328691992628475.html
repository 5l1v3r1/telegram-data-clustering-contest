<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzhurasik-svyat-3-startira-v-angliya-405637.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T11:55:00+00:00"/>
    <meta property="og:title" content="„Джурасик свят 3“ стартира в Англия"/>
    <meta property="og:description" content="Снимките започват следващото лято, каза Джеф Голдблум"/>
  </head>
  <body>
    <article>
      <h1>„Джурасик свят 3“ стартира в Англия</h1>
      <address><time datetime="2019-11-02T11:55:00+00:00">02 Nov 2019, 11:55</time> by <a rel="author">Агенция Стандарт</a></address>
      <p>Джеф Голдблум потвърди, че снимките на „Джурасик свят 3“ ще започнат следващото лято в Англия. 67-годишният актьор е готов за четвърти път да се завърне  към поредицата за динозаврите като д-р Йън Малкълм и няма търпение да си партнира с доайените Сам Нийл и Лора Дърн, както и с Крис Прат и Брус Далас Хауърд. „Като всеки велик кинаджия Колин Тревъроу пише сценария и ще режисьора“, коментира Голдблум. Самият Тревъроу пък разкри, че ще върне героите на Сам Нийл и Лора Дърн в поредното приключение на Голдблум. Той сподели, че е очаквал най-подходящата ситуация за това, тъй като трилогията „Джурасик свят“ е логичното продължение на „Джурасик парк“. „Трябваше да измислим причина Ели, Малкълм и Грант да се озоват заедно при динозаврите в деня, в който паркът беше разрушен. Следващата лента ще позволи на новите герои да се впишат в историята по най-органичния начин. Затова помежду си наричаме проекта „Джурасик парк“ 6. Доайените, естествено, са се променили от последното им появяване през 2001-а. Сега ще акцентираме и върху това как те ще се впишат в новите условия“.               </p>
      <p> </p>
    </article>
  </body>
</html>