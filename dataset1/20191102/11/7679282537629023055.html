<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-india-post-announces-gramin-dak-sevak-vacancies-for-maharashtra-circle-know-how-to-apply-for-dak-ghar-gds-posts-2828413.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T11:22:07+00:00"/>
    <meta property="og:title" content="भारतीय डाक में 10वीं पास के लिए 3650 भर्तियां, बिना परीक्षा के होगा चयन, सरकारी नौकरी पाने का शानदार मौका"/>
    <meta property="og:description" content="भारतीय डाक ने महाराष्ट्र सर्किल के लिए भर्तियां निकाली है। ये भर्तियां ब्रांच पोस्ट मास्टर, असिस्टेंट ब्रींच बोस्ट मास्टर और ग्रामीण डाक सेवक के पद पर निकाली गई हैं। कुल पदों की संख्या 3650 है।..."/>
  </head>
  <body>
    <article>
      <h1>भारतीय डाक में 10वीं पास के लिए 3650 भर्तियां, बिना परीक्षा के होगा चयन, सरकारी नौकरी पाने का शानदार मौका</h1>
      <address><time datetime="2019-11-02T11:22:07+00:00">02 Nov 2019, 11:22</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय डाक ने महाराष्ट्र सर्किल के लिए भर्तियां निकाली है। ये भर्तियां ब्रांच पोस्ट मास्टर, असिस्टेंट ब्रींच बोस्ट मास्टर और ग्रामीण डाक सेवक के पद पर निकाली गई हैं। कुल पदों की संख्या 3650 है। उम्मीदवारों का चयन मेरिट के आधार पर होगा। परीक्षा नहीं ली जाएगी। आवेदन की अंतिम तिथि 30 नवंबर है। उम्मीदवारों का 10वीं मैथ्स व इंग्लिश विषयों के साथ पास होना अनिवार्य है। उम्मीदवारों का 10वीं तक स्थानीय भाषा पढ़ा होना भी जरूरी है। </p>
      <p><b>आयु सीमा</b><br/>18 से 40 वर्ष। अधिकतम आयु सीमा में ओबीसी को तीन वर्ष, एससी-एसटी को पांच की छूट दी जाएगी। </p>
      <p>साथ ही उम्मीदवार का कम से कम 60 दिनों का बेसिक कंप्यूटर कोर्स किया होना जरूरी है। </p>
      <p><b>चयन </b><br/>कोई परीक्षा नहीं होगी। उम्मीदवारों का चयन मेरिट के आधार पर होगा। मेरिट 10वीं में प्राप्ताकों के आधार पर बनेगी। अगर किसी उम्मीदवार के पास हायर क्वालिफिकेशन है, तो यह कोई मायने नहीं रखेगा। सिर्फ 10वीं के मार्क्स ही चयन का आधार बनेंगे। </p>
      <p>जो उम्मीदवार आवेदन करना चाहते हैं indiapost.gov.in या appost.in/gdsonline पर जाकर रजिस्टर करें और यहीं से आवेदन करें। </p>
      <p>एप्लाई ऑनलाइन मोड से ही करना होगा। इस भर्ती के जरिए ब्रांच पोस्ट मास्टर (बीपीएम), असिस्टेंट ब्रांच पोस्टमास्टर (एबीपीएम) और डाक सेवकों की भर्ती होगी। </p>
    </article>
  </body>
</html>