<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/bjp-threatening-us-as-mughals-did-slams-ally-over-call-for-president-s-rule-in-maharashtra-shivsena"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-02T11:31:00+00:00"/>
    <meta property="og:title" content="മഹാരാഷ്ട്രയിൽ രാഷ്ട്രപതി ഭരണം ഏർപ്പെടുത്തണമെന്ന ബിജെപി; പ്രതികരണവുമായി ശിവസേന"/>
    <meta property="og:description" content=" മുംബൈ: അധികാര തർക്കം നിലനിൽക്കുന്ന മഹാരാഷ്ട്രയിൽ രാഷ്ട്രപതി ഭരണം ഏർപ്പെടുത്തണമെന്ന ബിജെപി നേതാവ് സുധിർ മുങ്കതിവാറിന്റെ ആവശ്യത്തോട് ശക്തമായ പ്രതികരണവുമായി ശിവസേന. നവംബർ ഏഴിനകം സംസ്ഥാനത്ത് സർക്കാർ രൂപീകൃതമായില്ലെങ്കിൽ മഹാരാഷ്ട്ര രാഷ്ട്രപതി ഭരണത്തിലേക്കെത്തുമെന്നായിരുന്നു ബിജെപി..."/>
  </head>
  <body>
    <article>
      <h1>മഹാരാഷ്ട്രയിൽ രാഷ്ട്രപതി ഭരണം ഏർപ്പെടുത്തണമെന്ന ബിജെപി; പ്രതികരണവുമായി ശിവസേന</h1>
      <address><time datetime="2019-11-02T11:31:00+00:00">02 Nov 2019, 11:31</time> by <a rel="author" href="http://anweshanam.com/author/veena" target="_blank">veena</a></address>
      <p> മുംബൈ: അധികാര തർക്കം നിലനിൽക്കുന്ന മഹാരാഷ്ട്രയിൽ രാഷ്ട്രപതി ഭരണം ഏർപ്പെടുത്തണമെന്ന ബിജെപി നേതാവ് സുധിർ മുങ്കതിവാറിന്റെ ആവശ്യത്തോട് ശക്തമായ പ്രതികരണവുമായി ശിവസേന. നവംബർ ഏഴിനകം സംസ്ഥാനത്ത് സർക്കാർ രൂപീകൃതമായില്ലെങ്കിൽ മഹാരാഷ്ട്ര രാഷ്ട്രപതി ഭരണത്തിലേക്കെത്തുമെന്നായിരുന്നു ബിജെപി നേതാവിന്റെ പ്രസ്താവന. </p>
      <p>സുധിർ മുങ്കതിവാറിന്റെ ഭീഷണി പ്രസ്താവന ഭരണഘടനാ വിരുദ്ധവും ജനാധിപത്യത്തിനെതിരുമാണെന്ന് ശിവസേന പ്രതികരിച്ചു. മുഗളരെ പോലെയാണ് ബിജെപി തങ്ങളെ രാഷ്ട്രപതി ഭരണം ഏർപ്പെടുത്തുമെന്ന് പറഞ്ഞ് ഭീഷണിമുഴക്കുന്നതെന്നും ശിവസേന മുഖപത്രമായ സാമ്നയിലൂടെ വ്യക്തമാക്കി.</p>
      <p>നിയമവും ഭരണഘടനയും ആരുടേയും അടിമകളല്ല. മഹാരാഷ്ട്ര രാഷ്ട്രീയത്തിന്റെ നിലവിലെ അവസ്ഥയ്ക്ക് ഞങ്ങൾ ഉത്തരവാദികളല്ല. മഹാരാഷ്ട്രയിലെ ജനങ്ങൾക്ക് അത് അറിയാം. നിയമവും ഭരണഘടനയും എന്താണെന്ന് ഞങ്ങൾക്കുമറിയാം. സർക്കാർ രൂപീകരിക്കുന്നതിന് തടസ്സം നിൽക്കുന്നത് ബിജെപിയാണെന്നും ശിവസേന കുറ്റപ്പെടുത്തി.</p>
      <p>ബിജെപി നേതാവ് തന്നെ മുഖ്യമന്ത്രിയാകുമെന്ന് അവകാശപ്പെടുന്നവർ എന്ത്ക്കൊണ്ട് സർക്കാർ രൂപീകരിക്കുന്നില്ല. ഒറ്റയ്ക്ക് ഭൂരിക്ഷം നേടാത്തവരാണ് രാഷ്ട്രപതി ഭരണം കൊണ്ട് വരുമെന്ന് പറഞ്ഞ് ഭീഷണിപ്പെടുത്തുന്നത്. ഭരിക്കാൻ ജനിച്ചവരാണെന്നാണ് ഇത്തരം ആളുകളുടെ മനോഭാവം. അത്തരം മനോഭാവമാണ് ഭൂരിപക്ഷം നേടുന്നതിന് തടസ്സമായതെന്നും ശിവസേന അറിയിച്ചു. സാമ്നയിൽ മുഖപ്രസംഗത്തിലൂടെയാണ് ശിവസേനയുടെ പ്രതികരണം.  </p>
    </article>
  </body>
</html>