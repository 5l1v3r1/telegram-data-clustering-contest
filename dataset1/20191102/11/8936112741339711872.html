<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/lebron-james-i-luka-doncic-z-triple-double-dallas-mavericks-los-angeles-lakers-wynik-meczu-nba,982338.html"/>
    <meta property="og:site_name" content="TVN24"/>
    <meta property="article:published_time" content="2019-11-02T11:44:00+00:00"/>
    <meta property="og:title" content="Gwiazdy z triple-double. LeBron James górą po dogrywce"/>
    <meta property="og:description" content="Obaj dwoili się, a nawet troili, do rozstrzygnięcia rywalizacji ich drużyn potrzebna była w końcu dogrywka. Napędzani przez LeBrona Jamesa Los Angeles Lakers pokonali na wyjeździe Dallas Mavericks..."/>
  </head>
  <body>
    <article>
      <h1>Gwiazdy z triple-double. LeBron James górą po dogrywce</h1>
      <address>
        <time datetime="2019-11-02T11:44:00+00:00">02 Nov 2019, 11:44</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/04aee1a5-85a6-40e0-8079-20f8814eaff7.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/77369e37b2aa1404f416275183ab055f/fe59d6ab-106e-47b8-b2f6-f319d2c196ea-480p.mp4"/>
          <figcaption>LeBron James jest najlepiej zarabiającym koszykarzem NBA</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/5d3eccc9-a4b4-4b6d-becc-9b7ad6e80bd7-480p.mp4"/>
          <figcaption>LeBron James próbował załagodzić spór na linii NBA - Chiny</figcaption>
        </figure>
        <figcaption>LeBron James znakomicie spisał się w meczu z Mavs Foto: Getty Images | Video: Newspix</figcaption>
      </slideshow>
      <h3>Obaj dwoili się, a nawet troili, do rozstrzygnięcia rywalizacji ich drużyn potrzebna była w końcu dogrywka. Napędzani przez LeBrona Jamesa Los Angeles Lakers pokonali na wyjeździe Dallas Mavericks z Luką Donciciem w składzie 119:110.</h3>
      <related>
        <a href="https://eurosport.tvn24.pl/koszykowka,117/40-punktow-i-20-zbiorek-w-trzy-kwarty-kontuzja-nie-zatrzymala-gwiazdy-nba,981591.html"/>
      </related>
      <p>I James, i Doncić zanotowali w tym spotkaniu triple-double. Ten pierwszy uzbierał 39 punktów, 16 asyst i  12 zbiórek. Drugi - odpowiednio - 31, 15 i 13.</p>
      <h3>LeBron James był inspiracją</h3>
      <p>Zawodnik Lakersów do tego dorobku dołożył jeszcze cztery przechwyty, miał też większe wsparcie ze strony kolegów - Anthony Davis zdobył 31 punktów, a Danny Green - 14.</p>
      <p>Goście wygrali czwarte spotkanie z rzędu.</p>
      <p>Pochodzący z Lublany Doncić ma dopiero 20 lat. Powtarza, że jego idolem zawsze był James, który 30 grudnia obchodzić będzie 35. urodziny.</p>
      <p>Kiedy w ubiegłym sezonie panowie zmierzyli się ze sobą po raz pierwszy, Słoweniec czekał po meczu pod szatnią Lakersów, by ze swoim bohaterem zamienić choć kilka zdań. Na pamiątkę dostał potem od niego koszulkę.</p>
      <p>- Okazuje się, że byłem inspiracją dla chłopaka, który nawet nie mieszkał w Stanach. To fantastyczne uczucie - stwierdził po piątkowym zwycięstwie James.</p>
      <p> </p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/7964ad54-c5a3-4935-999b-18f5036dc28b.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Idolem Luki Doncicia jest LeBron James<cite>Źródło: Getty Images</cite></figcaption>
      </figure>
      <p> </p>
      <p><b>Wyniki piątkowych meczów NBA:</b><br/><br/>Boston Celtics - New York Knicks 104:102<br/>Brooklyn Nets – Houston Rockets 123:116<br/>Chicago Bulls – Detroit Pistons 112:106<br/>Dallas Mavericks – Los Angeles Lakers 110:119 (po dogrywce)<br/>Golden State Warriors - San Antonio Spurs 110:127<br/>Indiana Pacers – Cleveland Cavaliers 102:95<br/>Orlando Magic – Milwaukee Bucks 91:123<br/>Sacramento Kings – Utah Jazz 102:101</p>
      <p>Autor: rk / Źródło: PAP</p>
    </article>
  </body>
</html>