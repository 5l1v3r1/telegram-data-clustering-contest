<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739686"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T11:15:00+00:00"/>
    <meta property="og:title" content="เผยคลิป'แม่มณี'หมดสภาพไฮโซ ซุกหัวนอนห้องซอมซ่อ"/>
    <meta property="og:description" content="คลิปนาทีตำรวจบุกห้องพักจับ 'แม่มณีกับผัว' ตื่นมาเปิดประตูหน้าสด สะลึมสะลือ ไม่เหลือสภาพ 'ไฮโซสาว' และจากการตรวจค้นก็พบเพียงเงินสดจำนวนไม่มากในกระเป๋าสตางค์  "/>
  </head>
  <body>
    <article>
      <h1>เผยคลิป'แม่มณี'หมดสภาพไฮโซ ซุกหัวนอนห้องซอมซ่อ</h1>
      <address>
        <time datetime="2019-11-02T11:15:00+00:00">02 Nov 2019, 11:15</time>
      </address>
      <p>
        <b>คลิปนาทีตำรวจบุกห้องพักจับ "แม่มณีกับผัว" ตื่นมาเปิดประตูหน้าสด สะลึมสะลือ ไม่เหลือสภาพ "ไฮโซสาว" และจากการตรวจค้นก็พบเพียงเงินสดจำนวนไม่มากในกระเป๋าสตางค์  </b>
      </p>
      <p>เมื่อวันที่ 2 พ.ย. จากกรณีลูกแชร์แม่มณีหลายร้อยคนเข้าแจ้งความดำเนินคดีกับ น.ส.วันทนีย์ ทิพย์ประเวช หรือ เดียร์ ฉายา แม่มณี อายุ 28 ปี และนายเมธี ชิณภา อายุ 20 ปี สามี ฐานฉ้อโกงมูลค่าความเสียหายนับพันล้านบาท ต่อมาเจ้าหน้าที่ตำรวจกองบังคับการสืบสวนสอบภูธรภาค 4 พร้อมด้วย เจ้าหน้าที่ตำรวจกองบังคับการสืบสวนสอบสวนนครบาล สามารถจับกุมตัวผู้ต้องหาทั้งสองคนตามหมายจับศาลจังหวัดอุดรธานีได้ที่ห้องพักแห่งหนึ่งในอ.สัตหีบ จ.ชลบุรี เมื่อช่วงเช้าที่ผ่านมา ก่อนคุมตัวมาสอบสวน และส่งไปดำเนินคดีต่อที่สภ.เมืองอุดรธานีในช่วงเย็นวันนี้<br/><br/>ทั้งนี้ขณะเจ้าหน้าที่บุกกับแม่มณีกับสามีนั้น ทั้งสองคนไม่รู้ตัวมาก่อนยังนอนอยู่บนห้องพักชั้นสองของอาคารพาณิชย์ เมื่อเคาะประตูห้องแม่มณีจึงได้เดินมาเปิดประตูโดยใบหน้ายังสลึมะสลือไร้เครื่องสำอาง ขณะที่สามีรีบลุกขึ้นจากที่นอน แต่ยังคงเก็บอาการไม่มีท่าทีตกใจแต่อย่างใด โดยสภาพภายในห้องไม่มีเฟอร์นิเจอร์หรูหราหรือเครื่องอำนวยความสะดวกอะไรเลย แม่มณีกับสามีได้ขอเวลาเจ้าหน้าที่แต่งตัวให้เรียบร้อยก่อนจะทำการสอบสวน และจากการตรวจค้นก็พบเพียงเงินสดจำนวนไม่มากในกระเป๋าสตางค์  เบื้องต้นผู้ต้องหาทั้งสองคนให้การปฏิเสธว่าไม่ได้โกง เพียงแต่ยังไม่ได้จ่ายดอกเบี้ยให้ลูกแชร์เท่านั้นเอง   <br/><br/><a href="https://www.dailynews.co.th/crime/739632">'แม่มณี'ลั่น!หนูไม่ได้โกง แค่ยังไม่ได้จ่ายดอกให้ลูกแชร์ <br/></a>     </p>
      <figure>
        <iframe src="https://www.youtube.com/embed/s63KhATxEZ0" width="640" height="360" data-service="Youtube" scrolling="no"/>
      </figure>
      <p>   </p>
    </article>
  </body>
</html>