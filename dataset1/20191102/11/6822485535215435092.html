<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811069.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T11:47:00+00:00"/>
    <meta property="og:title" content="پویش ملی خیریه بهنام دهش‌پور و مای‌لیدی: یک سال آگاه‌سازی زنان ایرانی برای مبارزه با سرطان پستان"/>
    <meta property="og:description" content="از مهرماه سال گذشته موسسه خیریه بهنام دهش‌پور با حمایت شرکت زرین ‌رویا با شاخه مای‌لیدی، پویش سراسری «همه با هم به پیش برای جهانی بدون ترس از سرطان پستان» را آغاز کردند. این دو مجموعه به طور مشترک در راستای آگاه‌سازی و ارتقای سلامت زنان فعالیت‌های گسترده‌ای را در سطح کشور به انجام رساندند و امسال نیز با ادامه این فعالیت‌ها با شعار چند دقیقه برای یک عمر، پویش مشترک خود را یکساله کردند.  "/>
  </head>
  <body>
    <article>
      <h1>پویش ملی خیریه بهنام دهش‌پور و مای‌لیدی: یک سال آگاه‌سازی زنان ایرانی برای مبارزه با سرطان پستان</h1>
      <address>
        <time datetime="2019-11-02T11:47:00+00:00">02 Nov 2019, 11:47</time>
      </address>
      <p>از مهرماه سال گذشته موسسه خیریه بهنام دهش‌پور با حمایت شرکت زرین ‌رویا با شاخه مای‌لیدی، پویش سراسری «همه با هم به پیش برای جهانی بدون ترس از سرطان پستان» را آغاز کردند. این دو مجموعه به طور مشترک در راستای آگاه‌سازی و ارتقای سلامت زنان فعالیت‌های گسترده‌ای را در سطح کشور به انجام رساندند و امسال نیز با ادامه این فعالیت‌ها با شعار چند دقیقه برای یک عمر، پویش مشترک خود را یکساله کردند.  </p>
      <p>سرطان پستان رایج‌ترین سرطان در میان زنان است. به گفته متخصصان و فعالان این حوزه، معاینات شخصی یا خودآزمایی‌های مستمر و منظم به‌عنوان شیوه‌ای کم هزینه و مهم در تشخیص زودهنگام سرطان پستان،‌ می‌تواند شانس تشخیص و درمان زودهنگام این بیماری را تا حد قابل توجهی افزایش دهد. </p>
      <p>در همین راستا امسال موسسه خیریه بهنام دهش‌پور و شرکت زرین رویا با شاخه مای‌لیدی در نخستین سالگرد پویش مشترکشان با شعار چند دقیقه برای یک عمر، نسبت به آگاه‌سازی زنان برای انجام معاینات منظم ماهیانه پستان اقدام کردند؛ برپایی ده‌ها ایستگاه اطلاع‌رسانی، از 30 مهر تا 3 آبان‌ماه، در تهران و چند شهر دیگر از جمله این اقدامات بود. در این ایستگاه‌ها افرادی همه روزه با پخش بروشورهایی، زنان را با اطلاعات کاربردی و آموزشی در خصوص خودآزمایی پستان آشنا کردند. مراکز پرتردد شهر تهران مانند پاساژ قائم، پارک قیطریه و واحدهای آموزشی همچون دانشگاه آزاد تهران شمال و فضاهای پرتردد شهرهای دیگر از جمله مکان‌های استقرار این ایستگاه‌ها بودند.</p>
      <p> این پویش سراسری همچنین در طول یک‌ سال گذشته بانی برگزاری کارگاه‌های آموزشی در زمینه خودآزمایی پستان در سراسر کشور بود. به‌واسطه این کارگاه‌ها صدها نفر از زنان آموزش‌های لازم را درباره سرطان پستان و چگونگی انجام معاینات شخصی ماهانه، از متخصصان حوزه زنان دریافت کردند. این کارگاه‌های آموزشی برای پرسنل سازمان‌ها و کارخانه‌های بزرگ مانند جمعیت داوطلبان هلال احمر، شبکه ملی ناشنوایان، کارخانه هنکل و همینطور چندین مرکز بهداشتی و درمانی برگزار شد. </p>
      <p>گردهمایی بانوان دوچرخه‌سوار در استادیوم آزادی از دیگر برنامه‌هایی بود که در راستای این پویش به اجرا در آمد و با استقبال فراوانی مواجه شد. این برنامه دوم مهرماه سال ۹۸ با حضور جمع کثیری از بانوان دوچرخه‌سوار در حمایت از ارتقا سلامت بانوان با شعار چند دقیقه از یک عمر، در مجموعه ورزشی آزادی برپا شد.</p>
      <p>گفتنی است که این دو مجموعه اخیرا نیز با اطلاع‌رسانی پیرامون این پویش در مسابقه فوتبال ایران و کامبوج، واکنش مثبت تعداد زیادی را در شبکه‌های اجتماعی برانگیختند. در این روز تابلوهای اطراف استادیوم آزادی با جمله‌هایی مانند «همراه تو، در کنار تو» به استقبال بانوان حاضر در ورزشگاه رفتند.</p>
    </article>
  </body>
</html>