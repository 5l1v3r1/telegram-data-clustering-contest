<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/ostia-si-introduce-di-notte-in-un-centro-commerciale-armato-di-taglierino-e-barra-metallica-arrestato-31enne.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-02T11:39:35+00:00"/>
    <meta property="og:title" content="Ostia, si introduce di notte in un centro commerciale armato di taglierino e barra metallica: arrestato 31enne"/>
    <meta property="og:description" content="Sono stati gli agenti della Polizia di Stato del commissariato Lido di Roma, diretto da Eugenio Ferraro, ad arrestare A.D., 31enne romano per i reati di tentato furto, resistenza, lesioni e possesso ingiustificato di oggetti atti ad offendere. Gli agenti sono intervenuti ieri sera verso le 22:00 in Via Casana per un “allarme intrusione” all’interno […]"/>
  </head>
  <body>
    <article>
      <h1>Ostia, si introduce di notte in un centro commerciale armato di taglierino e barra metallica: arrestato 31enne</h1>
      <address><time datetime="2019-11-02T11:39:35+00:00">02 Nov 2019, 11:39</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Sono stati gli agenti della Polizia di Stato del commissariato Lido di Roma, diretto da Eugenio Ferraro, ad arrestare A.D., 31enne romano per i reati di tentato furto, resistenza, lesioni e possesso ingiustificato di oggetti atti ad offendere.</p>
      <p>Gli agenti sono intervenuti ieri sera verso le 22:00 in Via Casana per un “allarme intrusione” all’interno del centro commerciale, dove, dopo un primo sopralluogo, tutto risultava in ordine. I poliziotti, non convinti dal primo esito, hanno così deciso di procedere al controllo del piano seminterrato utilizzato come magazzino. Lì, benché completamente travisato da un cappuccio e con il viso coperto da una calza nera, gli agenti hanno notato la presenza di un uomo.</p>
      <p>A.D., accortosi dell’ingresso dei poliziotti, si dava alla fuga cercando di nascondersi sotto un furgone parcheggiato nei pressi del negozio ma, inseguito dagli agenti, con non poca difficoltà, veniva bloccato.</p>
      <p>Controllato, con l’ausilio degli agenti del Reparto Prevenzione Crimine,  veniva trovato in possesso di un taglierino lungo circa 15 centimetri e di una barra metallica nascosti all’interno della felpa.</p>
      <p>Accompagnato in Commissariato A.D., già noto alle forze dell’ordine per reati contro il patrimonio, è stato arrestato.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/adriano-celentano-chi-e-eta-altezza-peso-carriera-moglie-figli-vita-privata-del-grande-cantautore-ospite-a-verissimo.html"/>
        <a href="https://www.ilcorrieredellacitta.com/ultime-notizie/discarica-abusiva-a-ridosso-del-tevere-denunciato-un-uomo-per-reati-ambientali-foto.html"/>
        <a href="https://www.ilcorrieredellacitta.com/news-ladispol-cerveteri/controlli-a-tappeto-a-ladispoli-5-arresti-durante-il-ponte-di-ognissanti.html"/>
        <a href="https://www.ilcorrieredellacitta.com/news/roma-arrestato-il-secondo-responsabile-di-violenza-sessuale-di-gruppo-alla-discoteca-factory-club.html"/>
        <a href="https://www.ilcorrieredellacitta.com/ultime-notizie/giorgio-tirabassi-buone-notizie-per-lattore-e-fuori-pericolo.html"/>
        <a href="https://www.ilcorrieredellacitta.com/ostia-cronaca/ostia-compare-il-busto-di-pasolini-nellanniversario-della-sua-morte.html"/>
      </related>
    </article>
  </body>
</html>