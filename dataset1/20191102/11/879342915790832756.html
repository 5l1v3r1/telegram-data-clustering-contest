<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/02/novyna/polityka/prylukax-vidstoronyly-pro-posady-kerivnyka-policziyi"/>
    <meta property="og:site_name" content="Слово і Діло"/>
    <meta property="article:published_time" content="2019-11-02T11:52:01+00:00"/>
    <meta property="og:title" content="У Прилуках відсторонили від посади керівника поліції"/>
    <meta property="og:description" content="Через скандал навколо розслідування загибелі 14-річного підлітка на залізничних коліях в Прилуках відсторонили від виконання обов'язків начальника місцевої поліції."/>
  </head>
  <body>
    <article>
      <h1>У Прилуках відсторонили від посади керівника поліції</h1>
      <address>
        <time datetime="2019-11-02T11:52:01+00:00">02 Nov 2019, 11:52</time>
      </address>
      <p>
        <b>Через скандал навколо розслідування загибелі 14-річного підлітка на залізничних коліях в Прилуках відсторонили від виконання обов'язків начальника місцевої поліції.</b>
      </p>
      <p>Про це повідомляє пресслужба Національної поліції.</p>
      <p>Як заявив керівник Нацполіції Ігор Клименко, від виконання службових обов'язків був відсторонений начальник Прилуцького відділку поліції. Також він додав, що справу про загибель підлітка було передано до головного слідчого управління.</p>
      <p>«<i>Максимально об'єктивне розслідування причин і обставин трагічної смерті хлопця - таке завдання я поставив кращим слідчим центрального апарату. Тому завтра всі матеріали кримінального провадження будуть передані до Головного слідчого управління, де їх вивченням займеться група досвідчених слідчих і оперативників</i>», - зазначив Клименко.</p>
      <p>Як повідомлялося раніше, 29 жовтня в Прилуках на залізничних коліях у 5 кілометрах від будинку загинув 14-річний Денис Чаленко. За сотню метрів від місця загибелі юнака знайшли безліч плям крові. Батьки не погоджувалися з офіційною версією поліції, що підлітка збив потяг, тому це викликало суспільний резонанс. Батьки впевнені, що хлопця вбили, а потім перенесли на рейки, аби приховати сліди злочину.</p>
      <p>Крім того, в суботу, 1 листопада, під Прилуцьким відділком поліції пройшов мітинг із вимогою розслідувати смерть 14-річного Дениса Чаленка. Учасники акції кричали «Ганьба» і запалили шини під будівлею поліції.</p>
      <p>Раніше <a href="https://www.slovoidilo.ua/2019/10/31/novyna/bezpeka/policziya-nazvala-kilkist-dobrovolcziv-zolotomu">в поліції назвали кількість добровольців в Золотому</a>.</p>
      <p>Також нагадаємо, <a href="https://www.slovoidilo.ua/2019/10/25/novyna/suspilstvo/policziya-vstanovyla-osobu-kilera-yakyj-vlashtuvav-strilyanynu-xarkovi">поліція встановила особу кілера, який влаштував стрілянину в Харкові</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/25/novyna/suspilstvo/napad-aktyvistku-zaporizhzhi-policziya-zatrymala-zlochyncya"/>
        <a href="https://www.slovoidilo.ua/2019/10/24/novyna/suspilstvo/avakov-nahorodyv-policejskyx-yaki-znajshly-vykradene-nemovlya"/>
        <a href="https://www.slovoidilo.ua/2019/10/24/novyna/suspilstvo/dobu-kyyevi-stalosya-300-dtp-policziya"/>
        <a href="https://www.slovoidilo.ua/2019/10/28/novyna/suspilstvo/perestrilka-xarkovi-policziyi-nazvaly-osnovni-versiyi"/>
      </related>
    </article>
  </body>
</html>