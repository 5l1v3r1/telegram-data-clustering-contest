<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118780-palmer-u-intervjuu-makedonskoj-tv-zapretio-sancijama-srbiji-ako-nabavi-ruske-raketne-sisteme?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-02T11:20:03+00:00"/>
    <meta property="og:title" content="Palmer u intervjuu makedonskoj TV zapretio sancijama Srbiji ako nabavi ruske raketne sisteme"/>
    <meta property="og:description" content="Specijalni predstavnik američkog državnog sekretara za Zapadni Balkan Metju Palmer izrazio je danas zabrinutost SAD zbog prisustva ruske vojne opreme u Srbiji i zapretio sankcijama ako Beograd nabavi ruske raketne sisteme.&quot;Postoji doza zabrinutosti zbog rasporedjivanja ruske vojne opreme na teritoriji Srbije, ali i zbog mogućnosti da Srbija traži specifične ruske sisteme. To bi vodilo riziku da joj se uvedu specifične sankcije zbog kupovine ruske vojne opreme. Nadamo se da su naši srpski partneri svesni toga&quot;, rekao je Palmer u intervjuu makedonskoj televiziji Alsat M.Američki diplomata je to rekao odgovarajući na pitanja kakav je stav SAD povodom nedavno održane vojne vežbe srpske i ruske vojske &quot;Slovenski štit&quot; i prisustva raketnog sistema S-400 u Beogradu.Palmer je istakao da je upravo Amerika najveći vojni partner Srbije, u čemu značanju ulogu ima Nacionalna garda Ohaja, ali da to ne znači da Beograd ne treba da saradjuje i pravi vojno partnerstvo sa Rusijom.Na nedavno održanoj vojnoj vežbi srpske i ruske…"/>
  </head>
  <body>
    <article>
      <h1>Palmer u intervjuu makedonskoj TV zapretio sancijama Srbiji ako nabavi ruske raketne sisteme</h1>
      <address>
        <time datetime="2019-11-02T11:20:03+00:00">02 Nov 2019, 11:20</time>
      </address>
      <p><b>Specijalni predstavnik američkog državnog sekretara za Zapadni Balkan Metju Palmer izrazio je danas zabrinutost SAD zbog prisustva ruske vojne opreme u Srbiji i zapretio sankcijama ako Beograd nabavi ruske raketne sisteme.</b><br/><br/>"Postoji doza zabrinutosti zbog rasporedjivanja ruske vojne opreme na teritoriji Srbije, ali i zbog mogućnosti da Srbija traži specifične ruske sisteme. To bi vodilo riziku da joj se uvedu specifične sankcije zbog kupovine ruske vojne opreme. Nadamo se da su naši srpski partneri svesni toga", rekao je Palmer u intervjuu makedonskoj televiziji Alsat M.<br/><br/>Američki diplomata je to rekao odgovarajući na pitanja kakav je stav SAD povodom nedavno održane vojne vežbe srpske i ruske vojske "Slovenski štit" i prisustva raketnog sistema S-400 u Beogradu.<br/><br/>Palmer je istakao da je upravo Amerika najveći vojni partner Srbije, u čemu značanju ulogu ima Nacionalna garda Ohaja, ali da to ne znači da Beograd ne treba da saradjuje i pravi vojno partnerstvo sa Rusijom.<br/><br/>Na nedavno održanoj vojnoj vežbi srpske i ruske vojske pod nazvom "Slovenski štit 2019" prvi put je van teritorije Rusije bio prikazan raketni sistem S-400.<br/><br/>Predsednik Srbije Aleksandar Vučić je rekao juče novinarima da Srbija nema S-400, ali da nju "više ne mogu da ponižavaju kako su to činili od 2000. do 2012. godine, a na njihovu žalost, Srbija je danas mnogo uspešnija".</p>
    </article>
  </body>
</html>