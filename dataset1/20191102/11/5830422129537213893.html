<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138349/%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%AE%D8%A8%D8%B1-%D8%B1%D9%88%D8%B2%D9%86%D8%A7%D9%85%D9%87-%D8%AA%D8%B1%DA%A9%DB%8C%D9%87-%D8%B1%D8%A7-%D8%AA%DA%A9%D8%B0%DB%8C%D8%A8-%DA%A9%D8%B1%D8%AF-%D8%A8%D8%B1%D9%86%D8%A7%D9%85%D9%87-%D8%A8%D8%B1%D8%A7%DB%8C-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%AE%D8%B7-%D8%AA%D9%88%D9%84%DB%8C%D8%AF-%D9%86%DB%8C%D8%B3%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-02T11:55:00+00:00"/>
    <meta property="og:title" content="ایران خودرو خبر روزنامه ترکیه را تکذیب کرد : برنامه برای راه اندازی خط تولید نیست"/>
    <meta property="og:description" content="ایران خودرو بعد از انتشار خبر روزنامه ترکیه مبنی بر مذاکره جدی استاندار وان با مدیران این شرکت برای راه اندازی خط تولید محصولات این موضوع را تکذیب کرد."/>
  </head>
  <body>
    <article>
      <h1>ایران خودرو خبر روزنامه ترکیه را تکذیب کرد : برنامه برای راه اندازی خط تولید نیست</h1>
      <address>
        <time datetime="2019-11-02T11:55:00+00:00">02 Nov 2019, 11:55</time>
      </address>
      <p>
        <i>ایران خودرو بعد از انتشار خبر روزنامه ترکیه مبنی بر مذاکره جدی استاندار وان با مدیران این شرکت برای راه اندازی خط تولید محصولات این موضوع را تکذیب کرد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، ایران خودرو درباره انتشار خبری مبنی بر مذاکره مدیران این شرکت برای راه اندازی سایت تولیدی محصولات در کشور ترکیه طی اطلاعیه‌ای ضمن تکذیب این خبر اعلام کرد: هیچ گونه دیدار یا مذاکره‌ای توسط مدیران ارشد "خودرو" با مقامات ترکیه‌ای صورت نگرفته است.</p>
      <p>با توجه به تلاطم های متعددی که صنعت خودرو پشت سرگذاشته، ضروری است رسانه‌ها از صحت و سقم انتشار اخبار از مراجع رسمی ایران خودرو، اطمینان حاصل کنند تا خبرهای واقعی و صحیح  به جامعه اطلاع رسانی شود.</p>
      <p>براساس این گزارش، روزنامه ترکیه‌ای سوزجو با اعلام سفر فرشاد مقیمی مدیرعامل ایران خودرو به شهر وان از تصمیم وی برای تاسیس خط تولید در استان وان ترکیه خبر داده بود .</p>
      <p>محمد امین بیلمز استاندار وان هم با اشاره به انجام مذاکرات جدی میان ایران و ترکیه برای تاسیس این کارخانه گفت: ایران خودرو در کنار تولید خودرو‌های پژو و رنو تولیدات دیگری نظیر مینی بوس و وانت هم دارد و بررسی‌ها نشان می‌دهد شرکتی معتبر است . به همین دلیل با مسئولان دفتر سرمایه‌گذاری ریاست جمهوری هم صحبت کرده‌ایم.</p>
      <p>انتهای پیام</p>
    </article>
  </body>
</html>