<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1973031/%D8%A8%D8%B1%D9%86%D8%A7%D9%85%D9%87-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%B9%D9%85%D9%88%D9%85%DB%8C-%D8%B3%D9%87%D8%A7%D9%85-%D8%A2%D8%B1%D8%A7%D9%85%DA%A9%D9%88-%D8%A7%D8%B9%D9%84%D8%A7%D9%85-%D9%85%DB%8C-%D8%B4%D9%88%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-02T11:30:00+00:00"/>
    <meta property="og:title" content="برنامه عرضه اولیه عمومی سهام آرامکو اعلام می شود"/>
    <meta property="og:description" content="به گفته منابع آگاه سعودی، دولت روز جمعه (اول نوامبر) با ادامه اجرای برنامه عرضه اولیه عمومی سهام غول نفتی «آرامکو» در بورس جهانی موافقت کرده است. عرضه اولیه عمومی سهام «آرامکو» گران ترین سهام در جهان است.  به گزارش رویترز و فرانس پرس آرامکو برنامه عر"/>
  </head>
  <body>
    <article>
      <h1>برنامه عرضه اولیه عمومی سهام آرامکو اعلام می شود</h1>
      <address>
        <time datetime="2019-11-03T11:30:00+00:00">03 Nov 2019, 11:30</time>
      </address>
      <p>به گفته منابع آگاه سعودی، دولت روز جمعه (اول نوامبر) با ادامه اجرای برنامه عرضه اولیه عمومی سهام غول نفتی «آرامکو» در بورس جهانی موافقت کرده است.<br/><br/>عرضه اولیه عمومی سهام «آرامکو» گران ترین سهام در جهان است. <br/><br/>به گزارش رویترز و فرانس پرس آرامکو برنامه عرضه اولیه عمومی این شرکت را روز یکشنبه (۳ نوامبر) اعلام می کند.<br/><br/>رویترز به نقل از ۵ منبع آگاه گفت سعودی با اجرای این برنامه موافقت کرده است.<br/><br/>فرانس پرس نیز به نقل از یک منبع نزدیک به این برنامه گفت برنامه عرضه اولیه عمومی سهام «آرامکو» روز یکشنبه (۳ نوامبر) رسما اعلام می شود.<br/><br/>فرانس پرس افزود برنامه زمانی و ساز و کارهای اجرایی طرح همان روز یکشنبه اعلام می شود. بخش اندکی از سهام غول نفتی آرامکو به ارزش ۱.۵ تا ۱.۷ تریلیون دلار عرضه می شود. <br/><br/>عرضه اولیه سهام پایه اصلی اصلاحات ولیعهد است. <br/><br/>به گزارش فرانس پرس عرضه اولیه سهام «آرامکو» بزرگ ترین عملیات سرمایه گذاری در جهان است. این برنامه دو مرحله ای با عرضه اولیه سهام در بورس سعودی «تداول» در دسامبر آغاز می شود. عرضه اولیه سهام «آرامکو» در مرحله دوم در یکی از بورس های جهان در ۲۰۲۰ انجام می شود.<br/><br/>۵ درصد سهام «آرامکو» در بورس عرضه خواهد شد.<br/><br/>برخی منابع اوایل ماه جاری به فرانس پرس گفتند که عرضه اولیه حدود ۲ درصد سهام «آرامکو» در بورس سعودی انجام خواهد شد.</p>
    </article>
  </body>
</html>