<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595388/voithame-ti-mikri-nikoletta"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T11:15:00+00:00"/>
    <meta property="og:title" content="«Βοηθάμε τη μικρή Νικολέττα»"/>
    <meta property="og:description" content="Όπως σε κάθε ματς από την ημέρα που ανέλαβε τα ηνία του συλλόγου ο Ιβάν Σαββίδης, έτσι και στο παιχνίδι της Κυριακής με τον Παναθηναϊκό, η ΠΑΕ ΠΑΟΚ θα..."/>
  </head>
  <body>
    <article>
      <h1>«Βοηθάμε τη μικρή Νικολέττα»</h1>
      <address><time datetime="2019-11-02T11:15:00+00:00">02 Nov 2019, 11:15</time> by <a rel="author">Sigmalivesports</a></address>
      <p>Όπως σε κάθε ματς από την ημέρα που ανέλαβε τα ηνία του συλλόγου ο Ιβάν Σαββίδης, έτσι και στο παιχνίδι της Κυριακής με τον Παναθηναϊκό, η ΠΑΕ ΠΑΟΚ θα στηρίξει έναν συνάνθρωπό μας που το έχει πραγματική ανάγκη.<br/> <br/>Στον αγώνα της Κυριακής, ο Δικέφαλος θα δώσει μέρος των εσόδων στην 9χρονη Νικολέττα, η οποία πάσχει από επενδύμωμα εγκεφάλου.<br/> <br/><u><b>Αναλυτικά η ανακοίνωση του ΠΑΟΚ:<br/></b></u> <br/>Η ΠΑΕ ΠΑΟΚ, μέσω του PAOK Action δίνει σε κάθε εντός έδρας αγώνα τη δυνατότητα στους φιλάθλους του Δικεφάλου να βοηθήσουν έναν συνάνθρωπό μας που το έχει πραγματικά ανάγκη. Μέρος των εσόδων από κάθε εντός έδρας αγώνα, διατίθεται για την ενίσχυση ανθρώπων που χρειάζονται ιατρική περίθαλψη και υποστήριξη.<br/> <br/>Στον αγώνα εναντίον του Παναθηναϊκού (03.11, 20:00) μέρος των εσόδων θα διατεθεί στην 9χρονη Νικολέττα, η οποία πάσχει από επενδύμωμα εγκεφάλου.<br/> <br/>Όλοι μαζί στεκόμαστε δίπλα στη Νικολέττα και την οικογένειά της!<br/> <br/>«Γιατί όλοι μαζί μπορούμε να κάνουμε τον κόσμο λίγο καλύτερο»!<br/> <br/> </p>
    </article>
  </body>
</html>