<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637420/%D9%BE%D9%87%D9%BE%D8%A7%D8%AF-%D9%88%D8%A7%D8%B1%D8%AF-%D8%AD%D8%B1%DB%8C%D9%85-%D9%84%D8%A8%D9%86%D8%A7%D9%86-%D8%B4%D9%88%D8%AF-%D8%B3%D8%B1%D9%86%DA%AF%D9%88%D9%86-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T11:10:00+00:00"/>
    <meta property="og:title" content="پهپاد وارد حریم لبنان شود، سرنگون می‌شود"/>
    <meta property="og:description" content="حزب‌الله در ویدئویی با زیرنویس عبری به رژیم صهیونیستی هشدار داد هر پهپادی به حریم لبنان تجاوز کند، زده خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/637420/%D9%BE%D9%87%D9%BE%D8%A7%D8%AF-%D9%88%D8%A7%D8%B1%D8%AF-%D8%AD%D8%B1%DB%8C%D9%85-%D9%84%D8%A8%D9%86%D8%A7%D9%86-%D8%B4%D9%88%D8%AF-%D8%B3%D8%B1%D9%86%DA%AF%D9%88%D9%86-%D9%85%DB%8C%E2%80%8C%D8%B4%D9%88%D8%AF">پهپاد وارد حریم لبنان شود، سرنگون می‌شود</a>
      </h1>
      <h2>حزب‌الله در ویدئویی با زیرنویس عبری به رژیم صهیونیستی هشدار داد هر پهپادی به حریم لبنان تجاوز کند، زده خواهد شد.</h2>
      <address><time datetime="2019-11-02T11:10:00+00:00">02 Nov 2019, 11:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گروه اطلاع‌رسانی «الاعلام الحربی» لبنان نزدیک به<b> حزب‌الله</b> ویدئویی کوتاه برای هشدار به <b>رژیم صهیونیستی</b> و تجاوز پهپادی آن منتشر کرد.</p>
      <p>در این ویدئوی کوتاه برخی سلاح‌های مقاومت و عملیات‌های آن نشان داده می‌شود و نصرالله در آن می‌گوید: ما با پهپادهای اسرائیلی در آسمان لبنان مقابله خواهیم کرد؛ زمانی که این پهپادها وارد لبنان شوند برای ساقط کردن آنها وارد عمل می‌شویم.</p>
      <p>این ویدئو زیرنویس «عبری» دارد و با کلمه «بالمرصاد» (در کمین) به پایان می‌رسد.</p>
      <p>شبکه «المیادین» نوشت، رسانه‌های دشمن صهیونیستی این ویدئو را «پیامی واضح به اسرائیل می‌دانند مبنی بر اینکه پهپادهایش به هدف تبدیل شده‌اند همانگونه که حزب‌الله وعده داده است».</p>
      <p>«کارمیلا مناشیه» تحلیلگر اسرائیلی در این زمینه اعلام کرد: همانگونه که شنیدیم نصرالله تهدید کرد و تهدیداتش را عملی کرد؛ ارتش اسرائیل در حال حاضر بر اساس یک سیستم متعادل‌تر و مهار دقیق‌تر از گذشته کار می‌کند.</p>
      <p>این تحلیلگر ادامه داد، وضع در شمال (مرز لبنان با فلسطین اشغالی) هر لحظه قابل انفجار است و تیراندازی به سمت پهپاد اسرائیلی در «النبطیه» برای اولین بار تیراندازی از لبنان به سمت یک پهپاد صهیونیستی را عینیت بخشید.</p>
      <p>پس از اینکه یک پهپاد صهیونیستی پنجشنبه هفته گذشته وارد حریم هوایی لبنان شد حزب‌الله به سمت این پهپاد تیراندازی و آن را مجبور کرد حریم هوایی لبنان را ترک کند.</p>
    </article>
  </body>
</html>