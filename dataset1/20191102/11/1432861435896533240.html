<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/bratq-pulevi-i-gocev-gotvqt-zapomnqshta-se-boksova-gala-v-plovdiv-1391031.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T11:46:00+00:00"/>
    <meta property="og:title" content="Братя Пулеви и Гоцев готвят запомняща се боксова гала в Пловдив"/>
    <meta property="og:description" content="В средата на декември Пловдив ще е столица на бокса Новината съобщиха за Марица най-добрият български професионален боксьор Кубрат Пулев и личният му агент Ивайло Гоцев"/>
  </head>
  <body>
    <article>
      <h1>Братя Пулеви и Гоцев готвят запомняща се боксова гала в Пловдив</h1>
      <address><time datetime="2019-11-02T11:46:00+00:00">02 Nov 2019, 11:46</time> by <a rel="author">Sportlive.bg</a></address>
      <p>В средата на декември Пловдив ще е столица на бокса. Новината съобщиха за "Марица" най-добрият български професионален боксьор <b><a href="https://www.sportlive.bg/tags/1593">Кубрат Пулев</a></b> и личният му агент Ивайло Гоцев. Двамата в момента са в Калифорния, където навръх Архангеловден (9 ноември) Кобрата се завръща на ринга с мач срещу Райдъл Букър. След това Пулев, брат му Тервел и Гоцев идват в Пловдив, за да подготвят невиждана до момента боксова гала. Те са избрали зала "Колодрума" и са убедени, че те ще дадат неповторимо шоу на любителите за мъжката игра под тепетата.</p>
      <p>Точната дата предстои да бъде избрана, но отсега се знае, че гвоздеят на програмата ще бъде боят на Тервел Пулев с много силен противник, който организаторите предпочитат да запазят в тайна към този момент. Кубрат, Тервел и Ивайло Гоцев също така подготвят серия от благотворителни инициативи преди Коледа.</p>
      <p><i>"Първо, искам да поздравя хората в този древен и любим мой град. Аз съм роден в София, но съм дете на Тракия. Наполовина съм тракиец. Винаги с удоволствие ходя в Пловдив. Освен че е много красив град, с хилядолетна история, Пловдив е и люлка на велики спортисти. Аз се прекланям пред пловдивската боксова школа, която е дала майстори на световно ниво. Искаме да дадем на Пловдив едно наистина голямо шоу. Вярвам, че ще напълним "Колодрума" и шоуто ще се помни дълго време след това. Спортният министър Красен Кралев предложи да е в София, но аз, брат ми и Ивайло твърдо настояхме да е в Пловдив. Не само за това, че Ивайло е пловдивчанин",</i> коментира Пулев със смях.</p>
      <p>Запитан кой ще е противникът на брат му, Кубрат заяви: <i>"Предпочитам да запазим засега това в тайна, докато не се уточнят и последните подробности. Със сигурност противникът ще е голям боксьор. Няма да търсим боксова круша, върху която Тервел да печели фалшиво самочувствие. Ще има още много интригуващи битки в "Колодрума". Имайте търпение, скоро ще стане ясно". <b>Междувременно, Кобрата даде допинг проба преди мача с Букър. <a href="https://www.sportlive.bg/sport/boxing/Kubrat-Pulev-dade-doping-proba-predi-macha-si-s-Bukyr-1390947.html">Вижте подробности в този материал</a>. </b></i></p>
      <related>
        <h4>Още по темата</h4>
        <a href="https://www.sportlive.bg/sport/boxing/Potvyrdeno-ot-shefa-na-IBF-Pobeditelqt-ot-Dzhoshua-Ruis-shte-se-bie-s-Pulev-bez-otlagane-1390669.html"/>
        <a href="https://www.sportlive.bg/sport/boxing/Kubrat-Pulev-plashi-sypernicite-si-Namiram-se-vyv-formata-na-zhivota-si!--1389442.html"/>
        <a href="https://www.sportlive.bg/sport/boxing/Obqviha-koga-da-ochakvame-sledvashtiq-boj-na-Kubrat-Pulev-768434.html"/>
        <a href="https://www.sportlive.bg/timeout/timeoutother/Tervel-za-skandala-s-celuvkata-Kubrat-stana-tolkova-populqren-v-SASht-che-nqma-nakyde-752383.html"/>
        <a href="https://www.sportlive.bg/sport/boxing/Tervel-Pulev-shte-zashtitava-evropejskata-si-titla-v-Plovdiv-717722.html"/>
      </related>
    </article>
  </body>
</html>