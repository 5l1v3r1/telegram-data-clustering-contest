<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637427/%D9%82%D8%A8%D9%84-%D8%A7%D8%B2-%D8%B1%D9%81%D8%AA%D9%86%D9%85-%D8%A8%D9%87-%DB%8C%D9%88%D9%88%D9%86%D8%AA%D9%88%D8%B3-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D9%BE%DB%8C%D9%88%D8%B3%D8%AA%D9%86-%D8%A8%D9%87-%D8%B1%D9%85-%D8%A8%D9%88%D8%AF%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T11:34:00+00:00"/>
    <meta property="og:title" content="قبل از رفتنم به یوونتوس در آستانه پیوستن به رم بودم"/>
    <meta property="og:description" content="هافبک پیشین تیم ملی فوتبال ایتالیا می‌گوید پیش از رفتن به یوونتوس در آستانه پیوستن به رم بوده است."/>
  </head>
  <body>
    <article>
      <h1>
        <a href="https://www.bultannews.com/fa/news/637427/%D9%82%D8%A8%D9%84-%D8%A7%D8%B2-%D8%B1%D9%81%D8%AA%D9%86%D9%85-%D8%A8%D9%87-%DB%8C%D9%88%D9%88%D9%86%D8%AA%D9%88%D8%B3-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D9%BE%DB%8C%D9%88%D8%B3%D8%AA%D9%86-%D8%A8%D9%87-%D8%B1%D9%85-%D8%A8%D9%88%D8%AF%D9%85">قبل از رفتنم به یوونتوس در آستانه پیوستن به رم بودم</a>
      </h1>
      <h2>هافبک پیشین تیم ملی فوتبال ایتالیا می‌گوید پیش از رفتن به یوونتوس در آستانه پیوستن به رم بوده است.</h2>
      <address><time datetime="2019-11-02T11:34:00+00:00">02 Nov 2019, 11:34</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،  آندره‌آ پیرلو که پس از جدایی‌اش از میلان، بین سال‌های 2011 تا 2015 برای یوونتوس بازی کرد به شبکه رادیویی «رادیو رادیو» ایتالیا گفت: پیش از اینکه به یوونتوس بروم، در آستانه پیوستن به رم بودم. مذاکراتی بین ما شده بود، اما در نهایت اقدامی از سوی آنها صورت نگرفت.</p>
      <p>باشگاه رم در آن مقطعی که پیرلو از آن صحبت می‌کند، زیر نظر مالکان آمریکایی‌اش در حال ورود به دوره‌ای جدید بود و لوئیس انریکه، سرمربی پیشین بارسلونا را هم در آن دوره روی نیمکت مربیگری‌‌اش داشت.</p>
      <p>هافبک پیشین تیم ملی فوتبال ایتالیا پس از 10 سال حضور در میلان در حالی به یوونتوس پیوست که با این تیم موفق شد چهار قهرمانی در سری A ایتالیا، یک قهرمانی در جام حذفی ایتالیا و دو قهرمانی در سوپرجام ایتالیا را تجربه کند. در سوی دیگر رم در این مدت زمان به هیچ عنوانی دست نیافت.</p>
      <p>پیرلو در سال 2015 بیانکونری را به مقصد MLS ترک کرد و پس از دو فصل و نیم بازی برای نیویورک‌سیتی، با پیراهن این تیم آمریکایی از فوتبال خداحافظی کرد</p>
    </article>
  </body>
</html>