<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/oikonomia/article/2016518/trapezes-etimazonte-gia-mazikes-refstopiisis-akiniton-to-2020.html"/>
    <meta property="og:site_name" content="News.gr"/>
    <meta property="article:published_time" content="2019-11-02T11:45:07+00:00"/>
    <meta property="og:title" content="«Τράπεζες ετοιμάζονται για μαζικές ρευστοποιήσεις ακινήτων το 2020»"/>
    <meta property="og:description" content="Ο πρόεδρος των Μεσιτών Ακινήτων Αθήνας-Αττικής Λευτέρης Ποταμιάνος μιλάει στο news.gr για τα κατάλοιπα της κρίσης στο real estate"/>
  </head>
  <body>
    <article>
      <h1>«Τράπεζες ετοιμάζονται για μαζικές ρευστοποιήσεις ακινήτων το 2020»</h1>
      <address>
        <time datetime="2019-11-02T11:45:07+00:00">02 Nov 2019, 11:45</time>
      </address>
      <h3>Ο πρόεδρος των Μεσιτών Ακινήτων Αθήνας-Αττικής Λευτέρης Ποταμιάνος μιλάει στο news.gr για τα κατάλοιπα της κρίσης στο real estate</h3>
      <p>Σε μαζικές ρευστοποίησεις ακινήτων αναμένεται να προχωρήσουν <a href="https://www.news.gr/tag/trapezes">Τράπεζες</a> με την αρχή του νέου έτους</p>
      <p>Μπορεί η γενική αίσθηση αλλά και ορισμένοι δείκτες να δείχνουν πως η Ελλάδα αφήνει πίσω της την κρίση, ωστόσο υπάρχουν ακόμα κατάλοιπά της. Ως προς το <a href="https://www.news.gr/tag/real-estate">real estate</a> ένα από αυτά είναι και μεγάλος αριθμός αδιάθετων επαγγελματικών ακινήτων που δεν ανήκουν στα αποκαλούμενα φιλέτα. Δεν είναι δηλαδή σε κεντρικούς δρόμους. Είναι ένα από τα κατάλοιπα της κρίσης που συνεχίζουν να προβληματίζουν σε σημαντικό βαθμό την αγορά του real estate.</p>
      <p>Συνέντευξη στον <b>Μαρίνο Γκασιάμη</b></p>
      <p>Ο πρόεδρος των μεσιτών ακινήτων Αθήνας-Αττικής Λευτέρης Ποταμιάνος μίλησε για τα κατάλοιπα της κρίσης στην συγκεκριμένη αγορά στο <a href="https://www.news.gr/">news.gr</a></p>
      <p>«Η κρίση έχει αφήσει κατα πρώτον υποτιμημένη την αξία της επαγγελματικής στέγης, ακόμα. Ενώ η κατοικία μπήκε στην φάση της ανάκαμψης, η επαγγελματική στέγη δεν έχει μπει ακόμα σε αυτή την πορεία.</p>
      <p>Δεδομένου ότι οι επιχειρήσεις φορολογούνται σε πολύ μεγάλο βαθμό και ότι η αγορά της επαγγελματικής στέγης είναι προβληματική. Είτε σε ενοικίαση, είτε σε αγορά.</p>
      <p>Μιλάμε για επαγγελματικά κτίρια. Αυτά τα οποία είναι σε λίγο καλύτερη φάση είναι εκείνα τα οποία είναι πρώτης γραμμής, τα φιλέτα. Καταστήματα δηλαδή υγειονομικού ενδιαφέροντος και παρόμοια. Όλα τα υπόλοιπα που βρίσκονται σε μέσα δρόμους, συνοικιακά μαγαζιά, επαγγελματικά κτίρια σε παραδρόμους, έχουν πρόβλημα.</p>
      <p>Είναι ακόμα στο γενικότερο «mood» της κρίσης. Παρά τις εξαγγελίες που έχουν γίνει.</p>
      <p>Για παράδειγμα ένα γραφείο στην Πατησίων δεν πάει εύκολα να το αγοράσει κάποιος. Να το κάνει τι;</p>
      <p>Γραφείο στα Εξάρχεια, είναι ανάλογη περίπτωση. Γραφείο όχι σπίτι…</p>
      <p>Τα σπίτια είδαν ανάκαμψη λόγω <a href="https://www.news.gr/tag/vrachichronies-misthosis">βραχυχρόνιων μισθώσεων</a>, λόγω <a href="https://www.news.gr/tag/golden-visa">Golden Visa</a> κλπ βγήκαν από την σφαίρα της κρίσης. Τα επαγγελματικά κτίρια δεν έχουν βγει.</p>
      <p>Για να πάει να νοικιάσει μια επιχείρηση ή να το αγοράσει είτε θα πρέπει να έχει χρηματοδότηση, είτε να έχει κεφάλαιο προς διάθεση.</p>
      <p>Όταν όλες οι επιχειρήσεις στην Ελλάδα αυτή την στιγμή είναι χρεωμένες είτε σε <a href="https://www.news.gr/tag/efka">ΕΦΚΑ</a>, είτε σε <a href="https://www.news.gr/tag/eforia">Εφορία</a>, είτε σε δάνεια, που να μπουν στην διαδικασία αγοράς ή μίσθωσης μιας επαγγελματικής στέγης;</p>
      <p>Είναι δύσκολο. Κινούνται λοιπόν οι επαγγελματικές στέγες σε τιμές επιπέδου κρίσης και ακόμα γίνονται και κάποια relocation από ακριβότερα σε φθηνότερα. Αυτά ισχύουν ακόμα. Υπάρχουν πολλές αδιάθετες επαγγελματικές στέγες.</p>
      <p>Αυτό είναι λοιπόν ένα κομμάτι που έχει αφήσει η κρίση στα ίδια δεδομένα.</p>
      <p>Ένα δεύτερο κομμάτι που έχει αφήσει η κρίση είναι πολλά ακίνητα Τραπεζών, κατασχεμένα.</p>
      <p>Σε σύντομο χρονικό διάστημα θα βγουν από τις Τράπεζες προς πώληση στην αγορά. Στην γενική αγορά.</p>
      <p>Εκτιμώ ότι αυτό θα γίνει στις αρχές του νέου χρόνου.</p>
      <p>Αρχές του χρόνου όλα τα <a href="https://www.news.gr/tag/real-estate">real estate</a> κομμάτια των Τραπεζών, ετοιμάζονται να βγάλουν προς διάθεση πολλά ακίνητα τα οποία έχουν παρθεί σαν περιουσία των Τραπεζών και βέβαια θέλουν να τα ξεφορτωθούν και για αυτό θα τα βγάλουν στην αγορά προς διάθεση. Σιγά σιγά θα τα βγάλουν στην αγορά.</p>
      <p>Είναι και αυτό ένα κομμάτι που είναι αποτέλεσμα της κρίσης. Βλέπουμε τώρα την συνέχειά του.</p>
      <p>Έχουν ακίνητα που πρέπει να τα ρευστοποιήσουν μαζικά».</p>
      <p>Σύμφωνα με τα υπάρχοντα στοιχεία και πληροφορίες της αγοράς, 2-3 Τράπεζες έχουν οδηγία να ρευστοποιήσουν τα ακίνητα αυτά σε πολύ σύντομο χρονικό διάστημα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/oikonomia/article/2015306/efka-pos-diamorfothikan-i-mesi-misthi-ton-aprilio-tou-2019.html"/>
        <a href="https://www.news.gr/oikonomia/article/2014633/georgiadis-erchonte-miosis-meta-to-pagoma-ton-afxiseon-stis-promithies-ton-trapezon.html"/>
        <a href="https://www.news.gr/oikonomia/trapezes/article/2014079/pros-pagoma-i-afxisis-stis-chreosis-trapezikon-sinallagon.html"/>
      </related>
    </article>
  </body>
</html>