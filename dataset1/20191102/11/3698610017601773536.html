<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/nato-ne-proponuye-novih-program-dopomogi-ukrayini-oglyadach-328203_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T11:13:00+00:00"/>
    <meta property="og:title" content="НАТО не пропонує нових програм допомоги Україні – оглядач"/>
    <meta property="og:description" content="Деякі країни починають піднімати в Брюсселі питання про можливе закриття трастових фондів для України."/>
  </head>
  <body>
    <article>
      <h1>НАТО не пропонує нових програм допомоги Україні – оглядач</h1>
      <h2>Деякі країни починають піднімати в Брюсселі питання про можливе закриття трастових фондів для України.</h2>
      <address>
        <time datetime="2019-11-02T11:13:00+00:00">02 Nov 2019, 11:13</time>
      </address>
      <p>Генеральний секретар НАТО Єнс Столтенберг говорить про допомогу, що надається альянсом Україні через трастові фонди і радників. Але проблеми є і з трастовими фондами, які у свій час були створені, щоб допомогти Україні в критично важливих сферах безпеки і оборони, пише оглядач відділу міжнародної політики Володимир Кравченко у своїй статті для <b><a href="https://dt.ua/">DT.UA</a></b>.</p>
      <p>Автор нагадує, що це модернізація системи командування, управління, комунікації та комп'ютеризації (C4); логістика та стандартизація ЗСУ; кібербезпека; перепідготовка та соціальна адаптація військовослужбовців; медична реабілітація; протидія саморобним вибуховим пристроям та знешкодження вибухонебезпечних предметів; утилізація радіоактивних відходів; знищення звичайних боєприпасів, стрілецької і легкої зброї й мін.</p>
      <p>"Наповнюваність цих фондів (а країни — члени НАТО перераховують гроші на добровільній основі) залишає бажати кращого, що негативно позначається на їх ефективності. До того ж дані програми наближаються до завершення (зокрема, перший етап роботи трастового фонду з кібербезпеки закінчено, а відкриття наступного узгодити поки не вдалося), а нові ніхто не пропонує. Більше того: деякі країни починають піднімати в Брюсселі питання про можливе закриття трастових фондів для України", - зазначає Кравченко.</p>
      <p>Детальніше про те, як Україна і НАТО вирішили провести ребрендінг програми співпраці, читайте в статті <b>Володимира Кравченка</b> "<a href="https://dt.ua/international/stariy-tovar-u-noviy-obgortci-328207_.html"><b>Старий товар в новій обгортці</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>