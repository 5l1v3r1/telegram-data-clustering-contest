<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595393/quotto-2011-eixa-paei-stin-rosia-gia-na-ypograpso-stin-zenitquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T11:47:00+00:00"/>
    <meta property="og:title" content="&quot;Το 2011 είχα πάει στην Ρωσία για να υπογράψω στην Ζενίτ&quot;"/>
    <meta property="og:description" content="Ο Λεονάρντο Μπονούτσι ευχαρίστησε την Μίλαν για τον έναν χρόνο που πέρασε στο Μιλάνο, αλλά τόνισε πως η Γιουβέντους είναι το σπίτι του, ενώ εξομολογήθηκε το..."/>
  </head>
  <body>
    <article>
      <h1>"Το 2011 είχα πάει στην Ρωσία για να υπογράψω στην Ζενίτ"</h1>
      <address><time datetime="2019-11-02T11:47:00+00:00">02 Nov 2019, 11:47</time> by <a rel="author">Sigmalivesports</a></address>
      <p>Ο Λεονάρντο Μπονούτσι ευχαρίστησε την Μίλαν για τον έναν χρόνο που πέρασε στο Μιλάνο, αλλά τόνισε πως η Γιουβέντους είναι το σπίτι του, ενώ εξομολογήθηκε το πώς έφτασε μία ανάσα από το να υπογράψει στην Ζενίτ στις αρχές της δεκαετίας.<br/> <br/>H φετινή σεζόν είναι πολύ πιθανό να βρει τον Λεονάρντο Μπονούτσι να σπάει το φράγμα των 400 συμμετοχών με τη φανέλα της Γιουβέντους, ενώ με το γκολ που σημείωσε μεσοβδόμαδα κόντρα στην Τζένοα έγινε ο μοναδικός αμυντικός που έχει σκοράρει τουλάχιστον μία φορά και στις 7 τελευταίες σεζόν στην Serie A.<br/> <br/>Όλα αυτά είναι αναμφίβολα σπουδαία παράσημα για τον έμπειρο αμυντικό, με τον ίδιο να ομολογεί ωστόσο σε συνέντευξή του στην "La Stampa" πως σημαντικό ρόλο στην εξέλιξή του έχει παίξει ακόμα και το σύντομο πέρασμά του από την Μίλαν.<br/> <br/>"Με βελτίωσαν, με έκαναν να διορθώσω αρκετά ελαττώματά του. Ευχαριστώ την Μίλαν αλλά η Γιούβε είναι το σπίτι μου, ξέρω πως είμαι στο σωστό μέρος.<br/> <br/>Είμαι καλά, έχω διάθεση να προσπαθώ να γίνω καλύτερος και μπροστά μου 5-6 χρόνια για να πάρω όσο το δυνατόν περισσότερα τρόπαια", τόνισε χαρακτηριστικά ο Μπονούτσι, ο οποίος αποκάλυψε επίσης πως το 2011 έφτασε μία ανάσα από το να φύγει από την Γιουβέντους μετά την έλευση του Αντόνιο Κόντε στους Τορινέζους.<br/> <br/>"Όταν έφτασε ο Κόντε ήμουν ο πέμπτος αμυντικός για αυτόν. Υπήρχε πρόταση από τους Ρώσους της Ζενίτ και είχα πάει εκεί για να υπογραψω, όμως αισθανόμουν μέσα μου ότι κάτι δεν κολλούσε.<br/> <br/>Θα ήταν μία ήττα να φύγω με αυτό τον τρόπο. Τον έπεισα με τη δουλειά και όταν περάσαμε σε άμυνα με τρεις, δεν βγήκα από το γήπεδο".<br/> <br/>Πηγή: Gazzetta.gr</p>
    </article>
  </body>
</html>