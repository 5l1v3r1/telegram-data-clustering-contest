<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637425/%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D9%81%D8%AA%D8%AD-%D8%A2%DB%8C%D9%88%D8%A7-%D8%AE%DB%8C%D8%B2-%D8%A8%D8%B1%D8%AF%D8%A7%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T11:23:00+00:00"/>
    <meta property="og:title" content="ترامپ برای فتح «آیوا» خیز برداشت"/>
    <meta property="og:description" content="رئیس‌جمهوری آمریکا می‌گوید احتمالاً امضای نخستین مرحله از توافق تجاری با چین را در ایالت زراعت‌ محور آیوا انجام خواهد داد که نقش پررنگی در ..."/>
  </head>
  <body>
    <article>
      <h1>
        <a href="https://www.bultannews.com/fa/news/637425/%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D9%81%D8%AA%D8%AD-%D8%A2%DB%8C%D9%88%D8%A7-%D8%AE%DB%8C%D8%B2-%D8%A8%D8%B1%D8%AF%D8%A7%D8%B4%D8%AA">ترامپ برای فتح «آیوا» خیز برداشت</a>
      </h1>
      <h2>رئیس‌جمهوری آمریکا می‌گوید احتمالاً امضای نخستین مرحله از توافق تجاری با چین را در ایالت زراعت‌ محور آیوا انجام خواهد داد که نقش پررنگی در ...</h2>
      <address><time datetime="2019-11-02T11:23:00+00:00">02 Nov 2019, 11:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دونالد ترامپ رئیس‌جمهوری آمریکا از احتمال امضای نخستین مرحله از <b>توافق تجاری</b> با چین در ایالت کلیدی و در عین حال زراعت محورِ «<b>آیوا</b>» خبر داد.</p>
      <p>آیوا از جمله ایالت‌های سرنوشت‌ساز در انتخابات ریاست‌جمهوری ۲۰۲۰ است حال آنکه به دلیل جنگ تجاری با چین که محصول اعمال تعرفه‌های سنگین بر کالاهای چینی و درمقابل، امتناع پکن از خرید محصولات کشاورزی آمریکایی است، متحمل ضرر زیادی شده است.</p>
      <p>قرار بود این توافق در اجلاس همکاری اقتصادی آسیاپاسیفیک که مقرر بود در بازه زمانی ۱۶ تا ۱۷ نوامبر (۲۵ تا ۲۶ آبان) در شیلی برگزار شود، به امضای ترامپ و شی جینپینگ همتای چینی برسد اما شیلی از میزبانی مراسم امتناع داده و رئیس‌جمهوری آمریکا می‌گوید ترجیح می‌دهد در آیوا یا جایی دیگری از آمریکا میزبان شی باشد.</p>
      <p>با این حساب، امضای توافق به اوایل ماه میلادی فوریه موکول می‌شود که شرایط جوی آیوا مساعد است.</p>
      <p>ترامپ در انتخابات ۲۰۱۶، آیوا را به نسبت آراء ۵۱.۱ درصد در برابر ۴۱.۷ درصد از هیلاری کلینتون رقیب دموکرات بُرد.</p>
    </article>
  </body>
</html>