<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544049.html/%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE%DB%8C-%D8%AF%D8%B1-%D9%82%D8%A8%D9%88%D8%B6-%D8%A8%D8%B1%D9%82-%D9%86%D8%AF%D8%A7%D8%B4%D8%AA%DB%8C%D9%85--%D8%AD%D8%B0%D9%81-%D9%82%D8%A8%D9%88%D8%B6-%DA%A9%D8%A7%D8%BA%D8%B0%DB%8C-%D8%A8%D8%B1%D9%82-%D8%B1%D8%A8%D8%B7%DB%8C-%D8%A8%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T11:48:00+00:00"/>
    <meta property="og:title" content="افزایش نرخی در قبوض برق نداشتیم/ حذف قبوض کاغذی برق ربطی به افزایش قیمت ندارد"/>
    <meta property="og:description" content="معاون فروش و خدمات مشترکین شرکت توزیع نیروی برق استان همدان گفت: حذف قبوض کاغذی باعث ایجاد برخی مشکلات شد و برخی فکر کردند نرخ را گران کردیم و قبض را حذف کردیم تا دیده نشود درحالی که گزارش ها قابل مخفی کردن نیست."/>
  </head>
  <body>
    <article>
      <h1>افزایش نرخی در قبوض برق نداشتیم/ حذف قبوض کاغذی برق ربطی به افزایش قیمت ندارد</h1>
      <h2>معاون خدمات مشترکین شرکت توزیع نیروی برق استان همدان:</h2>
      <address>
        <time datetime="2019-11-02T11:48:00+00:00">02 Nov 2019, 11:48</time>
      </address>
      <p>معاون فروش و خدمات مشترکین شرکت توزیع نیروی برق استان همدان گفت: حذف قبوض کاغذی باعث ایجاد برخی مشکلات شد و برخی فکر کردند نرخ را گران کردیم و قبض را حذف کردیم تا دیده نشود درحالی که گزارش ها قابل مخفی کردن نیست.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سعید فریدونی، معاون فروش و خدمات مشترکین شرکت توزیع نیروی برق استان همدان در گفت و گو با خبرنگار <a href="http://asrehamedan.ir/29104">عصر همدان</a>، با بیان اینکه در کنار پیامکی کردن قبوض هیچ افزایش نرخی نداشتند گفت: افزایش نرخ از اول اردیبهشت ماه صورت گرفت که هفت درصد بود اما بیشتر از این افزایش نداشتیم.</p>
      <p>وی، با اشاره براینکه از اواسط خرداد ماه و فصل تابستان قرار شد برای مشترکین پرمصرف و کسانی که خارج از الگو مصرف می کنند علاوه بر هفت درصد، ۱۶ درصد جریمه در نظر بگیریم افزود: این جریمه را به عنوان تخفیف برای کسانی در نظر گرفتیم که مصرفشان نسبت به سال گذشته کمتر شده است و الگو مصرف را هوشمندانه کردند.</p>
      <p>فریدونی، ادامه اداد: چون این طرح همزمان شد با حذف قبوض کاغذی باعث ایجاد برخی مشکلات شد و برخی فکر کردند نرخ را گران کردیم و قبض را حذف کردیم تا دیده نشود.</p>
      <p>معاونت فروش و خدمات مشترکین شرکت توزیع نیروی برق استان همدان، با تاکید براینکه صورت حساب دقیق همه مشترکین در سیستم ها می باشد تصریح کرد: این اطلاعات و گزارش ها قابل مخفی کردن نیست و امکان آن که بتوانید ببینید وجود دارد.</p>
      <p>وی در پایان با بیان اینکه در همدان مواردی که مشمول جریمه و تخفیف شوند زیاد نیستند گفت: حدود ۶ تا هفت درصد مردم مشمول این موضوع شدند و این شرایط بیشتر در شهرهای گرمسیر مشاهده شده است.</p>
      <p>انتهای پیام/</p>
    </article>
  </body>
</html>