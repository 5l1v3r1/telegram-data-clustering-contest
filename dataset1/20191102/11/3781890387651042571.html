<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739687"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T11:45:00+00:00"/>
    <meta property="og:title" content="หลุดอีกภาพคล้าย'มัยร่าBNK48' แอบควงหนุ่มมีเมียแล้ว"/>
    <meta property="og:description" content="โอตะเดือด แฉภาพถ่ายคล้ายไอดอลสาว 'มัยร่า BNK48' ควงหนุ่มมีเมียแล้วเดินเที่ยวดูงานหนังสือ บอกทำผิดซ้ำๆ เบื่อที่ต้องคอยปกป้อง"/>
  </head>
  <body>
    <article>
      <h1>หลุดอีกภาพคล้าย'มัยร่าBNK48' แอบควงหนุ่มมีเมียแล้ว</h1>
      <address>
        <time datetime="2019-11-02T11:45:00+00:00">02 Nov 2019, 11:45</time>
      </address>
      <p>
        <b>โอตะเดือด แฉภาพถ่ายคล้ายไอดอลสาว 'มัยร่า BNK48' ควงหนุ่มมีเมียแล้วเดินเที่ยวดูงานหนังสือ บอกทำผิดซ้ำๆ เบื่อที่ต้องคอยปกป้อง</b>
      </p>
      <p>เคยตกเป็นข่าวกิ๊กกับ<b> สุชาติ แสงชู</b> ผู้กำกับรายการของ BNK48 ทั้งที่ฝ่ายชายมีภรรยา และกำลังตั้งครรภ์มาแล้ว สำหรับ<b> "มัยร่า-มะอิระ คูยะมะ" </b>สาวลูกครึ่งไทย-ญี่ปุ่น วัย 22 ปี สมาชิกรุ่นที่ 2 ของวงไอดอลสาว BNK48  และก่อนหน้านี้ก็เพิ่งโดนต้นสังกัดสั่งแบนยาว 2 เดือน หลังเจอเพจแอนตี้จับผิดแอบไปเที่ยวชมพิพิธภัณฑ์ ดูงานศิลป์กับ <b>'อะตอม Dif Kids'</b> แรปเปอร์หนุ่มผู้ร่วมเพลงประเทศกูมี  แต่ล่าสุดก็มีการติดแฮชแท็ก<b> #อวสานมัยร่า</b> หลังจากมีสมาชิกทวิตเตอร์ <b>@ZephyrBlackarm</b> ได้โพสต์ภาพที่ระบุว่า เป็นไอดอลสาวไปเดินงานหนังสือกับผู้ชายคนหนึ่ง โดยไอดอลสาวได้สวมวิกผมยาวด้วย โดยระบุว่า “สิ่งที่พวกเรารู้คือจากการพักงานครั้งนั้น 2 เดือน มะระถูก บ.ปรับเงินอีก 200k และมีการไปเที่ยวกันอย่างน้อย 2 ครั้ง แต่มีหลักฐานแค่ครั้งที่ 2 นี้ คุณทรยศต่อแฟนคลับอีกแล้ว พวกเขาเคยออกมาปกป้องคุณไม่รู้ตั้งกี่ครั้ง นี่คือสิ่งที่คุณตอบแทนพวกเขาหรอ? ”</p>
      <figure>
        <img src="https://www.dailynews.co.th/admin/upload/20191102/news_AyPAISSgyz181542_533.jpg?v=20191103085?v=4346"/>
      </figure>
      <figure>
        <img src="https://www.dailynews.co.th/admin/upload/20191102/news_iidVhLihbQ181541_533.jpg?v=20191103085?v=6675"/>
      </figure>
      <p>นอกจากนี้ ยังระบุเพิ่มเติมว่า “ผมก็เป็นโอตะนะ แต่ผมก็ตามหาความจริงเรื่องนี้มาตลอด ในฐานะโอตะฝ่ายต่อต้าน ที่ตอนนั้นต้องสู้กับฝ่ายปกป้องโดยลำพังมาตลอด แต่ผมก็ไม่เคยที่จะหยุดหาความเป็นไปได้ของเรื่องนี้ ตอนนี้ขนาดโอตะด้วยกันเองยังอยากให้คุณออกจากวง พวกเขาหน่ายที่จะมาตามปกป้องคุณแล้ว<br/>ทำผิดซ้ำๆแต่เรื่องเดิมๆ คุณจงใจทำทั้งที่รู้ว่าผิด เมียเขาก็กำลังท้อง จิตใจคุณทำด้วยอะไรกันหรอ T_T ผมเจ็บปวดจริงๆกับเรื่องที่เกิดขึ้น และรับไม่ได้ คุณปล่อยซึ่งกันและกันไปเถอะ เห็นใจผู้ได้รับบาดเจ็บจากสิ่งที่คุณสองคนทำลงไปหน่อย #MairaBNK48 #อวสานมัยร่า”</p>
      <figure>
        <img src="https://www.dailynews.co.th/admin/upload/20191102/news_DmdACexQpX181540_533.jpg?v=20191103085?v=4497"/>
      </figure>
      <figure>
        <img src="https://www.dailynews.co.th/admin/upload/20191102/news_CbWcJOwzEo181541_533.jpg?v=20191103085?v=4193"/>
      </figure>
      <p>ขอบคุณภาพจากสมาชิกทวิตเตอร์ @ZephyrBlackarm,@maira.bnk48official<br/><br/><br/><b>ข่าวที่เกี่ยวข้อง...<br/><a href="https://www.dailynews.co.th/entertainment/725060">สั่งพักงาน'มัยร่าBNK48' ปมถูกเม้าท์กิ๊ก'ผกก.-แรปเปอร์'</a></b></p>
    </article>
  </body>
</html>