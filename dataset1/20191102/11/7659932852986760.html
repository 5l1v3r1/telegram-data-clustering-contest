<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973011/hong-kongda-protestocular-acil-ba%C4%9F%C4%B1ms%C4%B1zl%C4%B1k-%C3%A7a%C4%9Fr%C4%B1s%C4%B1-yapt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T11:15:00+00:00"/>
    <meta property="og:title" content="Hong Kong'da protestocular acil bağımsızlık çağrısı yaptı"/>
    <meta property="og:description" content="Hong Kong, 1997'de İngiltere hakimiyetinden çıkarak Çin'e devredilmesinden bu yana en büyük siyasi krizini yaşarken, sokaklara dökülen binlerce gösterici ise &quot;acil bağımsızlık&quot; çağrısı yaptı Reuters'ın haberine göre, Hong Kong 'da Nisan ayından beri"/>
  </head>
  <body>
    <article>
      <h1>Hong Kong'da protestocular acil bağımsızlık çağrısı yaptı</h1>
      <address>
        <time datetime="2019-11-02T11:15:00+00:00">02 Nov 2019, 11:15</time>
      </address>
      <p>Hong Kong, 1997'de İngiltere hakimiyetinden çıkarak Çin'e devredilmesinden bu yana en büyük siyasi krizini yaşarken, sokaklara dökülen binlerce gösterici ise "acil bağımsızlık" çağrısı yaptı<br/><br/>Reuters'ın haberine göre, Hong Kong 'da Nisan ayından beri süren hükümet karşıtı demokrasi yanlısı gösteriler Cumartesi günü de devam etti. Binlerce gösterici önemli buluşma alanlarında  toplanarak "acil bağımsızlık çağrısı" yaptı.<br/><br/>Polis göstericileri şiddete başvurmamaları konusunda uyarırken, art arda biber gazı fırlatması sonucu kalabalık dağılarak ünlü alışveriş bölgesi Causaway Bay'in ara sokaklarına kaçtı. Çoğu göstericinin siyah giydiği ve maske taktığı gözlemlenirken, kimileri de şemsiyelerle kendilerini polisten korudu.<br/><br/>Bugünkü yürüyüş için polisten izin çıkmazken, göstericiler eylemlerinden geri adım atmayarak yine sokaklara döküldü.<br/><br/>Öte yandan Hong Konglu genç muhalif Joshua Wong liderliğinde yaklaşık 100 bin kişiyle yeni eylemlere hazırlık yapıldığı ifade edildi.<br/><br/>Özgürlüklerinin kısıtlanmasını kınayan protestocular neredeyse her gün gösteri düzenliyor.<br/><br/>Hong Kong, 1997'de Çin idaresine devrinden bu yana en ciddi siyasi krizle boğuşuyor.<br/><br/>Yetkililerin gösteriler sırasında maske takılmasını yasaklamasıyla Hong Kong’daki şiddetin dozu arttı. Protestocular Pekin yanlısı hükümeti destekleyen şirketleri hedef almaya devam ediyor.</p>
    </article>
  </body>
</html>