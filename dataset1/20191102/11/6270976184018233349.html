<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/konferentsiyu-oon-z-klimatu-zamist-chyli-pryjme-ispaniya/"/>
    <meta property="og:site_name" content="Рубрика"/>
    <meta property="article:published_time" content="2019-11-02T11:57:08+00:00"/>
    <meta property="og:title" content="Конференцію ООН з клімату замість Чилі прийме Іспанія"/>
    <meta property="og:description" content="Після того, як у Чилі відмовилися від проведення конференції ООН з клімату, її погодилася прийняти Іспанія. Переговори зі зміни клімату, формально відомі як COP25, відбудуться в період з 2 по 13 грудня, як і планувалося, але не в Сантьяго, а в Мадриді, передає Reuters. “Відмінні новини: Мадрид проведе саміт з клімату 2-13 грудня”, – написав виконуючий […]"/>
  </head>
  <body>
    <article>
      <h1>Конференцію ООН з клімату замість Чилі прийме Іспанія</h1>
      <address><time datetime="2019-11-02T11:57:08+00:00">02 Nov 2019, 11:57</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/07/OON-620x420.jpg"/>
      </figure>
      <p>Фото Reuters<br/><b><b>Після того, як у Чилі відмовилися від проведення конференції ООН з клімату, її погодилася прийняти Іспанія.</b></b></p>
      <p>Переговори зі зміни клімату, формально відомі як COP25, відбудуться в період з 2 по 13 грудня, як і планувалося, але не в Сантьяго, а в Мадриді, передає <a href="https://www.reuters.com/article/us-climate-change-accord-idUSKBN1XB4HT?utm_campaign=trueAnthem%3A+Trending+Content&amp;utm_content=5dbd05474c15b80001496769&amp;utm_medium=trueAnthem&amp;utm_source=twitter">Reuters</a>.</p>
      <p>“Відмінні новини: Мадрид проведе саміт з клімату 2-13 грудня”, – написав виконуючий обов’язки прем’єр-міністра Іспанії Педро Санчес, додавши, що підготовка починається.</p>
      <p>Представник конвенції ООН зі зміни клімату Олександр Саєр заявив, що уряд Іспанії допоможе прискорити видачу віз і створить агентство, яке допоможе організувати поїздки та розміщення приблизно 25 тис. осіб, які, як очікується, візьмуть участь.</p>
      <p>“Я думаю, що це не було б хорошим знаком, якби конференція була скасована або відкладена”, – сказав Саєр</p>
      <p>Нагадаємо, раніше президент Чилі Себастьян Піньєра прийняв рішення скасувати організацію саміту Азіатсько-Тихоокеанського економічного співробітництва (АТЕС), а також конференцію Організації Об’єднаних Націй (ООН) по клімату, через масові протести у країні.</p>
      <p>Масові протести в Чилі почалися в кінці жовтня у зв’язку з підвищенням цін на квитки в метро в Сантьяго. В результаті протестів президент країни Себастьян Піньєра попросив уряд піти у відставку.</p>
    </article>
  </body>
</html>