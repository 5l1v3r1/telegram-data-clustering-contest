<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595395/otan-o-mpentner-eipe-ston-anri-na-skasei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T11:59:00+00:00"/>
    <meta property="og:title" content="Όταν ο Μπέντνερ είπε στον Ανρί… να σκάσει!"/>
    <meta property="og:description" content="Δεν τα βάζεις μαζί του. Είτε τώρα στα 31 του, είτε παλιότερα στα 16 του! Ο Νίκλας Μπέντνερ δεν καταπίεσε ποτέ τον εαυτό του, ακόμη και όταν μπροστά του..."/>
  </head>
  <body>
    <article>
      <h1>Όταν ο Μπέντνερ είπε στον Ανρί… να σκάσει!</h1>
      <address><time datetime="2019-11-02T11:59:00+00:00">02 Nov 2019, 11:59</time> by <a rel="author">Sigmalivesports</a></address>
      <p>Δεν τα βάζεις μαζί του. Είτε τώρα στα 31 του, είτε παλιότερα στα 16 του! Ο Νίκλας Μπέντνερ δεν καταπίεσε ποτέ τον εαυτό του, ακόμη και όταν μπροστά του στεκόταν ο Τιερί Ανρί! Διαβάστε την ιστορία με το «σκάσε» του ανήλικου τότε Δανού επιθετικού στον θρύλο των «κανονιέρηδων»!  <br/> <br/>Στη νέα αυτοβιογραφία του, ο Μπέντνερ μας εξιστορεί το συμβάν όταν ήταν 16 ετών και είχε ξεκινήσει προπονήσεις με την πρώτη ομάδα της Άρσεναλ!<br/> <br/>«Κατά τη διάρκεια μιας προπόνησης σε 11 vs 11 είχαμε το δικαίωμα να κάνουμε έως δύο επαφές πριν δώσουμε την μπάλα. Καθόμουν σε μια θέση και έβλεπα πως ο Ανρί έκανε την άσκηση με τρεις επαφές! «Έκανε τρεις επαφές», φώναξα και ο βοηθός του Βενγκέρ, ο Πατ Ράις μου είπε: «Παίζε γαμώτο»!<br/> <br/>Ο Ανρί όμως με άκουσε! Γύρισε προς το μέρος μου και με το δάχτυλο στα χείλη μου έκανε: «Σσσσσς»! Μετά από λίγο έκανα το ίδιο. Ήρθε η μπάλα και την πάσαρα μετά από τρεις επαφές! Για εκείνον ήταν εντάξει, αλλά για εμένα που ήρθα από τις ακαδημίες… δόθηκε φάουλ! Φυσικά και αντέδρασα. Παραπονέθηκα σε έντονο ύφος. Έλεγα πως οι κανόνες θα έπρεπε να είναι ίδιοι για όλους!<br/> <br/>Τότε ο Ανρί μου είπε να σκάσω, μαζί με διάφορα άλλα λόγια. Του απάντησα, όμως και του είπα εκείνου να σκάσει! Έτρεξε προς τη θέση μου και μπροστά στο πρόσωπό μου άρχισε πάλι να μου λέει διάφορα. Εκείνη τη στιγμή ενεπλάκησαν οι Σολ Κάμπελ και Άσλεϊ Κόουλ «Νίκλας συνέχισε να τρέχεις και βούλωσε το στόμα σου. Και το έκανα… Έγινα ασυνήθιστα ήρεμος. Αυτό συμβαίνει όταν ένας από τους κορυφαίους επιθετικούς στον κόσμο στέκεται μπροστά σου και σου φωνάζει», έγραψε στο βιβλίο του ο… Λόρδος Μπέντνερ!<br/> <br/><b>Πηγή: england365.gr</b></p>
    </article>
  </body>
</html>