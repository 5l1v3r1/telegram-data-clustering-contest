<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/bogatii-au-devenit-si-mai-bogati-in-2019-cu-o-singura-exceptie-jeff-bezos-este-singurul-mare-miliardar-care-nu-a-reusit-sa-si-ingroase-conturile-in-acest-an-18522103"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T18:00:00+00:00"/>
    <meta property="og:title" content="Bogaţii au devenit şi mai bogaţi în 2019, cu o singură excepţie: Jeff Bezos este singurul mare miliardar care nu a reuşit să-şi îngroaşe conturile în acest an"/>
    <meta property="og:description" content="Pentru miliardarii cu businessuri importante în tehnologie, 2019 a fost un an foarte bun. Cei mai bogaţi miliardari tech din lume au adăugat câteva miliarde bune la averea lor netă, iar singurul ghinionist dintre aceştia este Jeff Bezos, pe care un divorţ şi şocurile de pe bursă l-au oprit din a face şi mai mulţi bani în acest an."/>
  </head>
  <body>
    <article>
      <h1>Bogaţii au devenit şi mai bogaţi în 2019, cu o singură excepţie: Jeff Bezos este singurul mare miliardar care nu a reuşit să-şi îngroaşe conturile în acest an</h1>
      <address><time datetime="2019-11-02T18:00:00+00:00">02 Nov 2019, 18:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Pentru miliardarii cu businessuri importante în tehnologie, 2019 a fost un an foarte bun. Cei mai bogaţi miliardari tech din lume au adăugat câteva miliarde bune la averea lor netă, iar singurul ghinionist dintre aceştia este Jeff Bezos, pe care un divorţ şi şocurile de pe bursă l-au oprit din a face şi mai mulţi bani în acest an.</p>
      <p>Pentru miliardarii cu businessuri importante în tehnologie, 2019 a fost un an foarte bun. Cei mai bogaţi miliardari tech din lume au adăugat câteva miliarde bune la averea lor netă, iar singurul ghinionist dintre aceştia este Jeff Bezos, pe care un divorţ şi şocurile de pe bursă l-au oprit din a face şi mai mulţi bani în acest an.</p>
      <p>Principalul motiv pentru care Jeff Bezos nu a reuşit să mai adauge câteva miliarde în plus averii sale nete este divorţul de soţia sa MacKenzie Bezos. În urma despărţirii, MacKenzie a primit 35.4 miliarde de dolari şi, ironic, a intrat în rândul miliardarilor care au pus ban pe ban în 2019. Totodată, în urma acestui divorţ fosta soţie a lui Jeff Bezos s-a transformat într-una dintre cele mai bogate femei din lume, scrie Business Insider.</p>
      <p>Cu cât s-au îmbogăţit cei mai importanţi 7 miliardari tech în acest an:</p>
      <ol>
        <li>Elon Musk – 1.79 mld. dolari</li>
      </ol>
      <p>Avere netă: 25.8 mld. dolari</p>
      <ol>
        <li data-num="2">Jack Ma – 5.95 mld. dolari</li>
      </ol>
      <p>Avere netă: 41.6 mld. dolari</p>
      <ol>
        <li data-num="3">Sergey Brin – 9.51 mld. dolari</li>
      </ol>
      <p>Avere netă: 59.4 mld. dolari</p>
      <ol>
        <li data-num="4">Larry Page – 9.92 mld. dolari</li>
      </ol>
      <p>Avere netă – 61.2 mld. dolari</p>
      <ol>
        <li data-num="5">Mark Zuckerberg – 20.7 mld. dolari</li>
      </ol>
      <p>Avere netă – 72.7 mld. dolari</p>
      <ol>
        <li data-num="6">Bill Gates – 17.6 mld. dolari</li>
      </ol>
      <p>Avere netă: 108 mld. dolari.</p>
      <p>În ciuda faptului că în acest an Jeff Bezos nu a reuşit să îşi crească averea, el încă păstrează titlul de cel mai bogat om din lume. Pe fondul divorţului, a transformărilor suferite de acţiunile Amazon şi a altor crize în care a fost implicat el şi compania sa, averea lui a ajuns să totalizeze 110 mld. dolari. Înainteea divorţului şi a problemelor, averea fondatorului Amazon totaliza aproximativ 158 mld. dolari.</p>
      <p>CEO-ul şi cofondatorul Amazon, Jeff Bezos, a rămas cu 75% din companie, după divorţul de MacKenzie Bezos, care a păstrat 4% din gigantul retailului online american şi care şi-a cedat şi toate drepturile de vot fostului ei soţ.</p>
    </article>
  </body>
</html>