<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/02/investito-da-unauto-anziano-e-grave/1320636/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-02T18:39:02+00:00"/>
    <meta property="og:title" content="Investito da un’auto, anziano è grave"/>
    <meta property="og:description" content="CAMERINO - L'uomo è stato portato in ospedale. E' in prognosi riservata. L'incidente è avvenuto vicino al Sottocorte village"/>
  </head>
  <body>
    <article>
      <h1>Investito da un’auto, anziano è grave</h1>
      <h2>CAMERINO - L'uomo è stato portato in ospedale. E' in prognosi riservata. L'incidente è avvenuto vicino al Sottocorte village</h2>
      <address><time datetime="2019-11-02T18:39:02+00:00">02 Nov 2019, 18:39</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F02%2Finvestito-da-unauto-anziano-e-grave%2F1320636%2F">Condividi65</a><a href="https://twitter.com/intent/tweet?text=Investito+da+un%27auto%2C++anziano+%C3%A8+grave&amp;url=https%3A%2F%2Fwww.cronachemaceratesi.it%2F2019%2F11%2F02%2Finvestito-da-unauto-anziano-e-grave%2F1320636%2F">Tweet</a>Email65 Condivisioni</p>
      <p> </p>
      <p><b>Attimi di paura questa sera poco dopo le 18 in via Ottaviani a Camerino, quando un anziano ultra novantenne è stato investito da un’auto che stava uscendo dal parcheggio superiore del Sottocorte Village. Per cause al vaglio dei carabinieri di Camerino, mentre l’anziano stava camminando è stato investito ed è caduto a terra, battendo forte la testa.</b> Immediata la chiamata ai soccorsi, da parte di alcune persone in transito. Sul posto è subito intervenuta l’ambulanza del 118 che ha portato l’uomo all’ospedale di Camerino, dove si trova ricoverato in prognosi riservata. Al momento non sarebbe in pericolo di vita, ma viene tenuto sotto osservazione per ulteriori accertamenti sui traumi riportati e vista la sua età avanzata, per monitorare il quadro clinico. Saranno le indagini dei carabinieri a fare luce dell’esatta dinamica dell’incidente.</p>
      <p>
        <i>(M. Or.)</i>
      </p>
    </article>
  </body>
</html>