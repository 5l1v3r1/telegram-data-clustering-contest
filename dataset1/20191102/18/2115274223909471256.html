<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/terrorismo_attentato-6468533/news/2019-11-02/"/>
    <meta property="og:site_name" content="Agi"/>
    <meta property="article:published_time" content="2019-11-02T18:01:00+00:00"/>
    <meta property="og:title" content="Progettavano attentato in stile Bataclan: ricercati in Italia due albanesi"/>
    <meta property="og:description" content="Nella nota degli investigatori si chiede ai rappresentanti delle forze dell'ordine di prestare massima attenzione "/>
  </head>
  <body>
    <article>
      <h1>Progettavano attentato in stile Bataclan: ricercati in Italia due albanesi</h1>
      <h2>Nella nota degli investigatori si chiede ai rappresentanti delle forze dell'ordine di prestare massima attenzione </h2>
      <address><time datetime="2019-11-02T18:01:00+00:00">02 Nov 2019, 18:01</time> by <a rel="author">AGI - Agenzia Giornalistica Italia</a></address>
      <p>Sono ricercati, anche nel territorio italiano, due cittadini di nazionalità albanese indicati come potenziali autori di un attentato terroristico. "Modalità di esecuzione - viene riportato in una nota riservata alle forze dell'ordine e di cui ha dato conto Open.online - stile teatro 'Bataclan' in Francia". Nella "nota di interesse operativo", in cui sono anche riportate le generalità e le foto dei due soggetti, i rappresentanti delle forze dell'ordine sono invitati a "prestare la massima attenzione, adottando ogni sistema di sicurezza e protezione in caso di controllo persone sospette".</p>
      <p>Fonti investigative, interpellate da Agi, fanno però presente che "segnalazioni di questo tipo ne arrivano moltissime e tutte vengono vagliate in maniera seria". "L'ipotetico attentato in questione - spiegano le stesse fonti - era previsto nei giorni scorsi e come è facile riscontrare non si è verificato". </p>
    </article>
  </body>
</html>