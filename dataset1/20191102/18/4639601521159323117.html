<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/epimenoun-gia-tin-aneksartisia-tous-oi-skotsezoi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T18:39:14+00:00"/>
    <meta property="og:title" content="Επιμένουν για την ανεξαρτησία τους οι Σκωτσέζοι"/>
    <meta property="og:description" content="Νέα διαδήλωση υπέρ της ανεξαρτησίας της Σκωτίας πραγματοποιήθηκε σήμερα στη Γλασκώβη."/>
  </head>
  <body>
    <article>
      <h1>Επιμένουν για την ανεξαρτησία τους οι Σκωτσέζοι</h1>
      <h2>Νέα διαδήλωση υπέρ της ανεξαρτησίας της Σκωτίας πραγματοποιήθηκε σήμερα στη Γλασκώβη.</h2>
      <address><time datetime="2019-11-02T18:39:14+00:00">02 Nov 2019, 18:39</time> by <a rel="author">ΤοΒΗΜΑ Team</a></address>
      <p>Σχεδόν 20.000 άνθρωποι κατέβηκαν στους δρόμους της Γλασκώβης, σε μια ακόμα διαδήλωση υπέρ της ανεξαρτησίας της Σκωτίας από τη Βρετανία.</p>
      <p>Η Νίκολα Στέρτζον, η επικεφαλής της κυβέρνησης της Σκωτίας και του Σκωτικού Εθνικού Κόμματος (SNP) έδωσε το παρών σε αυτήν τη συγκέντρωση, κάτι που συμβαίνει για πρώτη φορά εδώ και πέντε χρόνια.</p>
      <p>
        <a href="https://www.in.gr/2019/11/02/greece/poies-perioxes-tis-attikis-kindyneyoun-perissotero-apo-katastrofikes-plimmyres/">Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες</a>
      </p>
      <p>«Μια ανεξάρτητη Σκωτία είναι πιο κοντά από ποτέ. Βρίσκεται πραγματικά σε απόσταση αναπνοής», ανέφερε η Στέρτζον σε μια ανακοίνωση που δόθηκε στη δημοσιότητα λίγες ώρες πριν από τη σαββατιάτικη διαδήλωση.</p>
      <p>Την Παρασκευή, η πρώτη υπουργός της Σκωτίας ανακοίνωσε ότι θα ζητήσει τη διεξαγωγή νέου δημοψηφίσματος για την ανεξαρτησία πριν από τα τέλη Δεκεμβρίου.</p>
      <p>Αναφερόμενη στις πρόωρες βουλευτικές εκλογές της 12ης Δεκεμβρίου, είπε ότι «είναι η ευκαιρία της Σκωτίας να γλιτώσει το Brexit και να θέσει το μέλλον μας στα δικά μας χέρια», καλώντας τους ψηφοφόρους να στηρίξουν το SNP ώστε να ενισχυθεί η θέση αυτή.</p>
      <p>Στο πρώτο δημοψήφισμα για την ανεξαρτησία της Σκωτίας, το 2014, το 55% των ψηφοφόρων τάχθηκε κατά.</p>
      <p>Στο δημοψήφισμα για το Brexit το 2016 με σαφή πλειοψηφία (62%) οι Σκωτσέζοι τάχθηκαν υπέρ της παραμονής στην Ευρωπαϊκή Ένωση, και σε αυτό το γεγονός βασίζονται πολλοί για να ζητήσουν τη διεξαγωγή νέου δημοψηφίσματος για την ανεξαρτησία.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>