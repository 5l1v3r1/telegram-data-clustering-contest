<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88517"/>
    <meta property="og:site_name" content="Denník politika"/>
    <meta property="article:published_time" content="2019-11-02T18:35:01+00:00"/>
    <meta property="og:title" content="Video: Mladý indonézsky motocyklista zahynul po páde na okruhu v malajzijskom Sepangu"/>
    <meta property="og:description" content="2.11.2019 (Webnoviny.sk) – Iba 20-ročný jazdec Afridza Munandar z Indonézie v sobotu zahynul na následky pádu počas motoristických pretekov v Malajzii. K tragédii došlo na okruhu Sepang, na ktorom sa v nedeľu uskutočnia preteky prestížneho seriálu MotoGP. Munandar bol súčasťou Ázijského pohára talentov a bol jedným z ašpirantov na prvenstvo. Nehoda sa udiala hneď v prvom kole pretekov, ktoré následne prerušili."/>
  </head>
  <body>
    <article>
      <h1>Video: Mladý indonézsky motocyklista zahynul po páde na okruhu v malajzijskom Sepangu</h1>
      <address><time datetime="2019-11-02T18:35:01+00:00">02 Nov 2019, 18:35</time> by <a rel="author">Webnoviny</a></address>
      <p>2.11.2019 (Webnoviny.sk) – Iba 20-ročný jazdec Afridza Munandar z Indonézie v sobotu zahynul na následky pádu počas motoristických pretekov v Malajzii. K tragédii došlo na okruhu Sepang, na ktorom sa v nedeľu uskutočnia preteky prestížneho seriálu MotoGP. Munandar bol súčasťou Ázijského pohára talentov a bol jedným z ašpirantov na prvenstvo. Nehoda sa udiala hneď v prvom kole pretekov, ktoré následne prerušili.</p>
      <p>Nešťastie v Sepangu pripomenulo nehody na motocyklových súťažiach z nedávnej minulosti. V roku 2016 počas tréningu kubatúr Moto2 zahynul Španiel Luis Salom, v roku 2011 práve na okruhu v Sepangu zomrel Talian Marco Simoncelli (MotoGP) po páde a následnej kolízii s ďalšími pretekármi.</p>
      <p>Viac k témam: <a href="https://www.webnoviny.sk/tag/motogp/"><u>MotoGP</u></a><br/>Zdroj: Webnoviny.sk – <a href="https://www.webnoviny.sk/video-mlady-indonezsky-motocyklista-zahynul-po-pade-na-okruhu-v-malajzijskom-sepangu/"><u>Video: Mladý indonézsky motocyklista zahynul po páde na okruhu v malajzijskom Sepangu</u></a> © SITA Všetky práva vyhradené.</p>
    </article>
  </body>
</html>