<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=609&amp;docID=327144&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-02T18:27:00+00:00"/>
    <meta property="og:title" content="מנשנגלדבאך ניצחה, שמינייה אדירה ללייפציג"/>
    <meta property="og:description" content="המוליכה שמרה על פער של 3 נקודות מדורטמונד השנייה עם 1:2 על לברקוזן. רד בול התעללה במיינץ, שלושער ושלושה בישולים לוורנר"/>
  </head>
  <body>
    <article>
      <h1>מנשנגלדבאך ניצחה, שמינייה אדירה ללייפציג</h1>
      <h2>המוליכה שמרה על פער של 3 נקודות מדורטמונד השנייה עם 1:2 על לברקוזן. רד בול התעללה במיינץ, שלושער ושלושה בישולים לוורנר</h2>
      <address><time datetime="2019-11-02T18:27:00+00:00">02 Nov 2019, 18:27</time> by <a rel="author">מערכת אתר ערוץ הספורט</a></address>
      <p>איזה מחזור מטורף קיבלנו הערב (שבת) בליגה הגרמנית. במקביל להפסד המביך של באיירן מינכן ולניצחון של דורטמונד, נערכו שלושה משחקים נוספים לא פחות מעניינים בהם נרשמה גם שמינייה לטובת <a href="http://www.sport5.co.il/team.aspx?FolderID=7569&amp;lang=HE">לייפציג</a> (שלושער ושלושה בישולים לטימו ורנר), וגם מוליכת הטבלה בורוסיה <a href="http://www.sport5.co.il/team.aspx?FolderID=5884&amp;lang=HE">מנשנגלדבאך</a> המשיכה בשלה עם 1:2 על <a href="http://www.sport5.co.il/team.aspx?FolderID=3144&amp;lang=HE">לברקוזן</a> ושמרה על פער של שלוש נקודות מהמקום השני.</p>
      <ul>
        <li>
          <b>
            <a href="https://www.sport5.co.il/HTML/Articles/Article.609.327143.html">השפלת ענק: באיירן חטפה 5:1 מפרנקפורט</a>
          </b>
        </li>
      </ul>
      <p><b><a href="http://www.sport5.co.il/team.aspx?FolderID=3144&amp;lang=HE">לברקוזן</a> - בורוסיה <a href="http://www.sport5.co.il/team.aspx?FolderID=5884&amp;lang=HE">מנשנגלדבאך</a> 2:1</b><br/>מאז שנות השביעים העליזות, הסייחים לא מצאו את עצמם במקום הראשון בבונדסליגה ולא נראה שהם מורידים רגל מהדוושה. מרקוס תוראם שנמצא בכושר אדיר בישל אחרי 18 דקות לאוסקר ונדט השבדי, שהרשית מחזור שני ברציפות.</p>
      <p>קווין פולאנד (25) הצליח להשוות זמנית, עד שתוראם בעצמו עם השער החמישי שלו העונה (42) החזיר את היתרון לאורחים שמשיגים ניצחון שישי בשבעת המחזורים האחרונים ומתאוששים יפה מההדחה לדורטמונד בסיבוב השני של הגביע. לאון ביילי הורחק בתוספת הזמן, ופטר בוס ירד למקום העשירי והוא מפגר כבר ב-7 נקודות מהפסגה, בה אוחזת גלדבאך הנהדרת.</p>
      <figure>
        <iframe data-src="https://twitter.com/borussia_en/status/1190666285824262145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>רד בול <a href="http://www.sport5.co.il/team.aspx?FolderID=7569&amp;lang=HE">לייפציג</a> - <a href="http://www.sport5.co.il/team.aspx?FolderID=4320&amp;lang=HE">מיינץ</a> 0:8</b><br/>הקבוצה שהייתה אולי הכי חמה בליגה ולא ניצחה בארבעת המחזורים האחרונים בליגה, התפוצצה בענק על חשבון <a href="http://www.sport5.co.il/team.aspx?FolderID=4320&amp;lang=HE">מיינץ</a> החלשה מהתחתית. בגלל הניצחון של ודורטמונד, <a href="http://www.sport5.co.il/team.aspx?FolderID=7569&amp;lang=HE">לייפציג</a> "רק" במקום השלישי, אך בהחלט יכולה לצאת מרוצה מהדריסה חסרת הרחמים הזאת.</p>
      <p>טימו ורנר הצטיין עם שלושער ענק (30, 48 ו-87) ואף הוסיף שלושה בישולים למרסל זאביצר (5), לכריסטופר אנקונקו (35) ולנורדי מוקיאל (50). מרסל הלסטנברג (39) ויוסוף פולסן (44) הוסיפו בחגיגה.</p>
      <figure>
        <iframe data-src="https://twitter.com/RBLeipzig_EN/status/1190666481220100098?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>ורדר ברמן - פרייבורג 2:2</b><br/>עם כל הבלאגן במשחקים האחרים של המחזור, הדרמה הגדולה בברמן כמעט ונבלעה. האורחת ניצלה מהפסד עם שער שוויון בדקה ה-93 של נילס פיטרסן, שהשלים צמד כולל שער שוויון עוד במחצית הראשונה (28). מילוט ראשיצה (9) ותאודור סלסי (59) העלו את ורדר פעמיים ליתרון, ובסופו של דבר ירדו מאוכזבים עם תיקו חמישי ברציפות שלהם בליגה. פרייבורג ירדה למקום החמישי.</p>
    </article>
  </body>
</html>