<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/xongk-kongk-vandalismoi-apo-diadilotes-sta-grafeia-tou-xinhua/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T18:23:25+00:00"/>
    <meta property="og:title" content="Χονγκ Κόνγκ : Βανδαλισμοί από διαδηλωτές στα γραφεία του Xinhua"/>
    <meta property="og:description" content="Διαδηλωτές έσπασαν γυάλινες πόρτες, έριξαν κόκκινη μπογιά στους τοίχους και έβαλαν φωτιές μέσα στην είσοδο του κτιρίου."/>
  </head>
  <body>
    <article>
      <h1>Χονγκ Κόνγκ : Βανδαλισμοί από διαδηλωτές στα γραφεία του Xinhua</h1>
      <h2>Διαδηλωτές έσπασαν γυάλινες πόρτες, έριξαν κόκκινη μπογιά στους τοίχους και έβαλαν φωτιές μέσα στην είσοδο του κτιρίου.</h2>
      <address><time datetime="2019-11-02T18:23:25+00:00">02 Nov 2019, 18:23</time> by <a rel="author">ΤοΒΗΜΑ Team</a></address>
      <p>Τα γραφεία του κρατικού κινεζικού πρακτορείου ειδήσεων Xinhua υπέστησαν μεγάλους βανδαλισμούς από αντικυβερνητικούς διαδηλωτές το Σάββατο στο Χονγκ Κονγκ.</p>
      <p>Ήταν η πρώτη φορά που το ειδησεογραφικό πρακτορείο γίνεται στόχος στους πέντε μήνες κοινωνικών ταραχών που σαρώνουν το ημιαυτόνομο έδαφος.</p>
      <p>
        <a href="https://www.in.gr/2019/11/02/greece/amaliada-gi-ayto-mou-epitethike-o-16xronos-oi-agnostoi-dialogoi/">Διαβάστε ακόμη : «Γι' αυτό μου επιτέθηκε» ο 16χρονος - Οι άγνωστοι διάλογοι μεταξύ των παιδιών</a>
      </p>
      <p>Διαδηλωτές έσπασαν γυάλινες πόρτες, έριξαν κόκκινη μπογιά στους τοίχους και έβαλαν φωτιές μέσα στην είσοδο του κτιρίου.</p>
      <p>Στο μεταξύ η αστυνομία έκανε χρήση αντλιών νερού, δακρυγόνων και πλαστικών σφαιρών για να διαλύσει τους διαδηλωτές σε πολλές περιοχές της πόλης.</p>
      <p>Το Xinhua καταδίκασε τους βανδαλισμούς του γραφείου του στο Χονγκ Κονγκ από «κακοποιά στοιχεία», όπως μεταδίδει σε τηλεγράφημά του.</p>
      <p>Εκπρόσωπός του εξέφρασε την έντονη καταδίκη κατά της βάναυσης συμπεριφοράς «κακοποιών στοιχείων» που κάνουν βανδαλισμούς και βάζουν φωτιά στο κτίριο των γραφείων στην περιοχή Ασίας Ειρηνικού.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>