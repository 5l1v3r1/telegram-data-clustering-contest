<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188058/14-jarige-ernstig-gewond-bij-steekpartij-in-Spijkenisse-13-jarige-opgepakt"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-02T18:33:52+00:00"/>
    <meta property="og:title" content="14-jarige ernstig gewond bij steekpartij in Spijkenisse, 13-jarige opgepakt"/>
    <meta property="og:description" content="In de hal van metrostation Heemraadlaan in Spijkenisse is zaterdagavond na een ruzie een jongen van 14 jaar neergestoken. De politie pakte na een achtervolging twee uur later een 13-jarige jongen op als verdachte. Beide jongens komen uit Spijkenisse."/>
  </head>
  <body>
    <article>
      <h1>14-jarige ernstig gewond bij steekpartij in Spijkenisse, 13-jarige opgepakt</h1>
      <address>
        <time datetime="2019-11-02T18:33:52+00:00">02 Nov 2019, 18:33</time>
      </address>
      <h4>In de hal van metrostation Heemraadlaan in Spijkenisse is zaterdagavond na een ruzie een jongen van 14 jaar neergestoken. De politie pakte na een achtervolging twee uur later een 13-jarige jongen op als verdachte. Beide jongens komen uit Spijkenisse.</h4>
      <p>Het 14-jarige slachtoffer raakte bij de steekpartij rond 19:00 uur zeer ernstig gewond. Er was een traumahelikopter voor hem opgeroepen. Het slachtoffer was volgens de politie aanspreekbaar.</p>
      <figure>
        <a href="https://twitter.com/Politie_Rdam">
          <img src="http://pbs.twimg.com/profile_images/713003531188498432/Ffyv0AFs_normal.jpg"/>
        </a>
      </figure>
      <p>
        <a href="https://twitter.com/Politie_Rdam">Politie Rotterdam eo@Politie_Rdam</a>
      </p>
      <p>De 13-jarige verdachte van het <a href="https://twitter.com/hashtag/steekincident?src=hash">#steekincident</a> in <a href="https://twitter.com/hashtag/Spijkenisse?src=hash">#Spijkenisse</a> is aangehouden. Bij dit steekincident raakte een 14-jarige jongen zeer ernstig gewond. Het feit dat wederom een steekincident tussen jongeren plaatsvond is zorgelijk. Lees hier het hele bericht: https://t.co/VyicGF8AaG</p>
      <figure>
        <a href="https://twitter.com/Politie_Rdam/status/1190739648299126784">
          <img src="http://pbs.twimg.com/media/EIZbOoDXUAEGssW.jpg"/>
        </a>
      </figure>
      <p>
        <a href="https://twitter.com/Politie_Rdam/status/1190739648299126784">22:17 - 2 nov. 2019<br/></a>
        <a href="https://twitter.com/Politie_Rdam">Andere Tweets van Politie Rotterdam eo bekijken</a>
      </p>
      <p>De politie heeft geen aanwijzing dat de ruzie en het geweld iets te maken hebben met de gevechten tussen jongeren in Rotterdam-Zuid.</p>
      <p>Burgemeester Foort van Oosten van de gemeente Nissewaard noemt dit incident zorgelijk. "Ik ben erg geschrokken van de ernst van de zaak en de leeftijd van de betrokkenen."</p>
    </article>
  </body>
</html>