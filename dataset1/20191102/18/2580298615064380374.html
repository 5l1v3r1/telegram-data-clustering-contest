<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15346/treti-ant-man-byl-potvrzen/"/>
    <meta property="og:site_name" content="filmserver.cz"/>
    <meta property="article:published_time" content="2019-11-02T18:20:00+00:00"/>
    <meta property="og:title" content="Třetí Ant-Man byl potvrzen"/>
    <meta property="og:description" content="Nejmenší superhrdina MCU Ant-Man se vrátí i potřetí, pravděpodobně v roce 2022."/>
  </head>
  <body>
    <article>
      <h1>Třetí Ant-Man byl potvrzen</h1>
      <h2>Nejmenší superhrdina MCU Ant-Man se vrátí i potřetí, pravděpodobně v roce 2022.</h2>
      <address><time datetime="2019-11-02T18:20:00+00:00">02 Nov 2019, 18:20</time> by <a rel="author">Václav Limberk</a></address>
      <figure>
        <img src="https://filmserver.cz/img/56935.jpg"/>
      </figure>
      <p>Třetí <b>Ant-Man</b> bude, rozhodlo studio Marvel a jeho šéf <a href="https://filmserver.cz/kevin-feige-osoba-21192/">Kevin Feige</a>. Režie se ujme znovu <a href="https://filmserver.cz/peyton-reed-osoba-4343/">Peyton Reed</a>, který natočil oba předchozí díly - prvního <a href="https://filmserver.cz/ant-man-film-126503/">Ant-Mana</a> z roku 2015 a jeho pokračování <a href="https://filmserver.cz/ant-man-a-wasp-film-173482/">Ant-Man a Wasp</a> z roku 2018. V hlavní roli nejmenšího superhrdiny MCU se vrátí <a href="https://filmserver.cz/paul-rudd-osoba-13037/">Paul Rudd</a>, stejně jako <a href="https://filmserver.cz/evangeline-lilly-osoba-93424/">Evangeline Lilly</a> jako Wasp. Očekává se návrat i většiny ostatních herců z předchozích dílů, ale oficiálně ještě jména herců potvrzena nebyla. Také s natáčením se má podle zdrojů začít až na konci příštího nebo začátkem přespříštího roku, takže premiéru lze očekávat až za tři roky. Jisté je, že před třetím Ant-Manem se do výroby dostanou <a href="https://filmserver.cz/doctor-strange-in-the-multiverse-of-madness-film-175544/">Doctor Strange in the Multiverse of Madness</a> a <a href="https://filmserver.cz/thor-love-and-thunder-film-175542/">Thor: Love and Thunder</a>.</p>
    </article>
  </body>
</html>