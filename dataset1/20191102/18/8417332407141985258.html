<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/andreidretter/Filip-Ingebrigtsen-skal-bli-far-282196b.html"/>
    <meta property="og:site_name" content="adressa.no"/>
    <meta property="article:published_time" content="2019-11-02T18:41:21+00:00"/>
    <meta property="og:title" content="Filip Ingebrigtsen skal bli far"/>
    <meta property="og:description" content="Filip Ingebrigtsen (26) og kona Astrid Mangen Ingebrigtsen (25) venter sitt første barn."/>
  </head>
  <body>
    <article>
      <h1>Filip Ingebrigtsen skal bli far</h1>
      <address><time datetime="2019-11-02T18:41:21+00:00">02 Nov 2019, 18:41</time> by <a rel="author">Kristian Oftedal Kvendseth</a></address>
      <p>Filip Ingebrigtsen (26) og kona Astrid Mangen Ingebrigtsen (25) venter sitt første barn.</p>
      <aside><a href="https://www.adressa.no/100Sport/andreidretter/javascript:void(0);">Del denne artikkelen på Facebook</a> <a href="https://www.adressa.no/100Sport/andreidretter/javascript:void(0);">Del denne artikkelen på Twitter</a> <a href="https://www.adressa.no/100Sport/andreidretter/javascript:void(0);">Del denne artikkelen på e-post</a></aside>
      <p>«Tenk at vi to skal bli til tre» skriver også Astrid Mangen Ingebrigtsen på <a href="http://Instagram.com/p/B4XtYaCDQ94/">Instagram</a> lørdag kveld. Bildet hun har lagt ut viser en liten body.</p>
      <p>Også Filip Ingebrigtsen annonserer den kommende familieforøkelsen med et bilde på <a href="https://www.instagram.com/p/B4XtEmClwW2/?igshid=1mm3117deokzd">Instagram</a> lørdag. På bildet friidrettsstjernen fra Sandnes har lagt ut er babymagen til kona godt synlig.</p>
      <p>Filip Ingebrigtsen og Astrid Mangen Ingebrigtsen giftet seg i fjor sommer. Like etter flyttet den mellomste av løperbrødrene til Oslo sammen med kona.</p>
      <p>26-åringen fra Sandnes ble europamester på 1500 meter i 2016 og har også familierekorden på distansen med 3.30.01.</p>
      <p>VM i Doha i år ble imidlertid en nedtur for Filip Ingebrigtsen som ikke kom seg til finalen på favorittdistansen 1500 meter.</p>
      <p>Han måtte også bryte finalen på 5000 meter etter magekramper. Disse plagene har også <a href="https://www.adressa.no/sport/i/awk9JM/problemene-fortsetter-for-filip-ingebrigtsen-naa-skal-han-undersoekes">preget Ingebrigtsen i tiden etter VM.</a></p>
      <p>Filip Ingebrigtsen blir den andre løperbroren som blir far. Henrik Ingebrigtsen har allerede to barn med sin kone Liva.</p>
      <figure>
        <img src="https://vertical.snd.no/images/98ae770c-13a4-488d-a9a6-290584b5fc25?fit=crop&amp;q=80&amp;w=680"/>
        <figcaption>  Foto: Skjermbilde fra Instagram.</figcaption>
      </figure>
    </article>
  </body>
</html>