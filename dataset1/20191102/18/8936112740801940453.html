<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/manchester-city-southampton-aston-villa-liverpool-wynik-meczu-relacja-sklady-bramki-premier-league,982434.html"/>
    <meta property="og:site_name" content="TVN24"/>
    <meta property="article:published_time" content="2019-11-02T18:24:00+00:00"/>
    <meta property="og:title" content="Angielscy giganci zgodni. Uratowali się w ostatniej chwili"/>
    <meta property="og:description" content="Kapitalna piłkarska sobota w Premier League. Walczące o mistrzostwo Anglii drużyny Liverpoolu i Manchesteru City wygrały swoje mecze po 2:1, choć jedni i drudzy bardzo długo przegrywali."/>
  </head>
  <body>
    <article>
      <h1>Angielscy giganci zgodni. Uratowali się w ostatniej chwili</h1>
      <address>
        <time datetime="2019-11-02T18:24:00+00:00">02 Nov 2019, 18:24</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/d55329dc-cf54-421a-86b6-699611e04aab.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/d071da6a-c56a-48a4-823d-90250d6ac97c-480p.mp4"/>
          <figcaption>Manchester City łatwo poradził sobie z Aston Villą</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/618044ca-8796-48f2-9bcb-af37d13858b1-480p.mp4"/>
          <figcaption>Liverpool - Tottenham</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/955d2327-c084-4873-8839-073b0b9c068a-480p.mp4"/>
          <figcaption>Manchester United mierzył się z Liverpoolem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/665a08ed-7751-4c3b-96da-d4d9a3b01100-480p.mp4"/>
          <figcaption>Chelsea - Liverpool w Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/faa9e3f4-e838-4389-88df-85345d29160a-480p.mp4"/>
          <figcaption>Liverpool-Arsenal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/44968aece94f667e4095002d140b5896/b7bdaef1-63c8-4507-a72d-7a6c31f38c06-480p.mp4" autoplay="" loop=""/>
          <figcaption>Manchester City świętował wygranie Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8c8a58fa97c205ff222de3685497742c/e019bf08-bc0d-43ba-a0c5-a7ddcbf7317d-480p.mp4"/>
          <figcaption>Manchester City mistrzem Anglii</figcaption>
        </figure>
        <figcaption>Manchester City i Liverpool zmierzą się w 12. kolejce Premier League Foto: Getty Images | Video: Getty Images</figcaption>
      </slideshow>
      <h3>Kapitalna piłkarska sobota w Premier League. Walczące o mistrzostwo Anglii drużyny Liverpoolu i Manchesteru City wygrały swoje mecze po 2:1, choć jedni i drudzy bardzo długo przegrywali.</h3>
      <p>W angielskiej ekstraklasie wciąż daleko do choćby połowy sezonu, ale śmiało można zakładać, że bój o mistrzostwo stoczą właśnie The Reds i The Citizens. Na razie w tabeli prowadzą ci pierwsi, nie mając na koncie choćby jednej porażki. A w sobotę od przegranej dzieliło ich kilka minut.</p>
      <h3>Mane w roli głównej</h3>
      <related>
        <a href="https://eurosport.tvn24.pl/pilka-nozna,105/kolejna-ligowa-porazka-manchesteru-united-pograzyl-go-byly-zawodnik,982379.html"/>
      </related>
      <p>Liverpool zawitał do Birmingham, gdzie był murowanym faworytem meczu z beniaminkiem Aston Villą. Tymczasem ambitni gospodarze postawili liderowi piekielnie trudne warunki. Wyszli na prowadzenie po golu Egipcjanina Trezegueta w 21. minucie i wygrywali do samej końcówki.</p>
      <p>Drużyna Juergena Kloppa głęboki oddech złapała dopiero na trzy minuty przed końcem podstawowego czasu gry. Właśnie wtedy strzelecką niemoc przełamał Andrew Robertson, który wykorzystał dośrodkowanie Sadio Mane. Już w doliczonym czasie Senegalczyk sam trafił do siatki, a Liverpool uratował trzy punkty. I właśnie takimi zwycięstwami może wreszcie sięgnąć po upragniony tytuł.</p>
      <h3>Southampton uniknęło lania, porażki nie</h3>
      <p>Jeśli Liverpool był pewniakiem do zwycięstwa, to Manchester City miał tylko dopełnić formalności - tak się wydawało. Na stadion Obywateli przyjechał Southampton Jana Bednarka, który tydzień wcześniej zebrał historyczne lanie 0:9 od Leicester City. I tu też bardzo długo pachniało sensacją.</p>
      <p>Dla Świętych trafił James Ward-Prowse, a Obywatele przez długie minuty bili głową w mur. Tutaj zwrot akcji nastąpił jednak nieco szybciej - na 20 minut przed końcem wyrównał Sergio Aguero, a zwycięskiego gola w 87. minucie strzelił Kyle Walker.</p>
      <p>Na szczycie Premier League pozostał zatem status quo. Liverpool wciąż ma sześć punktów więcej od Manchesteru City.</p>
      <p>Bednarek rozegrał w sobotę 88 minut.</p>
      <p><b>Sobotnie mecze 11. kolejki Premier League:</b><br/>Bournemouth - Manchester United 1:0<br/>Arsenal - Wolverhampton 1:1<br/>Aston Villa - Liverpool 1:2<br/>Brighton - Norwich 2:0<br/>Manchester City - Southampton 2:1<br/>Sheffield United - Burnley 3:0<br/>West Ham - Newcastle 2:3<br/>Watford - Chelsea (18.30)</p>
      <p>Autor: pqv / Źródło: eurosport.pl</p>
    </article>
  </body>
</html>