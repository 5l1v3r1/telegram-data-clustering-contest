<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/02/brasile-la-colpa-della-marea-nera-e-della-petroliera-bouboulina-ma-l-armatore-nega"/>
    <meta property="og:site_name" content="euronews"/>
    <meta property="article:published_time" content="2019-11-02T18:05:15+00:00"/>
    <meta property="og:title" content="&quot;Marea nera&quot; in Brasile: colpa della petroliera greca?"/>
    <meta property="og:description" content="Oltre 1.000 tonnellate di petrolio sono state ripulite dalle spiagge del Brasile nord-orientale, dopo la fuoriuscita di greggio dello scorso 28-29 luglio. Secondo l'indagine, la responsabilità è di una petroliera greca. Ma l'armatore nega. E ci sono polemiche sul &quot;pronto soccorso ambientale&quot;."/>
  </head>
  <body>
    <article>
      <h1>"Marea nera" in Brasile: colpa della petroliera greca?</h1>
      <address><time datetime="2019-11-02T18:05:15+00:00">02 Nov 2019, 18:05</time> by <a rel="author">euronews - agenzie </a></address>
      <figure>
        <img src="https://static.euronews.com/articles/stories/04/27/57/72/773x435_cmsv2_41afc940-537f-5dac-90ce-d23138596c9a-4275772.jpg"/>
      </figure>
      <p>Una immensa marea nera sulla spiaggia di <b>São José da Coroa Grande</b>, in Brasile, nella provincia di Pernambuco.</p>
      <p>È l'effetto della fuoriuscita di petrolio avvenuta tra il 28 e il 29 luglio scorsi e che si è allargata lungo tutta la costa nord-orientale brasiliana.</p>
      <p>Il petrolio sta danneggiando anche l'ambiente, non solo l'Oceano Atlantico.</p>
      <p>Alla fine di ottobre, oltre 1.000 tonnellate sono state ripulite: la fuoriuscita ha contaminato porzioni di tutti e nove gli stati della regione nord-orientale del Brasile.</p>
      <figure>
        <img src="https://static.euronews.com/articles/stories/04/27/57/72/404x227_cmsv2_d93efedf-ef2c-58a2-bfd9-16418e299302-4275772.jpg"/>
      </figure>
      <p>Le indagini della polizia e delle autorità marittime hanno portato all'individuazione della petroliera sospettata della fuoriuscita di greggio: si tratta della <b>petroliera battente bandiera greca Bouboulina</b>, partita dal Venezuela con destinazione Malesia.</p>
      <p>Secondo l'indagine, che ha coinvolto immagini satellitari, la fuoriuscita è avvenuta a fine luglio, ma è stata segnalata, incredibilmente, solo diverse settimane più tardi.</p>
      <p>Il 15 luglio la petroliera Bouboulina è arrivata in Venezuela e tre giorni dopo ha lasciato il paese, uno dei maggiori produttori di petrolio al mondo, diretta a Singapore e poi in Malesia.</p>
      <h3>Un percorso tortuoso</h3>
      <p>Non ci sono, tuttavia, altre registrazioni tra la fine di maggio e l'inizio di ottobre: la nave sembra essere letteralmente sparita dai radar dopo aver lasciato Marcus Hook, negli Stati Uniti.<br/>Riappare solo l'8 ottobre a Durban, in Sudafrica.<br/>Poi ha navigato verso la Nigeria e dal 20 ottobre è rimasta nelle acque nigeriane. Un percorso quantomeno tortuoso.</p>
      <p>La Delta Tankers, proprietaria della petroliera Bouboulina, nega ogni responsabiltà. Secondo l'armatore greco non vi è "<b>nessuna prova</b>" delle presunte perdite subita dalla loro nave.</p>
      <figure>
        <img src="https://static.euronews.com/articles/stories/04/27/57/72/606x340_cmsv2_ce698161-6aa7-54bf-a28d-e43d381f84e8-4275772.jpg"/>
        <figcaption>Tutti al lavoro per pulire la spiaggia.</figcaption>
      </figure>
      <h3>"Il Pronto Soccorso ambientale? Un caos totale"</h3>
      <p>Carlos Nobre, membro dell'Accademia Brasiliana delle Scienze critica anche gli interventi di emergenza ambientale:<br/>"<b>Le persone che si sono organizzate e che hanno potuto agire immediatamente a livello federale, statale, privato, privato, non avevano in realtà nessuna organizzazione. Un caos totale"</b>.</p>
      <figure>
        <img src="https://static.euronews.com/articles/stories/04/27/57/72/808x454_cmsv2_59ee1982-530a-5721-a182-6873f5c6aa8a-4275772.jpg"/>
        <figcaption>Carlos Nobre durante l'intervista ad Euronews.</figcaption>
      </figure>
    </article>
  </body>
</html>