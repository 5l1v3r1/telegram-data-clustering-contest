<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595455/ektelestike-sto-veligradi-enas-ek-ton-pio-gnoston-opadon-tis-partizan"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T18:49:00+00:00"/>
    <meta property="og:title" content="Εκτελέστηκε στο Βελιγράδι ένας εκ των πιο γνωστών οπαδών της Παρτιζάν"/>
    <meta property="og:description" content="Το βράδυ της Παρασκευής (1/11) δολοφονήθηκε στο Βελιγράδι ο Λιούμπομιρ Μάρκοβιτς - Κίτσα. Ο 37χρονος άνδρας θεωρούνταν ηγετικό στέλεχος των οργανωμένων..."/>
  </head>
  <body>
    <article>
      <h1>Εκτελέστηκε στο Βελιγράδι ένας εκ των πιο γνωστών οπαδών της Παρτιζάν</h1>
      <address><time datetime="2019-11-02T18:49:00+00:00">02 Nov 2019, 18:49</time> by <a rel="author">SigmaliveSportime</a></address>
      <p><b>Το βράδυ της Παρασκευής (1/11) δολοφονήθηκε στο Βελιγράδι ο Λιούμπομιρ Μάρκοβιτς - Κίτσα. Ο 37χρονος άνδρας θεωρούνταν ηγετικό στέλεχος των οργανωμένων οπαδών της Παρτιζάν.<br/></b> <br/>Άγρια δολοφονία σημειώθηκε στην πρωτεύουσα της Σερβίας. Στο Βελιγράδι, λοιπόν, την Παρασκευή (1/11), εκτελέστηκε με έξι σφαίρες ο Λιούμπομιρ Μάρκοβιτς - Κίτσα. Ο συγκεκριμένος άνδρας, σύμφωνα με τα Μέσα στην πατρίδα του, ήταν εκ των ηγετών στις τάξεις των οργανωμένων οπαδών της Παρτιζάν και δημιουργός του πυρήνα "Αλκατράζ".<br/> <br/>Όπως αναφέρουν τα ρεπορτάζ της γειτονικής χώρας, ο Μάρκοβιτς - Κίτσα δολοφονήθηκε την στιγμή που έβγαινε από τις εγκαταστάσεις που έπαιζε ποδόσφαιρο. Ο δολοφόνος φέρεται να ήταν ένας, κι αφού τραυμάτισε τον 37χρονο, τον κυνήγησε και τον αποτελείωσε με δύο πυροβολισμούς στο κεφάλι.<br/> <br/>Τ' όνομα του δολοφονημένου Σέρβου, ο οποίος ήταν αθλητής του kickboxing, είχε γίνει γνωστό παλιότερα και συνδέθηκε εκ νέου με δολοφονία. Συγκεκριμένα, ο Λιούμπομιρ - Κίτσα κατηγορήθηκε πως συμμετείχε στην δολοφονία οπαδού την Τουλούζ το 2009. Τότε, είχε καταδικαστεί σε 30 χρόνια κάθειρξης. Η ποινή μειώθηκε στα 15 χρόνια και στα 9 αποφυλακίστηκε.<br/> <br/> </p>
    </article>
  </body>
</html>