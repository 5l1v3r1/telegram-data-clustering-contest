<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/levante-matira-barselona-s-geroichen-obrat-sprq-seriqta-im-v-la-liga-1391141.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T18:57:00+00:00"/>
    <meta property="og:title" content="Леванте матира Барселона с героичен обрат, спря серията им в Ла Лига"/>
    <meta property="og:description" content="Барселона допусна изненадваща загуба в мач от 12-ия кръг на Ла Лига срещу Леванте Каталунците отстъпиха с 1:3, след като водеха с 1:0 до 61-ата минута"/>
  </head>
  <body>
    <article>
      <h1>Леванте матира Барселона с героичен обрат, спря серията им в Ла Лига</h1>
      <address><time datetime="2019-11-02T18:57:00+00:00">02 Nov 2019, 18:57</time> by <a rel="author">Sportlive.bg</a></address>
      <p><b><a href="https://www.sportlive.bg/tags/2223">Барселона</a></b> допусна изненадваща загуба в мач от 12-ия кръг на Ла Лига срещу Леванте. Каталунците отстъпиха с 1:3, след като водеха с 1:0 до 61-ата минута. Леванте, който има само 5 точки по-малко от шампионите през сезона дотук, показа уверена и вдъхновена игра, докато съперникът им бе плах и натрупа доста грешки в двубоя.</p>
      <p>Това бе първата загуба на Меси и компания в последните 6 мача. Каталунците бяха в серия от 5 поредни победи в първенството. Все пак, тимът запази лидерската си позиция, но всичко може да се промени с изиграването на останалите двубои от кръга - преднината пред Реал Мадрид е само една точка. Леванте пък заема осмата позиция.</p>
      <p>Още през първата част стана ясно, че Леванте ще създаде проблеми на Барселона. Въпреки това, каталунците поведоха в 38', след като Лионел Меси реализира дузпа, свирена за нарушение на Хорхе Мирамон срещу Семедо в наказателното поле. Малко преди края на полувремето капитанът на гостите можеше да удвои преднината им, след като остана сам срещу вратаря на крачка от вратата, но Абарискета се намеси, а после мирамон изчисти топката. Още преди почивката Валверде извърши принудителна смяна - Карлес Перес замени Луис Суарес, който изглежда има проблеми с глезена.</p>
      <figure>
        <iframe data-src="https://twitter.com/Zulfi_khattak/status/1190658401090584576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Леванте не се отказа да търси промяна в резултата и след почивката и го постигна в 61'. Тогава, след грешка на Жерар Пике, Хосе Кампаня получи чудесен пас от Моралес и, останал сам срещу Тер Щеген, прати топката в левия му ъгъл. Две минути по-късно Борха Майорал получи чудесен пас на свой ред и завъртя топката в левия ъгъл на германския страж на Барселона. Обратът беше факт. </p>
      <p>Минута по-късно домакините можеха да вкарат и трети гол на каталунците, но се размина. Това обаче се случи в 68', след статична ситуация - защитник на Барселона изби топката след центрирането, но тя попадна у Неманя Радоя, който стреля, а след рикошет в крака на Пике кълбото стана неспасяемо за Тер Щеген - 3:1.</p>
      <p>В 74' Лео Меси намали изоставането на своя тим след впечатляваща акция. Той проби в наказателното поле, направи двойно подаване с Гризман, излъга двама бранители и стреля точно покрай вратаря. За съжаление на него и феновете на тима, намеса на ВАР показа, че Гризман е бил в засада и попадението беше отменено. В края (92') влезлият като резерва Ансу Фати можеше да върне поне един гол, но отблизо прати топката в ръцете на Айтор. В последните секунди пък с пропуск за Леванте се отчете Гонсало Мелеро. </p>
      <p>Малко преди края на полувремето капитанът на гостите можеше да удвои преднината им, след като остана сам срещу вратаря на крачка от вратата, но Абарискета се намеси, а после мирамон изчисти топката. Още преди почивката Валверде извърши принудителна смяна - Карлес Перес замени Луис Суарес, който изглежда има проблеми с глезена.<br/>Леванте не се отказа да търси промяна в резултата и след почивката и го постигна в 61'. Тогава, след грешка на Жерар Пике, Хосе Кампаня получи чудесен пас от Моралес и, останал сам срещу Тер Щеген, прати топката в левия му ъгъл. Две минути по-късно Борха Майорал получи чудесен пас на свой ред и завъртя топката в левия ъгъл на германския страж на Барселона. Обратът беше факт. <br/>Минута по-късно домакините можеха да вкарат и трети гол на каталунците, но се размина. Това обаче се случи в 68', след статична ситуация - защитник на Барселона изби топката след центрирането, но тя попадна у Неманя Радоя, който стреля, а след рикошет в крака на Пике кълбото стана неспасяемо за Тер Щеген - 3:1.<br/>В 74' Лео Меси намали изоставането на своя тим след впечатляваща акция. Той проби в наказателното поле, направи двойно подаване с Гризман, излъга двама бранители и стреля точно покрай вратаря. За съжаление на него и феновете на тима, намеса на ВАР показа, че Гризман е бил в засада и попадението беше отменено.</p>
      <figure>
        <iframe src="https://www.youtube.com/embed/PyaRFpqyd8U" width="640" height="360" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="https://www.sportlive.bg/worldfootball/italy/Inter-i-Milan-vlizat-v-spor-za-half-na-Barselona--1391093.html"/>
        <a href="https://www.sportlive.bg/worldfootball/italy/Lautaro-Martines-gotov-da-si-trygne-ot-Inter-znae-kyde-iska-da-igrae-1390943.html"/>
        <a href="https://www.sportlive.bg/worldfootball/spain/Iniesta-Nqma-da-ima-drug-Iniesta-1390844.html"/>
        <a href="https://www.sportlive.bg/worldfootball/spain/Real-Madrid-za-malko-da-izpusne-ubeditelna-prednina-i-da-se-izdyni-v-debyuta-na-Azar-1375572.html"/>
        <a href="https://www.sportlive.bg/worldfootball/spain/Vyzhiteniqt-direktor-na-Valqdolid-sravni-Mesi-s-edra-sharka!-1390679.html"/>
      </related>
    </article>
  </body>
</html>