<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/lubinets-prosyt-goncharuka-ne-zmenshuvaty-osvitnyu-subventsiyu-dlya-navchalnyh-zakladiv-zony-oos/"/>
    <meta property="og:site_name" content="Рубрика"/>
    <meta property="article:published_time" content="2019-11-02T18:50:15+00:00"/>
    <meta property="og:title" content="Лубінець просить Гончарука не зменшувати освітню субвенцію для навчальних закладів зони ООС"/>
    <meta property="og:description" content="Голова Комітету з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіки Крим, міста Севастополя, національних меншин і міжнаціональних відносин Дмитро Лубінець звернувся до прем’єр-міністра Олексія Гончарука з проханням не зменшувати освітню субвенцію для навчальних закладів зони ООС. Про це він написав у Facebook. “Новий уряд замість того, […]"/>
  </head>
  <body>
    <article>
      <h1>Лубінець просить Гончарука не зменшувати освітню субвенцію для навчальних закладів зони ООС</h1>
      <address><time datetime="2019-11-02T18:50:15+00:00">02 Nov 2019, 18:50</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/14-620x420.jpg"/>
      </figure>
      <p>
        <b>
          <b>Голова Комітету з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіки Крим, міста Севастополя, національних меншин і міжнаціональних відносин Дмитро Лубінець звернувся до прем’єр-міністра Олексія Гончарука з проханням не зменшувати освітню субвенцію для навчальних закладів зони ООС.</b>
        </b>
      </p>
      <p>Про це він написав у <a href="https://www.facebook.com/dmytro.lubinets/videos/2140574376250344/">Facebook.</a></p>
      <p>“Новий уряд замість того, щоб займатись оптимізацією житлово-комунальних тарифів, почав займатись оптимізацією малокомплектних шкіл, яка фактично зводиться до їхнього закриття. Ніхто не подумав про практичні наслідки таких кроків: відсутність автобусів, великі відстані між населеними пунктами, бездоріжжя… Все це вимагає додаткового фінансування. А що робить натомість уряд? Зменшує освітню субвенцію!”, – пише Лубінець.</p>
      <p>Він зазначив, що в Волноваському районі, який розташований на лінії зіткнення, 48 шкіл наступного року не доотримають 34 млн грн для освітян.</p>
      <p>“Звертаюсь до голови уряду Олексія Гончарука з наполегливим проханням під час доопрацювання до другого читання законопроекту про Державний бюджет не зменшувати освітню субвенцію для навчальних закладів зони ООС”, – закликав голова Комітету.</p>
      <p>Нагадаємо, що <a href="https://rubryka.com/2019/10/31/lubinets-vymagaye-u-minekonomiky-konkretyky-yak-vono-zabezpechuvatyme-gromadyan-gidnoyu-robotoyu/">Лубінець вимагає у Мінекономіки конкретики, як воно забезпечуватиме громадян гідною роботою та зарплатою.</a></p>
    </article>
  </body>
</html>