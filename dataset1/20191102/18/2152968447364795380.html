<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/02/neshtata-koito-blade-runner-pozna-za-2019-godina.428329"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T18:00:00+00:00"/>
    <meta property="og:title" content="Нещата, които Blade Runner позна за 2019 година"/>
    <meta property="og:description" content="Действието в емблематичния филм се развива през ноември 2019 | Dnes.bg"/>
  </head>
  <body>
    <article>
      <h1>Нещата, които Blade Runner позна за 2019 година</h1>
      <h2>Действието в емблематичния филм се развива през ноември 2019</h2>
      <address><time datetime="2019-11-02T18:00:00+00:00">02 Nov 2019, 18:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Ноември 2019 година не е просто обикновен месец. През 1982 година Ридли Скот завършва първия Blade Runner, който в следващите десетилетия ще се превърне в една от най-обичани научно-фантастични класики.</p>
      <p>Ноември 2019 година е месецът, в който действието в дистопията на Скот се развива. Така, Blade Runner се превръща в поредния класически филм, чиято измислена реалност се преплита с нашата. И макар да сме далеч технологично от летящите коли и мислещите и чувстващите самостоятелно хуманоиди, изключително впечатляващо е колко неща Ридли Скот все пак е познал за бъдещето.</p>
      <p>Във филма Рик Декард, изигран от Харисън Форд, използва гласова команда за да активира различни технологии. Също като Алекса и Сири в наши дни. Може да се каже дори, че в реалния свят сме развили тази технология много по-добре от показаната във филма.</p>
      <p>Скот някак успява да усети и надвисналата опасност от климатичните промени. Точно както в подгизналия от дъжд Blade Runner, ние сме се запътили към природна катастрофа.</p>
    </article>
  </body>
</html>