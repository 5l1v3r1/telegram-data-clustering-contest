<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-inghilterra-sudafrica-streaming-video-rai-finale-mondiali-2019-rugby/1944223/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T18:30:14+00:00"/>
    <meta property="og:title" content="Finale Mondiale Rugby/ Video Inghilterra-Sudafrica, highlights: show a Yokohama"/>
    <meta property="og:description" content="Finale Mondiale rugby Inghilterra Sudafrica (risultato finale 12-32) video highlights, Springboks campioni, esulta il coach Rassie Erasmus."/>
  </head>
  <body>
    <article>
      <h1>Finale Mondiale Rugby/ Video Inghilterra-Sudafrica, highlights: show a Yokohama</h1>
      <h2>Finale Mondiale rugby Inghilterra Sudafrica (risultato finale 12-32) video highlights, Springboks campioni, esulta il coach Rassie Erasmus.</h2>
      <address><time datetime="2019-11-02T18:30:14+00:00">02 Nov 2019, 18:30</time> by <a rel="author" href="https://www.ilsussidiario.net/autori/michela-colombo/" target="_blank">Michela Colombo</a></address>
      <p><b>Sudafrica</b> in festa per la vittoria nella <b>finale del Mondiale di rugby</b> ai danni dell’<b>Inghilterra</b>: un intero Paese al fianco degli Springboks, che si sono imposti per 32-12 sulla selezione europea. Terzo successo per la compagine africana, già vittoriosa nel 1995 e nel 2007. Esulta il commissario tecnico <b>Rassie Erasmus</b> nel post-partita: <i>«I ragazzi hanno creduto in loro stessi, sono stati insieme per diciannove settimane e ci siamo conosciuti bene l’uno con l’altro»</i>. Il coach si è poi soffermato sulla sfida contro l’Inghilterra: <i>«Abbiamo preparato bene la partita, penso che abbiamo combattuto fino alla fine, ma siamo stati anche un po’ fortunati»</i>. Rassie Erasmus ha poi specificato cosa intendeva: <i>«Queste fortune dipendono solo dall’uso dei nostri giocatori e di tutta l’intelligenza che c’è in Sudafrica»</i>. Il ct ha infatti voluto ricordare che nel Paese africano ci sono tantissime cose positive, ma spesso si preferisce soffermarsi su quelle negative. (Aggiornamento di Massimo Balsamo)</p>
      <h4>FINALE MONDIALE RUGBY, INGHILTERRA SUDAFRICA: LE PAROLE DI KOLISI</h4>
      <p>Finale del Mondiale di rugby da brividi (sotto gli highlights) quella vinta dal Sudafrica contro l’Inghilterra, così come le parole pronunciate a fine gara da Siya Kolisi, il primo capitano nero nella storia degli Springboks ad alzare la Coppa del Mondo di rugby ad alzare la Coppa del Mondo, protagonista di <a href="https://video.repubblica.it/sport/il-discorso-del-capitano-del-sudafrica-dopo-aver-vinto-il-mondiale-di-rugby-ispira-un-intero-paese/347179/347764?ref=RHPPRB-BS-I0-C4-P3-S1.4-T1"><b>un discorso che ha ispirato tutto il Paese</b></a>. Kolisi ha dichiarato:”Qual è stato il mio primo pensiero? Ero felice per tutto ciò che ha passato questa squadra, abbiamo affrontato molte sfide ma gli abitanti del Sudafrica ci hanno sostenuto e siamo grati per questo. Il nostro Paese ha molti problem. Ma avere una squadra così…con radici diverse, razze diverse, uniti con un solo obiettivo che volevamo raggiungere…spero davvero che siamo riusciti a dimostrare al Sudafrica che possiamo collaborare per raggiungere qualcosa. (…) Da quando sono nato non ho mai visto il Sudafrica così. Nel 1995 tutti abbiamo visto cosa ha significato la conquista della Coppa del Mondo. Ora, con tutti i problemi che abbiamo, l’allenatore nell’ultima partita ci ha detto: “Non stiamo più giocando per noi stessi, stiamo giocando per tutte le persone a casa”. E’ stato bello avere il sostegno delle persone nei bar, nei locali, nelle fattorie, dei sentatetto e delle persone nelle aree rurali. Grazie davvero, lo abbiamo apprezzato. Sudafrica ti amiamo. Possiamo raggiungere qualsiasi cosa se lavoriamo uniti”. (agg. di Dario D’Angelo)</p>
      <figure>
        <iframe src="https://www.youtube.com/embed/lD-mqVq4Kmc" width="560" height="315" data-service="Youtube" scrolling="no"/>
      </figure>
      <h4>DIRETTA INGHILTERRA SUDAFRICA (RISULTATO FINALE 12-32): È FINITA!</h4>
      <p>E’ finita la diretta di Inghilterra-Sudafrica, finale di coppa del mondo di rugby 2019. Gli Springboks sono i nuovi campioni dopo aver battuto gli inglesi con il risultato finale di 12 a 32. Un match molto intenso che si è di fatto sbloccato al 66esimo minuto di gioco, quando i sudafricani hanno trovato la prima meta dell’incontro, grazie ad una splendida azione portata avanti da Mapimpi e conclusa dallo stesso. Fino a quel momento la gara era ancora in bilico, sul 12 a 18, ma dopo la meta e il successivo kick di Pollard, gli uomini di Erasmus hanno aumentato il vantaggio portandosi sul 25 a 12. Al 73esimo, poi, la meta spaccagambe per gli inglesi, questa volta firmata da Kolbe con successivo kick del solito numero dieci sudafricano per il definitivo 12 a 32 in favore degli Springboks. La selezione africana torna in vetta al mondo dodici anni dopo l’ultimo successo, datato 2007. In quella finale, tra l’altro, a perdere fu ancora una volta l’Inghilterra. (aggiornamento di Davide Giancristofaro)</p>
      <h4>DIRETTA INGHILTERRA SUDAFRICA (RISULTATO 12-18): FARRELL!</h4>
      <p>E’ ricominciato da circa venti minuti il secondo tempo della diretta fra Inghilterra e Sudafrica, con il match valevole per la finale della coppa del mondo di rugby 2019 che si trova al momento sul risultato di dodici a diciotto per gli africani. Al momento la partita è decisa completamente dai calci di punizione, visto che nessuna delle due selezioni è riuscita ancora a segnare una meta. Il primo tempo si era chiuso sul vantaggio 12 a 6 per gli Springboks, poi i sudafricani si erano portati sul momentaneo 15 a 6 con il solito Pollard. Al 51esimo i quindici della Rosa hanno quindi accorciato le distanza con Farrell dopo solito kick, poi ancora Farrell si è presentato al piazzato al 54esimo, non riuscendo però a trasformare in tre punti il calcio di punizione concesso dal direttore di gara che avrebbe portato l’Inghilterra a meno tre. Al 56esimo è toccato a Pollard trasformare l’ennesimo kick che ha portato la partita sul 9 a 18, infine la punizione di Farrell per l’attuale score di 12 a 18. (aggiornamento di Davide Giancristofaro)</p>
      <h4>DIRETTA INGHILTERRA SUDAFRICA (RISULTATO 6-12): FINE PRIMO TEMPO</h4>
      <p>E’ terminato il primo tempo della diretta di Inghilterra-Sudafrica, finale di coppa del mondo rugby 2019. Squadre tornate negli spogliatoi sul risultato di sei a dodici in favore dei sudafricani. I quindici di ct Erasmus hanno trovato il vantaggio al 38esimo di gioco con Pollard, bravo a trasformare un calcio di punizione in tre punti, poi allo scadere ancora Pollard, sempre su kick. In precedenza, al 35esimo minuto di gioco, la punizione trasformata dagli inglesi, precisamente con il capitano Farrell. Sudafrica che si era portata in vantaggio al nono minuto di gioco dopo calcio di punizione battuto dal solito Pollard, quindi il pareggio britannico sempre con Farrell al 23esimo, e poi il nuovo vantaggio degli Springboks al 26esimo, con un altro calcio da fermo del numero 10. Primi quaranta minuti di gioco davvero combattuti, per una finale che per ora sembra apertissima a qualsiasi tipo di risultato, nonostante il vantaggio africano. (aggiornamento di Davide Giancristofaro)</p>
      <h4>DIRETTA INGHILTERRA SUDAFRICA (RISULTATO 0-3): POLLARD!</h4>
      <p>E’ passata circa metà tempo a Yokohama, in Giappone, dove è in corso la diretta della finalissima della coppa del mondo rugby 2019, quella fra la nazionale dell’Inghilterra e i rivali del Sudafrica. Al momento in cui vi scriviamo sono gli Springboks ad essersi portati in vantaggio con il risultato di tre a zero. Al nono minuto di gioco la selezione africana ha infatti trasformato al maglio un kick con il solito Pollard, ottenendo i conseguenti tre punti che le permettono di guidare l’incontro. Un primo quarto di gara in cui l’Inghilterra è apparsa più volte in difficoltà, con il quindici della Rosa che ha subito i numerosi attacchi degli avversari, apparsi fino ad ora decisamente più in palla. Nonostante tutto, comunque, il parziale può essere tranquillamente recuperato dai britannici visto che la gara è ancora lunghissima. (aggiornamento di Davide Giancristofaro)</p>
      <h4>DIRETTA INGHILTERRA SUDAFRICA (RISULTATO LIVE 0-0): LE FORMAZIONI UFFICIALI</h4>
      <p>Si accende finalmente la diretta di <b>Inghilterra Sudafrica</b>, finale dei Mondiali 2019 di Rugby 2019 e tutto è pronto a Yokohama per questa sfida storica. Siamo quindi più che impazienti di udire il fischio d’inizio e anzi già le formazioni ufficiali del match stanno facendo il loro ingresso in campo. Vediamo però subito che nei rispettivi XV non vi sono grandi novità: solo tra gli inglesi assistiamo al cambio forzato con Ben Spencer al posto dell’infortunato Willi Heinz, mentre tra gli Springboks salutiamo il ritorno di Cheslin Kolbe. Ma ora dobbiamo dare la parola al campo, si gioca! INGHILTERRA: 15 Elliot Daly, 14 Anthony Watson, 13 Manu Tuilagi, 12 Owen Farrell (c), 11 Jonny May, 10 George Ford, 9 Ben Youngs, 8 Billy Vunipola, 7 Sam Underhill, 6 Tom Curry, 5 Courtney Lawes, 4 Maro Itoje, 3 Kyle Sinckler, 2 Jamie George, 1 Mako Vunipola. SUDAFRICA: 15 Willie le Roux, 14 Cheslin Kolbe, 13 Lukhanyo Am, 12 Damian de Allende, 11 Makazole Mapimpi, 10 Handré Pollard, 9 Francois de Klerk, 8 Duane Vermeulen, 7 Pieter-Steph du Toit, 6 Siya Kolisi (c), 5 Lodewyk de Jager, 4 Eben Etzebeth, 3 Frans Malherbe, 2 Mbongeni Mbonambi, 1 Tendai Mtawarira.</p>
      <h4>STREAMING VIDEO E DIRETTA TV: COME SEGUIRE INGHILTERRA SUDAFRICA</h4>
      <p>La <b>diretta tv</b> di <b>Inghilterra Sudafrica</b> sarà garantita su Rai Due e di conseguenza in chiaro per tutti: ricordiamo bene che i Mondiali di rugby 2019 sono infatti una esclusiva Rai  e per la finale per la medaglia d’oro è stata garantita ampia copertura sulla rete ammiraglia. La <b>diretta streaming video</b> sarà ugualmente gratuita e garantita a tutti, in questo caso tramite sito oppure app di Rai Play. <a href="https://www.raiplay.it/dirette/rai2"><b>CLICCA QUI PER LA DIRETTA STREAMING SU RAI PLAY</b></a></p>
      <h4>TESTA A TESTA</h4>
      <p>In attesa di dare la parola al campo per la diretta di <b>Inghilterra Sudafrica</b>, finale dei mondiali di rugby 2019, vale certo la pena dare un occhio anche alla  storia delle due squadre, e alla loro tradizione con la manifestazione iridata. Ecco dando un occhio ai testa a testa tra le due nazionali di Rugby, si contano 42 precedenti, per in bilancio di 15 successi delle Tre Rose e 25 affermazioni degli Springboks. Precedente eccellente poi è certo la finale già citata dei Mondiali 2007 in Francia  dove il Sudafrica vinse il suo secondo titolo mondiale col risultato di 15-6 (il primo titolo fu del 1995). Va infine aggiunto per tali statistiche che pur gli inglesi hanno in bacheca una coppa mondiale: questa è stata vinta proprio prima della disfatta di Parigi 2007, e quindi nell’edizione 2003 in Australia (gli inglesi allora batterono i padroni di casa per 20-17).</p>
      <h4>ORARIO E PRESENTAZIONE PARTITA</h4>
      <p><b>Inghilterra Sudafrica, diretta</b> dall’arbitro Jerome Garces, è la partita di rugby in programma oggi, sabato 2 novembre 2019 all’International Stadium di Yokohama: fischio d’inizio previsto per le<b> ore 10.00</b> secondo il fuso orario italiano, ma saranno le 18.00 in Giappone.  Si disputa oggi la <b>finale dei mondiali di rugby 2019</b> : in terra nipponica ecco che la manifestazione iridata si chiuderà con la magnifica diretta tra Inghilterra e Sudafrica,  e dopo si dovrà salutare e rivederci al prossimo<b> 2023</b>. Siamo quindi ben impazienti di vivere questa finale storica. In campo ci saranno le due miglior nazionali di questa competizione e lo spettacolo sarà grande: già ieri <a href="https://www.ilsussidiario.net/news/diretta-nuova-zelanda-galles-streaming-video-rai-finale-3-posto-mondiali-rugby/1943659/">abbiamo visto una bellissima finalina</a> tra Nuova Zelanda e Galles (bronzo agli All Blacks per 40-17) e certo la sfida di oggi non sarà da meno visto che è in palio l’oro mondiale.</p>
      <h4>DIRETTA INGHILTERRA SUDAFRICA: IL CONTESTO</h4>
      <p>Prima di dare la parola al campo alla diretta tra Inghilterra Sudafrica, finale per la medaglia d’oro per i <b>Mondiali di rugby 2019</b> certo non possiamo non possiamo ripercorrere ora il cammino delle due formazioni fino a questa partita epica, che pure non risulta inedita pure in tale contesto (ricordiamo bene la <b>finale ai Mondiali 2007</b>). Partendo agli esordi, ecco che la formazione inglese di  Jones ha chiuso da prima il suo girone C disputando per solo tre incontri, tutti vinti. Nel tabellone finale l’Inghilterra poi ha avuto la meglio sull’Australia e <a href="https://www.ilsussidiario.net/news/diretta-inghilterra-nuova-zelanda-streaming-video-rai-prima-semifinale-dei-mondiali/1941461/">pure sulla Nuova Zelanda, campione in carica in semifinale,</a> battendo gli All Blacks per 19-7. E’ stato un percorso mirabile anche per gli Springboks, che pure hanno chiuso col secondo posto il gruppo B, proprio dietro alla Nuova Zelanda. Arrivato comunque agli ottavi, il<b> Sudafrica</b> ha prima affrontato il Giappone e soprattutto ha avuto la meglio sul Galles (medaglia di legno nella manifestazione), con il risultato di 19-16. Ci attende quindi una finale per i Mondiali 2019 di Rugby eccezionale: che dirà il campo?</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-salernitana-entella-streaming-video-dazn-quote-sfida-equilibrata-serie-b/1942703/"/>
        <a href="https://www.ilsussidiario.net/news/diretta-modena-perugia-streaming-video-rai-la-supercoppa-italiana-2019-di-volley/1944454/"/>
        <a href="https://www.ilsussidiario.net/news/risultati-serie-b-classifica-diretta-gol-live-score-delle-partite-11-giornata/1943640/"/>
        <a href="https://www.ilsussidiario.net/news/classifica-marcatori-serie-a-capocannoniere-immobile-e-gia-in-fuga/1943711/"/>
        <a href="https://www.ilsussidiario.net/news/diretta-bologna-inter-streaming-video-tv-altra-trasferta-per-i-nerazzurri-serie-a/1943619/"/>
        <a href="https://www.ilsussidiario.net/news/risultati-serie-a-classifica-diretta-gol-live-score-degli-anticipi-del-11-turno/1943656/"/>
      </related>
    </article>
  </body>
</html>