<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/skandalt-se-razgarya-ekaterina-zakharieva-s-ostri-dumi-sreshchu-makron_news706910.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T17:20:00+00:00"/>
    <meta property="og:title" content="Скандалът се разгаря: Екатерина Захариева с остри думи срещу Макрон"/>
    <meta property="og:description" content="Френските власти не са сигнализирали по официален начин за каквито и да е било съществени проблеми към нашите власти', каза тя."/>
  </head>
  <body>
    <article>
      <h1>Скандалът се разгаря: Екатерина Захариева с остри думи срещу Макрон</h1>
      <h2>Френските власти не са сигнализирали по официален начин за каквито и да е било съществени проблеми към нашите власти', каза тя.</h2>
      <address>
        <time datetime="2019-11-02T17:20:00+00:00">02 Nov 2019, 17:20</time>
      </address>
      <p>https://blitz.bg/politika/skandalt-se-razgarya-ekaterina-zakharieva-s-ostri-dumi-sreshchu-makron_news706910.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572707477-1.jpg"/>
      </figure>
      <p><b>Изказването на Макрон е обидно, изразяваме недоумение. Това каза министърът на външните работи Екатерина Захариева по повод изказването на френския президент Еманюел Макрон.</b><br/><br/>"Изразяваме недоумение по повод изказването на френския президент Макрон, че предпочита мигранти от различни държави, сравнено с незаконни каналджии от Украйна и от България.<br/><br/>Не разбираме причината за това изказване. Френските власти не са сигнализирали по официален начин за каквито и да е било съществени проблеми към нашите власти", каза Захариева.<br/><br/><a href="https://blitz.bg/politika/izvnredno-eto-kakvo-predpriema-mvnr-zaradi-golemiya-skandal-s-parizh_news706863.html?pr3vi3w=true"><b>Извънредно! Ето какво предприема МВнР заради големия скандал с Париж!</b></a><br/><br/>По думите й има добро ниво на полицейско сътрудничество между двете републики.<br/><br/>"Това изказване е обидно за българската общност там, те са възмутени", заяви Захариева и допълни, че общността ни е добре интегрирана и в никакъв случай не счита, че създава особени проблеми.<br/><br/>Има свободно движение на хора и всеки гражданин може да избере къде да живее на територията на всички държави от ЕС, допълни тя.<br/><br/><a href="https://blitz.bg/svyat/dumite-na-makron-obikolikha-sveta-predpochitam-migranti-ot-afrika-pred-blgarski-bandi_news706785.html"><b>Думите на Макрон обиколиха света: Предпочитам мигранти от Африка пред български банди</b></a><br/><br/>"Изказването на Макрон е неприемливо, не може да се прави генерално заключение за целия народ. Има български граждани, които извършват престъпления, но има и френски такива", категорична бе Захариева.<br/><br/>Тя смята, че отношенията между България и Франция са много добри, надява се да останат такива и за в бъдеще и допълни, че проблемът ще бъде разрешен по дипломатически път.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>