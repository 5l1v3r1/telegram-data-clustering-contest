<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637563/%D9%87%D8%B4%D8%AA%DA%A9-%D8%A7%D8%B3%D8%AA%DB%8C%D8%B6%D8%A7%D8%AD-%D9%85%DA%A9%D8%B1%D9%88%D9%86-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%AA%D8%B1%D9%86%D8%AF-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T17:36:00+00:00"/>
    <meta property="og:title" content="هشتک استیضاح مکرون در فرانسه ترند شد"/>
    <meta property="og:description" content="هشتک درخواست استعفای مکرون از ریاست جمهوری فرانسه اول نوامبر به دومین هشتک محبوب در توئیتر به زبان فرانسه تبدیل شد"/>
  </head>
  <body>
    <article>
      <h1>
        <a href="https://www.bultannews.com/fa/news/637563/%D9%87%D8%B4%D8%AA%DA%A9-%D8%A7%D8%B3%D8%AA%DB%8C%D8%B6%D8%A7%D8%AD-%D9%85%DA%A9%D8%B1%D9%88%D9%86-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%AA%D8%B1%D9%86%D8%AF-%D8%B4%D8%AF">هشتک استیضاح مکرون در فرانسه ترند شد</a>
      </h1>
      <h2>هشتک درخواست استعفای مکرون از ریاست جمهوری فرانسه اول نوامبر به دومین هشتک محبوب در توئیتر به زبان فرانسه تبدیل شد</h2>
      <address><time datetime="2019-11-02T17:36:00+00:00">02 Nov 2019, 17:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هشتک استعفای امانوئل مکرون رئیس جمهور فرانسه روز جمعه اول نوامبر در توئیتر ترند شد و بین جایگاه دوم و سوم در نوسان بود.<br/>جمعه شب هشتک استعفای رئیس جمهور فرانسه بیش از ۲۶ هزار بار در توئیتر استفاده شد.<br/>در حالی که دو هفته دیگر به سالگرد شکل گیری جنبش مردمی و اعتراضی ضدسرمایه داری موسوم به جلیقه زرد‌ها مانده است، هشتک درخواست استعفای امانوئل مکرون از ریاست جمهوری فرانسه اول نوامبر به دومین هشتک محبوب در توئیتر به زبان فرانسه تبدیل شد. جایگاه این هشتک در طول روز جمعه بین دوم و سوم در تغییر بود.<br/>در زمان انتشار این مقاله محبوبیت هشتک استعفای مکرون با ۲۶ هزار بار استفاده در مجموع، به رده پنجم سقوط کرد. کاربران شبکه اجتماعی توئیتر هشتک استعفای مکرون را در قالب‌های مختلف، شوخی، ویدئو و الگوی رفتاری همراهی می‌کنند.<br/>احتمال برکناری امانوئل مکرون از ریاست جمهوری فرانسه از طرف برخی رسانه‌ها و احزاب سیاسی این کشور نیز مطرح شده است. روزنامه لیبراسیون با انتشار مقاله‌ای در ماه ژوئیه ۲۰۱۸ با تشریح برخی احتمالات قضایی و برخی دلایل از امکان برکناری مکرون از مقام ریاست جمهوری سخن گفته بود.</p>
    </article>
  </body>
</html>