<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/video-razigravaneto-koeto-mozheshe-da-promeni-vsichko-mezhdu-grigor-i-nole-1391117.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T17:14:00+00:00"/>
    <meta property="og:title" content="ВИДЕО: Разиграването, което можеше да промени всичко между Григор и Ноле"/>
    <meta property="og:description" content="Сезонът за Григор Димитров приключи в съботния следобед В последния Мастърс турнир за годината българинът претърпя поражение от световния №1 Новак Джокович, който надделя след 6:7, 4:6"/>
  </head>
  <body>
    <article>
      <h1>ВИДЕО: Разиграването, което можеше да промени всичко между Григор и Ноле</h1>
      <address><time datetime="2019-11-02T17:14:00+00:00">02 Nov 2019, 17:14</time> by <a rel="author">Sportlive.bg</a></address>
      <p>Сезонът за <a href="https://www.sportlive.bg/tags/4119"><b>Григор Димитров</b></a> приключи в съботния следобед. В последния Мастърс турнир за годината българинът претърпя поражение от световния №1 Новак Джокович, който надделя след 6:7, 4:6. Двубоят обаче можеше да се развие по коренно различен начин, ако само една точка, която отиде в графата на Ноле, беше завоювана от Димитров.</p>
      <p>При 5:4 в тайбрека на първия сет Гришо имаше два поредни сервиса на своята сметка. Джокович обаче показа железни нерви в първото разиграване и оцеля като по чудо. Двамата се захапаха в едно от най-красивите разигравания на турнира, като показаха прекрасни защитни удари. Гришо обаче реши да атакува в опит да стигне до две точки за спечелване за сета.</p>
      <p>С отлична акция Димитров си осигури шанс да излезе при мрежата и феновете усещаха, че той диктува темпото. С отличен бекхенд по обратния диагонал българинът затрудни максимално Джокович и се понесе към мрежата, за да завърши с драйв воле. Топката обаче кацна малко встрани от лнията и точката се оказа за Ноле. След това Димитров допусна нови две непредизвикани грешки и загуби сета. Може да видите разиграването във видеото под статията, а след това <a href="https://www.sportlive.bg/sport/tenis/Dzhokovich-Ima-zashto-da-sravnqvat-Grigor-s-Federer-vdignal-e-nivoto-sled-US-Open--1391017.html"><b>вижте страхотните комплименти, които Ноле отправи към Гришо в тази статия</b></a>.</p>
      <figure>
        <iframe data-src="https://twitter.com/Respiro_Tenis/status/1190637057762308097?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://www.sportlive.bg/sport/tenis/Grigor-Dimitrov-Sedmicata-e-fantastichna-iskam-da-izigraq-oshte-dva-macha-tuk-1390936.html"/>
        <a href="https://www.sportlive.bg/sport/tenis/VIDEO-Grigor-Dimitrov-otnovo-vpechatli-s-top-izpylnenie-1390898.html"/>
        <a href="https://www.sportlive.bg/sport/tenis/Ekspresna-pobeda-osiguri-na-Dzhokovich-sreshta-s-Grigor-Dimitrov-v-polufinalite--1390895.html"/>
        <a href="https://www.sportlive.bg/sport/tenis/Silnoto-predstavqne-na-Grigor-Dimitrov-v-Parizh-mu-osiguri-zavryshtane-v-top-20-1390876.html"/>
        <a href="https://www.sportlive.bg/sport/tenis/Opityt-na-Dzhokovich-prekyrshi-hysa-i-strastta-v-igrata-na-Grigor-Dimitrov-1391064.html"/>
      </related>
    </article>
  </body>
</html>