<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811150.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T17:03:00+00:00"/>
    <meta property="og:title" content="سوال نماینده قزوین از آذری جهرمی / درباره انعقاد قراردادهای کلان بیمه‌ای شفاف سازی کنید"/>
    <meta property="og:description" content="سوال سیده حمیده زرآبادی از آذری جهرمی وزیر ارتباطات و فناوری اطلاعات درباره انعقاد قراردادهای کلان بیمه‌ای با شرکت رایتل تقدیم هیات رئیسه مجلس شد."/>
  </head>
  <body>
    <article>
      <h1>سوال نماینده قزوین از آذری جهرمی / درباره انعقاد قراردادهای کلان بیمه‌ای شفاف سازی کنید</h1>
      <address>
        <time datetime="2019-11-02T17:03:00+00:00">02 Nov 2019, 17:03</time>
      </address>
      <p>سوال سیده حمیده زرآبادی از آذری جهرمی وزیر ارتباطات و فناوری اطلاعات درباره انعقاد قراردادهای کلان بیمه‌ای با شرکت رایتل تقدیم هیات رئیسه مجلس شد.</p>
      <figure>
        <img src="https://media.farsnews.com/Uploaded/Files/Images/1398/02/11/13980211000192_Test_PhotoN.jpg"/>
      </figure>
      <p>به گزارش فارس، سوال «سیده حمیده زرآبادی» نماینده مردم قزوین در مجلس شورای اسلامی از محمدجواد آذری جهرمی وزیر ارتباطات و فناوری اطلاعات درباره انعقاد قراردادهای کلان بیمه‌ای با شرکت رایتل تقدیم هیات رئیسه شد.</p>
      <p>
        <b>خلاصه سوال: </b>
      </p>
      <p>نقش خانم ثنا اسدیان در انعقاد قراردادهای کلان بیمه‌ای با شرکت رایتل چیست؟</p>
      <p>
        <b>شرح سوال:</b>
      </p>
      <p>باتوجه به انعقاد قراردادهای کلان بیمه‌ای توسط خانم ثنا اسدیان نمایندگی کد 2323 بیمه ما (وابسته به بانک ملت) با شرکت رایتل و شرکت‌های حوزه ارتباطات و ای تی پاسخ به سؤالات زیر به‌طور کامل و شفاف در اسرع‌وقت، لازم و ضروری است.</p>
      <p>1- آیا خانم ثنا اسدیان با جنابعالی ارتباط فامیلی دارد؟ در صورت پاسخ مثبت، نسبت دقیق ایشان را اعلام کنید.</p>
      <p>2- با توجه به فعالیت کوتاه مدت این نمایندگی، چگونه این خانم توانسته است انحصار کلیه خدمات بیمه‌ای شرکت بزرگ و مهمی همچون رایتل را به‌دست آورد؟</p>
      <p>3- شرح دقیق چگونگی روند واگذاری بیمه‌نامه‌ها به این نمایندگی تازه‌کار چیست؟ آیا در این‌خصوص مناقصه‌ای برگزار شده است؟</p>
      <p>4- دریافت کارمزدهای از چند صد میلیون ریالی تا بیش از یک میلیارد ریالی این نمایندگی در ماه از هماهن بدون تأسیس در حالی که نمایندگی‌های قدیمی صنعت بیمه‌ درگیر دریافت کارمزد پایینی در این سال‌ها هستند. در صنعت فناوری اطلاعات و ارتباطات چگونه رخ داده است؟</p>
      <p>5- بررسی لیست کامل پرتفوی نمایندگی از ابتدا تاکنون و ارتباطات نامبرده با وزیر و مدیران ارشد وزارتخانه و سازمان‌های تابعه نشان از یک رانت بزرگ در کارمزد این نمایندگی دارد، در این‌خصوص به‌صورت دقیق و شفاف توضیح دهید.</p>
      <figure>
        <img src="https://media.farsnews.com/Uploaded/Files/Images/1398/08/11/13980811000504_Test_NewPhotoFree.jpg"/>
      </figure>
      <p>6- در بررسی سبد پرتفوی این نمایندگی نشان از وجود یک انحصار خاص در حوزه شرکت‌های زیرمجموعه بخش فناوری اطلاعات و ای تی می‌باشد مانند: رایتل، شاتل، آسیاتک، دانک، فرابرد داده‌های ایرانیان و ترانه سبز تهران، علت چنین اتفاقی چیست؟</p>
      <p>7- آیا تمرکز حضور در شرکت‌ها در پرتفوی این نمایندگی نشان از یک رانت سازمان یافته برای نامبرده نیست؟</p>
      <p>8- نقش همسر خانم ثنا اسدیان (آقای نواب‌زاده) در انعقاد قراردادهای کلان بیمه‌ای با شرکت‌های حوزه‌ای با شرکت‌های حوزه ای تی چیست؟ نسبت نواب‌زاده با شما چیست؟ که در قامت مشاور بیمه‌ای مخابرات حداقل سابقه در امر بیمه‌گری برای سرنوشت بیمه سازمان‌های بزرگی همچون مخابرات تصمیم‌گیری می‌کند؟»</p>
    </article>
  </body>
</html>