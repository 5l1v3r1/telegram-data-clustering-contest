<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/zaniolo-roma-continuiamo-a-vincere-per-fare-qualcosa-di-grande/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-02T17:12:05+00:00"/>
    <meta property="og:title" content="Zaniolo: “Questa maglia è favolosa. Continuiamo a vincere per sognare in grande”"/>
    <meta property="og:description" content="Le parole del talento giallorosso:"/>
  </head>
  <body>
    <article>
      <h1>Zaniolo: “Questa maglia è favolosa. Continuiamo a vincere per sognare in grande”</h1>
      <h2>Le parole del talento giallorosso: “Sono felicissimo, ma da domani però pensiamo subito all’Europa League dove dobbiamo fare punti”</h2>
      <address><time datetime="2019-11-02T17:12:05+00:00">02 Nov 2019, 17:12</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>La <b>Roma</b> batte 2-1 il Napoli e si prende il terzo posto. Protagonista ancora una volta Nicolò <b>Zaniolo</b>, al quarto gol consecutivo e che oggi ha toccato le 50 presenze. Ecco le sue parole nel post partita.</p>
      <p>
        <b>ZANIOLO A SKY</b>
      </p>
      <p>“Siamo felicissimi, era uno scontro diretto da vincere per forza. Continuiamo ad allenarci per vincerne tanti altri e sperare in qualcosa di grande”.</p>
      <p><b>Avevate sofferto alla fine del primo tempo, cosa vi ha detto Fonseca?</b><br/>Di ripartire come se nulla fosse e affrontare il secondo tempo come i primi 20 minuti. Abbiamo fatto così e si sono visti i risultati.</p>
      <p><b>Continui a segnare…</b><br/>Sono felicissimo per questo periodo, spero di continuare così e farne tanti altri.</p>
      <p><b>Ora siete a +4 sul Napoli.</b><br/>L’abbiamo sempre detto che siamo una squadra con grandi mezzi, dovevamo ritrovarci dopo l’anno scorso e ce la stiamo facendo. Ora testa agli allenamenti che sono importantissimi per vincere altre partite importanti.</p>
      <figure>
        <embed-post data-src="https://www.instagram.com/p/B4Xs5M3C49e" data-service="Instagram"/>
      </figure>
      <p>
        <b>ZANIOLO A ROMA TV</b>
      </p>
      <p><b>Un gol alla De Bruyne.</b><br/>Felice per il gol ma soprattutto per la vittoria contro un avversario diretto per l’Europa. Ora tocca vincerne altri per fare qualcosa di grande.</p>
      <p><b>La percezione è che la Roma stia crescendo sotto tutti i punti di vista, potete giocarvela con chiunque.</b><br/>Sì, facciamo una grande fase difensiva per poi farne una ottima in attacco. Questo ci chiede il mister e i risultati si vedono.</p>
      <p><b>La fatica si fa sentire dopo tutti questi impegni ravvicinati.</b><br/>Sì, da domani torniamo in campo per preparare la sfida di Europa League dove è importante fare punti per la classifica. Dobbiamo continuare così.</p>
      <p><b>Cosa è successo dopo il match contro la Sampdoria.</b><br/>A Genoa abbiamo fatto tutti una partita sottotono, dopo nello spogliatoio ci siamo detti che dovevamo lavorare tutti insieme, di più e abbiamo iniziato a farlo.</p>
    </article>
  </body>
</html>