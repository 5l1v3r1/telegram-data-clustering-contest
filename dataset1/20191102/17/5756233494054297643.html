<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619479/%D8%AF%D8%B3%D8%AA%DA%AF%DB%8C%D8%B1%DB%8C-%DA%86%D9%87%D8%A7%D8%B1-%D8%B4%D8%B1%D9%88%D8%B1-%DA%A9%D9%87-%D8%A8%D8%B1-%D8%B3%D8%B1-%D8%AC%D8%A7%DB%8C-%D9%BE%D8%A7%D8%B1%DA%A9-%D8%AE%D9%88%D8%AF%D8%B1%D9%88-%D8%AF%D8%B1%DA%AF%DB%8C%D8%B1-%D8%B4%D8%AF%D9%87-%D8%A8%D9%88%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T17:30:00+00:00"/>
    <meta property="og:title" content="دستگیری چهار شرور که بر سر جای پارک خودرو درگیر شده بودند"/>
    <meta property="og:description" content="چهار شرور که بر سر جای پارک خودرو با یکدیگر درگیر شده و اقدام به تخریب خودروهای یکدیگر کرده بودند، با شلیک تیرهوایی پلیس دستگیر شدند."/>
  </head>
  <body>
    <article>
      <h1>دستگیری چهار شرور که بر سر جای پارک خودرو درگیر شده بودند</h1>
      <address>
        <time datetime="2019-11-02T17:30:00+00:00">02 Nov 2019, 17:30</time>
      </address>
      <p>
        <i>چهار شرور که بر سر جای پارک خودرو با یکدیگر درگیر شده و اقدام به تخریب خودروهای یکدیگر کرده بودند، با شلیک تیرهوایی پلیس دستگیر شدند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دو روز پیش وقوع یک فقره درگیری و نزاع شدید و تخریب خودروها که منجر به برهم خوردن نظم عمومی و و حشت شهروندان هم شده بود به مرکز فوریت‌های پلیسی ۱۱۰ اطلاع داده شد که درپی آن عوامل کلانتری جوادیه تهرانپارس به محل اعزام شدند.</p>
      <p>با حضور ماموران در محل مشاهده شد که چهار جوان با سر و صدا و عربده کشی نظم عمومی را برهم زده و در حال تخریب خودرو های یکدیگر هستند که در همین راستا ماموران وارد عمل شده و در گام نخست با هشدار از این افراد خواستند که دست از نزاع بردارند اما در ادامه با توجه به اینکه چهار جوان توجهی به فرمان پلیس نکردند، عوامل کلانتری اقدام به شلیک چندین تیرهوایی در این منطقه کرده و هرچهار متهم را دستگیر و به مقر انتظامی منتقل کردند.</p>
      <p>با انتقال طرفین نزاع به کلانتری مشخص شد که این افراد جزو اراذل و اوباش سابقه‌دار هستند و دلیل اولیه درگیریشان دعوا بر سرجای پارک بوده است که این دعوا دنباله دار شده و آنان اقدام به تخریب خودروهای یکدیگر نیز کردند.</p>
      <p>مرکز اطلاع رسانی پلیس پیشگیری تهران بزرگ با تایید این خبر اعلام کرد که برای هر چهار متهم دستگیر شده پرونده‌ای تشکیل و این افراد برای ادامه روند رسیدگی به جرم روانه دادسرا شدند.</p>
    </article>
  </body>
</html>