<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/donald-trmp-si-prizna-za-petrola-v-siriya-405664.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T17:09:36+00:00"/>
    <meta property="og:title" content="Доналд Тръмп си призна за петрола в Сирия"/>
    <meta property="og:description" content="Той бил &quot;най-прозрачният&quot; президент според Башар Асад"/>
  </head>
  <body>
    <article>
      <h1>Доналд Тръмп си призна за петрола в Сирия</h1>
      <address><time datetime="2019-11-02T17:09:36+00:00">02 Nov 2019, 17:09</time> by <a rel="author">"Стандарт"</a></address>
      <p>Президентът Доналд Тръмп обяви, че единственото, от което се интересуват американците в Сирия, е петролът, а думите му предизвика дебати. Някои казват, че милиардерът е останал неразбран, а други твърдят, че е първият, който си признава реалните причини за конфликти като този.</p>
      <p>„Искаме да върнем войниците си у дома, но оставяме част от тях там, защото запазваме петрола. Харесвам петрола. Запазваме го”, каза Тръмп. Тези думи на президента бяха разчетени като признание. Някои дори иронично го похвалиха. Сред тях беше и президент на Сирия Башар Асад, който каза часове по-късно, че това са истинските мотиви на американците.</p>
      <p>„Що се отнася до Доналд Тръмп, ако питате мен, ще ви кажа нещо, което може да ви прозвучи странно. Това е най-добрият американски президент, но не защото политиките му са добри, а защото е най-прозрачният. Всички американски президенти извършват престъпления и после взимат Нобелова награда за мир. Те всъщност са група престъпници, които представляват интересите на големите американски корпорации за оръжие, петрол и други. Тръмп говори открито и казва: "Искаме петрол", коментира Башар Асад. Американецът наистина говори подробно за това и на няколко пъти повтори, че петролът е основният приоритет. „Други държави да охраняват границата. Турция иска - нека я охранява. Те се бият от хиляда години. Ние се отдръпнахме и запазихме петрола", каза още Тръмп.</p>
      <p> </p>
    </article>
  </body>
</html>