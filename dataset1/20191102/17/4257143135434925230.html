<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/02/hosszu-katinka-nem-tud-leallni"/>
    <meta property="og:site_name" content="infostart"/>
    <meta property="article:published_time" content="2019-11-02T17:35:00+00:00"/>
    <meta property="og:title" content="Hosszú Katinka nem tud leállni"/>
    <meta property="og:description" content="Hosszú Katinka egy aranyat, Jakabos Zsuzsanna két bronzot nyert az úszók oroszországi világkupa-állomásának második, szombati versenynapján."/>
  </head>
  <body>
    <article>
      <h1>Hosszú Katinka nem tud leállni</h1>
      <address><time datetime="2019-11-02T17:35:00+00:00">02 Nov 2019, 17:35</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/sport/2019/11/02/megszolalt-shane-tusup-a-nagy-valtozasokrol"/>
        <a href="https://infostart.hu/sport/2019/10/15/wladar-sandor-shane-tusup-segithet-nekunk"/>
        <a href="https://infostart.hu/sport/2019/11/02/kapas-boglarka-az-isl-rol-megtiszteltetes-nekem-az-egesz"/>
        <a href="https://infostart.hu/sport/2019/11/01/megvan-hosszu-katinka-300-aranya"/>
      </related>
      <h3>Hosszú Katinka egy aranyat, Jakabos Zsuzsanna két bronzot nyert az úszók oroszországi világkupa-állomásának második, szombati versenynapján.</h3>
      <p>A háromszoros olimpiai bajnok Hosszú, aki pénteken 200 méter pillangón győzött, ezzel pedig a vk-sorozat 2012-es indulása óta kereken 300. egyéni aranyérmét gyűjtötte be, szombaton - a kazanyi viadal honlapja szerint - a 400 méteres vegyesúszásban bizonyult toronymagasan a legjobbnak 4:36.77 perces idejével. A harmadik helyet Jakabos Zsuzsanna érdemelte ki (4:44.68 p), aki egy másik bronzot is szerzett a 200 méteres gyors döntőjében úszott 1:59.45 perces eredményének köszönhetően.</p>
      <p>Utóbbi szám döntőjének másik magyar szereplője, Verrasztó Evelyn hetedik lett (2:00.36).</p>
      <p>A férfiaknál Szabó Szebasztián 100 méter gyorson negyedikként csapott célba (49.32 mp).</p>
      <p>
        <i>Nyitókép: MTI/Kovács Tamás</i>
      </p>
    </article>
  </body>
</html>