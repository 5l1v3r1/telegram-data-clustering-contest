<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-salernitana-entella-streaming-video-dazn-quote-sfida-equilibrata-serie-b/1942703/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T17:39:10+00:00"/>
    <meta property="og:title" content="DIRETTA/ Salernitana Entella (risultato 0-0) streaming video DAZN: Contini attento"/>
    <meta property="og:description" content="Diretta Salernitana Entella. Streaming video DAZN, formazioni ufficiali e risultato live del match per l'undicesima giornata del campionato di Serie B."/>
  </head>
  <body>
    <article>
      <h1>DIRETTA/ Salernitana Entella (risultato 0-0) streaming video DAZN: Contini attento</h1>
      <h2>Diretta Salernitana Entella. Streaming video DAZN, formazioni ufficiali e risultato live del match valevole per l’undicesima giornata del campionato di Serie B.</h2>
      <address><time datetime="2019-11-02T17:39:10+00:00">02 Nov 2019, 17:39</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA SALERNITANA ENTELLA (RISULTATO LIVE 0-0): CONTINI ATTENTO</h4>
      <p>La Salernitana insiste, al 27′ buona discesa di Lombardi che non trova però la misura del cross per Gondo. I granata tengono con insistenza il pallone, ma la manovra è sterile e troppo incentrata su lanci lunghi che sono facile preda della difesa ligure. Al 36′ bella invenzione di Kiyine che inventa l’assist per Di Tacchio, ma la conclusione è da dimenticare. Jallow prova ad accendersi e al 40′ lascia partire una conclusione insidiosa che trova però pronto Contini. Al 44′ ammonito Schenetti per un fallo su Kiyine, l’Entella rischia poco nel finale di tempo e le due squadre vanno dunque negli spogliatoi dello stadio Arechi, dopo 1′ di recupero, ancora sullo 0-0. (agg. di Fabio Belli)</p>
      <h4>STREAMING VIDEO E TV: COME VEDERE LA PARTITA</h4>
      <p>La diretta di Salernitana Entella non sarà trasmessa in tv sui canali in chiaro o a pagamento del digitale terrestre, né sul satellite. L’esclusiva sarà disponibile in diretta streaming video via internet su DAZN, collegandosi sul sito dazn.it con l’ausilio di un pc, oppure sull’applicazione DAZN tramite smart tv oppure con dispositivi mobili come tablet o smartphone.</p>
      <h4>PALO DI MAISTRO!</h4>
      <p>Prime scaramucce con la Salernitana che batte un angolo con Kiyine, l’Entella con Nizzetto ma il risultato non è memorabile in entrambi i casi. Buon guizzo di Jallow al 9′ ma l’attaccante granata difetta nel controllo decisivo, al 12′ Lombardi innesca Maistro che trova però la tempestiva chiusura difensiva di Coppolaro. Insistito possesso palla della Salernitana nella fase iniziale della partita, ma le occasioni da gol latitano su entrambi i fronti. Al 19′ viene respinto da Pinto un cross di Eramo che aveva trovato il fondo con una buona accelerazione. L’Entella si rende pericolosa al 21′ ma la Salernitana si salva con un anticipo di Migliorini su Mancosu, quindi al 25′ Maistro cerca la conclusione dai venti metri, ma il palo nega il gol del vantaggio alla Salernitana. (agg. di Fabio Belli)</p>
      <h4>LE FORMAZIONI UFFICIALI</h4>
      <p>Comincia la diretta di <b>Salernitana Entella</b> e mentre le formazioni ufficiali di questa sfida per la Serie B stanno entrando in campo all’Arechi, è ben anche considerare le statistiche che i due club hanno firmato alla vigilia di questa 11^ giornata. Dati alla mano ci accorgiamo che i granata sono solo alla nona piazza della graduatoria, con 15 punti: i padroni di casa hanno firmato 45 successi e tre pareggi e inoltre hanno la differenza gol positiva di 12:11. Sono statistiche praticamente identica per l’Entella che registra 15 punti e la decima piazza nella graduatoria: la virtus pure vanta 4 vittorie e solo tre KO ad oggi. I liguri però devono sistemare il dato relativo ai gol avendo seganti solo 9 contro le 10 reti subite. Non ci resta che dare la parola al campo, si gioca Salernitana Entella! SALERNITANA: Micai, Karo, Migliorini, Pinto, Lombardi, Di Tacchio, Dziczek, Akpa Akpro, Kiyine, Gondo, Jallow. ENTELLA: Contini, Sala, Chiosa, De Luca, Nizzetto, Adorjan, Coppolaro, Eramo, Mancosu, Poli, Schenetti. (agg Michela Colombo)</p>
      <h4>PROTAGONISTA</h4>
      <p>Titolare certo nella diretta di <b>Salernitana Entella</b>, per la 11^ giornata della Serie B, sarà di certo il bomber dei granata Lamin Jallow, che punta molto a questo turno del campionato cadetto. L’attaccante classe 1995 ha infatti fame di gol e non vede l’ora di diventare presto il primo marcatori del club. Fino ad ora però il giocatore ha messo a tabella 3 gol e neanche un assist vincente nelle prime sei presenze in campo, per un totale di 430 minuti nelle gambe, Certo quindi l’attaccante ex Chievo può ancora dare di più e lo farà anche oggi ai danni della Virtus Entella. (agg Michela Colombo)</p>
      <h4>TESTA A TESTA</h4>
      <p>Andiamo ora a dare un’occhiata anche allo storico che unisce <b>Salernitana Entella</b>, in diretta oggi all’Arechi per la 11^ giornata di Serie B. I dati però a nostra disposizione non sono poi così ricchi: dal 2015 a oggi infatti si registrano appena 7 precedenti (tra Coppa Italia e Serie B) e non abbiamo dati ancor più lontani dal tempo: complessivamente si contano però 3 successi dei granata per lo scontro diretto e 2 vittorie dei liguri, oltre a due pareggi. Pure va però anche aggiunto che l’ultimo precedente segnato tra Salernitana e Entella è ben recente visto che risale all’edizione 2018-2019 della Coppa Italia e per la precisione al terzo turno. In tale occasione assistemmo quindi al pieno successo della Virtus Entella col risultato di 2-0, finalizzato da Currarino e Dany Mota. (agg Michela Colombo)</p>
      <h4>ORARIO E PRESENTAZIONE PARTITA</h4>
      <p><b>Salernitana Entella</b>, <b>diretta</b> da Dionisi, sabato 2 novembre 2019 alle ore <b>18.00</b> presso lo stadio Arechi di Salerno, sarà una sfida valevole per l’undicesima giornata di <b>Serie B.</b> Dopo essere arrivati a un passo dalla vetta i campani hanno rallentato, non riuscendo a centrare quel salto di qualità che sembrava possibile e soprattutto incassando due beffardi pareggi casalinghi a tempo scaduto, contro Frosinone e Perugia, che hanno complicato non poco le cose. L’Entella era partita a razzo ma l’obiettivo della formazione ligure è sicuramente la salvezza, innanzitutto. La squadra di Boscaglia ha perso le ultime due trasferte contro Crotone ed Ascoli e proverà a tornare a fare punti lontano dalle mura amiche per puntellare la propria classifica.</p>
      <h4>PROBABILI FORMAZIONI SALERNITANA ENTELLA</h4>
      <p>Le probabili formazioni che scenderanno in campo in Salernitana Entella, sabato 2 novembre 2019 alle ore 18.00 presso lo stadio Arechi di Salerno, sfida valevole per l’undicesima giornata di Serie B. La Salernitana allenato da Giampiero Ventura scenderà in campo con un 3-5-2 schierato con: Micai; Jaroszynski, Migliorini, Karo; Lopez, Di Tacchio, Maistro, Odjer, Kiyine; Djuric, Jallow. Risponderà l’Entella guidata in panchina da Roberto Boscaglia con un 4-4-2: Contini; Sernicola, Pellizzer, Chiosa, Sala; Eramo, Paolucci, Nizzetto, Schenetti; Mancosu, De Luca.</p>
      <h4>LE QUOTE PER LE SCOMMESSE</h4>
      <p>Le quote della sfida per l’agenzia di scommesse Snai vedono la Salernitana favorita sull’Entella. Quota per il segno ‘1’ fissata a 2.00, eventuale pareggio quotata 3.75 mentre la quota per il segno ‘2’ viene proposta a 3.50. Le quote per i gol realizzati complessivamente nel corso della partita vedono l’over 2.5 quotato 1.55 e l’under 2.5 quotato 2.50.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-sassari-roma-streaming-video-tv-bellanticipo-al-palaserradimigni/1943247/"/>
        <a href="https://www.ilsussidiario.net/news/classifica-marcatori-serie-a-capocannoniere-immobile-e-gia-in-fuga/1943711/"/>
        <a href="https://www.ilsussidiario.net/news/diretta-formula-1-qualifiche-austin-live-pole-position-e-tempi-gp-usa-2019/1943591/"/>
        <a href="https://www.ilsussidiario.net/news/diretta-real-madrid-betis-streaming-video-dazn-i-blancos-puntano-alla-vetta/1943096/"/>
        <a href="https://www.ilsussidiario.net/news/diretta-bologna-inter-streaming-video-tv-altra-trasferta-per-i-nerazzurri-serie-a/1943619/"/>
        <a href="https://www.ilsussidiario.net/news/diretta-modena-perugia-streaming-video-rai-la-supercoppa-italiana-2019-di-volley/1944454/"/>
      </related>
    </article>
  </body>
</html>