<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811162.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T17:54:00+00:00"/>
    <meta property="og:title" content="سورنا ستاری: فرهنگ استخدامی باعث نابودی اعتماد به نفس در جامعه خواهد شد"/>
    <meta property="og:description" content=" به گزارش مهر، سورنا ستاری بعد از ظهر شنبه در جلسه رونق تولید و اقتصاد دانش‌بنیان اظهار داشت: فرهنگ استخدامی را باعث نابودی اعتماد به نفس در جامعه دانست و اظهار داشت: فرهنگ استخدامی مانند اقتصاد نفتی یکی از مشکل‌های بسیار مهم کشور محسوب می‌شود."/>
  </head>
  <body>
    <article>
      <h1>سورنا ستاری: فرهنگ استخدامی باعث نابودی اعتماد به نفس در جامعه خواهد شد</h1>
      <address>
        <time datetime="2019-11-02T17:54:00+00:00">02 Nov 2019, 17:54</time>
      </address>
      <p>معاون علمی و فناوری ریاست‌جمهوری گفت: فرهنگ استخدامی در کشور باعث نابودی اعتماد به نفس در جامعه خواهد شد.</p>
      <p> به گزارش مهر، سورنا ستاری بعد از ظهر شنبه در جلسه رونق تولید و اقتصاد دانش‌بنیان اظهار داشت: فرهنگ استخدامی را باعث نابودی اعتماد به نفس در جامعه دانست و اظهار داشت: فرهنگ استخدامی مانند اقتصاد نفتی یکی از مشکل‌های بسیار مهم کشور محسوب می‌شود.</p>
      <p>معاون علمی و فناوری ریاست‌جمهوری بیان داشت: یکی از راه‌کارهای تغییر فرهنگ استخدامی ایجاد کارخانه‌های نوآوری است.</p>
      <p>وی افزود: آوردن ظرفیت‌هایی خارج از اکوسیستم به استان و متناسب نبودن با زیست‌بوم باعث بروز مشکلاتی در استان از جمله عدم توسعه یافتگی خواهد شد.</p>
      <p>وی با بیان اینکه توسعه ذاتی و درون‌زا یکی از موارد مورد پیگیری ما است، عنوان کرد: این موضوع باید بر اساس پتانسیل‌های هر استان و اکوسیستم موجود در آن بررسی شود.</p>
      <p>ستاری خاطرنشان کرد: هرمزگان دارای پتانسیل‌های سرزمینی است که اگر به آن درست نگاه شود یک منبع تولید سرمایه بزرگ محسوب می‌شود.</p>
      <p>وی اظهار داشت: جهت‌گیری صنایعی که در هرمزگان فعالیت می‌کنند باید در حوزه‌های مربوط به دریا و متناسب با اکوسیستم استان باشد.</p>
      <p>معاون علمی و فناوری ریاست‌جمهوری بیان داشت: یکی از بخش‌های ایجاد اکوسیستم در استان هرمزگان، اعتقاد و میدان دادن به جوانان و فعالیت شرکت‌های دانش‌بنیان در زمینه ظرفیت‌های استان است.</p>
      <p>ستاری با ذکر این نکته که شرکت‌های دانش‌بنیان باید خدمات شهری را بر عهده داشته باشند و شهرداری تنها ناظر باشد، گفت: شهر هوشمند فرصتی است که شهرداری در اختیار شرکت‌های دانش‌بنیان قرار داده است چراکه که مبنای شهر هوشمند این است که شهرداری ارائه خدمات را به بخش خصوصی واگذار کند.</p>
      <p>وی عنوان کرد: صنایع بزرگی در استان هرمزگان وجود دارد که نیاز به خدمات زیادی دارند و اگر خدمات این صنایع تامین نشود، نیاز خود را از خارج از استان تامین می‌کنند.</p>
      <p>معاون علمی و فناوری ریاست‌جمهوری تصریح کرد: وظیفه دولت مشارکت در احداث زیرساخت‌ها است تا ریسک‌پدیری بخش خصوصی را کاهش دهد.</p>
      <p>ستاری راه‌اندازی صندوق پژوهش و فناوری هرمزگان را یکی از ضرورت‌های استان دانست و ابراز داشت: عدم وجود صندوق پژوهش و فناوری یکی از عقب ماندگی‌های هرمزگان محسوب می‌شود که باید به صورت جدی مورد پیگیری قرار گیرد.</p>
      <p>وی تشریح کرد: صندوق پژوهش و فناوری برای شرکت‌های نوپای استان هرمزگان بسیار موثر خواهد بود.</p>
      <p>معاون علمی و فناوری ریاست‌جمهوری مطرح کرد: معاونت علمی و فناوری ریاست‌جمهوری آمادگی این را دارد که بخشی از سرمایه صندوق پژوهش و فناوری را جهت تاسیس تامین کند.</p>
      <p>ستاری خاطرنشان کرد: ۹ برابر میزان سرمایه‌ای که در صندوق پژوهش و فناوری توسط سهام‌داران سرمایه‌گذاری شود از طریق خط اعتباری به استان اختصاص می‌یابد.</p>
      <p>ستاری گفت: متاسفانه در استان هرمزگان شتاب‌دهنده قدرتمندی وجود ندارد تا بر روی ایده‌های خلاق جوانان سرمایه‌گذاری کند.</p>
      <p>معاون علمی و فناوری ریاست‌جمهوری تصریح کرد: محصولی که به دست مردم می‌رسد باید توسط بخش خصوصی ساخته شود و اگر غیر از این باشد عدم رضایت مردم را در پی خواهد داشت.</p>
    </article>
  </body>
</html>