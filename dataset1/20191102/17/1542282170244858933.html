<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/02/vrazilia-petrelaiokhlida-delta-tankers-kamia-anamiksi"/>
    <meta property="og:site_name" content="euronews"/>
    <meta property="article:published_time" content="2019-11-02T17:11:15+00:00"/>
    <meta property="og:title" content="Delta Tankers: Δεν ευθύνεται η «Μπουμπουλίνα» για την πετρελαιοκηλίδα"/>
    <meta property="og:description" content="Αρνείται κάθε ευθύνη η διαχειρίστρια εταιρία - Επιμένουν οι Βραζιλιάνοι που δέχονται εκ των έσω πυρά για την ελλιπή τους αντίδραση."/>
  </head>
  <body>
    <article>
      <h1>Delta Tankers: Δεν ευθύνεται η «Μπουμπουλίνα» για την πετρελαιοκηλίδα</h1>
      <address><time datetime="2019-11-02T17:11:15+00:00">02 Nov 2019, 17:11</time> by <a rel="author">euronews </a></address>
      <figure>
        <img src="https://static.euronews.com/articles/stories/04/27/57/86/773x435_cmsv2_57f70576-adda-52b7-bb80-321a085bd85c-4275786.jpg"/>
      </figure>
      <p>Καμία ανάμιξη στην πετρελαιοκηλίδα που μόλυνε τον Ιούλιο τις τροπικές ακτές της Βραζιλίας δεν έχει το ελληνικής σημαίας δεξαμενόπλοιο «Μπουμπουλίνα», σύμφωνα με τη διαχειρίστρια εταιρία.</p>
      <p>Σε γραπτή ανακοίνωσή της, η Delta Tankers αναφέρει πως το πλοίο απέπλευσε πλήρες φορτίου από τη Βενεζουέλα και μετέβη χωρίς στάση στη Μελάκα της Μαλαισίας, όπου και ξεφόρτωσε, χωρίς να έχει καταγραφεί καμία απώλεια.</p>
      <p>Την ίδια ώρα, εντείνεται η κριτική κατά των αρχών της λατινοαμερικανικής χώρας.</p>
      <p>«Εκείνοι που θεσμικά θα μπορούσαν άμεσα να αναλάβουν δράση σε ομοσπονδιακό επίπεδο, σε πολιτειακό επίπεδο ή στο επίπεδο του ιδιωτικού τομέα δεν είχαν καμία οργάνωση. Το απόλυτο χάος», τόνισε ο Κάρλος Νόμπρε, μέλος της βραζιλιάνικης Ακαδημίας Επιστημών.</p>
      <p>Από την πλευρά τους, οι εισαγγελείς που ερευνούν την υπόθεση λένε πως διαθέτουν στοιχεία για το ότι η εταιρία, ο καπετάνιος και το πλήρωμα δεν ενημέρωσαν εγκαίρως.</p>
      <p>Η Delta Tankers τονίζει πως διαθέτει όλες τις καταγραφές για να στηρίξει τη μη ανάμιξή της, ωστόσο οι αρχές της Βραζιλίας δεν έχουν έρθει σε καμία επαφή μαζί της.</p>
    </article>
  </body>
</html>