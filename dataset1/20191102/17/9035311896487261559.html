<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/abd-isid-in-yeni-lideri-kureysi-yi-arastiriyoruz-misirdan-biat-duyrusu"/>
    <meta property="og:site_name" content="euronews"/>
    <meta property="article:published_time" content="2019-11-02T17:54:58+00:00"/>
    <meta property="og:title" content="ABD: IŞİD'in yeni lideri Kureyşi'yi araştırıyoruz"/>
    <meta property="og:description" content="Amerika Birleşik Devletleri (ABD), IŞİD'in yeni lideri Ebu İbrahim el-Haşimi el-Kureyşi hakkında istihbarat topladığını açıkladı"/>
  </head>
  <body>
    <article>
      <h1>ABD: IŞİD'in yeni lideri Kureyşi'yi araştırıyoruz</h1>
      <address><time datetime="2019-11-02T17:54:58+00:00">02 Nov 2019, 17:54</time> by <a rel="author">Enis Günaydın</a></address>
      <p>Amerika Birleşik Devletleri (ABD), IŞİD'in yeni lideri Ebu İbrahim el-Haşimi el-Kureyşi hakkında istihbarat topladığını açıkladı.</p>
      <p>Amerikan Terörle Mücadele Özel Temsilcisi Nathan Sales, "Terör örgütünde bir liderlik değişimi olduğunda, tehdide karşı mücadele edebilmek için en güncel bilgilere sahip olmak istiyoruz." açıklamasını yaptı. Buna göre Amerikalı yetkililer, Kureyşi'nin örgüt içerisinde daha önceki rolünü belirlemeye çalışıyor.</p>
      <p>IŞİD'e karşı mücadelenin Washington'un öncelikleri arasında yer almaya devam ettiğini söyleyen Sales, "Başındaki kim olduğuna bakmaksızın grubu dağıtacağız." şeklinde konuştu.</p>
      <h3>IŞİD'in Mısır kolundan Kureyşi'ye biat</h3>
      <p>Diğer yandan IŞİD'in Mısır'daki kolu olan ve kendini 'Sina Vilayeti' şekline adlandıran grup, Bağdadi'nin öldürülmesinin ardından liderliğe geçen Ebu İbrahim el-Haşimi el-Kureyşi'ye biat ettiklerini duyurdu.</p>
      <p>Kahire hükümetine meydan okuyan 'Sina Vilayeti', 20'ye yakın üyesinin bulunduğu bir fotoğrafı paylaşarak duyurusunu yaptı.</p>
      <p>IŞİD'in eski lideri Ebubekir el-Bağdadi, ABD'nin operasyonu sırasında Suriye'nin kuzeyindeki İdlib kenti yakınlarında <a href="https://tr.euronews.com/2019/10/27/trump-isid-lideri-ebubekir-el-bagdadi-oldu-suriye-idlib-el-kaide">öldürülmüştü</a>. IŞİD ise Bağdadi'nin öldürüldüğünü doğrulayarak yerine Kureyşi'nin geçtiğini <a href="https://tr.euronews.com/2019/10/31/isid-yeni-lideri-ebu-ibrahim-el-hasimi-el-kureysi">duyurmuştu</a>.</p>
      <ul>
        <li>
          <a href="https://tr.euronews.com/2019/11/01/isidin-yeni-lideri-ebu-ibrahim-el-hasimi-el-kureysi-kimdir">
            <b>IŞİD'in yeni lideri Ebu İbrahim el-Haşimi el-Kureyşi kimdir?</b>
          </a>
        </li>
        <li>
          <a href="https://tr.euronews.com/2019/10/27/trump-isid-lideri-ebubekir-el-bagdadi-oldu-suriye-idlib-el-kaide">
            <b>Trump: IŞİD lideri Ebubekir el-Bağdadi öldü, biz artık Suriye'deki işimizi bitirdik</b>
          </a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>