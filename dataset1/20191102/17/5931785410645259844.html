<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/lalatovic-krivo-mi-je-zbog-penala-ali-sta-reci-posle-40/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T17:14:03+00:00"/>
    <meta property="og:title" content="Lalatović: Krivo mi je zbog penala, ali šta reći posle 4:0"/>
    <meta property="og:description" content="Trener fudbalera Vojvodine Nenad Lalatović rekao je da je Partizan zasluženo i ubedljivo pobedio, kao i da je današnja igra bila najlošije izdanje bilo koje njegove ekipe na gostovanju protiv crno-belih. – Krivo mi je što nismo ušli u meč onako kako sam očekivao. Krivo mi je i zbog penala, ali šta reći posle 4:0?! […]"/>
  </head>
  <body>
    <article>
      <h1>Lalatović: Krivo mi je zbog penala, ali šta reći posle 4:0</h1>
      <address><time datetime="2019-11-02T17:14:03+00:00">02 Nov 2019, 17:14</time> by <a rel="author">Darko</a></address>
      <p>Trener fudbalera Vojvodine Nenad Lalatović rekao je da je Partizan zasluženo i ubedljivo pobedio, kao i da je današnja igra bila najlošije izdanje bilo koje njegove ekipe na gostovanju protiv crno-belih.</p>
      <p><b>– Krivo mi je što nismo ušli u meč onako kako sam očekivao. Krivo mi je i zbog penala, ali šta reći posle 4:0?! Partizan je danas bio bolji. Nikada nijedna ekipa koju sam vodio nije odigrala ovako i ovo je sigurno najlošije izdanje bilo kog mog tima protiv Partizana</b>, rekao je Lalatović novinarima posle utakmice, prenosi Beta.</p>
      <p>Vojvodina je danas u gostima izgubila od Partizana sa 4:0, a Lalatović je istakao da je nemoguće da se bilo koja ekipa dostojno suprotstavi Partizanu i Crvenoj zvezdi koji imaju znatno veći finansijski i igrački fond.</p>
      <p><b>– Nedostajala je duel igra, ne možete da bude toliko daleko od igrača, da im date prostor… Nekako kao da je ušao strah u moje igrače. Ovde inostrani igrači prave veliku razliku i to su prednosti Partizana i Crvene zvezde</b>, dodao je Lalatović.</p>
      <p>Upitan da li šta zamera svojim igračima, Lalatović je kazao da nema šta da zameri.</p>
      <p><b>– Ovo je sličan tim kao i prošle godine. Ja mnogo dajem sebe i tražim isto to od njih, ali mi smo tek na početku i mnoge stvari treba da se promene. Ova ekipa je prošle sezone bila deveta, a sada smo treći i jako sam zadovoljan sa osvojenim bodovima u dosadašnjem toku sezone. Mi ipak našu priliku, ako želimo u Evropu, treba da tražimo protiv ekipa sličnih kvaliteta. To je sve do glava igrača, na kojima oni moraju da porade</b>, rekao je trener Vojvodine.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
        <a href="https://www.sportskacentrala.com/2019/11/02/live-partizan-vojvodina-3/"/>
        <a href="https://www.sportskacentrala.com/2019/11/02/milosevic-promenio-dvojicu-startera-u-odnosu-na-mec-sa-cukarickim/"/>
        <a href="https://www.sportskacentrala.com/2019/10/31/lalatovic-protiv-partizana-sa-mnogo-samopouzdanja-ipak-smo-mi-treci-na-tabeli/"/>
        <a href="https://www.sportskacentrala.com/2019/10/30/navijaci-vojvodine-pred-mec-sa-partizanom-ako-se-ovo-ne-promeni/"/>
        <a href="https://www.sportskacentrala.com/2019/10/30/na-zahtev-policije-promenjen-termin-meca-partizan-vojvodina/"/>
        <a href="https://www.sportskacentrala.com/2019/10/12/lalatovic-nakon-incidenta-u-italiji-jednostavno-borite-se-za-vasu-zemlju-i-zastavu/"/>
        <a href="https://www.sportskacentrala.com/2019/10/12/albanci-prekinuli-mec-vojvodine-u-bresi/"/>
        <a href="https://www.sportskacentrala.com/2019/10/06/vojvodina-gostuje-klubu-iz-serije-a/"/>
      </related>
    </article>
  </body>
</html>