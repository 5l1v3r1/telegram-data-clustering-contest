<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811153.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T17:12:00+00:00"/>
    <meta property="og:title" content="عقب‌نشینی سرمربی پرسپولیس درباره مواضع خود علیه استقلال"/>
    <meta property="og:description" content=" به گزارش مهر، افشین پیروانی و گابریل کالدرون امروز شنبه در باشگاه حضور پیدا کردند تا طبق روال هفتگی در جلسه‌ای با محمد حسن انصاریفرد شرکت کنند."/>
  </head>
  <body>
    <article>
      <h1>عقب‌نشینی سرمربی پرسپولیس درباره مواضع خود علیه استقلال</h1>
      <address>
        <time datetime="2019-11-02T17:12:00+00:00">02 Nov 2019, 17:12</time>
      </address>
      <p>مدیر عامل باشگاه پرسپولیس طبق روال هفتگی امروز شنبه در محل باشگاه با مدیر و سرمربی تیم دیدار و گفتگو داشت.</p>
      <p> به گزارش مهر، افشین پیروانی و گابریل کالدرون امروز شنبه در باشگاه حضور پیدا کردند تا طبق روال هفتگی در جلسه‌ای با محمد حسن انصاریفرد شرکت کنند.</p>
      <p>در این نشست درباره امور مختلف تیم از جمله بازی پیش رو، سفر به اهواز، گفتگو، هماهنگی و برنامه‌ریزی شد.</p>
      <p>از جمله مسائل مطرح شده در این جلسه، موضوع مربوط به جذب مهاجم در نیم فصل بود. مدیر عامل پرسپولیس در این ارتباط به سرمربی سرخپوشان گفت: باشگاه با برخی گزینه‌ها که معرفی شده‌اند و شرایط بهتر دارند در حال مذاکره است تا اگر  امکان جذب باشد به شکل قطعی  به گابریل کالدرون معرفی شوند. ما در حال بررسی هستیم و شما هم گزینه‌هایی که دارید را معرفی کنید.</p>
      <p>کالدرون  درباره بازی با ماشین سازی، دیدار پیش رو با فولاد و وضعیت تیم و تمرینات صحبت‌هایی را مطرح کرد. در بخشی از این جلسه  امام وردی معاون ورزشی باشگاه درباره وضعیت اقامت و گذرنامه و خروج اینیگو بدنساز تیم که دوشنبه شب برای سفری چند روزه راهی کشورش می‌شود توضیح داد و با کالدرون گفت هیچ مشکلی برای ورود و خروج مربیان خارجی تیم وجود ندارد.</p>
      <p>در این جلسه، خواجه‌وند معاون حقوقی باشگاه هم حضور یافت و درباره دفاعیه‌ای که قرار است باشگاه با توجه به مصاحبه انجام شده از  طرف کالدرون به سازمان لیگ ارسال کند توضیحاتی داد.</p>
      <p>کالدورن در این جلسه تاکید کرد هرگز منظورم استقلال نبوده و فقط درباره داوری بازی استقلال و پارس جنوبی جم و آن پنالتی و آفساید حرف زدم. توضیحات ویژه‌تر کالدورن به دفاعیه‌ای که خواجوند مدیر حقوقی باشگاه در هماهنگی با پیروانی در دو روز گذشته  آماده کرده بود اضافه شد. در این جلسه قدوسی مشاور مدیر  عامل و مدیر روابط عمومی باشگاه هم حضور داشت.</p>
    </article>
  </body>
</html>