<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544206.html/%D8%A2%D8%AA%D8%B4-%D8%B3%D9%88%D8%B2%DB%8C-%D8%AF%D8%B1-%DB%8C%DA%A9-%D9%85%D8%B1%DA%A9%D8%B2-%D8%AE%D8%B1%DB%8C%D8%AF-%D8%B4%D9%87%D8%B1%D8%B3%D8%AA%D8%A7%D9%86-%D9%86%D9%87%D8%A7%D9%88%D9%86%D8%AF--%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T17:58:00+00:00"/>
    <meta property="og:title" content="آتش‌سوزی در یک مرکز خرید شهرستان نهاوند+ تصاویر"/>
    <meta property="og:description" content="مرکز خرید ایرانیان در شهر نهاوند دچار آتش‌سوزی شد که با کمک آتش‌نشانان این حریق مهار شد."/>
  </head>
  <body>
    <article>
      <h1>آتش‌سوزی در یک مرکز خرید شهرستان نهاوند+ تصاویر</h1>
      <address>
        <time datetime="2019-11-02T17:58:00+00:00">02 Nov 2019, 17:58</time>
      </address>
      <p>مرکز خرید ایرانیان در شهر نهاوند دچار آتش‌سوزی شد که با کمک آتش‌نشانان این حریق مهار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/29550">عصر همدان</a>؛ ظهر امروز آتش‌سوزی در پاساژ ایرانیان شهر نهاوند باعث بروز خسارت به این واحد شد که با حضور آتش‌نشانان، آتش‌سوزی مهار شد.</p>
      <p>علی قیصری دبیر ستاد بحران نهاوند در محل حادثه در گفت‌وگو با خبرنگار ما گفت: پس از دریافت این خبر چند اکیپ از نیروهای آتش‌نشانی وامدادی سریعاً به محل حادثه اعزام شدند.</p>
      <p>وی اظهار داشت: خوشبختانه با اقدام به‌موقع آن‌ها از سرایت آتش به دیگر طبقات جلوگیری شد و آتش‌سوزی در طبقه فوقانی این مرکز خرید مهار شد.</p>
      <p>قیصری گفت: علت حادثه بی‌احتیاطی ایزوگام کار بوده است که موجب آتش‌سوزی شده است.</p>
      <figure>
        <img src="http://newsroom.dana.ir/content/upload/696a259c-fac0-483d-b0ce-0ca2e0c6eadc.jpg"/>
      </figure>
      <p>وی اظهار داشت: خوشبختانه در این حادثه به کسی آسیب نرسیده است و میزان خسارت پس از بررسی نهایی اعلام خواهد شد.</p>
      <p>کیانی مسئول آتش‌نشانی نهاوند نیز در مل حادثه گفت: 4 دستگاه خودروی آتش‌نشانی به محل حادثه اعزام شدند و خوشبختانه در سریع‌ترین زمین موفق به اطفای حریق شدند.</p>
      <p>وی گفت: در این حادثه انبار حدود 80 متری این واحد تجاری در آتش سوخت که از شهروندان درخواست داریم نکات ایمنی را بیشتر رعایت کنند.</p>
      <figure>
        <img src="http://newsroom.dana.ir/content/upload/b3617bf2-9513-45f1-aebf-6490de746fc1.jpg"/>
      </figure>
      <p>
        <b>بازگشایی پاساژ ایرانیان بعد از حادثه آتش‌سوزی امروز</b>
      </p>
      <p>بعد از حادثه آتش‌سوزی امروز که در طبقه فوقانی و انباری واقع در پشت‌بام پاساژ ایرانیان رخ داد، این آتش‌سوزی با حضور به‌موقع چهار اکیپ آتش‌نشانی نهاوند بدون اینکه آتش به سایر طبقات این پاساژ سرایت کند مهار شد.</p>
      <p>بعد از مهار آتش‌سوزی، پاساژ ایرانیان پاک‌سازی و نظافت این مرکز تجاری در دستور کار قرار گرفت و از بعدازظهر امروز مردم می‌توانند مانند روزهای گذشته از این مجتمع تجاری بازدید و خرید کنند.</p>
      <p>انتهای پیام/</p>
    </article>
  </body>
</html>