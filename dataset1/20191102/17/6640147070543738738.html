<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/google-regala-3-mesi-di-youtube-premium-ad-alcuni-utenti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T17:53:00+00:00"/>
    <meta property="og:title" content="Google regala 3 mesi di YouTube Premium ad alcuni utenti"/>
    <meta property="og:description" content="L'iniziativa relativa a YouTube Premium riguarda alcuni fortunati utenti abbonati al servizio Google One."/>
  </head>
  <body>
    <article>
      <h1>Google regala 3 mesi di YouTube Premium ad alcuni utenti</h1>
      <address>
        <time datetime="2019-11-02T17:53:00+00:00">02 Nov 2019, 17:53</time>
      </address>
      <p>Alcuni fortunati utenti di <a href="http://www.tomshw.it/smartphone/google-one-il-gigante-californiano-unifica-i-servizi-cloud/">Google One</a> stanno ricevendo, proprio durante queste ore, un messaggio di posta elettronica in cui viene proposto loro un regalo. Si tratta di <b>un abbonamento gratuito, della durata di 3 mesi, a <a href="http://www.tomshw.it/smartphone/youtube-premium-cose-e-come-funziona/">YouTube Premium.</a></b></p>
      <p>Google One, arrivato da alcuni mesi anche in Italia, è un servizio che offre agli abbonati<b> uno spazio online in cui poter archiviare i vari dati.</b> Per attirare sempre più possibili clienti, la società ha deciso di proporre alcuni premi a tutti coloro i quali decidono di provare la piattaforma. Qualche settimana fa, ad esempio, sono stati regalati diversi esemplari di Google Home Mini, speaker compatibile con il controllo vocale.</p>
      <figure>
        <img src="https://www.tomshw.it/images/images/2019/04/youtube-premium-28355.768x432.jpg"/>
      </figure>
      <p>Oggi il regalo è cambiato: alcuni consumatori potranno ottenere tre mesi gratuiti di YouTube Premium. Gli interessati riceveranno un’e-mail in cui vengono invitati a provare il servizio entro e non oltre il 31 gennaio 2020. All’interno di Google One, <b>l’iniziativa è visionabile nella sezione “Offerte”.</b></p>
      <p>Dopo il periodo di prova, se non dovesse essere disattivato, Google One si rinnoverà automaticamente a 11,99 euro all’anno, per 100 GB di spazio, o 29,99 euro all’anno, per 200 giga. Tutti gli altri dettagli riguardanti l’abbonamento sono disponibili nel <a href="https://one.google.com/about">sito web ufficiale</a>.</p>
      <blockquote>Lo Xiaomi Mi Mix 3 5G è uno degli smartphone compatibili con il nuovo standard di rete e disponibile in Europa. Lo trovate a <a href="https://toms.it/BoLjy">questo link.</a></blockquote>
    </article>
  </body>
</html>