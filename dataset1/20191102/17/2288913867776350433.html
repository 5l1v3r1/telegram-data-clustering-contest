<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191102_04697013"/>
    <meta property="og:site_name" content="De Standaard"/>
    <meta property="article:published_time" content="2019-11-02T17:39:00+00:00"/>
    <meta property="og:title" content="Duizenden Schotten op straat voor onafhankelijkheid: ‘Tijd dat Schotland zijn eigen toekomst kiest’"/>
    <meta property="og:description" content="Duizenden Schotten zijn in Glasgow op straat gekomen voor onafhankelijkheid. ‘Dat ligt meer dan ooit binnen bereik’, zei de Schotse premier Nicola Sturgeon..."/>
  </head>
  <body>
    <article>
      <h1>Duizenden Schotten op straat voor onafhankelijkheid: ‘Tijd dat Schotland zijn eigen toekomst kiest’</h1>
      <address>
        <time datetime="2019-11-02T17:39:00+00:00">02 Nov 2019, 17:39</time>
      </address>
      <p>
        <b>Duizenden Schotten zijn in Glasgow op straat gekomen voor onafhankelijkheid. ‘Dat ligt meer dan ooit binnen bereik’, zei de Schotse premier Nicola Sturgeon.</b>
      </p>
      <p>Sturgeon, lid van de Scottish National Party (SNP), pleitte op de betoging opnieuw voor een tweede onafhankelijkheidsreferendum dat volgend jaar zou moeten plaatsvinden. Zo kunnen de Schotten volgens haar de ‘chaos van Westminster’ achter zich laten.</p>
      <p>Op 12 december trekken de Britten naar de stembus voor vervroegde verkiezingen. Sturgeon roept de Schotten op om dan een ‘luid signaal te sturen’ naar Westminster. ‘Het is tijd dat Schotland zijn eigen toekomst kiest. Het is tijd dat Schotland een onafhankelijk land wordt.’</p>
      <p>Ze noemde de verkiezingen de ‘belangrijkste verkiezingen voor Schotland in ons leven’.</p>
      <p>Om een nieuw referendum te organiseren, heeft de Schotse regering de toestemming van de Britse regering nodig. ‘Voor Kerstmis’ wil Sturgeon een brief aan Downing Street schrijven om een nieuw referendum te mogen organiseren.</p>
      <p>Maar premier Boris Johnson heeft al laten weten dat hij daar niet voor te vinden is. Ook Labour-leider Jeremy Corbyn zegt dat een onafhankelijkheidsreferendum niet wenselijk is, net zoals de Libdems.</p>
      <p>In het eerste referendum, in 2014, stemde 55 procent van de Schotten ervoor om bij Groot-Brittannië te blijven. Maar bij het Brexitreferendum van 2016 stemde 62 procent van de Schotten voor ‘remain’, tegenover 48 procent van alle Britten.</p>
    </article>
  </body>
</html>