<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637564/%D8%A7%D9%85%D8%A7%D8%B1%D8%A7%D8%AA-%D9%87%D9%85%DA%86%D9%86%D8%A7%D9%86-%D9%85%D9%82%D8%B5%D8%AF-%D9%85%D9%86%D8%B7%D9%82%D9%87%E2%80%8C%D8%A7%DB%8C-%D8%A8%D8%B1%D8%A7%DB%8C-%D8%AA%D8%B1%D9%88%D8%B1%DB%8C%D8%B3%D8%AA-%D9%87%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T17:46:00+00:00"/>
    <meta property="og:title" content="امارات همچنان مقصد منطقه‌ای برای تروریست هاست"/>
    <meta property="og:description" content="وزارت امور خارجه آمریکا در گزارش خود درباره تروریسم در سال ۲۰۱۸ میلادی در جهان، امارات را به عنوان یک مقصد منطقه‌ای و بین المللی برای جابجایی..."/>
  </head>
  <body>
    <article>
      <h1>
        <a href="https://www.bultannews.com/fa/news/637564/%D8%A7%D9%85%D8%A7%D8%B1%D8%A7%D8%AA-%D9%87%D9%85%DA%86%D9%86%D8%A7%D9%86-%D9%85%D9%82%D8%B5%D8%AF-%D9%85%D9%86%D8%B7%D9%82%D9%87%E2%80%8C%D8%A7%DB%8C-%D8%A8%D8%B1%D8%A7%DB%8C-%D8%AA%D8%B1%D9%88%D8%B1%DB%8C%D8%B3%D8%AA-%D9%87%D8%A7%D8%B3%D8%AA">امارات همچنان مقصد منطقه‌ای برای تروریست هاست</a>
      </h1>
      <h2>وزارت امور خارجه آمریکا در گزارش خود درباره تروریسم در سال ۲۰۱۸ میلادی در جهان، امارات را به عنوان یک مقصد منطقه‌ای و بین المللی برای جابجایی...</h2>
      <address><time datetime="2019-11-02T17:46:00+00:00">02 Nov 2019, 17:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از الجزیره‎، وزارت امور خارجه آمریکا در گزارش خود درباره تروریسم در سال ۲۰۱۸ میلادی در جهان، امارات را به عنوان یک مقصد منطقه‌ای و بین المللی برای جابجایی سازمان‌های تروریستی و به جریان انداختن اموال این سازمانها، توصیف کرده است.<br/>این گزارش همچنین سعودی را متهم کرده است به بهانه قوانین تروریسم به بازداشت فعالان و دانشگاهیان ادامه می‌دهد.<br/>گزارش وزارت خارجه آمریکا در تحلیل و اظهارنظرش همچنین حاوی پایبندی شماری از کشور‌های جهان به مبارزه با تروریسم و تأمین مالی آن است.<br/>احمد هزیم خبرنگار الجزیره در گزارشی از واشنگتن گفت: امارات به یک مقصد منطقه‌ای و بین المللی برای تردد سازمان‌های تروریستی و به مرکز تعاملات مالی این سازمان‌ها تبدیل شده است.<br/>این مهم‌ترین نتیجه گیری وزارت خارجه آمریکا در خصوص وضع تروریسم در کشور‌های جهان در سال ۲۰۱۸ میلادی در آن قسمتی است که به وضع کشور‌های عربی خلیج فارس پرداخته شده است. این گزارش به شکست ابوظبی در مبارزه با تروریسم و منابع تأمین مالی آن اشاره کرده است.<br/>ویلیام لورنس مسئول سابق در وزارت خارجه آمریکا گفت: «قطعا امارات در کل به تعهداتش در خصوص از بین بردن تروریسم عمل نکرده است. امارات در جلوگیری از وقوع حملاتی در داخل این کشور موفق بوده است، اما تأمین مالی تروریسم با سرازیر شدن اموال از امارات ادامه دارد و امارات باید بسیاری از کار‌ها را انجام دهد.»<br/>خبرنگار گفت: این گزارش همچنین عربستان سعودی را به ادامه حمایت از دیدگاه‌هایی در شماری از کشور‌ها متهم کرده که این دیدگاه‌ها خواستار رواداری نکردن است و خط مشی سعودی همچنان حاوی زبان تحریک علیه دیگران است. با وجود آن که این گزارش تأیید کرده است همکاری بین ریاض و واشنگتن برای مبارزه با تروریسم به قوت خود باقی است، اما خاطر نشان کرده است مقامات سعودی از تروریسم، تعریف گسترده‌ای ارائه کرده اند و بر اساس چنین تعریفی نیز شماری از فعالان و علمای دینی را به بهانه ارتکاب جنایاتی تروریستی بازداشت کرده اند.<br/>این گزارش همچنین اشاره کرده است که بحران بین قطر و کشور‌های محاصره کننده قطر (عربستان، بحرین، امارات و مصر) به مانعی در مسیر مبارزه با تروریسم تبدیل شده است.<br/>سیگور نیو پاور محقق در امور منطقه خلیج فارس گفت: «موضع آمریکا کاملا روشن است. آشتی در خلیج فارس یک مصلحت ملی اساسی است و بر اساس گزارش وزارت خارجه آمریکا حتی فراتر از این است. این گزارش تأکید کرده است نبود هماهنگی بین شورای همکاری خلیج فارس عملا مانع همکاری برای مبارزه با تروریسم در منطقه است.»<br/>این گزارش همچنین به جنگ در یمن نیز پرداخته و خاطر نشان کرده است خلأ امنیتی ناشی از منازعه بین دولت یمن و حوثی‌ها از طرف شبکه القاعده در جزیره العرب و شبکه داعش پر شده است.<br/>این گزارش همچنین خاطر نشان شده است دولت یمن (منصور هادی)، چون در ریاض در تبعید است هیچ پیشرفت قابل بیانی در زمینه مبارزه با تروریسم نداشته است.<br/>خبرنگار گفت: شاید خلاصه این گزارش و حرف اصلی آن این باشد که بحران‌های ناشی از جنگ در یمن و محاصره قطر و شکافی که این محاصره بین کشور‌های منطقه به وجود آورده است؛ همه اینها، تلاش‌های منطقه‌ای و بین المللی را در مبارزه با تروریسم و منابع تأمین مالی آن را بر باد می‌دهد.</p>
    </article>
  </body>
</html>