<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637561/%D8%B3%D9%82%D9%88%D8%B7-%DA%A9%D8%A7%D8%B1%DA%AF%D8%B1-%DB%B2%DB%B2-%D8%B3%D8%A7%D9%84%D9%87-%D8%A7%D8%B2-%D8%A7%D8%B1%D8%AA%D9%81%D8%A7%D8%B9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T17:19:00+00:00"/>
    <meta property="og:title" content="سقوط کارگر ۲۲ ساله از ارتفاع"/>
    <meta property="og:description" content="سقوط کارگر جوان از ارتفاع در پروژه راه سازی، مرگ دلخراش وی را به همراه داشت."/>
  </head>
  <body>
    <article>
      <h1>
        <a href="https://www.bultannews.com/fa/news/637561/%D8%B3%D9%82%D9%88%D8%B7-%DA%A9%D8%A7%D8%B1%DA%AF%D8%B1-%DB%B2%DB%B2-%D8%B3%D8%A7%D9%84%D9%87-%D8%A7%D8%B2-%D8%A7%D8%B1%D8%AA%D9%81%D8%A7%D8%B9">سقوط کارگر ۲۲ ساله از ارتفاع</a>
      </h1>
      <h2>سقوط کارگر جوان از ارتفاع در پروژه راه سازی، مرگ دلخراش وی را به همراه داشت.</h2>
      <address><time datetime="2019-11-02T17:19:00+00:00">02 Nov 2019, 17:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در پی تماس شهروندان با سامانه ۱۲۵ مبنی بر سقوط شخصی از ارتفاع، ستاد فرماندهی آتش‌نشانی تهران ساعت ۰۹:۳۶ گروه امداد و نجات ۱۹ را به آزاد راه تهران- شمال اعزام کرد.<br/>مهدی بهداری رئیس ایستگاه ۷۴ درباره این حادثه گفت: به محض رسیدن به محل حادثه مشاهده شد کارگر ۲۲ ساله‌ای درهنگام کار در ارتفاعات کوه ناگهان از ارتفاع حدود ۳ متری به پایین سقوط کرده و از قسمت پا و سر دچار شکستگی و خونریزی شدید شده بود و بر اثر جراحات وارده و تایید عوامل اورژانس مرگ وی تایید شد.<br/>وی افزود: آتش نشانان با رعایت کامل تمهیدات ایمنی پس از طی مسیر طولانی و سخت به صورت پیاده، به محل حادثه رسیدند و کارگر جوان را به فضای بازتر و ایمن‌تر انتقال و پس از تحویل محل به مدیر پروژه و عوامل انتظامی به ماموریت خود پایان دادند.</p>
    </article>
  </body>
</html>