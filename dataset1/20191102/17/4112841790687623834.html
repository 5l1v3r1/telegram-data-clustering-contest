<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76141-28-slahnuti-trstenicou-je-trest-za-cudzolozstvo-Muza-ktory-presadil-zakon-proti-mimomanzelskemu-sexu-prichytili-s-vydatou-zenou"/>
    <meta property="og:site_name" content="REFRESHER"/>
    <meta property="article:published_time" content="2019-11-02T17:24:00+00:00"/>
    <meta property="og:title" content="28 šľahnutí trstenicou je trest za cudzoložstvo: Muža, ktorý presadil zákon proti mimomanželskému sexu, prichytili s vydatou ženou"/>
    <meta property="og:description" content="Potrestali aj jeho milenku."/>
  </head>
  <body>
    <article>
      <h1>28 šľahnutí trstenicou je trest za cudzoložstvo: Muža, ktorý presadil zákon proti mimomanželskému sexu, prichytili s vydatou ženou</h1>
      <address><time datetime="2019-11-02T17:24:00+00:00">02 Nov 2019, 17:24</time> by <a rel="author">Timea Krauszová</a></address>
      <p>
        <b>Potrestali aj jeho milenku.</b>
      </p>
      <p>Muža z Indonézie meno Mukhlis bin Muhammad potrestali za mimomanželský sex po tom, čo sa jemu a organizácii, ktorej je členom, podarilo presadiť zákon, ktorý takýto sex zakazuje. Hlboko veriaci muž dostal 28 rán trstenicou pred početným publikom. Potrestali aj jeho milenku, ktorá dostala 23 rán. O prípade píše <a href="https://www.bbc.com/news/world-asia-50258727"><b>BBC</b></a>.</p>
      <h3>Konzervatívny postoj, liberálne skutky?</h3>
      <p>Mukhlis pochádza z regiónu Aceh, ktorý je extrémne konzervatívny<b>. </b>Je to jediný región v Indonézii, ktorý sa drží <b>prísneho islamského práva šaría. </b> Okrem cudzoložstva tu verejne trestajú trstenicou aj za sex medzi dvoma mužmi, výrobu, predaj a konzumáciu alkoholu a za gamblerstvo.</p>
      <related>
        <a href="https://refresher.sk/64220-Slovenka-ktora-dobrovolne-konvertovala-na-islam-Za-terorizmus-dostanes-trest-smrti-a-aj-v-islame-existuje-feminizmus-Rozhovor"/>
      </related>
      <p>46-ročný muž je jedným z islamských lídrov, ktorý tento zákon pomohol presadiť. Paradoxne <b>ho prichytili pri sexe s vydatou ženou.</b> Našli ich v aute zaparkovanom blízko jednej z turistických pláží. Pre <a href="https://www.bbc.com/news/world-asia-50258727"><b>BBC</b> </a>sa o treste vyjadril zástupca starostu, ktorý povedal, že takto to chce Boží zákon: <i>„Každý, komu sa preukáže vina, musí byť potrestaný, aj vtedy, ak je členom MPU (výboru, ktorý presadil konkrétny zákon, pozn. red.).“  </i>Mukhlisa, samozrejme, z organizácie vylúčili. Okrem neho potrestali aj jeho milenku, ktorá dostala 23 rán trstenicou. <a href="https://www.youtube.com/watch?v=XdCgzbf1PTw"><b>Videá</b> </a>z verejného trestu zachytávajú bolesť ich oboch.</p>
      <p>Prísné šaríjske právo v indonézskom regióne platí od septembra 2015. Odvtedy už potrestali 15 ľudí, z toho 5 žien, píše <a href="https://edition.cnn.com/2019/11/01/asia/indonesia-adultery-caning-scli-intl/index.html"><b>CNN</b></a>. Potrestali aj dvoch mužov, ktorý dostali 83 rán trstenicou po tom, čo ich prichytili pri zakázanom sexe.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/35029-600-druhov-koralov-a-1800-druhov-ryb-Zaplavaj-si-vdaka-360stupnovemu-videu-vo-vzacnej-koralovej-oblasti-pri-Indonezii"/>
        <a href="https://refresher.sk/40102-Orangutan-mu-pri-foteni-selfie-strelil-poriadnu-facku-Indonezske-dobrodruzstvo-si-Hahn-navzdy-zapamata"/>
        <a href="https://refresher.sk/43358-More-na-pobrezie-Indonezie-vyplavilo-zahadne-15metrove-telo-neznameho-obrovskeho-zivocicha-Nikto-si-netrufa-tvrdit-o-co-by-mohlo-ist"/>
        <a href="https://refresher.sk/35862-V-Indonezii-nasli-vraj-najstarsieho-zijuceho-cloveka-Mbah-ma-145-rokov-a-pravost-datumu-narodenia-mu-potvrdili-aj-miestne-urady"/>
        <a href="https://refresher.sk/61052-Postihnuty-8rocny-chlapec-chodi-po-styroch-3-kilometre-kazdy-den-aby-sa-dostal-do-skoly-Vozik-na-skalnatom-terene-nemoze-pouzit"/>
        <a href="https://refresher.sk/69558-Nebo-v-Indonezii-sa-sfarbilo-do-cervena-Mozu-za-to-rozsiahle-lesne-poziare"/>
        <a href="https://refresher.sk/43778-Zo-spinaveho-slumu-sa-stala-lakava-turisticka-atrakcia-Pouzivatelia-Instagramu-si-ju-nevedia-vynachvalit"/>
        <a href="https://refresher.sk/70650-Na-slovenskych-plastickych-operaciach-usetria-cudzinky-tisice-eur-Policia-obvinila-chirurgov-mali-sa-obohacovat-na-ukor-statu"/>
      </related>
    </article>
  </body>
</html>