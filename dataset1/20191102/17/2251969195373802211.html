<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/02/pirotecnico-3-a-3-a-corridonia-tra-il-cska-e-la-cluentina/1320612/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-02T17:43:51+00:00"/>
    <meta property="og:title" content="Pirotecnico 3 a 3 a Corridonia tra il Cska e la Cluentina"/>
    <meta property="og:description" content="PRIMA CATEGORIA"/>
  </head>
  <body>
    <article>
      <h1>Pirotecnico 3 a 3 a Corridonia tra il Cska e la Cluentina</h1>
      <h2>PRIMA CATEGORIA</h2>
      <address><time datetime="2019-11-02T17:43:51+00:00">02 Nov 2019, 17:43</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F02%2Fpirotecnico-3-a-3-a-corridonia-tra-il-cska-e-la-cluentina%2F1320612%2F">Condividi3</a><a href="https://twitter.com/intent/tweet?text=Pirotecnico+3+a+3+a+Corridonia++tra+il+Cska+e+la+Cluentina&amp;url=https%3A%2F%2Fwww.cronachemaceratesi.it%2F2019%2F11%2F02%2Fpirotecnico-3-a-3-a-corridonia-tra-il-cska-e-la-cluentina%2F1320612%2F">Tweet</a>Email3 Condivisioni</p>
      <p> </p>
      <p><b>Succede di tutto nella sfida tra Cska Corridonia e Cluentina, con gli ospiti che acciuffano il pareggio all’ultimo respiro grazie a Cacchiarelli. Gara ricca di emozioni e nervosismo, due calci di rigore concessi, un cartellino rosso, diverse occasioni da una parte e dall’altra. Partono bene i padroni di casa e su un lancio lungo Amaolo si libera, poi davanti al portiere realizza il goal del vantaggio con un preciso diagonale.</b> La Cluentina risponde con forza, cominciando a macinare gioco e mettendo sotto pressione gli avversari: il pareggio nasce dalla caparbietà di Tomassini, recupera palla in area e appoggia per Andrea Mancini che di potenza batte il portiere. A metà tempo Tomassini sorprende tutti scattando su un lancio lungo, Giannini lo stende e si prende il rosso diretto. Nel finale però la Cluentina concede un rigore, che Amaolo realizza con freddezza. I biancorossi accusano il colpo e ad inizio ripresa perdono una palla sanguinosa che Amaolo trasforma in assist perfetto per Compagnucci, il tiro al volo è forte e preciso e supera Torresi. Sembra finita ma la Cluentina non molla: un altro rigore, per tocco di mano, riapre la partita, con la firma di Andrea Mancini. Forcing finale e ancora il centrocampista biancorosso è decisivo, con il cross perfetto dalla sinistra che trova la testa di Cacchiarelli, tocco preciso imprendibile per il Gentili e gara chiusa definitivamente sul 3 a 3.</p>
      <p>
        <b>
          <i>CSKA CORRIDONIA – CLUENTINA 3-3</i>
        </b>
      </p>
      <p><b>CSKA CORRIDONIA:</b> Giannini, Mari, Paolucci, Moriconi, Perfetti, Compagnucci (88′ Mariucci), Cervigni (28′ Gentili), Ciamarra, Amaolo (74′ Luciani), Gaetani (66′ Trobbiani G.), Curzi. All. Pagnanini.<b>CLUENTINA:</b> Torresi, Scocco (46′ Luca Mancini), Scoccia, Tomassini, Menghini (61′ Foglia), Porfiri (70′ Cacchiarelli), Sopranzetti (46′ Gianfelici), Trobbiani, Cammertoni, Andrea Mancini, Pettinari (46′ Andreucci). All. Pietro Canesin.</p>
      <p><b>ESPULSI:</b> 27′ Giannini.</p>
      <p><b>RETI:</b> 6′ e 48′ Amaolo, 13′ e 76′ Andrea Mancini, 46′ Compagnucci, 90′ Cacchiarelli.</p>
      <p><b>ARBITRO:</b> Giovannini di Ascoli Piceno.</p>
    </article>
  </body>
</html>