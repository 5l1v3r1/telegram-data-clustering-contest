<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902102/overbodig-bij-club-brugge-maar-ngong-krijgt-nu-een-kans-bij-psv.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T17:21:00+00:00"/>
    <meta property="og:title" content="Na vertrek bij Club Brugge mag Ngongé hopen op doorbraak bij PSV"/>
    <meta property="og:description" content="Cyril Ngongé lijkt helemaal te overtuigen bij PSV. De jonge aanvaller van Club Brugge wordt verhuurd aan PSV, waar hij de technische staf al kon imponeren."/>
  </head>
  <body>
    <article>
      <h1>Na vertrek bij Club Brugge mag Ngongé hopen op doorbraak bij PSV</h1>
      <address>
        <time datetime="2019-11-02T17:21:00+00:00">02 Nov 2019, 17:21</time>
      </address>
      <p>
        <b>Cyril Ngongé lijkt helemaal te overtuigen bij PSV. De jonge aanvaller van Club Brugge wordt verhuurd aan PSV, waar hij de technische staf al kon imponeren.</b>
      </p>
      <p>De amper negentienjarige aanvaller werd door Club Brugge verhuurd aan PSV. De Nederlandse topclub besloot om hem een kans te geven in het tweede elftal, dat uitkomt in de Keuken Kampioen Divisie. Daar is Ngongé één van de uitblinkers.</p>
      <p>Met zijn vier doelpunten en twee assists in acht wedstrijden is Ngonge inmiddels ook al op de radar van de technische staf van het A-elftal verschenen. Zo heeft Mark van Bommel ook besloten om Ngonge een kans te geven. De aanvaller werd door de trainer van PSV opgenomen in de selectie voor het duel tegen Sparta Rotterdam.</p>
      <p><b>Langer verblijf?</b><br/>Of Ngongé ook meteen speelminuten zal krijgen, is nog maar de vraag. Bij PSV kan men alleszins geen beroep doen op Steven Bergwijn, die een tijdje buiten strijd is men een blessure.</p>
      <p>Als Ngongé ook bij het A-elftal weet te overtuigen, kan PSV beslissen om de aanvaller langer aan boord te houden. De Nederlandse topclub wist namelijk een aankoopoptie te bedingen in het huurcontract van Ngongé.</p>
      <p>Ngongé debuteerde vorig seizoen op het hoogste niveau bij Club Brugge. Hij kreeg vijf wedstrijden onder Ivan Leko. Bij Club Brugge leek de concurrentiestrijd dit seizoen te groot, waardoor men <a href="https://www.voetbalprimeur.be/nieuws/893420/officieel-club-brugge-leent-youngster-ngonge-een-jaartje-uit-aan-psv.html?utm_source=doorlink&amp;utm_medium=doorlink&amp;utm_campaign=doorlink">besloot om hem uit te lenen</a>.</p>
      <figure>
        <iframe data-src="https://twitter.com/cyrilngonge27/status/1190642526564356102?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/893444/ngonge-over-nieuwe-club-psv-mooi-stadion-mooie-fans-mooie-stad-.html?itm_source=www.voetbalprimeur.be&amp;itm_medium=highlighted-content">Ngonge over uitleenbeurt aan PSV: "Dit was een keuze van Club Brugge"</a></aside>
    </article>
  </body>
</html>