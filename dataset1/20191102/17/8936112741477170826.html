<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/eintracht-frankfurt-bayern-monachium-wynik-meczu-relacja-sklady-bramki-bundesliga,982397.html"/>
    <meta property="og:site_name" content="TVN24"/>
    <meta property="article:published_time" content="2019-11-02T17:31:00+00:00"/>
    <meta property="og:title" content="Efektowny gol &quot;Lewego&quot; na nic. Kompromitująca porażka Bayernu"/>
    <meta property="og:description" content="Dziesiąty mecz w sezonie i już 14. gol - Robert Lewandowski dalej wyprawia w Bundeslidze cuda. Polak podtrzymał genialną strzelecką serię, ale tym razem jego trafienie ma słodko-gorzki smak. Bayern..."/>
  </head>
  <body>
    <article>
      <h1>Efektowny gol "Lewego" na nic. Kompromitująca porażka Bayernu</h1>
      <address>
        <time datetime="2019-11-02T17:31:00+00:00">02 Nov 2019, 17:31</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
        <figcaption>Bayern przegrał we Frankfurcie Foto: PAP/EPA | Video: Eleven Sports Network</figcaption>
      </figure>
      <h3>Dziesiąty mecz w sezonie i już 14. gol - Robert Lewandowski dalej wyprawia w Bundeslidze cuda. Polak podtrzymał genialną strzelecką serię, ale tym razem jego trafienie ma słodko-gorzki smak. Bayern skompromitował się we Frankfurcie i przegrał z Eintrachtem aż 1:5.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi niemieckiej można oglądać na kanałach ELEVEN SPORTS w player.pl</a>
        </b>
      </p>
      <p>Była 37. minuta, kiedy napastnik mistrzów Niemiec dostał podanie przed polem karnym. Wtedy wydarzyło się coś, czego spodziewał się mało kto, a już na pewno nie obrońcy Frankfurtu. Rozgrywający 300. mecz w Bundeslidze Lewandowski wziął na plecy czterech rywali, minął ich zwodem i w sytuacji sam na sam nie dał szans Frederikowi Ronnowowi.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/0bfa6945-05b2-41e6-94aa-eb84e3709805.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Robert Lewandowski znowu trafił<cite>Źródło: Getty Images</cite></figcaption>
      </figure>
      <p>Dziesięć meczów i 14 ligowych goli. Dodatkowo przynajmniej jeden gol w każdym ze spotkań. Lewandowski jest w życiowej formie. Szkoda tylko, że tego samego nie można powiedzieć o jego kolegach. W sobotę Bayern wyglądał dramatycznie źle i zebrał zasłużone lanie.</p>
      <h3>Mecz jak z koszmaru</h3>
      <p>Plaga nieszczęść, która nawiedziła Bayern rozpoczęła się przed upływem 10. minuty. Monachijczycy atakowali, ale robili to na tyle nieporadnie, że narazili się na kontrę. Za nią nie nadążył Jerome Boateng i skończyło się czerwoną kartką za faul na Gonzalo Paciencii.</p>
      <related>
        <a href="https://eurosport.tvn24.pl/pilka-nozna,105/prezydent-bayernu-plakalem-w-celi-jak-dziecko,982340.html"/>
      </related>
      <p>Taki obrót spraw wyraźnie gospodarzy rozochocił. Na bramkę Neuera sunął atak za atakiem i błyskawicznie przyniosło to efekty, choć przyznać trzeba, że Eintrachtowi sprzyjało szczęście. Jako pierwszy trafił Filip Kostić, jako drugi Djibril Sow. Obydwu piłka spadała pod nogi po rykoszetach i pozostawało dopełnić formalności.</p>
      <p>Mniej przypadku było przy kolejnych trafieniach. David Abraham wykończył składną akcję całej drużyny, Martin Hinteregger trafił po dośrodkowaniu z rzutu rożnego, a gol Paciencii był idealną puentą spotkania. Portugalczyk trafił do pustej bramki, po tym jak Andre Silva minął całą obronę Bawarczyków.</p>
      <p>Bayern na kolanach i dopiero czwartym miejscu w Bundeslidze.</p>
      <p><b>Eintracht Frankfurt - Bayern 5:1</b><br/><b>Bramki: </b>Kostić (25'), Sow (33'), Abraham (49'), Hinteregger (61'), Paciencia (85') - Lewandowski (37')</p>
      <p><b>WYNIKI 10. KOLEJKI BUNDESLIGI:</b><br/>Hoffenheim - Paderborn 3:0<br/>Borussia D. - Wolfsburg 3:0<br/>Bayer - Borussia M. 1:2<br/>Eintracht Frankfurt - Bayern 5:1<br/>RB Lipsk - Mainz 8:0<br/>Werder  - Freiburg 2:2<br/>Union Berlin - Hertha 1:0<br/><br/><b>niedziela:</b><br/>Fortuna Duesseldorf - FC Koeln <br/>Augsburg - Schalke</p>
      <p>Autor: pqv/TG / Źródło: eurosport.pl</p>
    </article>
  </body>
</html>