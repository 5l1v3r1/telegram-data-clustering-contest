<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/sports/prosorini-diakopi-sto-ntermpi-tou-gynaikeiou-volei/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T17:56:19+00:00"/>
    <meta property="og:title" content="Προσωρινή διακοπή στο ντέρμπι του γυναικείου βόλεϊ"/>
    <meta property="og:description" content="Μετά από ρίψη αντικειμένου, διακόπηκε προσωρινά το ντέρμπι Παναθηναϊκού – Ολυμπιακού για την Α1 βόλεϊ Γυναικών στο κλειστό του Αγίου Θωμά."/>
  </head>
  <body>
    <article>
      <h1>Προσωρινή διακοπή στο ντέρμπι του γυναικείου βόλεϊ</h1>
      <h2>Μετά από ρίψη αντικειμένου, διακόπηκε προσωρινά το ντέρμπι Παναθηναϊκού – Ολυμπιακού για την Α1 βόλεϊ Γυναικών στο κλειστό του Αγίου Θωμά.</h2>
      <address><time datetime="2019-11-02T17:56:19+00:00">02 Nov 2019, 17:56</time> by <a rel="author">ΤοΒΗΜΑ Team</a></address>
      <p>Από ένταση σημαδεύτηκε το παιχνίδι ανάμεσα στον Παναθηναϊκό και στον Ολυμπιακό για την Α1 Βόλεϊ Γυναικών, που πραγματοποιείται αυτή την ώρα στο κλειστό του Αγίου Θωμά.</p>
      <p>Λίγο πριν το τέλος του πρώτου σετ, με το παιχνίδι να είναι ισόπαλο στο 23-23, οπαδοί του Παναθηναϊκού πέταξαν αντικείμενα προς τον πάγκο του Ολυμπιακού.</p>
      <p>
        <a href="https://www.in.gr/2019/11/02/greece/amaliada-gi-ayto-mou-epitethike-o-16xronos-oi-agnostoi-dialogoi/">Διαβάστε ακόμη : «Γι' αυτό μου επιτέθηκε» ο 16χρονος - Οι άγνωστοι διάλογοι μεταξύ των παιδιών</a>
      </p>
      <p>Κάποιοι, πάτησαν και στις άκρες του παρκέ, δείχνοντας απειλητικές διαθέσεις για την αποστολή του Ολυμπιακού, αλλά τους συγκράτησαν οι υπεύθυνοι του Παναθηναϊκού.</p>
      <p>Αυτό είχε ως αποτέλεσμα ο διαιτητής να διακόψει την αναμέτρηση για περίπου 5 λεπτά, μέχρι να ηρεμήσουν τα πνεύματα, ενώ προληπτικά εκκενώθηκε η εξέδρα πίσω από τον πάγκο του Ολυμπιακού.</p>
      <p>Ευτυχώς, προς το παρόν δεν φαίνεται να έχει προκύψει σοβαρός τραυματισμός και το παιχνίδι συνεχίζεται.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>