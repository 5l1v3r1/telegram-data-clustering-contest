<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637559/%DA%A9%D9%85%D9%88%D9%86%DB%8C%D8%B3%D8%AA-%DA%A9%D8%A7%D8%B1%DA%AF%D8%B1%DB%8C-%D9%88-%DA%A9%D9%88%D9%85%D9%84%D9%87-%DA%A9%D8%A7%D8%B1%DA%AF%D8%B1%D8%A7%D9%86-%D8%A2%D8%B2%D8%A7%D8%AF-%D8%B4%D8%AF%D9%87-%D9%87%D9%81%D8%AA-%D8%AA%D9%BE%D9%87-%D8%B1%D9%81%D9%82%D8%A7%DB%8C-%D9%85%D8%A7-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T17:07:00+00:00"/>
    <meta property="og:title" content="کمونیست کارگری و کومله : کارگران آزاد شده هفت تپه رفقای ما هستند!"/>
    <meta property="og:description" content="سالهاست رسانه هایی که همواره درصدد ایجاد یأس و ناامیدی در بین کارگران و اذهان عمومی جامعه بودند اکنون نیز با تغذیه و خوراک از سوی دشمنان خارج نشین سعی می کنند بذر نفاق و تفرقه در جامعه بپاشند."/>
  </head>
  <body>
    <article>
      <h1>
        <a href="https://www.bultannews.com/fa/news/637559/%DA%A9%D9%85%D9%88%D9%86%DB%8C%D8%B3%D8%AA-%DA%A9%D8%A7%D8%B1%DA%AF%D8%B1%DB%8C-%D9%88-%DA%A9%D9%88%D9%85%D9%84%D9%87-%DA%A9%D8%A7%D8%B1%DA%AF%D8%B1%D8%A7%D9%86-%D8%A2%D8%B2%D8%A7%D8%AF-%D8%B4%D8%AF%D9%87-%D9%87%D9%81%D8%AA-%D8%AA%D9%BE%D9%87-%D8%B1%D9%81%D9%82%D8%A7%DB%8C-%D9%85%D8%A7-%D9%87%D8%B3%D8%AA%D9%86%D8%AF">کمونیست کارگری و کومله : کارگران آزاد شده هفت تپه رفقای ما هستند!</a>
      </h1>
      <h2>سالهاست رسانه هایی که همواره درصدد ایجاد یأس و ناامیدی در بین کارگران و اذهان عمومی جامعه بودند اکنون نیز با تغذیه و خوراک از سوی دشمنان خارج نشین سعی می کنند بذر نفاق و تفرقه در جامعه بپاشند.</h2>
      <address><time datetime="2019-11-02T17:07:00+00:00">02 Nov 2019, 17:07</time> by <a rel="author">بولتن نیوز | bultannews.com</a></address>
      <p><b>گروه بین الملل _ گروه دفاعی:</b> بدنبال آزادی تعدادی از <b>کارگران</b> <b>هفت تپه</b> که مورد رافت اسلامی قرار گرفتند، رسانه های وابسته به <b>کومله</b> و کمونیست کارگری، با پخش اخبار هدف دار در حال انتشار مصاحبه های جنجالی دستگیرشدگان پیش از زندان هستند و با این ترفند، قصد دارند تا این افراد را منتسب به خود اعلام کنند تا برای سناریوهای جدید خود، زمینه سازی کنند.</p>
      <p> </p>
      <p>به گزارش بولتن نیوز، با آزادی اسماعیل بخشی، سپیده قلیان، ساناز الهیاری، عسل محمدی، مرضیه امیری و... رسانه های <b>حکمتیست</b>، کمونیست کارگری و کومله کمونیستی، با انتشار اخبار جهت دار و پیام های تبریک از این افراد به عنوان رفقای کمونیست یاد کردند!</p>
      <p> </p>
      <p>همچنین در چند روز گذشته تلویزیون های وابسته به گروههای مارکسیستی و کمونیستی مصاحبه های جنجالی پیش از دستگیری این افراد را بازپخش کردند که هدف از این اقدام، زمینه سازی برای توطئه ای جدید در جهت دردسرآفرینی برای کارگران است.</p>
      <p> </p>
      <p>کمونیست ها که گویا از آزادی کارگران هفت تپه خوشنود نیستند دهها خبر، مطلب و مصاحبه از اسماعیل بخشی و سپیده قلیان پیش از دستگیری منتشر کرده اند.</p>
      <p> </p>
      <p>سالهاست رسانه هایی که همواره درصدد ایجاد یأس و ناامیدی در بین کارگران و اذهان عمومی جامعه بودند، اکنون نیز با تغذیه و خوراک از سوی دشمنان خارج نشین سعی می کنند بذر نفاق و تفرقه در جامعه بپاشند.</p>
      <p> </p>
      <p>دشمنان حقیر و زمین خورده هرجا احساس کردند می توانند جولان دهند، با طرح مسائل حاشیه ای در جامعه اسلامی و خصوصا در بین کارگران زحمتکش، سعی در ایجاد فاصله میان مردم و نظام را دارند.</p>
      <p> </p>
      <p>افراد و عنصرهای کوچک نفوذی، که خود را دستاویز و دستمایه اهداف شوم دشمنان می کنند، باید بدانند که راه به جایی نخواهند برد و جز خفت و خواری، چیزی عایدشان نخواهد شد و باید مراقب دسیسه های دشمن باشند، چرا که دشمن در کمین ملت ایران است.</p>
      <p> </p>
      <p>انتهای پیام/#</p>
    </article>
  </body>
</html>