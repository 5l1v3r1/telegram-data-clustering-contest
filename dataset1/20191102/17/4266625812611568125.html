<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/na_donechchyni_likviduvaly_kanal_zbutu_boieprypasiv_1682315"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T17:14:00+00:00"/>
    <meta property="og:title" content="На Донеччині ліквідували канал збуту боєприпасів"/>
    <meta property="og:description" content="Співробітники карного розшуку отримали оперативну інформацію про збут гранат в селищі Андріївка Слов’янського району Донецької області. Під час перевірки факт підтвердився."/>
  </head>
  <body>
    <article>
      <h1>На Донеччині ліквідували канал збуту боєприпасів</h1>
      <address>
        <time datetime="2019-11-02T17:14:00+00:00">02 Nov 2019, 17:14</time>
      </address>
      <p>
        <b>Співробітники карного розшуку отримали оперативну інформацію про збут гранат в селищі Андріївка Слов’янського району Донецької області. Під час перевірки факт підтвердився.</b>
      </p>
      <p>Про це повідомила пресслужба <a href="https://www.npu.gov.ua/news/zbroya/na-donechchini-policzejski-likviduvali-kanal-zbutu-bojepripasiv/">Слов’янського відділу поліції Донецької області.</a></p>
      <p>«Незаконний «бізнес» влаштував 32-річний житель Слов’янського району. Під час другого етапу оперативної закупки оперативники та слідчі вилучили у нього 5 бойових гранат, півсотні патронів та димові шашки. Зловмисник затриманий в порядку ст. 208 Кримінального процесуального кодексу України», – йдеться у повідомленні.</p>
      <p>У поліції зазначають, що під час двох оперативних закупок оперативники вилучили 4 бойові гранати РГД, 1 гранату Ф-1, дві димові шашки та півсотні патронів до пістолета Макарова. Кожен вибуховий предмет «бізнесмен» оцінив у 400 гривень. Отримані незаконним шляхом гроші та боєприпаси вилучено. Зловмисник затриманий в порядку ст.208 Кримінального процесуального кодексу України та поміщений в ізолятор тимчасового тримання. Поліцейські встановлюють походження боєприпасів.</p>
      <p>За фактом відкрили кримінальне провадження за ч.1 ст.263 Кримінального кодексу України (Незаконне поводження зі зброєю, бойовими припасами або вибуховими речовинами). Максимальне покарання – від 3 до 7 років позбавлення волі.</p>
      <p><a href="https://zik.ua/news/2019/10/31/u_lvivskiy_ta_hersonskiy_oblastyah_sbu_vyyavyla_shrony_zi_zbroieyu_ta_1680817">Нагадаємо</a>, у Львівській та Херсонській областях СБУ виявила схрони зі зброєю та боєприпасами.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/21/za_try_tyzhni_ukraintsi_zdaly_do_politsii_mayzhe_45_tysyachi_odynyts_zbroi_1673041"/>
        <a href="https://zik.ua/news/2019/10/21/u_donetskiy_oblasti_avtomobil_naihav_na_5richnu_dytynu_1673023"/>
        <a href="https://zik.ua/news/2019/08/16/na_donechchyni_za_sim_misyatsiv_politsiya_vyluchyla_2445_odynyts_zbroi_1628365"/>
        <a href="https://zik.ua/news/2019/11/02/video_dnya_na_rivnenshchyni_za_dopomogoyu_vybuhu_zruynuvaly_staryy_zavod_1682339"/>
      </related>
    </article>
  </body>
</html>