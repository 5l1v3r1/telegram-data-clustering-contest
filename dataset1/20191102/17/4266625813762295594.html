<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/u_lvovi_predstavyly_strategiyu_rozvytku_pozashkilnoi_osvity_lvivshchyny_1682321"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T17:30:00+00:00"/>
    <meta property="og:title" content="У Львові представили стратегію розвитку позашкільної освіти Львівщини"/>
    <meta property="og:description" content="У Львові робоча група Центру творчості дітей та юнацтва Галичини (ЦТДЮГ) розробила стратегію розвитку позашкільної освіти Львівщини."/>
  </head>
  <body>
    <article>
      <h1>У Львові представили стратегію розвитку позашкільної освіти Львівщини</h1>
      <address>
        <time datetime="2019-11-02T17:30:00+00:00">02 Nov 2019, 17:30</time>
      </address>
      <p>
        <b>У Львові робоча група Центру творчості дітей та юнацтва Галичини (ЦТДЮГ) розробила стратегію розвитку позашкільної освіти Львівщини.</b>
      </p>
      <p>Про це повідомила пресслужба ЦТДЮГ.</p>
      <p>«Документ покликаний окреслити конкретні шляхи і кроки подальшої роботи та дій для вдосконалення діяльності закладів позашкільної освіти. Разом з тим, Стратегія сформована на підставі досвіду роботи ЦТДЮГ з перспективою розвитку позашкільної освіти Львівщини, а також вона покликана активізувати діалог чи навіть дискусію навколо проблемних питань у діяльності навчальних закладів», – йдеться у повідомленні.</p>
      <p>Ознайомитися з взірцевим екземпляром Стратегії розвитку позашкілля Львівщини з метою представлення його до обговорення громадськості, а також використання окремих його розділів до Загальної стратегії розвитку Львівщини до 2027 року, яка оголошена Львівською ОДА, можна за <a href="http://ctdug.lviv.ua/%d1%81%d1%82%d1%80%d0%b0%d1%82%d0%b5%d0%b3%d1%96%d1%8f-%d1%80%d0%be%d0%b7%d0%b2%d0%b8%d1%82%d0%ba%d1%83-%d0%bf%d0%be-%d0%bb%d1%8c%d0%b2%d1%96%d0%b2%d1%89%d0%b8%d0%bd%d0%b8/">посиланням.</a></p>
      <p>«Питання майбутнього позашкільної освіти в Україні знову вийшло на перший план дискусій між опонентами міністрества освіти і науки України та директорами-практиками закладів позашкільної освіти. Компроміси звичайно знову будуть віднайдені, однак осад незрозумілого бурління та неузгоджених ініціатив залишиться», – <a href="http://ctdug.lviv.ua/%d1%8e%d0%b2%d1%96%d0%bb%d0%b5%d0%b9%d0%bd%d0%b0-%d0%bf%d0%be%d0%b3%d1%83%d0%bb%d1%8f%d0%bd%d0%ba%d0%b0-%d1%83-%d0%bb%d1%8c%d0%b2%d0%be%d0%b2%d1%96/">зазначають у ЦТДЮГ.</a></p>
      <p>У ЦТДЮГ повідомили, що зустріч у Львові під час святкування ювілею Центру творчості дітей та юнацтва Галичини (ЦТДЮГ) вкотре засвідчила про енергетичну і професійну силу, яка є в позашкільній освіті. «Це не тільки висококласні директори, не тільки збережена потужна інфрастуктура тими ж директорами, не тільки висококваліфіковані і перевірені «вогнем і морозом» педагогічні кадри, не тільки велика мільйонна армія однодумців – вихованців закладів позашкільної освіти за 85 років роботи таких навчальних закладів в Україні, не тільки великі досягнення та успіх дітей у конкурсах, фестивалях, турнірах, виставках, а позашкілля – це простір вільного творення своїх вподобань та вдосконалення власних здібностей і талантів. Зустріч у Львові залишила впевненість, що позашкілля нездоланне», – зазначили у позашкільному закладі.</p>
      <p><a href="https://zik.ua/news/2019/10/14/naybilshyy_pozashkilnyy_zaklad_galychyny_svyatkuvav_35richnyy_yuviley_1667357">Нагадаємо</a>, Центр творчості дітей та юнацтва Галичини (ЦТДЮГ) 10-12 жовтня cвяткував ювілей – 80-ту річницю заснування перших закладів позашкільної освіти на Львівщині та 35-річчя діяльності ЦТДЮГ на Погулянці.</p>
      <related>
        <h4>читайте також</h4>
        <a href="https://zik.ua/news/2019/10/23/u_lvovi_vidbuvsya_festyval_vivat_pozashkillya_galychyny_1674257"/>
        <a href="https://zik.ua/news/2019/10/14/naybilshyy_pozashkilnyy_zaklad_galychyny_svyatkuvav_35richnyy_yuviley_1667357"/>
        <a href="https://zik.ua/news/2019/10/02/tsentr_tvorchosti_ditey_ta_yunatstva_galychyny_svyatkuie_35richnyy_yuviley_1658775"/>
        <a href="https://zik.ua/news/2019/02/01/na_pogulyantsi_vidbuvsya_vseukrainskyy_seminar_na_temu_1501003"/>
      </related>
    </article>
  </body>
</html>