<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/timea-orokre-borebe-egette-andy-vajnat/185708"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T02:20:00+00:00"/>
    <meta property="og:title" content="Tímea örökre bőrébe égette Andy Vajnát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tímea örökre bőrébe égette Andy Vajnát</mark>
      </h1>
      <address><time datetime="2019-11-02T02:20:00+00:00">02 Nov 2019, 02:20</time> by <a rel="author">Földvári Zsófi</a></address>
      <p>
        <b>A nehéz időkben elég, ha rápillant a bőrére, és azonnal érzi, milyen boldog volt egykor Andyvel. Vajna Tímeának a tetoválásai is elhunyt férjének emlékét őrzik, így segítenek majd neki Amerikában is, ahol sokat lesz egyedül. </b>
        <b>A nehéz időkben elég, ha rápillant a bőrére, és azonnal érzi, milyen boldog volt egykor Andyvel. Vajna Tímeának a tetoválásai is elhunyt férjének emlékét őrzik, így segítenek majd neki Amerikában is, ahol sokat lesz egyedül.</b>
      </p>
      <p>Egy Instagramra feltöltött videón figyeltünk fel arra, hogy Vajna Timinek tetoválás díszeleg a csuklóján. Eddig nem sűrűn mutatta meg a nyilvánosság előtt, így eleinte nem is voltunk biztosak benne, hogy jól látjuk a videón kissé elmosódott képén, hogy a tetoválás hasonlít Andy Vajna aláírására… Mint kiderült, nem jártunk messze az igazságtól, sajátos formában valóban néhai férjét varratta ma­gára az özvegy.</p>
      <figure>
        <img src="http://media.borsonline.hu/cikk/20/191250/gallery-picture/645w/2011376_img-7128.jpg"/>
        <figcaption>Az özvegy közismerten rajong a macskákért, de ez a tetoválás Andyre emlékezteti: a farok V betűt formáz</figcaption>
      </figure>
      <figure>
        <img src="http://media.borsonline.hu/cikk/20/191250/gallery-picture/645w/2011416_img-7127.jpg"/>
        <figcaption>A karma felirat Tímea derekát díszíti</figcaption>
      </figure>
      <p>– Évekkel ezelőtt csináltattam a csuklómra ezt a tetoválást – meséli Tímea. – Az egyik kedvenc állatom, a macska látható rajta, amelynek a farka V betűt formáz. V, mint Vajna. Andy nagyon boldog volt, hogy magamra tetováltattam őt. Itthon, Magyarországon készült.</p>
      <figure>
        <img src="http://media.borsonline.hu/cikk/20/191250/gallery-picture/645w/2011378_andy-vajna-vajna-timi-csd-0003.jpg"/>
        <figcaption>Férje örült Tímea mindkét tetoválásának © Bors</figcaption>
      </figure>
      <p>Tímea idén januárban, 39 évesen özvegyült meg, és a legendás filmproducer halálát a mai napig nem volt képes teljesen feldolgozni. Az élete ráadásul hamarosan újabb hatalmas fordulatot vesz, sajtóhírek szerint ugyanis hamarosan ki kell költöznie abból a budai villából, amelyben a férjével együtt éltek, és boldogok voltak. Timi még karácsony előtt Amerikába utazik, ahonnan egy évig haza sem tud térni az állampolgárság megszerzése miatt. Tervei szerint Los Angelesben telepedik majd le, és ott várja meg a hagyatéki tárgyalás végét is, amelynek kimenetelét homály fedi, nem tudja, pontosan mek­kora örökségre szá­míthat.</p>
      <figure>
        <img src="http://media.borsonline.hu/cikk/20/191250/gallery-picture/645w/2011382_vajna-timi-dt-2.jpg"/>
        <figcaption>Januárban vesztette el a férjét, és azóta sem tudta feldolgozni © Dombóvári Tamás</figcaption>
      </figure>
      <p>Timi azt mondja, hogy – többek között – a tetoválásai hoznak némi enyhülést a lelkének: ha rájuk néz, úgy érzi, élete párja örökre vele marad.</p>
      <p>– Nem a csuklómon lévő tetoválás az egyetlen a testemen, van egy az oldalamon is. Az csak egy felirat: Karma. Ennek is nagyon örült Andy, amikor megmutattam neki – magyarázza Tímea. – A fiának, Justinnak, volt egy kedvenc könyve, a Karma című. Ezt sokat olvasgatta. Hitt az ok-okozat törvényében, vagyis, hogy amit másoknak adunk, azt vissza is kapjuk, legyen az jó vagy rossz. Én is hiszek eb­ben, ezért is tetováltattam ma­gamra a buddhista tanokban szereplő kifejezést.</p>
      <figure>
        <img src="http://media.borsonline.hu/cikk/20/191250/gallery-picture/645w/2011380_andy-vajna-sirja-csk-6.jpg"/>
        <figcaption>© Csányi Kriszta</figcaption>
      </figure>
      <blockquote><b>Elkészült a sírkő </b><br/>Kilenc hónappal a temetése után méltó síremléket kapott Andy Vajna. A néhai kormánybiztos neje rendelte az egyedi sírkövet: a Fiumei úti temetőben a fekete grániton egy bronzoroszlán pihen. A síremlék csak de­cember végére lesz teljes, egy kőszobrászmester ké­szíti.<br/>„Lesz rajta fekvő oroszlán és filmszalag. Nagyon különleges lesz, amilyen Andy volt. Remélhetőleg karácsonyra elkészül a sírhely. Azt mondták nekem, meg kell várni, amíg megsüllyed a föld, megjön a gránit a bányából, és rengeteg finom munkát igényel az elkészítése” – írta korábban Timi.</blockquote>
    </article>
  </body>
</html>