<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/prokuratura-perevirit-informaciyu-pro-znuschannya-nad-ditmi-v-odeskomu-pritulku-svitanok-328247_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T02:35:00+00:00"/>
    <meta property="og:title" content="Прокуратура перевірить інформацію про знущання над дітьми в одеському притулку &quot;Світанок&quot;"/>
    <meta property="og:description" content="ДБР і поліція розслідує факти, викладені волонтерами та вихованцями центру соціально-психологічної реабілітації Світанок."/>
  </head>
  <body>
    <article>
      <h1>Прокуратура перевірить інформацію про знущання над дітьми в одеському притулку "Світанок"</h1>
      <h2>ДБР і поліція розслідує факти, викладені волонтерами та вихованцями центру соціально-психологічної реабілітації "Світанок".</h2>
      <address>
        <time datetime="2019-11-02T02:35:00+00:00">02 Nov 2019, 02:35</time>
      </address>
      <p>Генеральна прокуратура доручила прокурору Одеської області перевірити інформацію про <b><a href="https://dt.ua/UKRAINE/na-volini-tak-i-ne-usunuli-vid-roboti-direktora-pritulku-v-yakomu-diti-skarzhilisya-na-domagannya-294635_.html">знущання на дітьми</a> </b>в центрі соціально-психологічної реабілітації "Світанок", повідомляє прес-служба ГПУ.</p>
      <p>"Ця перевірка дасть можливість встановити об'єктивні обставини, причини скоєння цих нелюдських дій, виявити винних осіб і якомога швидше скерувати справу до суду", - запевнив заступник генерального прокурора Гюндуз Мамедов.</p>
      <p>У прокуратурі уточнили, що Державне бюро розслідувань і Національна поліція проводять розслідування фактів, викладених волонтерами та вихованцями центру. Кримінальне провадження зареєстровано по 1 ч. ст. 137 (неналежне виконання обов'язків щодо охорони життя та здоров'я дітей), ч. 3 ст. 152 (зґвалтування неповнолітньої особи), ч. 2 ст. 365 (перевищення влади) Кримінального кодексу.</p>
      <p>Інформацію про злочини проти вихованців одеського центру соціально-психологічної реабілітації "Світанок" оприлюднила волонтерка і колишня співробітниця поліції Зоя Мельник.</p>
      <p>За її словами, співробітники центру систематично піддають дітей психологічному та фізичному насильству, в тому числі, вдаючись до послуг охоронної фірми "Центр". Зокрема, Мельник описала випадок, коли охоронці публічно принижували, били, били електрошокером, обливали холодною водою і змушували жувати використаний презерватив підлітків, яких застали за заняттям сексом. Також вихованці центру розповіли про знущання і приниження з боку інспектора ювенальної превенції Хмельницького відділу поліції Андрія Крецула, якого на тлі скандалу відсторонили від роботи.</p>
      <figure>
        <iframe src="https://www.youtube.com/embed/1i7vUTJ0f1Q" width="640" height="360" data-service="Youtube" scrolling="no"/>
      </figure>
      <p>Крім того, вихованки притулку повідомили про інші правопорушення: дітей незаконно поміщали до карцеру, змушували вживати седативні препарати, в якості покарання клали до психіатричної лікарні. Крім того, адміністрація закладу, за їхніми словами, "не помічала" фактів сексуального насильства старших вихованців центру над молодшими. Через знущання деякі діти неодноразово тікали з притулку, а одна з дівчаток випила засіб для чищення, щоб її госпіталізували.</p>
      <p>Адміністрація "Світанка" все обвтинения заперечує.</p>
      <figure>
        <iframe src="https://www.youtube.com/embed/O2TVuPaNHdc" width="640" height="360" data-service="Youtube" scrolling="no"/>
      </figure>
      <p>Через 73 ЦСПРД в Україні за рік проходить 10 тисяч дітей. Частина з них затримується там більше допустимих дев'яти місяців.</p>
      <p>Детальніше про проблеми функціонування ЦСПРД читайте в інтерв'ю заступника міністра соцполітики Олега Коваля Аллі Котляр<a href="https://dt.ua/interview/oleg-koval-nemaye-bazhannya-remontuvati-problemni-miscya-mi-hochemo-pobuduvati-schos-nove-327366_.html"><b> "Немає бажання ремонтувати проблемні місця. Ми хочемо побудувати щось нове"</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>