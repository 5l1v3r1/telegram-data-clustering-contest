<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/bez_svitla_zalyshylysya_milyon_kanadtsiv_1682115"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T02:30:00+00:00"/>
    <meta property="og:title" content="Без світла залишилися мільйон канадців"/>
    <meta property="og:description" content="Через сильні вітри та зливи на південному заході провінції Квебек 980 тисяч канадців були відрізані від електропостачання."/>
  </head>
  <body>
    <article>
      <h1>Без світла залишилися мільйон канадців</h1>
      <address>
        <time datetime="2019-11-02T02:30:00+00:00">02 Nov 2019, 02:30</time>
      </address>
      <p>
        <b>Через сильні вітри та зливи на південному заході провінції Квебек 980 тисяч канадців були відрізані від електропостачання.</b>
      </p>
      <p>Про це пише канадський суспільний мовник<a href="https://www.cbc.ca/news/canada/montreal/quebec-weather-wind-1.5343979"> CBC News </a>із посиланням на дані енергетичного монополіста Hydro-Quebec.</p>
      <p>Негода також призвела до загибелі однієї людини у містечку Бромонт, що поблизу кордону із США. На 63-річного чоловіка впало дерево під час того, як він фотографував інше повалене дерево. Ще одна особа отримала серйозні травми у Монреалі унаслідок удару вирваною вітром із будівлі цеглини.</p>
      <p>Сильні вітри, що подекуди досягали 90 км\год, зумовили скасування й відкладення сотень рейсів у міжнародному аеропорту Монреаля, одному із найбільш завантажених летовищ Канади.</p>
      <p>Перебої із постачанням електроенергії змусили деякі школи завершити заняття раніше й відпустити учнів додому.</p>
      <p>Наразі із наслідками негоди борються близько 600 співробітників Hydro-Quebec. Однак спеціалістам знадобиться щонайменше доба, аби відреагувати на усі 2100 інцидентів в регіоні.</p>
      <p>Додамо, що до проблем, спричинених сильним вітром, додається й підтоплення. Монреаль, найбільше місто Квебеку за добу отримав близько 53 мм опадів, а деякі міста в околицях – більше 80 мм. У Шербруку загроза підтоплення навіть змусила владу евакуювати мешканців 150 будинків. Рівень води у місті за 30 хвилин піднявся на 1 метр.</p>
      <p><a href="https://zik.ua/news/2019/10/30/provintsiya_kanady_vyznala_golodomor_genotsydom_ukraintsiv_1679363">Нагадаємо</a>, у Британській Колумбії, провінція на заході Канади, визнали Голодомор актом геноциду української нації.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/28/u_kanadi_obmezhyly_reklamu_elektronnyh_sygaret_1678009"/>
        <a href="https://zik.ua/news/2019/10/28/do_parlamentu_kanady_obraly_rekordnu_kilkist_zhinok_1677627"/>
        <a href="https://zik.ua/news/2019/10/28/u_kanadi_litak_vpav_v_ozero_troie_znykly_bezvisty_1677603"/>
        <a href="https://zik.ua/news/2019/10/22/liberalna_partiya_premierministra_dzhastina_tryudo_peremagaie_na_vyborah_u_1673381"/>
      </related>
    </article>
  </body>
</html>