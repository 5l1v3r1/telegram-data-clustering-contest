<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810133.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T02:00:00+00:00"/>
    <meta property="og:title" content="اعلام زمان مراسم تشییع و ترحیم ابراهیم آبادی"/>
    <meta property="og:description" content="به گزارش ایسنا، پیکر این بازیگر قدیمی که پنجشنبه نهم آبان و پس از حدود سه هفته بستری بودن در بیمارستان درگذشت، روز یکشنبه - ۱۲ آبان - از مقابل ساختمان شماره دو خانه سینما برای خاکسپاری در قطعه هنرمندان بهشت زهرا (س) تشییع می‌شود."/>
  </head>
  <body>
    <article>
      <h1>اعلام زمان مراسم تشییع و ترحیم ابراهیم آبادی</h1>
      <address>
        <time datetime="2019-11-02T02:00:00+00:00">02 Nov 2019, 02:00</time>
      </address>
      <p>پیکر ابراهیم آبادی، صبح یکشنبه - ۱۲ آبان - در قطعه هنرمندان بهشت زهرا به خاک سپرده می‌شود.</p>
      <p>به گزارش ایسنا، پیکر این بازیگر قدیمی که پنجشنبه نهم آبان و پس از حدود سه هفته بستری بودن در بیمارستان درگذشت، روز یکشنبه - ۱۲ آبان - از مقابل ساختمان شماره دو خانه سینما برای خاکسپاری در قطعه هنرمندان بهشت زهرا (س) تشییع می‌شود.</p>
      <p>در اطلاعیه‌ این انجمن آمده است:</p>
      <p>«با اندوه و تاسف بسیار، بازیگر پیشکسوت و خاطره‌ساز استاد ابراهیم آبادی، پس از تحمل دوران طولانی جدال با بیماری و تحمل رنج فراوان، از میان ما رفت و به آرامش جاودان پیوست.</p>
      <p>درگذشت این چهره محبوب سینمای کشورمان را به حضور هموطنان عزیز، خانواده محترم ایشان و تمامی همکاران و سینماگران گرامی تسلیت عرض می‌نمائیم.</p>
      <p>همچنین به اطلاع می‌رسد پیکر این هنرمند فقید ساعت ۹ صبح یکشنبه ۱۲ آبان از محل ساختمان شماره ۲ خانه سینما،واقع در تقاطع خیابان وصال و خیابان طالقانی تشییع  و در قطعه هنرمندان بهشت زهرا (س) به خاک سپرده خواهد شد.</p>
      <p>مراسم ختم ابراهیم آبادی نیز سه‌شنبه - ۱۴ آبان - از ساعت ۱۳:۳۰ تا ساعت ۱۵:۰۰ در مسجد جامع شهرک غرب برگزار خواهد شد.»</p>
    </article>
  </body>
</html>