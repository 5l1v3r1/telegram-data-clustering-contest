<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/levi-is-megkapja-az-elet-gyogyszeret/185710"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T02:00:00+00:00"/>
    <meta property="og:title" content="Levi is megkapja az élet gyógyszerét"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Levi is megkapja az élet gyógyszerét</mark>
      </h1>
      <address><time datetime="2019-11-02T02:00:00+00:00">02 Nov 2019, 02:00</time> by <a rel="author">Bors</a></address>
      <p>
        <b>Zente után Levi is elfelejtheti a tolószéket. Szülei hittek a csodában, 31 nap alatt sikerült nekik is összegyűjteni a felfoghatatlan összeget a világ legdrágább gyógyszerére. </b>
        <b>Zente után Levi is elfelejtheti a tolószéket. Szülei hittek a csodában, 31 nap alatt sikerült nekik is összegyűjteni a felfoghatatlan összeget a világ legdrágább gyógyszerére.</b>
      </p>
      <p>Édesen szundikáló kisfiú – Levi ottjártunkkor éppen a vi­háncolást piheni ki, testvérével, Hannával egész délelőtt játszott. Szülei csak nézik az alvó kisfiú tolószékét, el sem hiszik, hogy Levi egyszer majd a saját lábán rohan ki a szobájából. A kisfiúnak ketyegett az órája, és nemcsak azért, mert az SMA2, vagyis a gerincvelői izomsorvadás már a légzésére is kihatott, hanem mert december 20-án lesz kétéves. Addig kaphatja meg az életet jelentő injekciót.</p>
      <figure>
        <img src="http://media.borsonline.hu/cikk/20/191252/gallery-picture/645w/2011384_hosszu-levente-sma-beteg-kisfiu-dt-6.jpg"/>
        <figcaption>Levinek már a légzésére is ráment az izomsorvadás, az életét ebben a „járgányban“ tölti egyelőre © Dombóvári Tamás</figcaption>
      </figure>
      <p>– Egyszerűen felfoghatatlan! Harmincegy nap alatt jött össze a 700 millió forint – kezdi az édesanya, Szamler Viktória. – Zente és az ő sikere adott nekünk reményt. Elkezdtünk bízni, de hiába láttuk, hogy gyűlik a pénz, nem mertük beleélni magunkat – mondja. A családnak tényleg rengetegen segítettek, többek mellett Mészáros Lőrinc, aki 120 millió forintot adott, s adakozásra hívta fel a nagyvállalkozókat, így további 180 millió gyûlt össze – árulta el az ATV-nek dr. Tóth Krisztina, a Mészáros csoport kommunikációs igazgatója. Az édesanya egyébként már mindent eltervezett, a Pest megyei Enyingről felköltöznek Levivel a fővárosba.</p>
      <p>– Hannát kivettem az oviból, hogy itthon lehessen, mielőtt elkezdôdik Levi kezelése, ami két hónap a vizsgálatokkal együtt. Elviekben december elején kapja meg a gyógyszert. Nagyon félek, végig karanténban le­szünk, nem találkozhatok majd a lányommal – mondja az anya, majd átveszi a szót férje, Gábor.</p>
      <figure>
        <img src="http://media.borsonline.hu/cikk/20/191252/gallery-picture/645w/2011386_hosszu-levente-viki-hanna-gabor-01-bs.jpg"/>
        <figcaption>Ugyan két hónapra felbomlik a Hosszú család, de nagy az öröm: Levi meggyógyulhat © Bánkúti Sándor</figcaption>
      </figure>
      <p>– Addig szigorú feltételek vannak: mehetek dolgozni, de itthon csak maszkban lehetek.</p>
      <p>Viktória örömmel újságolja, hogy Zente édesanyja felvette vele a kapcsolatot. Ők egy lépéssel előrébb járnak, a fiú néhány napja kapta meg a világ legdrágább gyógyszerét, a Zolgensmát.</p>
      <p>– Remélem, erőt ad majd a két család összetartása. Hálásak vagyunk mindenkinek, aki segített – mondja végül</p>
    </article>
  </body>
</html>