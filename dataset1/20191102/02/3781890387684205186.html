<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739591"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T02:34:00+00:00"/>
    <meta property="og:title" content="คุม'แม่มณี'บินไปอุดรฯ เหยื่อแชร์224คน-บุกตามดูหน้า"/>
    <meta property="og:description" content="ตำรวจเตรียมคุมตัว 'แม่มณี-ผัว' บินจาก กทม.ไปแถลงข่าวที่อุดรธานี ด้าน เหยื่อ 224 ราย จ่อบินไปดูตัว"/>
  </head>
  <body>
    <article>
      <h1>คุม'แม่มณี'บินไปอุดรฯ เหยื่อแชร์224คน-บุกตามดูหน้า</h1>
      <address>
        <time datetime="2019-11-02T02:34:00+00:00">02 Nov 2019, 02:34</time>
      </address>
      <p>
        <b>ตำรวจเตรียมคุมตัว "แม่มณี-ผัว" บินจาก กทม.ไปแถลงข่าวที่อุดรธานี ด้าน เหยื่อ 224 ราย จ่อบินไปดูตัว</b>
      </p>
      <p>เมื่อวันที่ 2 พ.ย. พล.ต.อ.สุวัจน์ แจ้งยอดสุข รองผู้บัญชาการตำรวจแห่งชาติ เปิดเผยว่า ตำรวจสามารถรวบตัว น.ส.วันทนีย์ ทิพย์ประเวช หรือแม่มณี พร้อมกับสามี ได้ที่ห้องพักแห่งหนึ่งใน อ.สัตหีบ จ.ชลบุรี เมื่อช่วงเช้าที่ผ่านมา และขณะนี้อยู่ระหว่างการตรวจค้นเพิ่มเติม จากนั้นจะนำตัวมาที่ บน.6 ดอนเมือง และนำตัวไปจังหวัดอุดรธานี เนื่องจากใช้หมายจับของศาลจังหวัดอุดรธานีเข้าจับกุม และจังหวัดอุดรธานีมีผู้เสียหายเข้าแจ้งความจำนวนมาก ประมาณ 244 คน ซึ่งทั้งหมดได้ติดต่อประสานกันเพื่อจะชักชวนกันไปดูตัวแม่มณีที่อุดรธานีแล้ว รวมถึงมีการทำธุรกรรมบัญชีต่างๆ และมีการใช้สถานที่ในการหลอกลวงประชาชน เช่น อาคารพาณิชย์ที่จัดฉากเป็นร้านทองด้วย ทั้งนี้ได้มอบหมายให้ผู้บัญชาการตำรวจภูธรภาค 4 เป็นผู้ดำเนินการรับผิดชอบ.</p>
      <figure>
        <img src="https://www.dailynews.co.th/admin/upload/20191102/news_PpQGJBgPqG094949_533.jpg?v=20191102108?v=1338"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/crime/739587">'แม่มณี-ผัว'สิ้นฤทธิ์!ถูกรวบที่สัตหีบ กบดานห้องเช่าถูกๆ</a></b>
      </p>
    </article>
  </body>
</html>