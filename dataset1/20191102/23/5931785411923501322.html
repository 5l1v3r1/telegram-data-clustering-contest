<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/real-nije-iskoristio-kiks-barselone-betis-odoleo-na-bernabeu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T23:18:51+00:00"/>
    <meta property="og:title" content="Real nije iskoristio kiks Barselone, Betis odoleo na „Bernabeu“"/>
    <meta property="og:description" content="Real Madrid – Betis 0:0 Barselona je poražena od Levantea u 12. kolu Primere, ali to nisu uspeli da iskoriste rivali katalonskog kluba. Sevilja i Atletiko Madrid su podelili bodove, a pobednika nije bilo ni u duelu Reala i Betisa na „Santjago Bernabeu“. „Kraljevski klub“ je još jednom razočarao svoje navijače, odigravši bez golove sa […]"/>
  </head>
  <body>
    <article>
      <h1>Real nije iskoristio kiks Barselone, Betis odoleo na „Bernabeu“</h1>
      <address><time datetime="2019-11-02T23:18:51+00:00">02 Nov 2019, 23:18</time> by <a rel="author">Darko</a></address>
      <p>
        <b>Real Madrid – Betis 0:0</b>
      </p>
      <p>Barselona je <a href="https://www.sportskacentrala.com/2019/11/02/radojin-pecat-na-pobedu-levantea-nad-barselonom-video/">poražena od Levantea u 12. kolu Primere</a>, ali to nisu uspeli da iskoriste rivali katalonskog kluba. Sevilja i Atletiko Madrid su podelili bodove, a pobednika nije bilo ni u duelu Reala i Betisa na „Santjago Bernabeu“.</p>
      <p>„Kraljevski klub“ je još jednom razočarao svoje navijače, odigravši bez golove sa ekipom iz Sevilje. Istina, Eden Azar je u 8. minutu zatresao mrežu gostiju, ali je posle intervencije iz VAR sobe taj gol poništen zbog ofsajda u začetku akcije.</p>
      <p>VAR nije bio na strani Reala ni u 81. minutu, iako je Fedal očigledno igrao rukom u kaznenom prostoru Betisa. Posle gledanja snimka sudija je ipak odlučio da nema penala za domaći tim.</p>
      <p>Luka Jović je dobio šansu u 83. minutu, kada je zamenio Benzemu, ali nije imao vremena za ozbiljniju akciju.</p>
      <p>Barselona i Real imaju po 22 boda, slede Atletiko i Sevilja sa po 21 bodom, a sve može da ih prestigne Granada, koja u nedelju dočekuje Real Sosijedad.</p>
      <p>Odigrano ranije:<br/>Sevilja – Atletiko Madrid 1:1 (1:0)<br/>Vaskez 28′ – Morata 60′</p>
      <p>Espanjol – Valensija 1:2 (1:0)<br/>Roka 31′(pen) – Pareho 69′(pen), Gomez 80′</p>
      <p>Levante – Barselona 3:1 (0:1)<br/>Kampanja 62′, Majoral 63′, Radoja 68′ – Mesi 38′(pen)</p>
      <p>Nedelja:<br/>12.00 Valjadolid – Majorka<br/>14.00 Viljareal – Atletik Bilbao<br/>16.00 Osasuna – Alaves<br/>18.30 Selta – Hetafe<br/>18.30 Leganes – Eibar<br/>21.00 Granada – Real Sosijedad</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/ne-odbija-se-real-lako/"/>
        <a href="https://www.sportskacentrala.com/2019/11/01/jovic-o-reprezentaciji-ne-ljutim-se-ni-na-koga/"/>
        <a href="https://www.sportskacentrala.com/2019/10/31/bomba-iz-spanije-luka-modric-izabrao-u-kom-klubu-iz-serije-a-zeli-da-nastavi-karijeru/"/>
        <a href="https://www.sportskacentrala.com/2019/10/30/konacno-luka-jovic-video/"/>
        <a href="https://www.sportskacentrala.com/2019/10/25/murinjo-se-sigurno-vraca-u-real/"/>
        <a href="https://www.sportskacentrala.com/2019/10/23/jovic-u-januaru-napusta-real/"/>
        <a href="https://www.sportskacentrala.com/2019/10/23/odredjen-novi-termin-el-klasika/"/>
        <a href="https://www.sportskacentrala.com/2019/10/22/zinedin-zidan-je-bivsi-perez-ima-2-potencijalna-naslednika-oba-ostavila-veliki-trag-u-seriji-a/"/>
        <a href="https://www.sportskacentrala.com/2019/10/22/konacno-zbogom-isko-napusta-real-madrid-i-seli-se-u-italiju/"/>
      </related>
    </article>
  </body>
</html>