<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811222.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T23:57:00+00:00"/>
    <meta property="og:title" content="آغاز رایزنی‌ها برای تعیین نخست‌وزیر جدید لبنان"/>
    <meta property="og:description" content="به گزارش ایلنا خبرگزاری رویترز، رئیس‌جمهوری لبنان امروز -‌شنبه- گفت که به‌زودی تاریخی را برای رایزنی با قانون‌گذاران برای انتخاب نخست‌وزیر جدید این کشور انتخاب می‌کند. این در حالی است که «سعد حریری»، نخست‌وزیر پیشین لبنان، پیشتر در پی تظاهرات گسترده در این کشور از سمت خود استعفا داد. "/>
  </head>
  <body>
    <article>
      <h1>آغاز رایزنی‌ها برای تعیین نخست‌وزیر جدید لبنان</h1>
      <address>
        <time datetime="2019-11-02T23:57:00+00:00">02 Nov 2019, 23:57</time>
      </address>
      <p> رئیس‌جمهوری لبنان گفت که به‌زودی تاریخی را برای رایزنی با قانون‌گذاران برای انتخاب نخست‌وزیر جدید این کشور انتخاب می‌کند.</p>
      <p>به گزارش ایلنا خبرگزاری رویترز، رئیس‌جمهوری لبنان امروز -‌شنبه- گفت که به‌زودی تاریخی را برای رایزنی با قانون‌گذاران برای انتخاب نخست‌وزیر جدید این کشور انتخاب می‌کند. این در حالی است که «سعد حریری»، نخست‌وزیر پیشین لبنان، پیشتر در پی تظاهرات گسترده در این کشور از سمت خود استعفا داد. </p>
      <p>«میشل عون»، رئیس‌جمهوری لبنان، طی مذاکره با قانون‌گذاران شخصی را که از بیشترین حمایت برخوردار باشد به‌عنوان نخست‌وزیر جدید این کشور انتخاب کند. عون گفت که هنوز روز مشخصی را برای این کار معین نکرده اما عنوان کرد که «تماس‌های ضروری» را برای آغاز مذاکرات صورت داده است. </p>
      <p>وی گفت: «چالش‌های پیش روی دولت آینده نیازمند رویکردی سریع اما نه عجولانه است تا فرآیند انتصاب صورت گیرد، چراکه تعجیل در این مسائل نتایجی مضر در پی دارد.» در بیانیه عون آمده است که وی باید بر برخی پیچیدگی‌ها فائق آید، اما در عین حال به جزئیات این پیچیدگی‌ها اشاره‌ای نکرد. </p>
    </article>
  </body>
</html>