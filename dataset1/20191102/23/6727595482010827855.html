<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/9-school-children-killed-in-afghanistan-mine-blast123.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T23:35:00+00:00"/>
    <meta property="og:title" content="അഫ്ഗാനിസ്ഥാനില്‍ സ്‌ഫോടനം, ഒമ്പത് കുട്ടികള്‍ കൊല്ലപ്പെട്ടു; അപകടം റോഡരികിലെ കുഴിബോംബ് പൊട്ടിത്തെറിച്ച്"/>
    <meta property="og:description" content="Afghanistan World കാബൂള്‍: അഫ്ഗാനിസ്ഥാനില്‍ വീണ്ടും സ്‌ഫോടനം. ശനിയാഴ്ച അഫ്ഗാനിസ്ഥാനിലെ വടക്കു കിഴക്കന്‍ പ്രദേശമായ തഖര്‍ പ്രവിശ്യയിലുണ്ടായ കുഴിബോംബ് സ്‌ഫോടനത്തില്‍ 11-12"/>
  </head>
  <body>
    <article>
      <h1>അഫ്ഗാനിസ്ഥാനില്‍ സ്‌ഫോടനം, ഒമ്പത് കുട്ടികള്‍ കൊല്ലപ്പെട്ടു; അപകടം റോഡരികിലെ കുഴിബോംബ് പൊട്ടിത്തെറിച്ച്</h1>
      <address><time datetime="2019-11-02T23:35:00+00:00">02 Nov 2019, 23:35</time> by <a rel="author">ന്യൂസ് ഡെസ്‌ക്</a></address>
      <p>കാബൂള്‍: അഫ്ഗാനിസ്ഥാനില്‍ വീണ്ടും സ്‌ഫോടനം. ശനിയാഴ്ച അഫ്ഗാനിസ്ഥാനിലെ വടക്കു കിഴക്കന്‍ പ്രദേശമായ തഖര്‍ പ്രവിശ്യയിലുണ്ടായ കുഴിബോംബ് സ്‌ഫോടനത്തില്‍ 11-12 വയസ്സിനിടയിലുള്ള ഒമ്പത് സ്‌കൂള്‍ കുട്ടികളാണ് കൊല്ലപ്പെട്ടത്.</p>
      <p>കുഴിബോംബുകള്‍ സ്ഥാപിച്ച റോഡിലേക്ക് കുട്ടികള്‍ എത്തിയപ്പോള്‍ ബോംബ് പൊട്ടിത്തെറിക്കുകയായിരുന്നു. മരണപ്പെട്ട ഒമ്പതുപേരോടൊപ്പമുണ്ടായിരുന്ന 3 കുട്ടികളെ കാണാതായി. അപകടത്തെക്കുറിച്ച് താലിബാന്‍ ഇതുവരെ പ്രതികരിച്ചിട്ടില്ല.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>താലിബാന്റെ അധീനതയിലുള്ള ഈ മേഖലയില്‍ അഫ്ഗാന്‍ സൈന്യത്തെ തുരത്താന്‍ വേണ്ടി കുഴിബോംബുകള്‍ പലയിടത്തായി സ്ഥാപിച്ചിട്ടുണ്ട്. പക്ഷേ പലപ്പോഴും മേഖലയിലെ സാധാരണ ജനങ്ങളാണ് ഇതിന്റെ ഇരയാകാറ്.</p>
      <p>കഴിഞ്ഞ ഒക്ടോബര്‍ 18 ന് കിഴക്കന്‍ അഫ്ഘാനിസ്ഥാനിലെ പള്ളിയിലുണ്ടായ ബോംബാക്രമണത്തില്‍ 62 പേരാണ് മരണപ്പെട്ടത്.</p>
      <related>
        <a href="https://www.doolnews.com/afghanistan-war-trump-cancels-peace-deal-with-taliban258.html?utm_source=doolnews&amp;utm_medium=related"/>
      </related>
      <p>നിരന്തരമായ അക്രമണങ്ങളിലൂടെ ക്രമാതീതമായ മരണമാണ് അഫ്ഗാനിസ്ഥാനില്‍ ഉണ്ടാകുന്നതെന്ന് നേരത്തെ യു.എന്നിന്റെ റിപ്പോര്‍ട്ട് വന്നിരുന്നു. ജുലൈയിലും സെപ്റ്റംബറിനും ഇടയില്‍ 42 ശതമാനം അധികം മരണനിരക്കാണ് അഫ്ഗാനിസ്ഥാനില്‍ രേഖപ്പെടുത്തിയിരിക്കുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇതിനിടയില്‍ ഒരുവട്ടം താലിബാനുമായി യു.എസ് പ്രസിഡന്റ് ഡൊണാള്‍ഡ് ട്രംപ് ചര്‍ച്ചയ് ക്കൊരുങ്ങിയിരുന്നെങ്കിലും അവസാന നിമിഷം ട്രംപ് പിന്‍മാറുകയായിരുന്നു.</p>
      <figure>
        <iframe src="https://www.youtube.com/embed/lbdKWenxPOw" width="560" height="315" data-service="Youtube" scrolling="no"/>
      </figure>
    </article>
  </body>
</html>