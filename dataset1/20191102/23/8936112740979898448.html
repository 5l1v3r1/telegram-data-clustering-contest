<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/real-madryt-betis-wynik-bramki-i-sklady-la-liga-2019-20,982484.html"/>
    <meta property="og:site_name" content="TVN24"/>
    <meta property="article:published_time" content="2019-11-02T23:18:00+00:00"/>
    <meta property="og:title" content="Real nie wykorzystał potknięcia Barcelony. Wielka nieskuteczność"/>
    <meta property="og:description" content="W sobotnim meczu 11. kolejki hiszpańskiej ekstraklasy Real Madryt tylko zremisował z Betisem 0:0. Podopieczni Zinedine Zidane'a mimo braku zwycięstwa, zrównali się punktami z prowadzącą w ligowej t..."/>
  </head>
  <body>
    <article>
      <h1>Real nie wykorzystał potknięcia Barcelony. Wielka nieskuteczność</h1>
      <address>
        <time datetime="2019-11-02T23:18:00+00:00">02 Nov 2019, 23:18</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/cc081016-ca04-4a95-aa42-6ba45baf223e.jpg?type=1&amp;srcmode=0&amp;srcx=1/1&amp;srcy=7/20&amp;srcw=1/1&amp;srch=81/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/b1e3aeef-f2f9-4bf8-a5fa-c3a8749c1c40-480p.mp4"/>
          <figcaption>RCD Mallorca - Real Madryt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/21554715-b3ed-404c-a5af-762767a28936-480p.mp4"/>
          <figcaption>Real trenował przed meczem z Galatasraray</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ffee51ee-7d9a-418e-91c7-59b2661e5c97-480p.mp4"/>
          <figcaption>Granada - Barcelona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/54a6d2a5-b03e-4a06-bddf-309c4a736ea4-480p.mp4"/>
          <figcaption>Barcelona pokonała Betis</figcaption>
        </figure>
        <figcaption>Wcześniej Real przegrał z Mallorcą. Foto: Getty Images | Video: Getty Images</figcaption>
      </slideshow>
      <h3>W sobotnim meczu 11. kolejki hiszpańskiej ekstraklasy Real Madryt tylko zremisował z Betisem 0:0. Podopieczni Zinedine Zidane'a mimo braku zwycięstwa, zrównali się punktami z prowadzącą w ligowej tabeli ekipą FC Barcelona.</h3>
      <related>
        <a href="https://eurosport.tvn24.pl/pilka-nozna,105/koszmarny-wystep-barcelony-tracila-gola-za-golem,982411.html"/>
      </related>
      <p>Już w 8. minucie meczu Real mógł prowadzić. W polu karnym Betisu z dwoma rywalami zatańczył Eden Hazard. Belg uderzył w słupek, po czym piłka wpadła do siatki. Po analizie VAR Sędzia gola nie uznał, ponieważ jak pokazały powtórki, chwilę wcześniej pomocnik gospodarzy znajdował się na pozycji spalonej.</p>
      <p>Bliski gola zdobycia gola był również Toni Kroos. Strzelił z rzutu wolnego, jednak piłka minimalnie przeleciała nad poprzeczką bramki Betisu. Parę centymetrów niżej i mielibyśmy przepiękną bramkę.</p>
      <h3>Mogli strzelić do szatni</h3>
      <p>W pierwszej połowie Real był zdecydowanie lepszym zespołem. Tuż przed przerwą znakomitą okazję zmarnował Sergio Ramos, który z najbliższej odległości trafił wprost w wychodzącego z bramki Joela Roblesa.</p>
      <p>Sytuację na zdobycia gola do szatni mieli również goście. Najpierw Courtois obronił strzał z dystansu, zbijając piłkę na rzut różny, a kilkanaście sekund później wypiąstkował dośrodkowanie rywali.</p>
      <h3>Real wciąż pudłował</h3>
      <p>Po przerwie belgijski bramkarz Realu musiał wykazać się po raz drugi. Z ostrego kąta uderzał Alex Moreno.</p>
      <p>W 64. minucie miejscowi mogli wreszcie strzelić gola. Sytuacji sam na sam nie wykorzystał lewy obrońca Ferland Mendy. Do momentu strzału Francuz wszystko zrobił jak należy, ale w decydującym momencie zabrakło mu zimnej krwi i nawet nie trafił w bramkę.</p>
      <p>Okazję miał również Karim Benzema. Napastnik Królewskich był jednak naciskany, przez co nie wykorzystał dośrodkowania Juniora Viniciusa. Brazylijczyk wszedł na boisko za Rodrygo i wprowadził do gry zespołu prowadzonego przez trenera Zinedine Zidane'a sporo ożywienia – zwłaszcza na prawym skrzydle.</p>
      <h3>Nawet sędzia nie pomógł</h3>
      <p>Po jednym z dośrodkowań piłkarze Realu domagali się, by sędzia wskazał na rzut karny, sugerując, że jeden z obrońców Betisu podczas wślizgu zagrywał piłkę ręką. Powtórki pokazały, że faktycznie tak było, jednak piłkarz gości nie miał na to wpływu. Arbiter na wszelki wypadek skontaktował się z wozem VAR, ale o "jedenastce" nie było mowy.</p>
      <p>W 90. minucie "piłkę meczową" zmarnował Vinicius. Stanął oko w oko z Roblesem, a ten wyśmienicie wybrał mu piłkę spod nóg. Królewscy mieli również rzut rożny, po którym powinni trafić do siatki Betisu. Goście się jednak wyratowali, wybijając futbolówkę niemal z linii bramkowej.</p>
      <p>Niedługo potem sędzia zagwizdał po raz ostatni. Real tylko zremisował z Betisem. Gdyby wygrał, to w ligowej tabeli wyprzedziłby Barcelonę i zostałby samodzielnym liderem La Liga. Teraz obie ekipy mają po 22 punkty.</p>
      <p>
        <b>Real Madryt - Betis 0:0</b>
      </p>
      <p><b>Real:</b> Courtois – Carvajal, Varane, Ramos, Mendy – Kroos, Casemiro, Modrić – Rodrygo (65. Junior Vinicius), Benzema, Hazard</p>
      <p><b>Betis:</b> Robles – Moreno (90+4 Barragan), Sidnei, Feffal, Mandi, Emerson – Canales, Bartra, Guardado – Fekir (90+6 Gutierrez), Loren (74. Iglesias)</p>
      <p>Autor: Skrz / Źródło: eurosport.pl</p>
    </article>
  </body>
</html>