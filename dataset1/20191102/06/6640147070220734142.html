<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-niente-ray-tracing/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T06:56:00+00:00"/>
    <meta property="og:title" content="Red Dead Redemption 2, è ufficiale: niente ray tracing"/>
    <meta property="og:description" content="Red Dead Redemption 2 su PC non avrà ray tracing: Nvidia ha confermato le voci degli ultimi giorni dopo aver pubblicato alcune foto con il logo GeForce RTX."/>
  </head>
  <body>
    <article>
      <h1>Red Dead Redemption 2, è ufficiale: niente ray tracing</h1>
      <address><time datetime="2019-11-02T06:56:00+00:00">02 Nov 2019, 06:56</time> by <a rel="author">Luca Salerno</a></address>
      <p>Nvidia ha confermato che nella versione PC di <b>Red Dead Redemption 2</b> non ci sarà il ray tracing. A fine ottobre <a href="http://www.tomshw.it/videogioco/red-dead-redemption-2-pc-ray-tracing/">le voci sull’assenza di questa caratteristica erano diventate sempre più insistenti</a> ma <b>la pubblicazione di alcune foto aveva lasciato aperto qualche spiraglio</b>. Gli screenshot in 4K del gioco diffusi il 30 ottobre via Twitter sull’account ufficiale GeForce presentavano infatti <b>anche il logo RTX</b> ed erano accompagnate da un messaggio di Nvidia che invitava i giocatori a provare il titolo su schede grafiche della serie RTX 20.</p>
      <p>E’ stata poi la stessa azienda a <b>chiarire la situazione</b> con un tweet successivo: <i>“Solo un avviso per evitare malintesi – il logo GeForce RTX fa riferimento alla serie di schede video GeForce RTX 20. Red Dead Redemption 2 non avrà alcun ray tracing”</i>.</p>
      <slideshow>
        <figure>
          <img src="https://www.tomshw.it/images/images/2019/11/red-dead-redemption-2-pc-59950.768x432.jpg"/>
        </figure>
        <figure>
          <img src="https://www.tomshw.it/images/images/2019/11/red-dead-redemption-2-pc-59949.768x432.jpg"/>
        </figure>
        <figure>
          <img src="https://www.tomshw.it/images/images/2019/11/red-dead-redemption-2-pc-59948.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/blizzcon-2019-tutti-annunci-evento/">BlizzCon 2019: tutti gli annunci dell’evento</a></p>
      <p>La mancanza del supporto al ray tracing di certo non stupisce. Fonti interne a Nvidia avevano nei giorni scorsi parlato proprio dell’assenza di questa opzione che d’altronde, se fosse stata disponibile, sicuramente <b>sarebbe stata tra le prime caratteristiche pubblicizzate</b> con l’annuncio di Red Dead Redemption 2 per PC. La tipologia di opzioni disponibili sarà molto simile a quelle viste nel porting di un altro titolo di Rockstar Games, ovvero Grand Theft Auto 5: sarà ad esempio possibile modificare il dettaglio grafico dell’abbigliamento e sopratutto degli ambienti come le foglie degli alberi, riflessi sulla nave e il realismo dell’acqua.</p>
      <p>L’uscita di Red Dead Redemption 2 in versione PC è prevista per il <b>5 novembre</b> e il gioco è già disponibile per il <b>preload </b>su alcune <a href="http://www.tomshw.it/videogioco/red-dead-2-disponibile-preload-pc/">piattaforme di distribuzione</a>. Il gioco è in vendita sul Rockstar Games Launcher, Epic Games Store e altri distributori digitali. Per chi fosse interessato ad acquistare il titolo di Rockstar Games <b>su Steam dovrà aspettare</b> ancora qualche settimana in più dato che sulla piattaforma di Valve Red Dead Redemption 2 sarà disponibile solo nel mese di dicembre.</p>
      <blockquote>Se siete dei fan di Red Dead Redemption 2 la guida in inglese non è solo utile ma anche un vero e proprio oggetto da collezione: potete trovarla <a href="https://toms.it/n1qaX">su Amazon</a>.</blockquote>
    </article>
  </body>
</html>