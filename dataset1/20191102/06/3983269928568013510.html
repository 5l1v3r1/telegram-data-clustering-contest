<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/alex-marquez-obte-la-pole-position-al-gran-premi-de-malaisia/noticia/2960315/"/>
    <meta property="og:site_name" content="CCMA"/>
    <meta property="article:published_time" content="2019-11-02T06:28:05+00:00"/>
    <meta property="og:title" content="Àlex Márquez obté la &quot;pole position&quot; al Gran Premi de Malàisia"/>
    <meta property="og:description" content="El pilot cerverí sortirà primer en la cursa que el pot consolidar com a campió del món de Moto2"/>
  </head>
  <body>
    <article>
      <h1>Àlex Márquez obté la "pole position" al Gran Premi de Malàisia</h1>
      <h2>El pilot cerverí sortirà primer en la cursa que el pot consolidar com a campió del món de Moto2</h2>
      <address><time datetime="2019-11-02T06:28:05+00:00">02 Nov 2019, 06:28</time> by <a rel="author">esport3</a></address>
      <p><b>Àlex Màrquez</b> arribava a Malàisia amb la segona oportunitat<b> per assegurar el títol de campió del món de Moto2</b>, una oportunitat molt més clara que en el Gran Premi d'Austràlia de la setmana passada. I més nítida encara després del que s'ha vist en la sessió de qualificació, on el pilot cerverí <b>ha sigut el més ràpid de la categoria</b>, fet que li permetrà<b> sortir des de la primera posició </b>de l'engraellat de sortida.</p>
      <p>La posició de privilegi permetrà al pilot cerverí Màrquez controlar els seus rivals en la lluita pel títol, tot i que dos d'ells no són lluny: <b>Brad Binder ha obtingut el tercer</b> millor temps, mentre <b>Thomas Luthi sortirà des del cinquè </b>lloc. <b>Jorge Navarro</b>, que matemàticament encara té opcions remotes d'aconseguir el títol, ha caigut quan provava la seva volta ràpida i sortirà des del <b>quinzè</b> lloc.</p>
      <p>Márquez arriba a la penúltima cursa de la temporada com a<b> líder de la classificació general amb 28 punts de renda sobre Thomas Luthi, 33 sobre Brad Binder</b> i 43 sobre Jorge Navarro, a falta d'un màxim de 50 punts per disputar-se.</p>
      <p>Tot ique l'interès està centrat sobretot en la lluita pel títol, també l'altre pilot català de la categoria, <b>Xavi Vierge</b>, ha fet una gran sessió de qualificació, i ha obtingut <b>el quart millor temps</b>.</p>
      <p> </p>
      <figure>
        <iframe data-src="https://twitter.com/MotoGP/status/1190513175898263554?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>