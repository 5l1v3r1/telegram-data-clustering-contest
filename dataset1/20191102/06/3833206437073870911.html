<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Vazhno-predi-balotazha-ako-nyamate-validni-lichni-dokumenti-910465"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T06:15:00+00:00"/>
    <meta property="og:title" content="Важно преди балотажа, ако нямате валидни лични документи!"/>
    <meta property="og:description" content="В седмицата преди 3 ноември 2019 г., когато ще се проведе втори тур на изборите за общински съветниц..."/>
  </head>
  <body>
    <article>
      <h1>Важно преди балотажа, ако нямате валидни лични документи!</h1>
      <address>
        <time datetime="2019-11-02T06:15:00+00:00">02 Nov 2019, 06:15</time>
      </address>
      <p>В седмицата преди 3 ноември 2019 г., когато ще се проведе втори тур на изборите за общински съветници и за кметове, е създадена необходимата организация българските граждани, които нямат издадена лична карта или не притежават валидни документи (лична карта или личен /зелен/ паспорт), защото са изгубени, откраднати, повредени, унищожени или с изтекъл срок, да имат възможност да упражнят правото си на глас. </p>
      <p>
        <b>Припомняме, че: </b>
      </p>
      <p>В зависимост от конкретните нормативни изисквания на граждани, подали вече заявление за нова лична карта, ще бъде ускорено издаването й или ще бъде издадено удостоверение за изгубен, откраднат, повреден, унищожен документ за самоличност (лична карта, личен /зелен/ паспорт) или лична карта с изтекъл срок на валидност;</p>
      <p>При невъзможност да бъде издадена нова лична карта до края на работния ден на 1 ноември 2019 г., по искане на гражданите, ще бъде издавано необходимото им удостоверение, с което да гласуват.</p>
      <p>
        <b>За да бъде издадено удостоверение, е необходимо:</b>
      </p>
      <p>Гражданите лично да подадат искане в сектор “Български документи за самоличност" на ул. “Волга" № 70 в Пловдив и районните управления за дните от 29 октомври 2019 г. до 2 ноември 2019 г. от 08.30 ч. до 17.00 ч. и на 3 ноември 2019 г. от 08.30 ч. до 19.00 ч.</p>
      <p>Удостоверенията, осигуряващи възможност за упражняване на правото на глас в изборите за общински съветници и за кметове, се издават само след приемане на заявление за издаване на лична карта.</p>
      <p>В случай на подадено и регистрирано по постоянен адрес заявление за издаване на лична карта, удостоверение може да се издаде във всяко РУ, СДВР и ОДМВР независимо от обявения постоянен и настоящ адрес. Удостоверения за заявен постоянен и настоящ адрес се издават от общинската администрация.</p>
    </article>
  </body>
</html>