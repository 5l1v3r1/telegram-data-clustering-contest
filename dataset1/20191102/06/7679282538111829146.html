<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-chhath-puja-2019-arghya-time-know-the-chhath-puja-first-surya-arghya-time-subh-muhurat-mantra-and-puja-vidhi-and-things-not-to-do-while-giving-arghya-to-surya-bhagwan-2828219.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T06:35:09+00:00"/>
    <meta property="og:title" content="Chhath Puja 2019 Arghya Time:इस शुभ मुहूर्त में दें छठ का पहला अर्घ्य, भूलकर भी न करें ये गलतियां"/>
    <meta property="og:description" content="Chhath Puja 2019 Arghya Time: छठी मैया की आराधना का पर्व छठ पूजा बिना सूर्य को अर्घ्य दिए पूरा नहीं होता है। छठ व्रत का पहला सूर्य अर्घ्य षष्ठी तिथि को दिया जाता है। बता दें, आज छठ का पहला अर्घ्य..."/>
  </head>
  <body>
    <article>
      <h1>Chhath Puja 2019 Arghya Time:इस शुभ मुहूर्त में दें छठ का पहला अर्घ्य, भूलकर भी न करें ये गलतियां</h1>
      <address><time datetime="2019-11-02T06:35:09+00:00">02 Nov 2019, 06:35</time> by <a rel="author">लाइव हिन्दुस्तान टीम,नई दिल्ली</a></address>
      <p><b>Chhath Puja 2019 Arghya Time:</b> छठी मैया की आराधना का पर्व छठ पूजा बिना सूर्य को अर्घ्य दिए पूरा नहीं होता है। छठ व्रत का पहला सूर्य अर्घ्य षष्ठी तिथि को दिया जाता है। बता दें, आज छठ का पहला अर्घ्य सूर्य भगवान को दिया जाएगा। यह अर्घ्य अस्ताचलगामी सूर्य को दिया जाता है। जिसमें जल को दूध में डालकर सूर्य की अंतिम किरण को अर्घ्य दिया जाता है। धार्मिक मान्यताओं के अनुसार यह अर्घ्य भगवान सूर्य की पत्नी प्रत्यूषा को दिया जाता है। तो आइए जानते हैं आखिर किस शुभ मुहूर्त में सूर्य को अर्घ्य देने से होगा लाभ और ऐसी कौन सी गलतियां हैं जो सूर्य को अर्घ्य देते समय हर व्रती को करने से बचना चाहिए।   </p>
      <p><b>छठ में सूर्यास्त और सूर्योदय का समय-</b><br/>02 नवंबर: दिन शनिवार- तीसरा दिन: संध्या अर्घ्य। सूर्योदय: सुबह 06:33 बजे, सूर्यास्त: शाम 05:35 बजे।<br/>03 नवंबर: दिन रविवार- चौथा दिन: ऊषा अर्घ्य, पारण का दिन। सूर्योदय: सुबह 06:34 बजे, सूर्यास्त: शाम 05:35 बजे।</p>
      <p><b>अर्घ्य देने की विधि-</b><br/>सूर्य देव को अर्घ्य देने के लिए तांबे के पात्र का प्रयोग करें। इसमें दूध और गंगा जल मिश्रित करके पूजा के पश्चात सूर्य देव को अर्घ्य दें।</p>
      <p><b>सूर्य को अर्घ्य देने का मंत्र-</b><br/>सूर्य को अर्घ्य देते समय ओम सूर्याय नमः या फिर ओम घृणिं सूर्याय नमः, ओम घृणिं सूर्य: आदित्य:, ओम ह्रीं ह्रीं सूर्याय, सहस्त्रकिरणाय मनोवांछित फलं देहि देहि स्वाहा मंत्र का जाप करें।</p>
      <p><b>भूलकर भी छठ का व्रत करते समय न करें ये गलतियां-</b><br/>-छठ पूजा के दौरान सूर्य को अर्घ्य देते समय भूलकर भी स्टील और लोहे से बने बर्तन का इस्तेमाल नहीं करना चाहिए। <br/>-सूर्य को अर्घ्य देने के लिए कोशिश करें कि बांस से बने बर्तन का इस्तेमाल किया जाए। <br/>-छठ पूजा के लिए फल चुनते समय खराब फल थाल में न रखें। ध्यान रखें पूजा में रखें जाने वाले फल ताजे होने चाहिए। <br/>-छठ की पूजा के थाल का कपड़ा गंदा नहीं होना चाहिए। थाल के लिए कपड़ा चुनते समय ध्यान रखें कि वो साफ और पीले रंग का हो। <br/>-छठ पूजा के दौरान सूर्य को अर्घ्य देते समय अपने मन में किसी के लिए बुरे विचार न लेकर आएं। ऐसा करने से छठी मइया की कृपा से आप वंचित रह जाएंगे।   </p>
      <p><b>सूर्य को किस समय अर्घ्य देने का होता है क्या मतलब-</b><br/>ज्योतिषियों की मानें तो सुबह सूर्य को अर्घ्य देने से व्यक्ति का स्वास्थ्य ठीक रहता है। वहीं दोपहर को सूर्य को अर्घ्य देने से समाज में पद, मान-सम्मान बढ़ता है। ढलते सूर्य को शाम को  अर्घ्य देने से जीवन में किसी चीज की कमी नहीं रहती है।<br/> </p>
    </article>
  </body>
</html>