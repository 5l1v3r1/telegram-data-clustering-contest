<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/doba-v-oos-13-obstriliv-poblyzu-10-ukrayinskyh-mist-ta-selyshh/"/>
    <meta property="og:site_name" content="Рубрика"/>
    <meta property="article:published_time" content="2019-11-02T06:33:58+00:00"/>
    <meta property="og:title" content="Доба в ООС: 13 обстрілів поблизу 10 українських міст та селищ"/>
    <meta property="og:description" content="У п’ятницю, 1 листопада 2019 року, збройні формування Російської Федерації та її найманці 13 разів порушили режим припинення вогню на Донбасі Про цей йдеться у зведенні прес-служби Міністерства оборони України. “Противник обстрілював позиції підрозділів Об’єднаних сил із заборонених Мінськими домовленостями мінометів калібру 120 мм, а також гранатометів різних систем, великокаліберних кулеметів та іншої стрілецької зброї”, […]"/>
  </head>
  <body>
    <article>
      <h1>Доба в ООС: 13 обстрілів поблизу 10 українських міст та селищ</h1>
      <address><time datetime="2019-11-02T06:33:58+00:00">02 Nov 2019, 06:33</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/12-22-620x420.jpg"/>
      </figure>
      <p>
        <b>
          <b>У п’ятницю, 1 листопада 2019 року, збройні формування Російської Федерації та її найманці 13 разів порушили режим припинення вогню на Донбасі</b>
        </b>
      </p>
      <p>Про цей йдеться у зведенні прес-служби Міністерства оборони України.</p>
      <p>“Противник обстрілював позиції підрозділів Об’єднаних сил із заборонених Мінськими домовленостями мінометів калібру 120 мм, а також гранатометів різних систем, великокаліберних кулеметів та іншої стрілецької зброї”, – наголошується у повідомленні.</p>
      <p>Російсько-терористичні війська вели вогонь поблизу наступних 10 населених пунктів:</p>
      <ul>
        <li>Старогнатівка – з мінометів калібру 120 мм, станкових протитанкових гранатометів (СПГ) та великокаліберних кулеметів;</li>
        <li>Талаківка – зі стрілецької зброї;</li>
        <li>Новогнатівка – зі станкових протитанкових гранатометів;</li>
        <li>Водяне, що на Приазов’ї – зі стрілецької зброї і ручних протитанкових гранатометів;</li>
        <li>Мар’їнка – з СПГ та стрілецької зброї;</li>
        <li>Майорськ – зі станкових протитанкових гранатометів;</li>
        <li>Луганське – з великокаліберних кулеметів і стрілецької зброї та ручних протитанкових гранатометів;</li>
        <li>Новолуганське – з ручних протитанкових і автоматичних гранатометів та стрілецької зброї;</li>
        <li>Хутір Вільний – з великокаліберних кулеметів;</li>
        <li>Троїцьке – з автоматичних гранатометів.</li>
        <li>Як зазначається, учора, 1 листопада, втрат внаслідок обстрілів серед військовослужбовців Об’єднаних сил не було.</li>
      </ul>
      <p>З початку цієї доби збройні формування Російської Федерації та її найманці вогневої активності не проявляли.</p>
      <p>Втрат серед особового складу Об’єднаних сил не зафіксовано.</p>
    </article>
  </body>
</html>