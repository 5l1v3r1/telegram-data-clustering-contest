<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ujra-a-kozonseg-ele-lep-sas-jozsef/185714"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T06:00:00+00:00"/>
    <meta property="og:title" content="Újra a közönség elé lép Sas József"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Újra a közönség elé lép Sas József</mark>
      </h1>
      <address><time datetime="2019-11-02T06:00:00+00:00">02 Nov 2019, 06:00</time> by <a rel="author">K. Sz.</a></address>
      <p>
        <b>A nagybeteg humoristának egyetlenegy emléke maradt az édesapjáról, aki feltételez- hetően egy koncentrációs táborban halt meg a második világháború alatt. </b>
        <b>A nagybeteg humoristának egyetlenegy emléke maradt az édesapjáról, aki feltételez- hetően egy koncentrációs táborban halt meg a második világháború alatt.</b>
      </p>
      <p>November elején újra a közönség elé lép Sas József. A stroke-on átesett hu­moristáról a napokban jelent meg A nemzet komédiása című könyv. A szerző, Markos Zoltán a bemutató elején megosztott egy jó hírt róla. – Az utóbbi hetekben jelentős javulás állt be az állapotában. Jól van, és azt mondta, ott lesz a következő, november 9-i könyvbemutatón – osztotta meg az örömhírt Markos. Ez azt jelenti, hogy betegsége után először jelenik meg a nyilvánosság előtt a komikus.</p>
      <figure>
        <img src="http://media.borsonline.hu/cikk/20/191256/gallery-picture/645w/2011469_sasne-komjati-zsuzsa-05-bs.jpg"/>
        <figcaption>Sas József felesége, Zsuzsa asszony bizakodik abban, hogy férje egyre jobban lesz © Bánkúti Sándor</figcaption>
      </figure>
      <p>– Valóban javul az állapota, jól van. Reméljük, tényleg meg tud je­lenni ebben az időpontban – fűzte hozzá Sas felesége, Zsuzsa asszony.</p>
      <figure>
        <img src="http://media.borsonline.hu/cikk/20/191256/big-lead/650x360/2011438_sas-jozsef-19-bs.jpg"/>
        <figcaption>Sas József idén áprilisban kapott stroke-ot, s a gondos kezelésnek köszönhetően egyre jobban van © Bánkúti Sándor</figcaption>
      </figure>
      <p>A könyv keretét Sas életének legsúlyosabb, a mai napig feldolgozhatatlan tragédiája adta: édesapja elvesztése. A komikusnak mindössze egyetlen emléke maradt a szintén színész Sas Imréről.</p>
      <figure>
        <img src="http://media.borsonline.hu/cikk/20/191256/gallery-picture/645w/2011471_maros-zoltan-01-bs.jpg"/>
        <figcaption>Markos Zoltán, a könyv szerzője jelentette be a jó hírt a humoristáról © Bánkúti Sándor</figcaption>
      </figure>
      <p>– Három és fél éves lehettem, a Klauzál téren laktunk. A kapualj sötét, kint vakító napsütés. Apám ebből a fényből érkezett és csak a sziluettjét láttam. Az árnyéka már beért a kapu alá, és ahogy fölnéztem rá, láttam, hogy egy hatalmas görögdinnyét tart a fején, a napfény aranyszínű kontúrt rajzolt köré. A dinnyét körülölelő fé­nyesség pont olyan volt, mint egy ragyogó glória – mesélte a könyvében Sas, majd folytatta. – Pár német katona ült a padon, cigarettáztak. Édesapám odament hozzájuk. Mit kérdeztél apuka? Hogy meddig maradnak? – felelte. Mit mondtak? A jövő héten elmennek – idézte fel az emléket Sas, akinek az édesapját végül el­hurcolták és Auschwitz környékén halhatott meg a holokauszt alatt, ugyanis a pontos körülményekről a mai napig nincs semmi információja a nevettetőnek.</p>
    </article>
  </body>
</html>