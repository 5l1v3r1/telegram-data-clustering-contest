<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/21-yuzyilda-utanc-sayfalari-korfez-ulkelerinde-yabanci-hizmetci-kadinlar-internette-kole-gibi-satiliyor-888609"/>
    <meta property="og:site_name" content="Onedio"/>
    <meta property="article:published_time" content="2019-11-02T06:49:05+00:00"/>
    <meta property="og:title" content="21. Yüzyılda Utanç Sayfaları: Körfez Ülkelerinde Yabancı Hizmetçi Kadınlar, İnternette Köle Gibi Satılıyor"/>
    <meta property="og:description" content="Körfez ülkelerinde alileler, evlerinde özellikle yoksul ülkelerden gelen kadınları hizmetçi olarak çalıştırıyor. Ancak kadınlara hem insanlık hem yasa..."/>
  </head>
  <body>
    <article>
      <h1>21. Yüzyılda Utanç Sayfaları: Körfez Ülkelerinde Yabancı Hizmetçi Kadınlar, İnternette Köle Gibi Satılıyor</h1>
      <address><time datetime="2019-11-02T06:49:05+00:00">02 Nov 2019, 06:49</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>Körfez ülkelerinde alileler, evlerinde özellikle yoksul ülkelerden gelen kadınları hizmetçi olarak çalıştırıyor. Ancak kadınlara hem insanlık hem yasa dışı şartlar dayatılıyor. Pasaportlarına el konuluyor, sokağa kendi başlarına çıkmalarına izin verilmiyor ve hakarete uğruyorlar. Üstelik tüm bunlar yetmezmiş gibi internet üzerinden köle gibi alınıp satılıyorlar...</h4>
      <figure>
        <img src="https://img-s2.onedio.com/id-5dbd22055efa5c144aa1e041/rev-0/w-500/s-29f0df6453e62424dee90c196284ee9e46778175.jpg"/>
      </figure>
      <p>Kuveyt sokaklarını aracınızla dolaştığınızda, bu kadınları göremezsiniz. Kapalı kapıların ardında, temel haklarından mahrum haldeler, bulundukları yerleri terk edemiyorlarlar ve en çok parayı verene satılma riski altındalar.</p>
      <p>Ancak akıllı telefonunuzu elinize aldığınızda, ırklarına göre sınıflandırılmış, birkaç bin dolara satın alınabilecek binlerce kadının fotoğraflarını inceleyebilirsiniz.</p>
      <p><a href="https://www.bbc.com/turkce/haberler-dunya-50098199?SThisFB&amp;fbclid=IwAR3_rRGHz5zSpwxfDtu5CXC6Z_Z2N8QstODysY7cGIcFi3Xf5Fqxn1zdueI">BBC Arapça Servisi'nin yaptığı gizli araştırma,</a>evlerde çalışan hizmetçi kadınların, <a href="https://onedio.com/etiket/deepmind/58330961bdda904358cf3efa">Google</a> Play ve <a href="https://onedio.com/etiket/apple/57878e2e0c833c77254b8de7">Apple</a>'ın App Store'unda yer alan uygulamalarla ve <a href="https://onedio.com/etiket/facebook/50187b65295c0432640034f3">Facebook</a>'un sahibi olduğu <a href="https://onedio.com/etiket/instagram/5040ffa962704586c6cbd5f5">Instagram</a>'da algoritma destekli etiketlerle, yasa dışı bir şekilde internet üzerinden alınıp, satılabildiğini ortaya çıkarttı.</p>
      <h3>"Yaptıkları, internet üzerinden bir köle pazarını teşvik etmek"</h3>
      <figure>
        <img src="https://img-s2.onedio.com/id-5dbd227c6817a2d123413147/rev-0/w-500/s-51d986767929ae34f72be4fbdabf003e0d637e28.jpg"/>
      </figure>
      <p><a href="https://onedio.com/etiket/birlesmis-milletler/506a37b70228f60917601c5d">BM</a> Çağdaş Kölelik Biçimleri Özel Rapörtörü Urmila Bhoola, "Yaptıkları, internet üzerindeki bir köle pazarını teşvik etmek. <a href="https://onedio.com/etiket/deepmind/58330961bdda904358cf3efa">Google</a>, <a href="https://onedio.com/etiket/apple/57878e2e0c833c77254b8de7">Apple</a>, <a href="https://onedio.com/etiket/facebook/50187b65295c0432640034f3">Facebook</a> ya da herhangi bir şirket, bu tür uygulamalara ev sahipliği yapıyorlarsa, sorumlu tutulmaları gerek" dedi.</p>
      <p>Kuveyt'teki her 10 haneden 9'unda hizmetçi çalışıyor ve bazıları dünyanın en yoksul yerlerinden Körfez ülkelerine gelip, memleketlerindeki ailelerini geçindirmeye yetecek parayı kazanmayı amaçlıyorlar. BBC Arapça Servisi'nin, Kuveyt'e yeni ulaşmış bir çift gibi davranan gizli ekibi, uygulamalardaki 57 kullanıcıyla konuştu ve popüler bir mal alım satım uygulaması "4sale" üzerinden hizmetçileri satmaya çalışan 10'dan fazla kişiyle görüştü.</p>
      <p>Satıcıların hemen hepsi, kadınların pasaportlarına derhal el konulmasını ve telefon kullanmalarına çok az izin verilmesini ya da hiç izin verilmemesini tavsiye etti. 4Sale uygulaması, hizmetçilerin ırklarına göre sınıflandırılmasına izin veriyor ve fiyatlar da ırklara göre değişiyor.</p>
      <p>Gizli ekip, <a href="https://onedio.com/etiket/kadinlar/57a10eb4f3295bf71ee1ef3a">kadınlar</a> tanımlanırken sık sık "Hintliler en pisleri" gibi yorumları defalarca duydu.</p>
      <h3>"Pasaportunu vermeyin"</h3>
      <figure>
        <img src="https://img-s2.onedio.com/id-5dbd22f1e2106eb71f9852d5/rev-0/w-500/s-b6bf4ce3fab330813fb3c49373285f40cfd4a8c4.jpg"/>
      </figure>
      <p>Kendilerini kadınların "sahipleri" olarak tanıtan uygulama kullanıcıları, kadınlara "bir gün ya da bir dakika" bile izin vermemek gibi temel insan haklarından mahrum bırakma çağrısında bulundu.</p>
      <p>Kendi evindeki çalışanını başka birine satmak isteyen bir <a href="https://onedio.com/etiket/polis/578bf06ee4ad23697ca1a0b3">polis</a> memuru, "Güvenin bana çok iyidir, kahkaha atar ve çok güleç bir yüzü vardır. Sabah 5'e kadar ayakta tutsanız bile şikayet etmez" dedi. Polis memuru, evlerde çalışanların nasıl bir mal olarak kulanıldığını anlattı ve "Bir hizmetçiyi 600 Kuveyt Dinarına (2000 <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> Doları) alıp, 1000 Kuveyt Dinarı'na (3300 ABD Doları) satanları bulabilirsiniz" diye konuştu.</p>
      <p>Polis memuru alıcılara taktikler de veriyor, "Pasaportunu ona vermeyin. Kefili sizsiniz. Neden pasaportunu veresiniz ki?" diyor.</p>
      <h3>16 yaşında çocuk yasa dışı olmasına rağmen çalıştırılıyor</h3>
      <figure>
        <img src="https://img-s1.onedio.com/id-5dbd23eafd00fdda234f0e9c/rev-0/w-500/s-4bb490620d5181059244f88e76e9929900d22d75.jpg"/>
        <figcaption>
          <i>Kuveyt'ten bir kare</i>
        </figcaption>
      </figure>
      <p>Şoke edici bir vakada, Fatou" adını vereceğimiz 16 yaşındaki bir kız çocuğu sunuldu.</p>
      <p>Batı Afrika ülkelerinden Gine'den kaçırılan Fatou, ev hizmetçilerinin en az 21 yaşında olması gerektiğini şart koşan Kuveyt yasalarına karşın, ülkede son 6 aydır hizmetçilik yapıyordu.</p>
      <p>Satıcı, Fatou'nun pazarlamasını yaparken, hiç izin vermediğini, pasaportuna ve telefonunun el koyduğunu, tek başına dışarı çıkmasına da izin verilmediğini söyledi. Bunların hepsi, Kuveyt'te aslında yasa dışı.</p>
      <h3>"Kefil" izin vermeden iş değiştirmek yok de yok ülkeden çıkmak da!</h3>
      <figure>
        <img src="https://img-s1.onedio.com/id-5dbd246ad2fbbe7623e7ce6e/rev-0/w-500/s-c7c20f961ebe8dfe8db3284aa1a0ccf82a32037f.jpg"/>
        <figcaption>
          <i>16 yaşındaki Gineli Fatou (gerçek adı değil) Kuwait City'deki satıcısıyla birikte.</i>
        </figcaption>
      </figure>
      <p>Urmila Bhoola, "Bu, çağdaş köleliğe mükemmel bir örnek. Burada bir mal gibi satılan, ticareti yapılan bir çocuğu görüyoruz" dedi.</p>
      <p>Körfez ülkelerinde çoğu yerde, hizmetçiler ajanslar tarafından ülkeye getiriliyor ve resmen hükümetin kayıtlarına giriyor. Potansiyel işverenler, ajanslara bir ücret ödeyip, resmen hizmetçilerin sponsoru ya da "kefili" oluyor.</p>
      <p>"Kafala" diye bilinen bu kefalet sisteminde, bir hizmetçi kefilin izni olmadan işini bırakamıyor ya da değiştiremiyor, ülkeyi de terk edemiyor. 2015'te çıkartılan bir yasayla Kuveyt, ev çalışanlarının haklarının korunması anlamında en sıkı düzenlemelere sahip ülkelerden biri oldu. Ancak ülkede yasaya herkes uymuyor.</p>
      <h3>Aynı tablo diğer Körfez ülkelerinde de var</h3>
      <figure>
        <img src="https://img-s2.onedio.com/id-5dbd2531acc28fc74c88dae3/rev-0/w-500/s-fe43ebf20a254ce2dfcb02b2c0e067ca7bb3db94.jpg"/>
      </figure>
      <p>4Sale gibi uygulamalar, işverenlerin kefaletlerini üzerine kâr koyarak satmalarını sağlıyor. Bu da ajansları devreden çıkartıyor ve kadınları taciz ve eziyete açık kılan, kuralsız bir kara <a href="https://onedio.com/etiket/borsa/506b033f0228f60917601c63">borsa</a> yaratıyor.</p>
      <p>İnternet üzerindeki köle pazarları sadece Kuveyt'e has değil.</p>
      <p>Araştırmada, <a href="https://onedio.com/etiket/suudi-arabistan/506cb3420228f60917601c92">Suudi Arabistan</a>'da da yüzlerce kadının, bi popüler başka alım satım uygulaması Haraj'da satıldığını ortaya çıkarttı. <a href="https://onedio.com/etiket/facebook/50187b65295c0432640034f3">Facebook</a>'un sahibi olduğu <a href="https://onedio.com/etiket/instagram/5040ffa962704586c6cbd5f5">Instagram</a>'da da yüzlerce kadın vardı.</p>
      <h3>"Gerçek bir cehennem"</h3>
      <figure>
        <img src="https://img-s1.onedio.com/id-5dbd25b6fd00fdda234f0ea4/rev-0/w-500/s-c2b525295cd0a22418f400e676ca6d81478fa5f7.jpg"/>
      </figure>
      <p>BBC ekibi, Kuveyt'te satılırken karşılaştıkları Fatou'nun ailesiyle temas kurabilmek için Gine'ye gitti.</p>
      <p>Her yıl yüzlerce kadın, hizmetçi olarak Gine'den Körfez ülkelerine gönderiliyor. İneklerle aynı yerde uyumaya zorlandığını hatırlayan eski bir hizmetçi, "Kuveyt gerçek bir cehennem. Kuvyet'teki evler çok kötü. Uyku yok, <a href="https://onedio.com/etiket/yiyecek/5773d7a469c08ef0025cca07">yiyecek</a> yok, hiçbir şey yok." dedi. Fatou, Kuveyt makamları tarafından bulundu ve bir hükümet sığınağına yerleştirildi. 2 gün sonraysa, yaşının küçük olması nedeniyle sınırdışı edilerek Gine'ye gönderildi ve yaptığı açıklamada, "Bana bağırıyorlardı ve 'Hayvan' diyorlardı. Üzülüyordum ama yapacak hiçbir şeyim yoktu" dedi.</p>
      <p>Başkent Conakry'deki okuluna geri dönen Fatou, "Çok mutluyum. Şimdi bile bundan bahsediyorum. Hala mutluyum. Hayatım şimdi daha iyi. Kölelikten çıkmış gibi hissediyorum" diye konuştu.</p>
      <h3>Facebook etiketi kaldırdı</h3>
      <figure>
        <img src="https://img-s1.onedio.com/id-5dbd26249b6a1fab4ca94458/rev-0/w-500/s-703291dc7c3a3745789d195d4070190ece48390a.jpg"/>
      </figure>
      <p>Kuveyt hükümeti "bu tür davranışlara <a href="https://onedio.com/etiket/savas/577257965cc600fa3d7084fc">savaş</a> açtığını" söylüyor ve uygulamaların "çok yakından inceleneceğinde" ısrar ediyor.</p>
      <p>Ancak bugüne dek herhangi bir kayda değer adım atılmadı ve bize Fatou'yu satmaya çalışan kadın hakkında hergangi bir işlem yapılmadı. Satıcı, BBC'nin açıklama yapma isteğine de hiçbir yanıt vermedi.  4Sale uygulaması hizmetçi bölümünü kaldırdı, <a href="https://onedio.com/etiket/facebook/50187b65295c0432640034f3">Facebook</a> ise "خادمات للتنازل#" "#transferiçinhizmetçiler" etiketini yasakladı.</p>
      <p>Suudi alım-satım uygulaması Haraj'dan ise bir yanıt gelmedi.</p>
      <p>Hem <a href="https://onedio.com/etiket/deepmind/58330961bdda904358cf3efa">Google</a> hem de <a href="https://onedio.com/etiket/apple/57878e2e0c833c77254b8de7">Apple</a> yaptıkları açıklamalarda, ev sahipliği yaptıkları uygulamalarda bu tip davranışlara yer olmadığını belirtti ve bu tür yasa dışı faaliyetleri önlemek için uygulama geliştirenlerle birlikte çalıştıklarını vurguladı.</p>
    </article>
  </body>
</html>