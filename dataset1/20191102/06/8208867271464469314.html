<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/02/news/perugia_maxi_operazione_antidroga_dei_carabinieri_oltre_150_arresti-240055717/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T06:39:00+00:00"/>
    <meta property="og:title" content="Perugia, maxi operazione antidroga dei carabinieri: oltre 150 arresti"/>
    <meta property="og:description" content="Sequestrati quintali di stupefacenti per decine di mln di euro"/>
  </head>
  <body>
    <article>
      <h1>Perugia, maxi operazione antidroga dei carabinieri: oltre 150 arresti</h1>
      <h2>Sequestrati quintali di stupefacenti per decine di mln di euro</h2>
      <address>
        <time datetime="2019-11-02T06:39:00+00:00">02 Nov 2019, 06:39</time>
      </address>
      <p>PERUGIA - Oltre 150 persone sono state arrestate e quintali di sostanze stupefacenti del valore di decine di milioni di euro sono stati sequestrati nel corso di una maxi operazione guidata dai Carabinieri di Perugia in collaborazione con organismi di polizia nazionali e internazionali. Lo rende noto in un comunicato il Comando provinciale dei Carabinieri di Perugia.<br/><br/>Nel corso dell'operazione, si legge nella nota, è stata smantellata "un'inedita e insospettabile organizzazione" di trafficanti internazionali di droga. I dettagli dell'operazione saranno resi noti in una conferenza stampa con il Procuratore della Repubblica reggente di Perugia - Giuseppe Petrazzini - che si terrà in mattinata presso la sala stampa del Comando provinciale dei Carabinieri di Perugia.</p>
    </article>
  </body>
</html>