<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/video-luka-doncic-v-bolecinah-tekla-je-kri-245285"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T06:50:00+00:00"/>
    <meta property="og:title" content="VIDEO: Luka Dončić v bolečinah, tekla je kri"/>
    <meta property="og:description" content="DALLAS – Moštvo Dallas Mavericks, za katero igra tudi slovenski as Luka Dončić, je doživelo poraz proti ekipi Los Angeles Lakers. Po podaljšku je bil izid 110 : 119. Slovenskemu košarkarju ..."/>
  </head>
  <body>
    <article>
      <h1>VIDEO: Luka Dončić v bolečinah, tekla je kri</h1>
      <h2>Dončićevo moštvo Dallas Mavericks je izgubilo proti ekipi Los Angeles Lakers po podaljšku s 110 : 119.</h2>
      <address><time datetime="2019-11-02T06:50:00+00:00">02 Nov 2019, 06:50</time> by <a rel="author">A. L.</a></address>
      <p>DALLAS – Moštvo Dallas Mavericks, za katero igra tudi slovenski as <b>Luka Dončić</b>, je doživelo poraz proti ekipi Los Angeles Lakers. Po podaljšku je bil izid 110 : 119.<br/><br/>Slovenskemu košarkarju je uspel nov trojni dvojček. Gre za že desetega, kar ga pri 20 letih postavlja med najboljše. Tokrat je dosegel 31 točk, 13 asistenc in 15 skokov, nasprotnik <b>LeBron James </b>pa 39 točk, 12 asistenc in 16 skokov. Dončić je prvi mladi igralec, ki je proti Lakersom dosegel trojni dvojček, pridružil pa se je tudi NBA-zvezdnikom, ki so še pred 21. letom dosegli več trojnih dvojčkov.<br/><br/>Poleg poraza je Dončić na tekmi staknil še poškodbo. Po srditem boju je menda končal s tremi šivi na zadnji strani glave. Tuji mediji poročajo, da naj bi poškodba nastala, ko je z zadnjim delom glave zadel brado <b>Dwighta Howarda</b>. Kmalu zatem so namreč ugledali kri.</p>
      <figure>
        <iframe src="https://www.youtube.com/embed/9dsP7Z-DQiU" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/xHd6MUJd_2k" width="640" height="360" data-service="Youtube" scrolling="no"/>
      </figure>
    </article>
  </body>
</html>