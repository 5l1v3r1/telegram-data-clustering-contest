<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/yde_poteplinnya_synoptyky_daly_prognoz_na_vyhidni_i_tyzhden_1682103"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T07:10:00+00:00"/>
    <meta property="og:title" content="Йде потепління: синоптики дали прогноз на вихідні і тиждень"/>
    <meta property="og:description" content="Незважаючи на морози в суботу, в перші листопадові вихідні, 2 і 3 числа, погода в Україні буде досить мінливою, проте вже в неділю очікується потепління, яке триватиме, за попередніми прогнозами, весь наступний тиждень."/>
  </head>
  <body>
    <article>
      <h1>Йде потепління: синоптики дали прогноз на вихідні і тиждень</h1>
      <address>
        <time datetime="2019-11-02T07:10:00+00:00">02 Nov 2019, 07:10</time>
      </address>
      <p>
        <b>Незважаючи на морози в суботу, в перші листопадові вихідні, 2 і 3 числа, погода в Україні буде досить мінливою, проте вже в неділю очікується потепління, яке триватиме, за попередніми прогнозами, весь наступний тиждень.</b>
      </p>
      <p>Про це йдеться на сторінці Укргідрометцентру в соцмережі <a href="https://www.facebook.com/ukrgmc.official/">Facebook.</a></p>
      <p>«Завтра в Україні буде без опадів, за винятком західних областей, там вдень місцями пройдуть невеликі дощі», – сказано в повідомленні.</p>
      <p>При цьому найближча ніч ще буде холодною, температура складе 0...-5 градусів, у східній частині країни -7...-12 градусів, вдень -1...-6 градусів тепла. Тепліше буде лише на крайньому півдні та Закарпатті, вночі там очікується від +3 до -2 градусів, удень +6...+11 градусів.</p>
      <p>У неділю, 3 листопада, невеликі дощі литимуть у західних та місцями у північних областях, на решті території без опадів. Нічна температура становитиме 0...+5 градусів, денна +7...+12 градусів, на півдні Одеської області, Закарпатті та Прикарпатті повітря прогріється до +16 градусів, лише в східній частині країни ще затримається холод, нічні мінімуми там складуть -3...-8 градусів, денні максимуми +4....+9 градусів.</p>
      <p>Вітер в найближчі дні буде південний, поривчастий. У суботу на Правобережжі, а в неділю по всій країні, крім крайнього заходу і сходу можливі пориви вітру 15-20 м/с.</p>
      <p>У Києві найближчими днями очікується погода без опадів, лише вночі 3 листопада місцями пройде невеликий дощ. Вітер буде північно-західний, 7-12 м/с, вдень можливі пориви 15-20 м/с.</p>
      <p>Температура найближчої ночі становитиме -1...-3 градусів, удень -6...-8 градусів. У неділю, 3 листопада, температура повітря почне підвищуватися, вночі очікується +3...+5 градусів, вдень -10....-12 градусів.</p>
      <p>Крім того, синоптик Наталка Діденко на своїй сторінці в <a href="https://www.facebook.com/tala.didenko">Facebook</a> уточнила, що на вихідних в Україні буде сильний, до штормових значень, вітер південного напрямку, який не торкнеться східних областей.</p>
      <p>«Тому не затримуйтеся довго під деревами, особливо крупними і гіллястими, білбордами, дуже уважно вибирайте місце для паркування автомобіля, візьміть це особливо під увагу, хто займається будівництвом – або великим, коли може виникати небезпека при роботі баштових кранів, або скромне перекриття даху сараю. І насуньте щільніше шапку на вуха, щоб не здуло», – порадила синоптик.</p>
      <p>Діденко підкреслила, що разом з вітром йде і потепління.</p>
      <p><a href="https://zik.ua/news/2019/11/01/synoptyky_ogolosyly_shtormove_poperedzhennya_v_ukraini_1681569">Нагадаємо</a>, 1 листопада синоптики оголосили штормове попередження в Україні.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/synoptyk_prognozuie_nastupnogo_tyzhnya_poteplinnya_do_20_1681451"/>
        <a href="https://zik.ua/news/2019/11/01/prognoz_pogody_na_1_lystopada_v_ukraini_bude_holodno_ale_sonyachno_1681231"/>
        <a href="https://zik.ua/news/2019/10/31/do_6_morozu_prognoz_pogody_na_ostanniy_den_zhovtnya_1680331"/>
        <a href="https://zik.ua/news/2019/09/26/prognoz_pogody_na_26_veresnya_na_zahodi_ta_pivnochi_doshchytyme_na_pivdni_i_1654639"/>
      </related>
    </article>
  </body>
</html>