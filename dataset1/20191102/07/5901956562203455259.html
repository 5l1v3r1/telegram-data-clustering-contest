<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/niz-nogometnih-ulovov-se-nadaljuje-244344"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T07:15:00+00:00"/>
    <meta property="og:title" content="Niz nogometnih ulovov se nadaljuje"/>
    <meta property="og:description" content="MADRID – Pri nogometaših je pač težava, da imajo preveč denarja, ta že v veliki meri prinaša svobodo, (r)evolucija pa je pač v glavi. Enaindvajsetletni srbski napadalec Luka Jović je poleti..."/>
  </head>
  <body>
    <article>
      <h1>Niz nogometnih ulovov se nadaljuje</h1>
      <h2>Draga okrepitev Reala Luka Jović le dosegel prvi gol za kraljevi klub. Zadel je tudi zunaj igrišča, mater svojega otroka je zamenjal za manekenko.</h2>
      <address><time datetime="2019-11-02T07:15:00+00:00">02 Nov 2019, 07:15</time> by <a rel="author">M. U.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/29/1540981.jpg"/>
        </figure>
        <figure>
          <img src="https://www.slovenskenovice.si/images/slike/2019/10/29/1540933.jpg"/>
        </figure>
        <figure>
          <img src="https://www.slovenskenovice.si/images/slike/2019/10/29/1540950.jpg"/>
          <figcaption>Luka Jović, ki prisega le na madridski Real, je Anđelo Manitašević, levo, zamenjal za Sofijo Milošević. FOTO: instagram</figcaption>
        </figure>
      </slideshow>
      <p>MADRID – Pri nogometaših je pač težava, da imajo preveč denarja, ta že v veliki meri prinaša svobodo, (r)evolucija pa je pač v glavi. Enaindvajsetletni srbski napadalec <b>Luka Jović</b> je poleti za 67 milijonov evrov iz frankfurtskega Eintrachta, bil je na posoji iz Benfice, prestopil v Real Madrid, a ima težave, da se za stalno prerine v začetno enajsterico trenerja <b>Zinedina Zidana</b>. V zadnjem krogu španskega prvenstva je v 69. minuti vstopil v igro in pri zmagi Reala nad Leganesom zabil svoj prvi gol za beli balet. Če na igrišču ne gre ravno po željah, gre pa pri lepšem spolu. Jović je zdaj zapustil<b> Anđelo Manitašević</b>, s katero je bil s prekinitvami pet let in ima z njo tudi sedemmesečnega sina <b>Davida</b>, in se povsem ogrel za srbsko manekenko <b>Sofijo Milošević</b>. Srbi celo pišejo, da je Miloševićeva njihova najlepša manekenka, sta pa z Jovićem do zdaj skrivala svojo zvezo. A ko sta</p>
      <figure>
        <img src="https://www.slovenskenovice.si/images/slike/2019/10/29/1540933.jpg"/>
      </figure>
      <p>ljubezen in seks prišla na plan, se je javno oglasila tudi Manitaševićeva in navrgla, da ji je vseeno, s kom se videva njen žogobrcarski (nekdanji) partner. »Lahko počne, kar hoče. Najina zveza se je končala leta 2016. Lani sva se znova srečala in zagorela je stara strast. Zanosila sem nenačrtovano, ko se je to že zgodilo, pa sva se odločila za rojstvo otroka,« je izjavila. Sofija Milošević je bila že v zvezi z nogometaši <b>Ademom Ljajićem</b>, <b>Duškom Tošićem</b> in hrvaškim reprezentantom <b>Antejem Rebićem</b>. </p>
      <figure>
        <img src="https://www.slovenskenovice.si/images/slike/2019/10/29/1540950.jpg"/>
        <figcaption>Luka Jović, ki prisega le na madridski Real, je Anđelo Manitašević, levo, zamenjal za Sofijo Milošević. FOTO: instagram</figcaption>
      </figure>
    </article>
  </body>
</html>