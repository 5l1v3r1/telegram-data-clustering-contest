<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kerala-maoist-encounter-police-visulas-first-shoot132.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T07:51:00+00:00"/>
    <meta property="og:title" content="ആദ്യം വെടിയുതിര്‍ത്തത് മാവോയിസ്റ്റുകളെന്ന് സ്ഥാപിക്കാന്‍ ദൃശ്യങ്ങള്‍ പുറത്തുവിട്ട് പൊലീസ്"/>
    <meta property="og:description" content="Maoist Encounter Kerala പാലക്കാട്: മഞ്ചിക്കണ്ടിയില്‍ മാവോയിസ്റ്റുകളെ വെടിവെച്ചു കൊന്നതിനെതിരെ പ്രതിഷേധം ഉയരവെ ഇന്‍ക്വസ്റ്റ് നടപടികള്‍ക്കിടെ മാവോയിസ്റ്റുകളാണ് ആദ്യം വെടിയു"/>
  </head>
  <body>
    <article>
      <h1>ആദ്യം വെടിയുതിര്‍ത്തത് മാവോയിസ്റ്റുകളെന്ന് സ്ഥാപിക്കാന്‍ ദൃശ്യങ്ങള്‍ പുറത്തുവിട്ട് പൊലീസ്</h1>
      <address><time datetime="2019-11-02T07:51:00+00:00">02 Nov 2019, 07:51</time> by <a rel="author">ന്യൂസ് ഡെസ്‌ക്</a></address>
      <p>പാലക്കാട്: മഞ്ചിക്കണ്ടിയില്‍ മാവോയിസ്റ്റുകളെ വെടിവെച്ചു കൊന്നതിനെതിരെ പ്രതിഷേധം ഉയരവെ ഇന്‍ക്വസ്റ്റ് നടപടികള്‍ക്കിടെ മാവോയിസ്റ്റുകളാണ് ആദ്യം വെടിയുതിര്‍ത്തതെന്ന് സ്ഥാപിക്കാന്‍ ദൃശ്യങ്ങള്‍ പുറത്തുവിട്ട് പൊലീസ്. ഇന്‍ക്വസ്റ്റ് നടക്കുന്നതിനിടെ മാവോയിസ്റ്റുകള്‍ ആദ്യം വെടിയുതിര്‍ക്കുന്ന ദൃശ്യങ്ങളാണ് പുറത്തുവിട്ടതെന്ന് മാതൃഭൂമി ന്യൂസ് റിപ്പോര്‍ട്ട് ചെയ്യുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>പിന്നീട് തണ്ടര്‍ബോള്‍ട്ട് സംഘം മാവോയിസ്റ്റുകള്‍ക്ക് നേരെ തിരിച്ചു വെടിവെക്കുകയായിരുന്നു. നേരത്തെ പൊലീസ് ഏറ്റുമുട്ടലിന്റേതെന്ന പേരില്‍ പഴയ ദൃശ്യങ്ങള്‍ പുറത്തുവിട്ടത് വിവാദമായിരുന്നു.</p>
      <related>
        <a href="https://www.doolnews.com/chinmayanda-case-law-student-s-father-questioned-by-sit345.html?utm_source=doolnews&amp;utm_medium=related"/>
      </related>
      <p>തിങ്കളാഴ്ച അഗളിയിലെ ഉള്‍വനത്തിലാണ് വെടിവെയ്പില്‍ നാല് മാവോയിസ്റ്റുകള്‍ കൊല്ലപ്പെട്ടത്. മണിവാസകം, ശ്രീമതി, സുരേഷ്, തമിഴ്‌നാട് കാര്‍ത്തി എന്നിവരായിരുന്നു മരണപ്പെട്ടത്.</p>
      <p>ഏഴു പേരാണ് സംഘത്തിലുണ്ടായിരുന്നതെന്നും തണ്ടര്‍ബോള്‍ട്ട് സംഘത്തിനു നേരെ വെടിയുതിര്‍ത്തതിനെത്തുടര്‍ന്ന് അവര്‍ തിരിച്ചാക്രമിക്കുകയായിരുന്നെന്നുമാണ് പൊലീസ് വാദം. തണ്ടര്‍ബോള്‍ട്ട് സംഘത്തിലെ ആര്‍ക്കും പരിക്കേറ്റിരുന്നില്ല.</p>
      <related>
        <a href="https://www.doolnews.com/no-strategy-to-support-shiv-sena-maharashtra-congress-chief-balasaheb-thorat4565.html?utm_source=doolnews&amp;utm_medium=related"/>
      </related>
      <p>ആദ്യം വെടിവെച്ചത് മാവോയിസ്റ്റുകളാണെന്നും തണ്ടര്‍ബോള്‍ട്ട് സംഘം വെടിവെച്ചത് സ്വയരക്ഷയ്ക്ക് വേണ്ടിയാണെന്നും മുഖ്യമന്ത്രി പിണറായി വിജയനും പറഞ്ഞിരുന്നു. മാവോയിസ്റ്റുകളില്‍ നിന്ന് ആയുധങ്ങള്‍ പിടിച്ചെടുത്തിട്ടുണ്ടെന്നും മുഖ്യമന്ത്രി പറഞ്ഞിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ മാവോയിസ്റ്റുകള്‍ കീഴടങ്ങാന്‍ തയ്യാറാണെന്ന് ആദിവാസി പ്രവര്‍ത്തകര്‍ മുഖേന പൊലീസിനെ അറിയിച്ചിരുന്നെന്നും എന്നാല്‍ കീഴടങ്ങല്‍ ധാരണ തെറ്റിച്ചത് പൊലീസാണെന്നുമായിരുന്നു ആദിവാസി പ്രവര്‍ത്തകയും മധ്യസ്ഥയുമായ ശിവാനി പറഞ്ഞത്.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/qwKSFlsJ9KY" width="560" height="315" data-service="Youtube" scrolling="no"/>
      </figure>
    </article>
  </body>
</html>