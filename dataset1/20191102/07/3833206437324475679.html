<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Eto-kakvo-e-sustoyanieto-na-Stoyanka-Mutafova-910479"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T07:58:00+00:00"/>
    <meta property="og:title" content="Ето какво е състоянието на Стоянка Мутафова!"/>
    <meta property="og:description" content="Днес дъщерята на Стоянка Мутафова - Мария Грубешлиева-Муки гостува в ефира на &quot;Събуди се&quot;, за да дад..."/>
  </head>
  <body>
    <article>
      <h1>Ето какво е състоянието на Стоянка Мутафова!</h1>
      <address>
        <time datetime="2019-11-02T07:58:00+00:00">02 Nov 2019, 07:58</time>
      </address>
      <p>Днес дъщерята на Стоянка Мутафова - Мария Грубешлиева-Муки гостува в ефира на "Събуди се", за да даде информация за състоянието на любимата на поколения българи актриса.</p>
      <p>Припомняме, че  Стоянка Мутафова бе оперирана неотдавна, а малко след това състоянието й се влоши.</p>
      <p>"Всичко стана изведнъж. Тя се влоши страшно и отидохме в болницата. Там установиха, че има гной в жлъчката и, и това нещо трябва да се отстрани. Или ще се съгласите да отстраним жлъчката, при положение, че не отговаряме за упойката, която е страшно силна, а Стоянка е на 97 години, или жлъчката ще се пръсне и това ще отиде в нея и тя ще си отиде за 1-2 дни. Трябваше да избера от 2 злини една", призна тя през сълзи.</p>
      <p>"Съгласих се за операцията и Стоянка успя да се пребори с упойката. Излезе в доста добро състояние след операцията", допълни още Муки.</p>
      <p>"Каза ми, че ме обича, като излезе от упойката. Стоянка беше интубирана, сложи й се тръба, тя вдигна температура. Сега в момента положението й се подобрява. Температурата и спада", заяви Мария и добави, че бърза за болницата, защото иска да е близо до майка си.</p>
    </article>
  </body>
</html>