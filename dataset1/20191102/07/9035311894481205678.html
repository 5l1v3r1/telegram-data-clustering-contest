<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/bm-nezdinde-turkiye-nin-guvenli-bolge-teklifini-incelemek-icin-ekip-kuruluyor"/>
    <meta property="og:site_name" content="euronews"/>
    <meta property="article:published_time" content="2019-11-02T07:00:16+00:00"/>
    <meta property="og:title" content="BM, Türkiye'nin 'güvenli bölge' teklifini incelemek için ekip kuruyor"/>
    <meta property="og:description" content="Birleşmiş Milletler (BM) Mülteciler Yüksek Komiserliği, Türkiye'nin mültecilerin ülkelerine geri dönüşünü sağlamak için Suriye'nin kuzeydoğusunda kurmayı planladığı &quot;güvenli bölge&quot; teklifini incelemek için bir ekip kuracak."/>
  </head>
  <body>
    <article>
      <h1>BM, Türkiye'nin 'güvenli bölge' teklifini incelemek için ekip kuruyor</h1>
      <address><time datetime="2019-11-02T07:00:16+00:00">02 Nov 2019, 07:00</time> by <a rel="author">Euronews </a></address>
      <p>Birleşmiş Milletler (BM) Mülteciler Yüksek Komiserliği, Türkiye'nin mültecilerin ülkelerine geri dönüşünü sağlamak için Suriye'nin kuzeydoğusunda kurmayı planladığı "güvenli bölge" teklifini incelemek için bir ekip kuracak.</p>
      <p>BM Genel Sekreter sözcülerinden Farhan Haq, Genel Sekreter Antonio Guterres'in Türkiye ziyareti ve Cumhurbaşkanı Recep Tayyip Erdoğan ile görüşmesine ilişkin açıklamalarda bulundu.</p>
      <p>Guterres'in görüşmede, Türkiye'nin BM ile olan güçlü iş birliği ve örgüte desteğini takdir ettiğini aktaran Haq, Cenevre'de devam eden Suriye Anayasa Komitesi toplantısına ve siyasi sürece tam destek vurgusu yapıldığını belirtti.</p>
      <p>Cumhurbaşkanı Erdoğan'ın, Genel Sekretere Suriyeli mültecilerin ülkelerine geri dönüşünü sağlayacak yeni yerleşim yerleri planını sunduğunu ve Guterres'in de mültecilerin geri dönüşlerinin gönüllü, güvenli ve onurlu olması ilkelerini vurguladığı belirten Haq, "Genel Sekreter, Cumhurbaşkanı Erdoğan'a BM Mülteciler Yüksek Komiserliğinin (güvenli bölge) teklifi incelemek ve Türk yetkililerle görüşmeler yürütmek için bir ekip kuracağı bilgisini verdi." diye konuştu.</p>
      <ul>
        <li>
          <a href="https://tr.euronews.com/2019/10/11/uluslararasi-hukuka-savas-catisma-fark-neler-guvenli-bolge-tampon-baris-pinari-harekati">Uluslararası hukuka göre savaş ve çatışma arasındaki fark neler? Güvenli bölge nedir?</a>
        </li>
        <li>
          <a href="https://tr.euronews.com/2019/10/23/uzmanlar-soci-mutabakatini-degerlendirdi-ankaranin-guvenlik-kaygilari-giderildi">Uzmanlar Soçi Mutabakatı'nı değerlendirdi: Ankara'nın güvenlik kaygıları giderildi</a>
        </li>
      </ul>
      <p>Haq, görüşmede, Yemen, Libya ve Orta Doğu barış süreci de dahil olmak üzere diğer konular hakkında yapıcı görüş alışverişinde bulunulduğunu kaydetti.</p>
      <p>Cumhurbaşkanı Erdoğan'ın, BM Genel Sekreteri Guterres ile Vahdettin Köşkünde yaklaşık 1 saat görüştü. Toplantıda Dışişleri Bakanı Mevlüt Çavuşoğlu, İletişim Başkanı Fahrettin Altun, Cumhurbaşkanlığı Sözcüsü İbrahim Kalın ve TBMM Dışişleri Komisyonu Başkanı Volkan Bozkır da yer aldı.</p>
    </article>
  </body>
</html>