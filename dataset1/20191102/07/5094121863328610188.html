<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/predzahradka-strasi-opravdu-s-gustem-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-02T07:55:00+00:00"/>
    <meta property="og:title" content="OBRAZEM: Strašidelná předzahrádka na sídlišti v Ostravě-Porubě budí pozornost"/>
    <meta property="og:description" content="Pokud ne největší ani nejpestřejší, tak rozhodně ta nejšílenější halloweensko – dušičková výzdoba v celé Ostravě je v Porubské ulici na třetím porubském obvodě."/>
  </head>
  <body>
    <article>
      <h1>OBRAZEM: Strašidelná předzahrádka na sídlišti v Ostravě-Porubě budí pozornost</h1>
      <address><time datetime="2019-11-02T07:55:00+00:00">02 Nov 2019, 07:55</time> by <a rel="author">Radek Luksza</a></address>
      <p>Ano, před činžákem, kde bydlí paní Lenka, která je známá svérázným zkrášlováním svého okolí! Tentokrát si bere na pomoc sestru Evu a vnučku Sofinku a dávají dohromady diorama, které dokáže pobavit, ale i postrašit! „Sama jsem se toho lekla…“ připouští sousedka ze vchodu v seniorském věku.</p>
      <figure>
        <img src="https://g.denik.cz/43/b6/vestonicka-venuse-20196_denik-150-3x2.jpg"/>
      </figure>
      <aside>
        <a href="https://www.denik.cz/regiony/olomouc-poprve-uvidi-original-vestonicke-venuse-20191101.html">Do Olomouce zavítá Věstonická venuše. Výstavu čekají mimořádná opatření Přečíst článek ›</a>
      </aside>
      <p>U domu je k vidění několik kamenných náhrobků a „stolní“ model hrobu s flaškou pro nebožtíka, duch na vrbě (za tmy svítící), pavučinami opletené křoviny, krvavá panenka soukající se do obří tykve, bubáci z gumových rukavic, spousta dýní různých velikostí i tvarů včetně jedné vyřezávané a nespočet strašidelných rekvizit. Kostlivci a strašidla zdobí i vstup do činžáku – zlověstných očí na dveřích se bojí i pětiletá spoluautorka Sofinka…</p>
      <p>„Ještě to tady pár dní nechám, lidé se tím baví,“ říká paní Lenka s tím, že k přípravě využila všeho, co „dům dal“. Předzahrádku zdobila na velikonoční svátky i „pálení čarodějnic“ a další výtvory, jak dodává, plánuje na Vánoce.</p>
      <figure>
        <img src="https://g.denik.cz/50/47/semafor-zelena-3_denik-150-3x2.jpg"/>
      </figure>
      <aside>
        <a href="https://www.denik.cz/regiony/zelena-v-breclavi-doblikala-unikatni-test-mame-kladne-reakce-rika-policie-20191102.html">Zelená v Břeclavi doblikala. Unikátní test? Máme kladné reakce, říká policie Přečíst článek ›</a>
      </aside>
    </article>
  </body>
</html>