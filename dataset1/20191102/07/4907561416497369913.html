<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/altin-portakalda-bozkir-10-odulle-rekor-kirdi-2216401"/>
    <meta property="og:site_name" content="Posta"/>
    <meta property="article:published_time" content="2019-11-02T07:03:03+00:00"/>
    <meta property="og:title" content="Altın Portakal’da ‘Bozkır’ 10 ödülle rekor kırdı"/>
    <meta property="og:description" content="Antalya Altın Portakal Film Festivali’nde Ali Özel’in yönetmenliğini yaptığı ’Bozkır’, aldığı 10 ödül ile festivale damga vurdu. Festivalde En İyi Film seçilen Ali Özelin yönettiği Bozkır, en fazla ödül alan film oldu."/>
  </head>
  <body>
    <article>
      <h1>Altın Portakal’da ‘Bozkır’ 10 ödülle rekor kırdı</h1>
      <address>
        <time datetime="2019-11-02T07:03:03+00:00">02 Nov 2019, 07:03</time>
      </address>
      <h3>Antalya Altın Portakal Film Festivali’nde Ali Özel’in yönetmenliğini yaptığı ’Bozkır’, aldığı 10 ödül ile festivale damga vurdu. Festivalde En İyi Film seçilen Ali Özel'in yönettiği "Bozkır", en fazla ödül alan film oldu.</h3>
      <p><a href="https://www.posta.com.tr/haberler/antalya-buyuksehir-belediyesi">Antalya Büyükşehir Belediyesi</a>’nin bu yıl 56’ncısını düzenlediği <a href="https://www.posta.com.tr/haberler/antalya-altin-portakal">Antalya Altın Portakal</a> Film Festivali, ödül töreniyle sona erdi. Tören öncesi sanatçılar, kırmızı halıdan geçerek geçerek geldi. Ünlü isimler şıklıkta birbiriyle yarıştı. </p>
      <p>26 Ekim’de başlayan festivalde bir hafta boyunca 66 film farklı kategorilerde yarıştı. <a href="https://www.posta.com.tr/haberler/cnn-turk">CNN Türk</a>´te canlı yayınlanan ödül törenini, Nefise Karatay ve Yekta Kopan sundu.</p>
      <figure>
        <img src="https://i.pstimaj.com/img/75/640x0/5dbd275eae298b5a2c2033f0"/>
      </figure>
      <h3>En iyi film: Bozkır</h3>
      <p>Törenin en değerli ödülü ’En İyi Film’ ödülünü Büyükşehir Belediye Başkanı Muhittin Böcek açıkladı. Yönetmen Ali Özel’in ilk uzun metraj filmi ‘Bozkır´ bu ödülün sahibi oldu.</p>
      <figure>
        <img src="https://i.pstimaj.com/img/75/640x0/5dbd29e0ae298b599ad02d7b"/>
      </figure>
      <h3>En iyi yönetmen: Ali Özel</h3>
      <p>Ulusal kategorinin En İyi Yönetmen Ödülü’nü ise Jüri Başkanı Zeki Demirkubuz açıkladı. Bütün kararları oy birliğiyle aldıklarını belirten Demirkubuz, En İyi Yönetmen Ödülü’nü ‘Bozkır´ filmiyle Ali Özel’e verdi. Sahneye oğlu Deniz ile çıkan Özel, oğlunun senaryoyu okuyarak kendisine fikir verdiğini söyledi. Özel, "Deniz, senaryoda bana çok destek verdi. Ödülü onun adına alıyorum" dedi.</p>
      <figure>
        <img src="https://i.pstimaj.com/img/75/640x0/5dbd288a66a97c0cb83ecab6"/>
      </figure>
      <h3>En iyi erkek oyuncu 2 aktörün oldu</h3>
      <p>Bu yılki festivalde onur ödülü alan deneyimli oyuncu Selma Güneri, En İyi Erkek Oyuncu ödülünü iki aktöre verdi. Güneri, ‘Küçük Şeyler´ filmindeki rolüyle Alican Yücesoy ile ‘Bozkır´ filmindeki rolüyle Mücahit Koçak’a verdi. Çok heyecanlanan Mücahit Koçak, ödülü mart ayında doğacak çocuğu için aldığını söyledi. Alican Yücesoy da ödülü dolayısıyla Müşfik Kenter’e teşekkür etti. Yücesoy, "Bu ödülü meslek büyüğüm Uğur Polat’a addediyorum" dedi.</p>
      <figure>
        <img src="https://i.pstimaj.com/img/75/640x0/5dbd283466a97c0cb83ecab4"/>
      </figure>
      <h3>En iyi kadın oyuncu ödülünü kız çocuklarına ithaf etti</h3>
      <p>Sinemanın ünlü aktörü Ahmet Mekin de En İyi Kadın Oyuncu Ödülü’nü ‘Aşk, Büyü vs.´ filmindeki rolüyle Selen Uçar’a verdi. Uçar, bu ödülü Mekin’den almanın çok değerli olduğunu söyledi. Jüriye teşekkür eden Uçar, oyundaki partneri Ece Dizdar’la birlikte aldığını aktardı. Uçar, "Film farklı bir aşk hikayesi, farklı olanın yeni olanın yadırgandığı, yargılandığı bu dünyada kendini var eden iki kişinin hikayesini anlattık. Bu ülkenin iki kadın oyuncusu olarak cesaretle işimizi yapmaya çalıştık. Ödülü yola devam edeceklere ithaf ediyorum. Korkmadan kendini ifade edebilen kız çocuklarına ithaf etmek istiyorum. Ne düşünürse düşünsün, hangi dili konuşursa konuşsun, birbirine saygı duyabilen eşit şartlarda büyüyecek kız ve erkek çocuklarına ithaf ediyorum" dedi.</p>
      <figure>
        <img src="https://i.pstimaj.com/img/75/640x0/5dbd2901ae298b599ad02d79"/>
      </figure>
      <h3>İlk kez verilen Cahide Sonku ödülü</h3>
      <p>Bu yıl ilk kez verilen Cahide Sonku Ödülü ise ‘Küçük Şeyler´ filmindeki kurgusuyla Selda Taşkın’a verildi. Taşkın, ödülü kadın meslektaşları adına aldığını söyledi.</p>
      <figure>
        <img src="https://i.pstimaj.com/img/75/640x0/5dbd292966a97c0cb7da3b48"/>
      </figure>
      <h3>Ulusaldaki diğer ödüller</h3>
      <p>Dr. Avni Tolunay Jüri Özel Ödülü: Aşk, Büyü, vs ile Küçük Şeyler</p>
      <p>Behlül Dal En İyi İlk Film Ödülü: Bozkır, (Ali Özel)</p>
      <p>En İyi Senaryo Ödülü Ali Özel, (Bozkır)</p>
      <p>En İyi Görüntü Yönetmeni: Ümit Çakmaksoy (Bozkır)</p>
      <p>En İyi Müzik Ödülü: Hüseyin Özel (Bozkır)</p>
      <p>En İyi Kurgu Ödülü: Ali Özel, Mahmut Aran, Yakup İnanlı (Bozkır)</p>
      <p>En İyi Sanat Yönetmeni: Meral Efe Yurtseven ile Yunus Emre Yurtseven, (Kronoloji)</p>
      <p>En İyi Yardımcı Kadın Oyuncu: Aslı İnandık (Soluk)</p>
      <p>En İyi Yardımcı Erkek Oyuncu: Ozan Dağara ile Hakan Emre Ünal (Bozkır)</p>
      <p>Film-Yön En İyi Yönetmen Ödülü: Ali Özel (Bozkır)</p>
      <p>Sinema Yazarları Derneği (SİYAD) Ödülü: Aşk, Büyü, vs. (Ümit Ünal)</p>
      <p>İzleyici Ödülü: Leyla Yılmaz (Bilmemek)</p>
      <figure>
        <img src="https://i.pstimaj.com/img/75/640x0/5dbd2986ae298b599b2ea2c2"/>
      </figure>
      <h3>Uluslararası ödüller</h3>
      <p>Bu yılki uluslararası kategoride de ödüller şu şekilde dağıtıldı:</p>
      <p>En İyi Film: Zaman Her Şeyi Siler, Joe Odagiri, Japonya</p>
      <p>En İyi Yönetmen: Reza Mirkarimi (Şirin’in Kalesi) İran</p>
      <p>En İyi Kadın Oyuncu: Regina Case (Üç Yaz) Three Summers, Brezilya</p>
      <p>En İyi Erkek Oyuncu: Hamed Behdad (Şirin’in Kalesi) İran filmi</p>
      <p>Zaman Her Şeyi Siler filmiyle ’En İyi Film Ödülü’nü alan yönetmen Joe Odagiri konuşmasını Japonca yaptı, çeviri olmayınca Odagiri Türkçe, "Çok teşekkür ederim" dedi ve sahneden ayrıldı.</p>
      <figure>
        <img src="https://i.pstimaj.com/img/75/640x0/5dbd29c9ae298b5a2e86d3c4"/>
      </figure>
      <p>
        <b>Kısa film ve belgesel ödülleri</b>
      </p>
      <p>Ulusal Kısa Metraj Yarışması’nda Jüri Özel Ödülü, Ozan Yoleri’nin yönetmenliğini yaptığı ‘Aylin‘ filmine gitti. Bu daldaki En İyi Kısa Film Ödülü ise Burcu Aykar’ın yönettiği Ablam filmine verildi.</p>
      <p>Ulusal Belgesel Film Yarışması’nda En İyi Film Kadınlar Ülkesi (Şirin Bahar Demirel), Jüri Özel Ödülü de Aether (Ruken Tekeş) layık görüldü.</p>
      <p>Ödül töreni Cahit Berkay’ın konseri ile sona erdi.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/albinolu-bebek-ailesini-bile-saskina-cevirdi-2216411">
          <img src="https://i.pstimaj.com/img/100/180x95/5dbd3341ae298b599b2ea30e"/>
        </a>
      </figure>
      <p>
        <a href="https://www.posta.com.tr/albinolu-bebek-ailesini-bile-saskina-cevirdi-2216411">1 Genetik mirasla gelen beyaz sürpriz</a>
      </p>
      <figure>
        <a href="https://www.posta.com.tr/pelin-akil-ameliyat-olmam-lazim-iki-cocuga-kim-bakacak-2216403">
          <img src="https://i.pstimaj.com/img/100/180x95/5dbd277b66a97c0cb7da3b42"/>
        </a>
      </figure>
      <p>
        <a href="https://www.posta.com.tr/pelin-akil-ameliyat-olmam-lazim-iki-cocuga-kim-bakacak-2216403">2 Pelin Akil: Ameliyat olmam lazım, iki çocuğa kim bakac...</a>
      </p>
      <figure>
        <a href="https://www.posta.com.tr/fatma-girik-yuruteci-birakti-2216397">
          <img src="https://i.pstimaj.com/img/100/180x95/5dbd1685ae298b5a2c2033ee"/>
        </a>
      </figure>
      <p>
        <a href="https://www.posta.com.tr/fatma-girik-yuruteci-birakti-2216397">3 Fatma Girik yürüteci bıraktı</a>
      </p>
      <figure>
        <a href="https://www.posta.com.tr/demet-ozdemirden-can-yaman-aciklamasi-2216396">
          <img src="https://i.pstimaj.com/img/100/180x95/5dbd13a866a97c0cb83ecaa9"/>
        </a>
      </figure>
      <p>
        <a href="https://www.posta.com.tr/demet-ozdemirden-can-yaman-aciklamasi-2216396">4 Demet Özdemir'den Can Yaman açıklaması!</a>
      </p>
      <figure>
        <a href="https://www.posta.com.tr/gulten-kaya-hl-cok-uzgunum-2216395">
          <img src="https://i.pstimaj.com/img/100/180x95/5dbd128aae298b599ad02d71"/>
        </a>
      </figure>
      <p>
        <a href="https://www.posta.com.tr/gulten-kaya-hl-cok-uzgunum-2216395">5 Gülten Kaya: Hâlâ çok üzgünüm</a>
      </p>
      <figure>
        <a href="https://www.posta.com.tr/can-yamandan-hulya-avsarin-sozlerine-yanit-2216394">
          <img src="https://i.pstimaj.com/img/100/180x95/5dbd117eae298b512164eb8c"/>
        </a>
      </figure>
      <p>
        <a href="https://www.posta.com.tr/can-yamandan-hulya-avsarin-sozlerine-yanit-2216394">6 Can Yaman'dan Hülya Avşar'ın sözlerine yanıt</a>
      </p>
      <figure>
        <a href="https://www.posta.com.tr/aslihan-dogan-turan-ardanin-giyimine-karismam-2216385">
          <img src="https://i.pstimaj.com/img/100/180x95/5dbd0e5c66a97c043b70eade"/>
        </a>
      </figure>
      <p>
        <a href="https://www.posta.com.tr/aslihan-dogan-turan-ardanin-giyimine-karismam-2216385">7 Aslıhan Doğan Turan: Arda'nın giyimine karışmam</a>
      </p>
      <figure>
        <a href="https://www.posta.com.tr/habercilik-sadece-bir-meslek-degil-yasam-tarzidir-2216377">
          <img src="https://i.pstimaj.com/img/100/180x95/5dbc96dfae298b3ea74aa033"/>
        </a>
      </figure>
      <p>
        <a href="https://www.posta.com.tr/habercilik-sadece-bir-meslek-degil-yasam-tarzidir-2216377">8 Öykü Cengiz: Habercilik sadece bir meslek değil yaşam ...</a>
      </p>
      <figure>
        <a href="https://www.posta.com.tr/chloe-loughnan-konustu-eski-esim-beni-neden-sustursun-2216391">
          <img src="https://i.pstimaj.com/img/100/180x95/5dbcb31866a97cf9bf18580b"/>
        </a>
      </figure>
      <p>
        <a href="https://www.posta.com.tr/chloe-loughnan-konustu-eski-esim-beni-neden-sustursun-2216391">9 Chloe Loughnan konuştu: Eski eşim beni neden sustursun...</a>
      </p>
      <figure>
        <a href="https://www.posta.com.tr/tuba-ezici-cinsellik-kadin-icin-ikinci-plandadir-kadin-duygusal-olarak-aldatir-2216380">
          <img src="https://i.pstimaj.com/img/100/180x95/5dbc99faae298b3ea64b3338"/>
        </a>
      </figure>
      <p>
        <a href="https://www.posta.com.tr/tuba-ezici-cinsellik-kadin-icin-ikinci-plandadir-kadin-duygusal-olarak-aldatir-2216380">10 Tuba Ezici: Cinsellik kadın için ikinci plandadır, kad...</a>
      </p>
    </article>
  </body>
</html>