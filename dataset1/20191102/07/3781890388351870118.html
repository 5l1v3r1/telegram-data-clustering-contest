<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739632"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T07:35:00+00:00"/>
    <meta property="og:title" content="'แม่มณี'ลั่น!หนูไม่ได้โกง แค่ยังไม่ได้จ่ายดอกให้ลูกแชร์"/>
    <meta property="og:description" content="รอง ผบ.ตร. เผยสอบปากคำ 'แม่มณี' ยันไม่ได้โกง แค่ยังไม่ได้จ่ายดอกเบี้ยให้ลูกแชร์เท่านั้น ตอนนี้กำลังนำตัวเข้ากรุงเทพฯ เพื่อส่งตัวไปดำเนินคดีต่อที่จ.อุดรธานี "/>
  </head>
  <body>
    <article>
      <h1>'แม่มณี'ลั่น!หนูไม่ได้โกง แค่ยังไม่ได้จ่ายดอกให้ลูกแชร์</h1>
      <address>
        <time datetime="2019-11-02T07:35:00+00:00">02 Nov 2019, 07:35</time>
      </address>
      <p>
        <b>รอง ผบ.ตร. เผยสอบปากคำ "แม่มณี" ยันไม่ได้โกง แค่ยังไม่ได้จ่ายดอกเบี้ยให้ลูกแชร์เท่านั้น ตอนนี้กำลังนำตัวเข้ากรุงเทพฯ เพื่อส่งตัวไปดำเนินคดีต่อที่จ.อุดรธานี </b>
      </p>
      <p>เมื่อวันที่ 2 พ.ย. ภายหลังเจ้าหน้าที่ตำรวจสนธิกำลังบุกเข้าจับกุมตัว น.ส.วันทนีย์ หรือ แม่มณี ทิพย์ประเวช อายุ 28 ปี และนายเมธี ชิณภา อายุ 20 ปี แฟนหนุ่ม ในข้อหาร่วมกันฉ้อโกงประชาชน, ร่วมกันกู้ยืมเงินอันเป็นการฉ้อโกงประชาชน และร่วมกันนำเข้าสู่ระบบทางคอมพิวเตอร์ที่บิดเบือน หรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ ได้ภายในร้านตัดผมชาย ชื่อ ป้าบาร์เบอร์ ซึ่งเป็นตึกแถว 2 ชั้น เลขที่ 35/20 กลางชุมชนเมืองตลาดเอกธานี กม.10 หมู่ 1 ต.พลูตาหลวง อ.สัตหีบ จ.ชลบุรี เมื่อช่วงเช้าที่ผ่านมา <br/><br/>ล่าสุด พล.ต.อ.สุวัฒน์ แจ้งยอดสุข รองผู้บัญชาการตำรวจแห่งชาติ (รอง ผบ.ตร.) เปิดเผยว่า เบื้องต้นจากการสอบสวนแม่มณียังให้การภาคเสธ โดยรับว่าได้มีการให้สมาชิกออมเงินจริงแต่ไม่ได้โกงเงิน แค่ยังไม่ได้จ่ายดอกเบี้ยให้ลูกแชร์เท่านั้น ส่วนในรายละเอียดอื่นๆ อยู่ระหว่างสอบปากคำเพิ่มเติม และกำลังเดินทางเข้ากรุงเทพฯ เพื่อส่งตัวผู้ต้องหาไปที่จ.อุดรธานี ตามหมายจับ </p>
    </article>
  </body>
</html>