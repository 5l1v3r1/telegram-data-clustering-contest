<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/u-harkovi-zvilnili-policeyskih-yaki-katalisya-na-vikradeniy-u-kijevi-avtivci-637173.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T07:03:16+00:00"/>
    <meta property="og:title" content="У Харкові звільнили поліцейських, які каталися на викраденій у Києві автівці"/>
    <meta property="og:description" content="Керівника харківських копів звільнено із займаної посади"/>
  </head>
  <body>
    <article>
      <h1>У Харкові звільнили поліцейських, які каталися на викраденій у Києві автівці</h1>
      <address>
        <time datetime="2019-11-02T07:03:16+00:00">02 Nov 2019, 07:03</time>
      </address>
      <h4>Керівника харківських копів звільнено із займаної посади</h4>
      <p>Двоє харківських поліцейських, які їздили на червоній Mazda, яка була викрадена у киянина півроку тому, звільнені з лав поліції.</p>
      <p>Також за результатами службового розслідування керівник територіального підрозділу, у підпорядкуванні якого знаходився один з поліцейських, звільнений із займаної посади. Про це <a href="https://hk.npu.gov.ua/news/oficzijno/za-porushennya-sluzhbovoji-discziplini-dvoje-xarkivskix-policzejskix-zvilneni-z-lav-policziji/">повідомляє</a> пресслужба Головного управління Нацполіції в Харківській області.</p>
      <p>Нагадаємо, що 25 жовтня із письмовою заявою до слідчого управління обласного главку харківської поліції звернувся житель Києва. Він вказав, що влітку цього року у столиці невідомі викрали його автомобіль, та заявив, що працівники харківської поліції причетні до керування викраденим транспортним засобом.  </p>
      <p>За розпорядженням керівництва ГУНП в Харківській області, для з’ясування можливої причетності працівників харківської поліції до вчинення кримінального правопорушення було призначено службове розслідування.</p>
      <p>В результаті, відповідно до наказу ГУНП в Харківській області, двоє поліцейських звільнені з лав поліції, керівник міського відділу поліції – із займаної посади.</p>
      <p>Нагадаємо, киянин Максим Шкварко власними силами зміг знайти свою автівку Mazda 6, яку у нього викрали ще в червні, однак повернути її собі не міг, оскільки на його машині каталися харківські поліцейські. У поліції було призначено службове розслідування. Також цією справою зайнялося Державне бюро розслідувань.</p>
      <related>
        <a href="https://glavcom.ua/kyiv/news/u-kijevi-stalasya-masshtabna-dtp-zitknulisya-shist-mashin-dva-vodiji-vtekli-foto-video-637168.html"/>
        <a href="https://glavcom.ua/economics/finances/dlya-jevroblyaheriv-gotuyut-novi-rozcinki-rozmitnennya-avto-637172.html"/>
        <a href="https://glavcom.ua/country/incidents/u-rivnomu-pyaniy-vodiy-zbiv-dvoh-patrulnih-637127.html"/>
      </related>
    </article>
  </body>
</html>