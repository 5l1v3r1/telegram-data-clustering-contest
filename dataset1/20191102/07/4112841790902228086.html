<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76125-18rocny-slon-zahynul-po-tom-co-musel-v-horucavach-niest-skupiny-turistov-Zomrel-na-vycerpanie"/>
    <meta property="og:site_name" content="REFRESHER"/>
    <meta property="article:published_time" content="2019-11-02T07:43:00+00:00"/>
    <meta property="og:title" content="18-ročný slon zahynul po tom, čo musel v horúčavách niesť skupiny turistov. Zomrel na vyčerpanie"/>
    <meta property="og:description" content="Zviera bolo po celý čas spútané a nútené chodiť vo veľkých horúčavách."/>
  </head>
  <body>
    <article>
      <h1>18-ročný slon zahynul po tom, čo musel v horúčavách niesť skupiny turistov. Zomrel na vyčerpanie</h1>
      <address><time datetime="2019-11-02T07:43:00+00:00">02 Nov 2019, 07:43</time> by <a rel="author">Daniel Mikolášik</a></address>
      <p>
        <b>Zviera bolo po celý čas spútané a nútené chodiť vo veľkých horúčavách.</b>
      </p>
      <p>Smutné zábery zachytávajú <b>u</b><b>hynutého slona</b> zo Srí Lanky, ktorý už nevládal ďalej nosiť turistov. 18-ročný samec menom Kanakota<b> v deň smrti odniesol tri skupiny ľudí</b>, no pri poslednej sa z ničoho nič zrútil na zem a na <b>vyčerpanie následne zomrel</b>. Informuje o tom portál <a href="https://www.mirror.co.uk/news/world-news/heartbreaking-footage-shows-dead-elephant-20784522">Mirror</a>.</p>
      <p>Ochranári zvierat z organizácie <i>Moving Animals</i> sa búria, tvrdia že ide o <b>kruté zaobchádzanie so živými tvormi</b>. Zviera bolo po celý čas <b>spútané</b> a nútene <b>chodiť</b><b> vo veľkých horúčavách</b>. Na mieste, kde sa slonovi podlomili nohy a spadol do húšťavy, sa zišli obyvatelia z neďalekého mestečka Sigiriya, vzdávali mu úctu a zabalili ho do plachty.</p>
      <related>
        <a href="https://refresher.sk/68296-Vychudnuteho-slona-vyuzivaju-ako-atrakciu-Pocas-festivalu-musi-zapriahnuty-prejst-niekolko-kilometrov"/>
      </related>
      <p>Slona mal jeho <b>sprievodca dokonca biť</b> tzv. <i>bullhookom</i> – kovovou palicou s ostrým hrotom na konci, ktorá slúži k udržaniu slona pod kontrolou a zároveň aj v permanentnom strachu. Nehumánna turistická atrakcia je v týchto končinách veľmi vyhľadávaná, stojí približne 25 € a trvá hodinu. Slony dopravujú ľudí do starobylej skalnatej pevnosti v Sigiriyi.</p>
      <p>Tieto zvieratá majú pri tom na sebe oblečené ťažké kostýmy, určené na to, aby dokázali uniesť aj veľké závažia. Aktuálne prebieha vyšetrovanie, z akej príčiny a za akých okolností slon zahynul. Podľa odhadov Svetovej ochrany zvierat (WAP) sa v celej Ázii používa na podobné zábavky až<b> 3 000 slonov,</b> a <b>77 % z toho zažíva kruté zaobchádzanie.</b></p>
      <figure>
        <iframe src="https://www.youtube.com/embed/S6pNhgXwcuM" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
        <a href="https://refresher.sk/67710-V-hlavnom-meste-bolo-36-stupnov-ako-s-extremnymi-teplotami-bojovali-obyvatelia-Bratislavy"/>
      </related>
    </article>
  </body>
</html>