<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/esport-palace-lucca-comics-attivita-2-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T07:54:00+00:00"/>
    <meta property="og:title" content="eSport Palace a Lucca Comics &amp; Games: ecco le attività del 2 novembre"/>
    <meta property="og:description" content="A Lucca Comics &amp; Games 2019 arriva l'eSport Palace powered by MSI: ecco tutte le attività del 2 novembre che terranno compagnia gli appassionati."/>
  </head>
  <body>
    <article>
      <h1>eSport Palace a Lucca Comics &amp; Games: ecco le attività del 2 novembre</h1>
      <address><time datetime="2019-11-02T07:54:00+00:00">02 Nov 2019, 07:54</time> by <a rel="author">Tom's Hardware</a></address>
      <p>L’Edizione 2019 di Lucca Comics &amp; Games è ormai entrata nel vivo e <b>oggi, 2 novembre, la fiera sarà pronta accogliere nuovamente il pubblico con molte attività a tema gaming, eSport e tech</b> a scopo di intrattenere tutti gli appassionati. La giornata sarà accompagnata da molteplici attività all’interno dello stand ZotacGaming presso l’area Zotac. Dalle ore 9:00 alle 19:00 sarà messa a disposizione una Sala Lan aperta al pubblico con 32 PC Gaming e 8 console a noleggio, EsportBar aperto con drink analcolici e BubbleTea e il Gaming Store carico e pronto per sparare un sacco di offerte su tantissimi prodotti gaming.</p>
      <p>All’interno dell’area Gillette presso l’ex Cavallerizza, prenderà vita la <b>tappa Dojo del campionato del mondo Tekken World Tour 2019</b>, che vedrà sfidarsi i migliori combattenti e Pro player del titolo di Bandai Namco. Ci saranno inoltre diverse attività, compresa un’area adibita al <b>Freeplay Fortnite</b> disponibile al pubblico dalle 10:00 alle 19:00. L’area Gillette sarà anche arricchita dalla presenza di molti ospiti tra cui i più famosi youtuber italiani come Cicciogamer89, J0K3R e Los Amigos.</p>
      <figure>
        <img src="https://www.tomshw.it/images/images/2019/09/gillette-bomber-cup-featuring-fortnite-53662.768x432.jpg"/>
      </figure>
      <p>All’interno del padiglione situato nell’Ex Cavallerizza c’è però molto altro; potete infatti trovare <b>una riproduzione dell’eSport Palace di Bergamo powered by MSI</b>. I giocatori avranno accesso a una sala LAN con molteplici postazioni per divertirsi in compagnia e vivere una giornata gaming da veri appassionati.</p>
      <p>Tra i vari stand, sono previste anche 8 postazioni PS4 dove saranno svolti 3 tornei giornalieri a premi, di PES2020 e un torneo giornaliero di Tekken7. I tornei inizieranno alle 11:00 e termineranno alle 19:00, mettendo a disposizione del pubblico vasti premi come tappetini, mouse e speaker Bluetooth. Ma la competizione non finisce qui: <b>sabato 2 novembre si terrà un entusiasmante torneo di Tekken 7 3vs3</b>, dove i migliori team si sfideranno per la conquista della competizione e di un montepremi in accessori da gaming.</p>
      <p>Leggi anche: <a href="https://www.tomshw.it/videogioco/toms-hardware-ak-informatica-lucca-2019/">Tom’s Hardware e AK Informatica: ecco la nostra area per Lucca Comics &amp; Games 2019</a></p>
      <p>Sempre all’interno del padiglione, Tom’s Hardware in collaborazione con Game Time mostreranno al pubblico <b>2 PC Lenovo Legion T730</b> assemblati per permettere un gaming nativo a risoluzione 8K. I visitatori potranno dunque toccare con mano già oggi il futuro del videogioco!</p>
      <p>Non fatevi quindi scappare l’occasione di vivere <b>una giornata densa di eventi e novità a tema tech, gaming ed eSport</b>. La redazione di Tom’s Hardware vi aspetta all’Ex Cavallerizza di Lucca Comics &amp; Games.</p>
    </article>
  </body>
</html>