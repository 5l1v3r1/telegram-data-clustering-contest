<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://motogpsport.autorevue.cz/clanek/motogp-quartararo-si-v-sepangu-vyjel-patou-pole-postion-roku"/>
    <meta property="og:site_name" content="MotoGPsport.cz"/>
    <meta property="article:published_time" content="2019-11-02T07:50:00+00:00"/>
    <meta property="og:title" content="MotoGP: Quartararo si v Sepangu vyjel pátou pole position roku"/>
    <meta property="og:description" content="V první řadě budou zítra stát tři jezdci Yamahy. Z pole position vyrazí Fabio Quartararo, z druhého místa Maverick Viňales a ze třetího Franco Morbidelli."/>
  </head>
  <body>
    <article>
      <h1>MotoGP: Quartararo si v Sepangu vyjel pátou pole position roku</h1>
      <h2>V první řadě budou zítra stát tři jezdci Yamahy. Z pole position vyrazí Fabio Quartararo, z druhého místa Maverick Viňales a ze třetího Franco Morbidelli.</h2>
      <address><time datetime="2019-11-02T07:50:00+00:00">02 Nov 2019, 07:50</time> by <a rel="author">Michaela Neumannová</a></address>
      <p>V závěru kvalifikace jel Quartararo těsně před Márquezem a bylo evidentní, že Quartararo Márqueze za sebou nechce, snažil se jej pustit před sebe, ale Márquez nechtěl. Nakonec Márquez za Quartararem zůstal a divokým způsobem upadl. Naštěstí však odešel po svých.</p>
      <p>Quartararo si dojel pro pátou pole position letošního roku. Mladý Francouz pak tak divoce slavil, až mu upadlo hledí z přilby. Na druhé místo se kvalifikoval Maverick Viňales. Franco Morbidelli byl krátce před koncem na čele a byl tedy blízko své první pole position, ale nakonec jej překonali Viňales a Quartararo. Na prvních třech místech jsou tedy tři jezdci Yamahy. Pro tým Petronas Yamaha SRT, který je v Sepangu doma, to dnes rozhodně byla velmi úspěšná kvalifikace. Quartararo už letos několikrát vystoupil na podium, ale na vítězství zatím stále čeká. Jeho kolega Morbidelli zase čeká na první podium. Jistě by se oba rádi dočkali zrovna v Sepangu, na domácí trati svého týmu.</p>
      <related>
        <a href="https://motogpsport.autorevue.cz/clanek/motogp-posledni-trenink-ovladl-morbidelli"/>
      </related>
      <p>Ze čtvrté pozice se do závodu pustí Jack Miller. Cal Crutchlow dnes musel do první kvalifikace, ale nakonec odstartuje jako pátý. Jako šestý vyrazí Valentino Rossi.</p>
      <p>Alex Rins se kvalifikoval na sedmé místo. Petrucci si vyjel osmé místo. Johann Zarco do svého druhého závodu s Hondou vyjede z deváté pozice.</p>
      <p>Desítku uzavřel Andrea Dovizioso, který už je jistým vicemistrem pro letošní rok. Šampion Marc Márquez, který to měl s těžkým pádem, skončil až jedenáctý, což je jeho letošní nejhorší kvalifikační výsledek. Spolu s Dovim a Márquezem pojede ze čtvrté řady také Francesco Bagnaia.</p>
      <p>Závod MotoGP v Malajsii začíná v neděli v 8:00 našeho času.</p>
      <p>
        <b>GP Malajsie - MotoGP, 2. kvalifikace</b>
      </p>
      <table>
        <tr>
          <th>P.</th>
          <th>Jezdec</th>
          <th>Motocykl</th>
          <th>Km/h</th>
          <th>Čas</th>
          <th>Ztráta</th>
        </tr>
        <tr>
          <td>1</td>
          <td>Fabio QUARTARARO</td>
          <td>Yamaha</td>
          <td>325,3</td>
          <td>1'58,303</td>
          <td> </td>
        </tr>
        <tr>
          <td>2</td>
          <td>Maverick VINALES</td>
          <td>Yamaha</td>
          <td>325,3</td>
          <td>1'58,406</td>
          <td>0,103</td>
        </tr>
        <tr>
          <td>3</td>
          <td>Franco MORBIDELLI</td>
          <td>Yamaha</td>
          <td>324,3</td>
          <td>1'58,432</td>
          <td>0,129</td>
        </tr>
        <tr>
          <td>4</td>
          <td>Jack MILLER</td>
          <td>Ducati</td>
          <td>330,2</td>
          <td>1'58,725</td>
          <td>0,422</td>
        </tr>
        <tr>
          <td>5</td>
          <td>Cal CRUTCHLOW</td>
          <td>Honda</td>
          <td>326,2</td>
          <td>1'58,951</td>
          <td>0,648</td>
        </tr>
        <tr>
          <td>6</td>
          <td>Valentino ROSSI</td>
          <td>Yamaha</td>
          <td>327,2</td>
          <td>1'59,000</td>
          <td>0,697</td>
        </tr>
        <tr>
          <td>7</td>
          <td>Alex RINS</td>
          <td>Suzuki</td>
          <td>325,3</td>
          <td>1'59,090</td>
          <td>0,787</td>
        </tr>
        <tr>
          <td>8</td>
          <td>Danilo PETRUCCI</td>
          <td>Ducati</td>
          <td>330,2</td>
          <td>1'59,097</td>
          <td>0,794</td>
        </tr>
        <tr>
          <td>9</td>
          <td>Johann ZARCO</td>
          <td>Honda</td>
          <td>327,2</td>
          <td>1'59,139</td>
          <td>0,836</td>
        </tr>
        <tr>
          <td>10</td>
          <td>Andrea DOVIZIOSO</td>
          <td>Ducati</td>
          <td>332,3</td>
          <td>1'59,173</td>
          <td>0,87</td>
        </tr>
        <tr>
          <td>11</td>
          <td>Marc MARQUEZ</td>
          <td>Honda</td>
          <td>327,2</td>
          <td>1'59,178</td>
          <td>0,875</td>
        </tr>
        <tr>
          <td>12</td>
          <td>Francesco BAGNAIA</td>
          <td>Ducati</td>
          <td>327,2</td>
          <td>1'59,640</td>
          <td>1,337</td>
        </tr>
      </table>
      <p>
        <b>Postavení na startovním roštu</b>
      </p>
      <table>
        <tr>
          <th>P.</th>
          <th>Jezdec</th>
          <th>Motocykl</th>
        </tr>
        <tr>
          <td>1</td>
          <td>Fabio QUARTARARO</td>
          <td>Yamaha</td>
        </tr>
        <tr>
          <td>2</td>
          <td>Maverick VINALES</td>
          <td>Yamaha</td>
        </tr>
        <tr>
          <td>3</td>
          <td>Franco MORBIDELLI</td>
          <td>Yamaha</td>
        </tr>
        <tr>
          <td>4</td>
          <td>Jack MILLER</td>
          <td>Ducati</td>
        </tr>
        <tr>
          <td>5</td>
          <td>Cal CRUTCHLOW</td>
          <td>Honda</td>
        </tr>
        <tr>
          <td>6</td>
          <td>Valentino ROSSI</td>
          <td>Yamaha</td>
        </tr>
        <tr>
          <td>7</td>
          <td>Alex RINS</td>
          <td>Suzuki</td>
        </tr>
        <tr>
          <td>8</td>
          <td>Danilo PETRUCCI</td>
          <td>Ducati</td>
        </tr>
        <tr>
          <td>9</td>
          <td>Johann ZARCO</td>
          <td>Honda</td>
        </tr>
        <tr>
          <td>10</td>
          <td>Andrea DOVIZIOSO</td>
          <td>Ducati</td>
        </tr>
        <tr>
          <td>11</td>
          <td>Marc MARQUEZ</td>
          <td>Honda</td>
        </tr>
        <tr>
          <td>12</td>
          <td>Francesco BAGNAIA</td>
          <td>Ducati</td>
        </tr>
        <tr>
          <td>13</td>
          <td>Joan MIR</td>
          <td>Suzuki</td>
        </tr>
        <tr>
          <td>14</td>
          <td>Aleix ESPARGARO</td>
          <td>Aprilia</td>
        </tr>
        <tr>
          <td>15</td>
          <td>Pol ESPARGARO</td>
          <td>KTM</td>
        </tr>
        <tr>
          <td>16</td>
          <td>Karel ABRAHAM</td>
          <td>Ducati</td>
        </tr>
        <tr>
          <td>17</td>
          <td>Andrea IANNONE</td>
          <td>Aprilia</td>
        </tr>
        <tr>
          <td>18</td>
          <td>Jorge LORENZO</td>
          <td>Honda</td>
        </tr>
        <tr>
          <td>19</td>
          <td>Mika KALLIO</td>
          <td>KTM</td>
        </tr>
        <tr>
          <td>20</td>
          <td>Hafizh SYAHRIN</td>
          <td>KTM</td>
        </tr>
      </table>
      <p>Foto: Sepang Racing Team</p>
      <related>
        <h4>Další podobné články</h4>
        <a href="https://motogpsport.autorevue.cz/clanek/oliveira-je-po-operaci-ramene-ve-valencii-nepojede"/>
        <a href="https://motogpsport.autorevue.cz/clanek/motogp-v-sepangu-2019-ohlasy-prvnich-peti-v-cili"/>
        <a href="https://motogpsport.autorevue.cz/clanek/abraham-se-z-malajsie-vraci-zklamany-a-bez-bodu"/>
        <a href="https://motogpsport.autorevue.cz/clanek/moto2-binder-vitezi-v-malajsii-marquez-slavi-titul"/>
        <a href="https://motogpsport.autorevue.cz/clanek/moto3-uz-jisty-sampion-dalla-porta-si-pripsal-dalsi-vyhru"/>
        <a href="https://motogpsport.autorevue.cz/clanek/motogp-nejrychlejsim-muzem-warm-upu-je-mir"/>
        <a href="https://motogpsport.autorevue.cz/clanek/diskutujte-pri-zavodech-v-malajsii_5"/>
        <a href="https://motogpsport.autorevue.cz/clanek/moto2-warm-upu-kraloval-marini"/>
        <a href="https://motogpsport.autorevue.cz/clanek/moto3-warm-up-ovladl-arenas"/>
        <a href="https://motogpsport.autorevue.cz/clanek/motogp-do-druhe-kvalifikace-se-probojovali-crutchlow-a-petrucci"/>
        <a href="https://motogpsport.autorevue.cz/clanek/motogp-posledni-trenink-ovladl-morbidelli"/>
        <a href="https://motogpsport.autorevue.cz/clanek/moto2-pro-pole-position-si-v-malajsii-dojel-marquez"/>
        <a href="https://motogpsport.autorevue.cz/clanek/moto2-z-prvniho-mista-postupil-do-druhe-kvalifikace-fernandez"/>
        <a href="https://motogpsport.autorevue.cz/clanek/moto3-ramirez-se-raduje-z-pole-position-v-malajsii"/>
      </related>
    </article>
  </body>
</html>