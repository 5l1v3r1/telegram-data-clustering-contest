<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1972696/fas%E2%80%99ta-dea%C5%9F-operasyonu-kimyasal-maddeler-ele-ge%C3%A7irildi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T07:45:00+00:00"/>
    <meta property="og:title" content="Fas’ta DEAŞ operasyonu: Kimyasal maddeler ele geçirildi"/>
    <meta property="og:description" content="Fas İçişleri Bakanlığı’ndan yapılan açıklamada, geçtiğimiz hafta, DEAŞ’ın terör hücrelerine yönelik yürütülen operasyonda kimyasal maddeler ele geçirildiğini duyurdu. Bu maddelerin patlayıcı cihazların üretiminde kullanılan kimyasal maddeler olduğu o"/>
  </head>
  <body>
    <article>
      <h1>Fas’ta DEAŞ operasyonu: Kimyasal maddeler ele geçirildi</h1>
      <address>
        <time datetime="2019-11-02T07:45:00+00:00">02 Nov 2019, 07:45</time>
      </address>
      <p>Fas İçişleri Bakanlığı’ndan yapılan açıklamada, geçtiğimiz hafta, DEAŞ’ın terör hücrelerine yönelik yürütülen operasyonda kimyasal maddeler ele geçirildiğini duyurdu.<br/><br/>Bu maddelerin patlayıcı cihazların üretiminde kullanılan kimyasal maddeler olduğu ortaya çıktı. Aynı şekilde bu maddelerin insan ve çevre üzerinde ciddi etkileri olan ölümcül toksinlerin hazırlanmasında kullanıldığı tespit edildi.<br/><br/>Bakanlıktan dün yapılan açıklamada, DEAŞ’a bağlı terör hücresinde ele geçirilen ateşli silahların iyi durumda ve kullanışlı olduğu belirtildi. Elektrik maddelerinin ise enerji üretmek ve patlamanın gücünü iki katına çıkarmak için kaynak olarak kullanılan bileşenler olduğu ifade edildi.<br/><br/>İçişleri Bakanlığı’nın açıklamasında, Kazablanka-Şafşavan yolunda, Tamaris'de (Dar Bouazzave banliyosu) faaliyet gösteren yedi DEAŞ yanlısından oluşan bir terör hücresinin istihbarat bilgileri ışığında çökertilerek, olası bir saldırının engellendiği duyuruldu. Söz konusu teröristlerin altyapıyı ve hayati noktaları hedef almayı planladığı aktarıldı. Açıklamada, bu davadaki şüphelilerle ilgili yetkili savcılık gözetiminde soruşturmanın devam ettiği belirtildi.<br/><br/>Fas Krallığı Yargı Soruşturma Merkez Ofisi Müdürü Abdulhak el-Hayyam, DEAŞ’a bağlı terör hücresinin 25 Ekim Cuma günü çökertildiğini açıkladı ve söz konusu teröristlerin ülke içerisinde korku iklimi oluşturmak için büyük operasyonlar yapmayı hedeflediğini belirtti. Hayyam, “Teröristler ülkenin ekonomik güvenliği için hassas bölgelere saldırmayı planlıyordu, özellikle de Dar Bouazzave banliyosüne. Terör saldırısının hedefi Fas’ı kan gölüne çevirmekti” açıklamasında bulundu.<br/><br/>Terör hücresinin, Fas’ın kuzeyinde bir dağ üssü kurmanın hazırlıklarını yaptığı ve burayı DEAŞ’e bağlı bir il olarak ilan etmeye hazırlandığı belirtildi. Bu terör hücresi liderinin terör yanlısı bir ideolojik söylemi benimsediği ifade edildi. 2016 yılında Sahel bölgesinde DEAŞ’a katılmak için bir girişimde bulunduğu, ayrıca daha önce sosyal medya aracılığıyla örgüt içindeki liderlerle de temas kurduğu belirtildi..<br/><br/>Fas güvenlik yetkilisi, hücre liderinin ayrıca Suriye uyruklu olması muhtemel olan DEAŞ’lı bir yetkili ile temas halinde olduğunu ortaya çıkardı. DEAŞ’lı yetkili ona örgütün Fas'ta, özellikle de Kazablanka'da terör operasyonları yürütmek için gerekli olan lojistik ekipmanı sağlamaya hazır olduğunu belirtti.</p>
    </article>
  </body>
</html>