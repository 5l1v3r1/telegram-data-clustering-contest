<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1972681/viyana%E2%80%99da-nefret-s%C3%B6ylemine-kar%C5%9F%C4%B1-m%C3%BCcadelede-din-ve-medyan%C4%B1n-rol%C3%BC-%C3%BCzerine"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T07:30:00+00:00"/>
    <meta property="og:title" content="Viyana’da nefret söylemine karşı mücadelede din ve medyanın rolü üzerine konferans"/>
    <meta property="og:description" content="Kral Abdullah bin Abdulaziz Dinler ve Kültürler Arası Diyalog Merkezi (KAICIID), Avusturya’nın başkenti Viyana’da ‘Nefret Söylemine karşı mücadelede din, medya ve siyasetin rolü’ başlığı altında bir konferans düzenledi. Konferansa, aralarında dini li"/>
  </head>
  <body>
    <article>
      <h1>Viyana’da nefret söylemine karşı mücadelede din ve medyanın rolü üzerine konferans</h1>
      <address>
        <time datetime="2019-11-02T07:30:00+00:00">02 Nov 2019, 07:30</time>
      </address>
      <p>Kral Abdullah bin Abdulaziz Dinler ve Kültürler Arası Diyalog Merkezi (KAICIID), Avusturya’nın başkenti Viyana’da ‘Nefret Söylemine karşı mücadelede din, medya ve siyasetin rolü’ başlığı altında bir konferans düzenledi.<br/><br/>Konferansa, aralarında dini liderler, medyanın önde gelen isimleri ve sosyal medya fenomenlerinin de bulunduğu 200 kişi katılım gösterdi.<br/><br/>Açılış konuşmasını yapan KAICIID Genel Sekreteri Faysal bin Muammer, konferansa baş konuşmacı olarak katılan Avusturya’nın eski Devlet Başkanı Dr. Heinz Fischer’ı ‘uluslararası bir şahsiyete sahip, diyalog kahramanı ve barış elçisi’ olarak niteleyerek selamladı.<br/><br/>Genel Sekreter Muammer, konuşmasında, Suudi Arabistan’ın Viyana Büyükelçisi Prens Abdullah bin Halid bin Sultan’a gösterdiği çabalar, birlikte yaşama ve barış inşasını teşvik etmeye yönelik girişimlerde bulunmasından dolayı teşekkürlerini sundu. Nefret söyleminin öncelikli olarak 21. yüzyıl ikilemi olduğuna dikkat çeken Faysal bin Muammer, bu ikilemin gücünü dijital çağ ve dini, politik ve medyatik söylemlerin manipülasyonundan aldığına işarette bulundu.<br/><br/>Dünyanın dört bir yanındaki radikallerin yaptığı zulmü, dünyaya yaymak ve kişileri silah altına almak için belirli medya stüdyolarında yayınlar yapıldığının altını çizdi.<br/><br/>Faysal bin Muammer, KAICIID’ın dini liderler ve önde gele politikacıların desteği ile bunlarla mücadelesini sürdürdüğüne dikkat çekti. Merkezin, program ve Avusturya’da terör ve nefret dalgalarından korunmasını sağlayan başarılarının oldukça sağlam ve güçlü olduğunu ifade etti.<br/><br/>Öte yandan Papalık Konseyi Dinlerarası Diyalog Misyonu (PCID) Başkanı Kardinal Miguel Ayuso Guixot, yaptığı konuşmada, KAICIID’ın dinler ve kültürler arasındaki iletişim ve köprüleri geliştirme konusunda oynadığı role övgüde bulundu. Guixot, “Bugün dünyanın pek çok yerinde tanık olduğumuz terör, ırkçılık ve nefret söylemi, barış için çalışanlara ihtiyacımız olduğunu doğruluyor” dedi.<br/><br/>Avusturya’nın eski Devlet Başkanı Dr. Heinz Fischer ise bu konferansı gerçekleştiren KAICIID’a teşekkürlerini sundu. Uluslararası izolasyon ve artan çatışmalara yol açan nefret söylemleri meselesinin ele alınmasının öneminin altını çizdi. İnsan haklarının nefret söylemlerine karşı mücadeleyle bağlantılı olduğuna dikkat çekti.<br/><br/>Öte yandan Mısır Müftüsü Dr. Şevki Allam, “Nefret söylemine karşı koymak ve bunu fiile dönüştürmek için barış içinde birlikte yaşama, diyalog ve ortak vatandaşlık değerlerini harekete geçirmeliyiz” şeklinde konuştu.<br/><br/>Birleşik Arap Emirlikleri (BAE) Fetva Kurulu Başkanı ve Müslüman Toplumlarda Barışı Destekleme Forumu Başkanı Abdullah bin Biyye ise bireyi ve toplumları nefret söylemlerinin tehlikesinden koruyan yasalar üzerinde çalışmaya çağırdı. Biyye, ““Bugün Viyana'da buluşmamız terör yanlısı ideolojiyi yenmek için gereklidir” dedi.<br/><br/>Maruni Patriği’nin Temsilcisi olan Piskopos Peter Karam, Müslüman Hükemâ Konseyi Üyesi Ali el-Emin, Cezayir Yüksek İslam Konseyi Başkanı Şeyh Buabdullah Gulamallah ve birçok isim de konferans da konuşma yapan isimler arasında yer aldı.<br/><br/> </p>
    </article>
  </body>
</html>