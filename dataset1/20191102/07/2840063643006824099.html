<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/02/maxi-operazione-antidroga-perugia-arresti_SnegU0BaHIbizPkalEzjEI.html"/>
    <meta property="og:site_name" content="Adnkronos"/>
    <meta property="article:published_time" content="2019-11-02T07:52:00+00:00"/>
    <meta property="og:title" content="Maxi operazione antidroga a Perugia, 150 arresti"/>
    <meta property="og:description" content="Smantellata &quot;un'insospettabile organizzazione&quot; di trafficanti internazionali: sequestrati quintali di stupefacente del valore di decine di milioni di euro"/>
  </head>
  <body>
    <article>
      <h1>Maxi operazione antidroga a Perugia, 150 arresti</h1>
      <address>
        <time datetime="2019-11-02T07:52:00+00:00">02 Nov 2019, 07:52</time>
      </address>
      <p>Maxi blitz antidroga. Oltre 150 persone sono state arrestate e quintali di stupefacente del valore di decine di milioni di euro sono stati sequestrati in un'imponente operazione dei carabinieri, che hanno smantellato "una inedita e insospettabile organizzazione" di trafficanti internazionali di droga.</p>
      <p>''Congratulazioni al personale del Comando provinciale dei Carabinieri di Perugia" che ha guidato il blitz in collaborazione con organismi di polizia nazionali e internazionali, scrive in una nota il sottosegretario alla Difesa Angelo Tofalo. "Questo importante risultato - aggiunge - conferma ancora una volta la qualità del lavoro svolto dalle nostre Forze dell'Ordine. È il frutto della professionalità e della dedizione dei Carabinieri che nelle loro azioni quotidiane dimostrano sempre straordinarie capacità di indagine e di presidio del territorio, messe in campo per la sicurezza dei cittadini".</p>
    </article>
  </body>
</html>