<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/halalos-fenyegetes-toplistas-korozott-lett-a-cigicsempesz/185712"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T07:30:00+00:00"/>
    <meta property="og:title" content="Halálos fenyegetés – Toplistás körözött lett a cigicsempész"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Halálos fenyegetés – Toplistás körözött lett a cigicsempész</mark>
      </h1>
      <address><time datetime="2019-11-02T07:30:00+00:00">02 Nov 2019, 07:30</time> by <a rel="author">B. B.</a></address>
      <p>
        <b>Külföldön bujkálhat. </b>
        <b>Külföldön bujkálhat.</b>
      </p>
      <p>Alig pár nap alatt a körözési toplista elejére ugrott Anti Viktor, az az ukrán-magyar állampolgár, aki a halálára utaló koszorúval fenyegetett meg egy magyar rendőrt. <a href="http://www.borsonline.hu/aktualis/halalos-fenyegetes-koszorut-kuldott-egy-beregi-rendornek-az-ukran-csempesz/185603">Mint azt a Bors megírta</a>, a határrendészként dolgozó férfi és Anti Viktor egy bagatell ügyön különbözött össze, miután a zsaru közúti ellenőrzés miatt megállította a férfit. Kiderült ugyanis, hogy az ukrán Audijának hátsó féklámpája nem ég, a rendőr ezért tízezer fo­rintra bírságolta. Ez olyannyi­ra nem tetszett Viktornak, hogy már a helyszínen balhézott az összeg miatt.</p>
      <figure>
        <img src="http://media.borsonline.hu/cikk/20/191254/big-lead/650x360/2011456_kepernyofoto-2019-10-30-162235.jpg"/>
        <figcaption>Csütörtökön számoltunk be a különös bûnügy részleteiről</figcaption>
      </figure>
      <p>Mint kiderült: komolyabb ok is rejlett a fenyegetés hátterében, ugyanis a magyar zsaru nem engedte ci­garettát csem­pészni Viktort az uk­rán–ma­gyar határátkelőn. Ezért az felbérelt két beregi férfit, akik a rendőr halálával kapcsolatos szalaggal ellátott koszorút hagytak a határrendész családi háza előtt. Két segédjét azóta elfogták, és előzetesbe tették, Anti Viktort azonban azóta is keresik zaklatás gyanúja miatt. A férfit már első számú keresett személyként tartják nyilván a körözöttek között, azonban Viktor vélhetően az ukrán oldalon rejtőzködik.</p>
    </article>
  </body>
</html>