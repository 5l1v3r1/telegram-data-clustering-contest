<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696393/%D9%82%D8%B7%D8%B9-%D9%BE%D8%B1%D9%88%D8%A7%D8%B2%D9%87%D8%A7%DB%8C-%D9%85%D8%A7%D9%87%D8%A7%D9%86-%D8%A8%D9%87-%D8%B1%D9%85-%D9%88-%D9%85%DB%8C%D9%84%D8%A7%D9%86-%D8%A7%D8%B2-%DB%B2%DB%B4-%D8%A2%D8%B0%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="قطع پروازهای ماهان به رم و میلان از ۲۴ آذر"/>
    <meta property="og:description" content="قرار است تا ۱۵ دسامبر (۲۴ آذر) پروازهای ماهان به رم و میلان ادامه داشته باشد و پس از آن دیگر هواپیماهای این شرکت هواپیمایی به ایتالیا نخواهد رفت."/>
  </head>
  <body>
    <article>
      <h1>قطع پروازهای ماهان به رم و میلان از ۲۴ آذر</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <p>
        <b>قرار است تا ۱۵ دسامبر (۲۴ آذر) پروازهای ماهان به رم و میلان ادامه داشته باشد و پس از آن دیگر هواپیماهای این شرکت هواپیمایی به ایتالیا نخواهد رفت.</b>
      </p>
      <figure>
        <img src="https://cdn.asriran.com/files/fa/news/1398/8/11/1032681_659.jpg"/>
      </figure>
      <p>دبیر انجمن شرکت های هواپیمایی گفت: پروازهای شرکت هواپیمایی ماهان به رم تا ۱۵ دسامبر (۲۴ آذر) ادامه خواهد داشت.</p>
      <p>مقصود اسعدی سامانی در گفت و گو با مهر درباره علت تحریم شرکت هواپیمایی ماهان از سوی ایتالیا اظهار داشت: آمریکایی ها در راستای ادامه تحریم هایی که روی شرکت های هواپیمایی ایرانی داشته، اخیرا به ایتالیا فشار آورده تا جلوی پروازهای ماهان را بگیرد.</p>
      <p>وی افزود: ماهان در گذشته به بسیاری از کشورهای اروپایی پرواز داشته که در حال حاضر انگلیس این شرکت هواپیمایی را تحریم کرده اند، تنها به ۳ کشور اروپایی پرواز دارد.</p>
      <p>دبیر انجمن شرکت های هواپیمایی یادآور شد: قرار است تا ۱۵ دسامبر (۲۴ آذر) پروازهای ماهان به رم و میلان ادامه داشته باشد و پس از آن دیگر هواپیماهای این شرکت هواپیمایی به ایتالیا نخواهد رفت.</p>
      <p>وی درباره ادامه پروازهای خارجی این ایرلاین ایرانی ادامه داد: در حال حاضر پروازهای شرق آسیا برقرار است؛ اما به نظر می رسد فشار آمریکا به سایر کشورهایی که پذیرای هواپیماهای ماهان هستند، برای تحریم این شرکت هواپیمایی ادامه داشته باشد.</p>
      <p>گفتی است بر اساس آنچه سایت فلایت رادار ۲۴ گزارش کرده، در حال حاضر ماهان به شهرهای مسکو و سنت پترزبورگ در روسیه، سارایوو در بوسنی و هرزگوین، میلان و رم در ایتالیا (تا ۲۴ آذر) و بارسلون در ایتالیا در میان کشورهای اروپایی پرواز دارد.</p>
    </article>
  </body>
</html>