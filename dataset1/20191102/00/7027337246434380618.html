<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696445/%D8%A7%D9%86%D9%82%D9%84%D8%A7%D8%A8%DB%8C-%D8%AC%D8%AF%DB%8C%D8%AF-%D8%AF%D8%B1-%D8%B5%D9%86%D8%B9%D8%AA-%DA%A9%D8%B4%D8%A7%D9%88%D8%B1%D8%B2%DB%8C-%D8%AA%D9%88%D8%B3%D8%B7-%D9%86%D8%AE%D8%A8%DA%AF%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D8%A8%D8%A7-%D9%BE%D9%87%D9%BE%D8%A7%D8%AF%D9%87%D8%A7%DB%8C-%DA%A9%D8%B4%D8%A7%D9%88%D8%B1%D8%B2%DB%8C-%D8%B3%DB%8C%D8%B1%D9%86%DA%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="انقلابی جدید در صنعت کشاورزی توسط نخبگان ایرانی با پهپادهای کشاورزی سیرنگ"/>
    <meta property="og:description" content="مسئله بذرپاشی، افت زدایی و سمپاشی زمین‌های زراعی از دیرباز دغدغه کشاورزان عزیز بوده است که همواره این موضوع با مشکلاتی چون لهیدگی، خرابی محصولات و از بین رفتن 10% محصولات توسط کارگران و ادوات کشاورزی همراه بوده است. از این رو در دنیا مسئله کشاورزی هوشمند مطرح شده است و این موضوع به سرعت در حال پیشرفت در سطح جهانی می باشد. با این حال دسترسی به کشاورزی هوشمند با توجه به تحریم ها علیه کشور عزیزمان امری غیرممکن به نظر می رسید. اما برای رفع این مسئله چرا نگاه به خارج از کشور داشته باشیم؟ امروزه با خلاقیت نخبگان ایرانی در شرکت سیرنگ این دغدغه رفع شده است و با تکیه بر این استعداد ایرانی و اطمینان به عملکرد آن‌ها به خود می‌بالیم که ایرانی هستیم و از نخبگان خود حمایت می‌کنیم."/>
  </head>
  <body>
    <article>
      <h1>انقلابی جدید در صنعت کشاورزی توسط نخبگان ایرانی با پهپادهای کشاورزی سیرنگ</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <p>مسئله بذرپاشی، افت زدایی و سمپاشی زمین‌های زراعی از دیرباز دغدغه کشاورزان عزیز بوده است که همواره این موضوع با مشکلاتی چون لهیدگی، خرابی محصولات و از بین رفتن 10% محصولات توسط کارگران و ادوات کشاورزی همراه بوده است. از این رو در دنیا مسئله کشاورزی هوشمند مطرح شده است و این موضوع به سرعت در حال پیشرفت در سطح جهانی می باشد. با این حال دسترسی به کشاورزی هوشمند با توجه به تحریم ها علیه کشور عزیزمان امری غیرممکن به نظر می رسید. اما برای رفع این مسئله چرا نگاه به خارج از کشور داشته باشیم؟ امروزه با خلاقیت نخبگان ایرانی در شرکت سیرنگ این دغدغه رفع شده است و با تکیه بر این استعداد ایرانی و اطمینان به عملکرد آن‌ها به خود می‌بالیم که ایرانی هستیم و از نخبگان خود حمایت می‌کنیم.</p>
      <p>هادی شریفیان یکی از نخبگان علمی و از اساتید مکانیزاسیون کشاورزی است. نخبه‌ای که با نوآوری در صنعت کشاورزی و طراحی و تولید پهپادهای هوشمند کشاورزی ، انقلابی جدید برای عبور از مرحله سنتی ایجاد کرده است. این استارت‌آپ ایرانی به دنبال هوشمندسازی کشاورزی و استفاده حداکثری تکنولوژی در این صنعت است و با تولید پهپادهای عمود پرواز به دنبال بهینه‌سازی روند تولید محصولات کشاورزی و کنترل مصرف آب با هدف بیابان‌زدایی می‌باشد. با بکار گیری این پهبادها کشاورزان مجبور نیستند زمین های مشکل دار، صعب العبور و یا گلی را خود مستقیما بذرپاشی و یا سم پاشی کنند. با توجه به دقت و یکنواختی پروسه بذرپاشی و سم پاشی نیز می توان انتظار محصولی با کیفیت بالاتر را داشت.</p>
      <figure>
        <img src="https://cdn.asriran.com/files/fa/news/1398/8/11/1032756_459.jpg"/>
      </figure>
      <p><a href="http://meidoun.ir/home/connectionitem/14631">شرکت سیرنگ</a> به مدیریت هادی شریفیان با تولید ربات‌های پرنده عمود پرواز با قابلیت‌هایی نظیر پخش سم، بذر، محلول، خوراک، کود و... قادر است تا زمینی یک هکتاری را بدون دخالت نیروی انسانی در عرض 7 دقیقه پوشش دهد. این پهپادها دارای مخازن 5، 10، 15 و20 لیتری هستند که هر لیتر هزار مترمربع را در بر خواهد گرفت . همچنین این پهپادها به واسطه دارا بودن دو GPS متصل به ماهواره‌ها دقت بالایی در عملکرد خود دارند و به جرات می‌توان گفت بدون خطا سطح زیر کشت را پوشش می‌دهند و از آلودگی محیط زیست جلوگیری می‌کنند. علاوه بر این موارد پرنده‌های عمود پرواز سیرنگ کشاورزی به واسطه نوع طراحی، قابلیت تاشوندگی دارند که حمل آنها را بسیار آسان می‌کند.</p>
      <p>با تجهیز این پهپاد به رادار زمین‌های ناهموار، کوهپایه‌ها، تپه‌های ماهور، شیب دار و ... به راحتی تحت پوشش قرار می‌گیرند و فقط کافی است کاربر با انتخاب نقشه توسط اپلیکیشن دکمه پرواز را انتخاب کند تا اقداماتی نظیر سمپاشی، مبارزه با آفات، محلول پاشی، مه‌پاش گرم، مساحی دقیق، طیف سنجی، تغذیه آبزیان، گرده افشانی و ... با کاهش مصرف آب اجرایی شود.</p>
      <p>نگاه زیبا شرکت سیرنگ به اشتغال زایی برای جوانان از طریق این صنعت بسیار تامل برانگیز است به صورتی که برای هر پهپاد 5 نفر نیروی متخصص استخدام می‌شوند: خلبان، کمک خلبان، مسئول فنی، ناظر پرواز و گیاه پزشک از نمونه جایگاه‌های شغلی هستند که این شرکت در حال حاضر با آموزش دادن فارغ التحصیلان دانشگاهی به اشتغال‌زایی آن‌ها کمک می‌کند.</p>
      <p> با توجه به بررسی‌های انجام شده در رابطه با آینده این پهپادهای ایرانی برآورد می‌شود که برای 18 میلیون هکتار زمین زراعی کشورمان نیاز به 20هزار پهپاد است که ظرفیت هر پهپاد پوشش 2500 هکتار می‌باشد و این یعنی یک سرمایه‌گذاری مناسب و پایدار جهت آبادانی کشور عزیزمان ایران که همچنین می‌تواند در عرصه بین المللی هم نقش موثری داشته باشد.</p>
      <p>خرید این پهپادها توسط کشاورزان با تسهیلات 4 تا 15 درصدی در نظر گرفته شده است که البته بهتر است عنوان سرمایه‌گذاری را جایگزین خرید کنیم چرا که با سرمایه‌گذاری در این صنعت به راحتی می‌توان درآمد پایدار ماهیانه بین 10 تا 20 میلیون داشت که البته این پهپادها براساس حجم مخزن و قدرت موتور آن‌ها قیمتی بین 67 تا بیش از 200 میلیون تومان دارد.</p>
      <p>همچنین به علت درخواست‌های مکرر کشاورزان که قادر به خرید این نمونه پهپادها نیستند، امکان ارائه خدمات به صورت هکتاری هم فراهم شده است به عنوان مثال سیرنگ در ازای ارائه خدمات خود بصورت میانگین 150 هزار تومان دریافت می کند که با توجه به درخواست میزان هکتار متقاضیان این قیمت روندی صعودی و یا نزولی خواهد داشت. شایان ذکر است در این روش کلیه عملیات اجرایی توسط پرسنل سیرنگ اجرا خواهد شد.</p>
      <figure>
        <img src="https://cdn.asriran.com/files/fa/news/1398/8/11/1032757_172.png"/>
      </figure>
      <p>با توجه به جوان بودن شرکت سیرنگ و حوزه فعالیت آنها، جوانان این صنعت بر آن شدند تا با حضور در برنامه تلویزیونی "میدون" خدماتشان را در سطح ملی مطرح کنند. خوشبختانه این طرح از مابین 3 طرح پیشنهادی رتبه اول را در مسابقه کسب کرد و به مرحله نهایی راه یافت. این وظیفه اجتماعی ما است تا با افتخار از نخبگان علمی خود حمایت کنیم و با ورود به لینک مسابقه به آن‌ها این حس را هدیه کنیم که در ادامه رقابت تنها نیستند و با قدرت به کار خود ادامه دهند. برای حمایت از این خلاقیت کاملا ایرانی فقط تا فرداشب فرصت دارید تا به <a href="http://meidoun.ir/home/connectionitem/14631"><b>این لینک</b></a> رفته و پنج ستاره امتیاز به تیم هادی شریفیان بدهیم  و با ثبت آن مسیر موفقیت را برای نخبگانمان هموار کنیم.</p>
      <p>
        <a href="http://meidoun.ir/home/connectionitem/14631">
          <b>حمایت از طرح خلاقانه شرکت سیرنگ</b>
        </a>
      </p>
    </article>
  </body>
</html>