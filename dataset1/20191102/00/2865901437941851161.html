<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rec-ostavka-ne-postoji-u-valverdeovom-recniku/341439"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Reč ostavka ne postoji u Valverdeovom rečniku"/>
    <meta property="og:description" content="Novi poraz Barselone, ali rezova na Nou Kampu nema"/>
  </head>
  <body>
    <article>
      <h1>Reč ostavka ne postoji u Valverdeovom rečniku</h1>
      <h2>Novi poraz Barselone, ali rezova na Nou Kampu nema</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Uporan je čovek <b>Ernesto Valverde</b>. Barselona grca, Barselona jeca, ne igra ni blizu onog kako bi trebalo s obzirom na sastav, ali trener ne misli da je problem u njemu. Prvak Španije je danas doživeo težak udarac na gostovanju kod Levantea, vodio je 1:0 pa izgubio 3:1.</p>
      <p>Ali, ako neko misli da će to nešto promeniti na Nou Kampu – neće. Barselona ne igra dovoljno ubedljivo ni u domaćem prvenstvu, ni u Ligi šampiona, međutim, <b>Valvede</b> tera dalje. Ne odustaje.</p>
      <p>Na direktno pitanje da li će podneti ostavku posle poraza od Levantea, smireno je odgovorio:<br/>„<b>Ne razmišljam o ostavci</b>“.</p>
      <p>Jasno i precizno. Pa, ako neko želi da mu vidi leđa, moraće prvo da mu u lice saopšti. A, njemu se sa klupe Barselone ne ide.</p>
      <p>Umesto ostavke, novinari su dobili ispraznu frazu na konto poraza.<br/>„<b>Moraćemo da analiziramo šta se desilo i zašto smo dopustili da se to dogodi</b>“, rekao je <b>Valverde</b>.</p>
      <p>Izjave su mu klasično prodavanje magle. A, rezultati? Titulu ima, ali i dva užasna poraza u završnicama Lige šampiona. Čelnici kluba i dalje veruju u njega...</p>
      <p><b>Foto:</b> <i>Reuters</i></p>
    </article>
  </body>
</html>