<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ludilo-dostize-vrhunac-jurgordenu-dovoljan-bod-za-titulu-malme-i-hamarbi-vrebaju/341391"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Ludilo dostiže vrhunac: Jurgordenu dovoljan bod za titulu, Malme i Hamarbi vrebaju!"/>
    <meta property="og:description" content="Borba za goli život na dnu tabele Alsvenskana"/>
  </head>
  <body>
    <article>
      <h1>Ludilo dostiže vrhunac: Jurgordenu dovoljan bod za titulu, Malme i Hamarbi vrebaju!</h1>
      <h2>Borba za goli život na dnu tabele Alsvenskana</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Ludilo dostiže vrhunac. Sve oči ljubitelja fudbalske groznice u Skandinaviji biće uprte ka Norćepingu, gde dolazi lider Jurgorden sa željom da ostane neporažen. Svaki drugi epilog mogao bi da mu presedne. Jer, Malme i Hamarbi vrebaju svaki njegov pogrešan korak da ga sklone sa već viđenog prestola.</p>
      <p>Danas od 13.00 igraju se sve utakmice poslednjeg, 30. kola veoma uzbudljivog Alsvenskana, u kome tri tima gaje šampionske ambicije, Norćeping sneva ponovni izlazak na međunarodnu scenu, a i borba za opstanak jednako je interesantna kao ona na drugom kraju tabele. Na kraju bi mogla da presudi čak i gol-razlika...</p>
      <p>Idemo redom. Pomenuli smo da lider Jurgorden dolazi na noge Norćepingu, koji takođe ima jak motiv da pobedi. Lider iz Stokholma ima tri boda više od najbližih pratilaca, pa mu je i remi na teškom gostovanju dovoljan da se okiti lovorikama prvi put od 2005. godine. Dodatna matematika kaže da domaćin još može do četvrtog mesta, koje bi eventualno moglo da vodi u evropska takmičenja. Pošto se Kup Švedske igra tek narednog proleća, bilo bi potrebno da neki od prva tri tima na tabeli Alsvenskana osvoji trofej, kako bi i četvrtoplasirani dobio mogućnost da igra kvalifikacije za Ligu Evrope.</p>
      <figure>
        <img src="https://mozzartsport.com/upload/CKEditor/02.11.2019./shutterstock_1529992088.jpg"/>
      </figure>
      <p>Drugoplasirani Malme će, dakle, morati da pobedi na gostovanju Erebru, koji je prebrinuo sve brige, a uz to da se nada kiksu Jurgordena. U istoj situaciji je i trećeplasirani Hamarbi, koji kod kuće traži pobedu protiv Hekena, inače cementiranog na šestoj poziciji.</p>
      <p>U borbi za opstanak najlošije stoji fenjeraš Eskilstuna i Sundsval sa 20 bodova, ali imaju šansu da se eventualnim pobedama dokopaju makar mesta koje garantuje plej-aut, a ono trenutno drži Falkenberg sa 22 boda. Upravo Falkenberg dočekuje Eskilstunu i to će biti duel koji će direktno da odluči sudbinu dva kluba.</p>
      <p>
        <b>ŠVEDSKA 1 - POSLEDNJE 30. KOLO</b>
      </p>
      <p>
        <b>Subota<br/><a href="https://www.mozzartbet.com/sr/kladjenje-2018#/match/4488811">13.00: (1,95) AIK (3,50) Sundsval (3,90)</a><br/><a href="https://www.mozzartbet.com/sr/kladjenje-2018#/match/4488814">13.00: (14,0) Erebro (8,00) Malme (1,17)</a><br/><a href="https://www.mozzartbet.com/sr/kladjenje-2018#/match/4488812">13.00: (1,80) Falkenberg (3,60) Eskilstuna (4,60)</a><br/><a href="https://www.mozzartbet.com/sr/kladjenje-2018#/match/4488815">13.00: (1,30) Hamarbi (5,70) Heken (9,00)</a><br/><a href="https://www.mozzartbet.com/sr/kladjenje-2018#/match/4488809">13.00: (2,60) Helsingborg (3,30) Elfsborg (2,70)</a><br/><a href="https://www.mozzartbet.com/sr/kladjenje-2018#/match/4488817">13.00: (1,60) Geteborg (4,00) Estersund (5,70)</a><br/><a href="https://www.mozzartbet.com/sr/kladjenje-2018#/match/4488813">13.00: (3,00) Norćeping (3,10) Jurgorden (2,35)</a><br/><a href="https://www.mozzartbet.com/sr/kladjenje-2018#/match/4488808">13.00: (5,50) Sirijus (3,80) Kalmar (1,65)</a></b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/02.11.2019./SWeeeerigee1.jpg"/>
      </figure>
      <p><b>Foto</b>: <i>Shutterstock</i></p>
      <hr/>
      <figure>
        <iframe src="https://www.youtube.com/embed/77FtMj5SWxo" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>