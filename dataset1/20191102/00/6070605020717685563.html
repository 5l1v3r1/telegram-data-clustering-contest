<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/Patrimonio-euros-comoda-Carles-III_0_2336766390.html"/>
    <meta property="og:site_name" content="Ara.cat"/>
    <meta property="article:published_time" content="2019-11-02T00:03:05+00:00"/>
    <meta property="og:title" content="Patrimonio paga 400.000 euros per una còmoda de Carles III"/>
    <meta property="og:description" content="Una còmoda dissenyada per Mattia Gasparini per a Carles III tornarà a Espanya després que Patrimonio Nacional l’hagi adquirit en una subhasta de Christie’s a Nova York per 400.000 euros"/>
  </head>
  <body>
    <article>
      <h1>Patrimonio paga 400.000 euros per una còmoda de Carles III</h1>
      <h2>Una còmoda dissenyada per Mattia Gasparini per a Carles III tornarà a Espanya després que Patrimonio Nacional l’hagi adquirit en una subhasta de Christie’s a Nova York per 400.000 euros</h2>
      <address>
        <time datetime="2019-11-02T00:03:05+00:00">02 Nov 2019, 00:03</time>
      </address>
      <p>Una còmoda dissenyada per <b>Mattia Gasparini </b>per a <b>Carles III</b> tornarà a Espanya després que Patrimonio Nacional l’hagi adquirit en una subhasta de Christie’s a Nova York per 400.000 euros, una xifra que la converteix en la peça de mobiliari espanyol més cara mai venuda. El moble, fet amb fustes fines de les Índies, amb banussos que imiten laca xinesa i bronzes gravats, és obra de Gasparini, un decorador italià que va dissenyar diverses estances del Palau Reial seguint l’estil rococó de l’època. El van ajudar en la creació d’aquest moble l’equip d’ebenistes de <b>José Canops</b> i el broncista <b>Antonoi Vendetti</b>. Segons Efe, la còmoda formava part d’un despatx del citat monarca, que van acabar de fer el 1769. Vint anys després, la reina <b>Maria Lluïsa </b>va ordenar traslladar el despatx del que havia sigut el seu sogre a les seves habitacions, que és on està ubicat encara ara aquest mobiliari dins el Palau Reial de Madrid.</p>
    </article>
  </body>
</html>