<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/cudesna-partija-tijane-boskovic-u-derbiju-pred-5-000-ljudi-terzic-i-brankica-su-morali-da-cestitaju/341469"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Čudesna partija Tijane Bošković u derbiju pred 5.000 ljudi! Terzić i Brankica su morali da čestitaju..."/>
    <meta property="og:description" content="Srpsko odbojkaško čudo nastavlja da oduševljava"/>
  </head>
  <body>
    <article>
      <h1>Čudesna partija Tijane Bošković u derbiju pred 5.000 ljudi! Terzić i Brankica su morali da čestitaju...</h1>
      <h2>Srpsko odbojkaško čudo nastavlja da oduševljava</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Name joj ravne!</p>
      <p><b>Tijana Bošković</b> je još jednom kada je bilo najpotrebnije pokazala da je najbolja odbojkašica na svetu.</p>
      <p>U velikom turskom derbiju između Ezačibašija i Fenerbahčea, <b>Boškovićeva</b> je odigrala čudesnu partiju, osvojila neverovatnih 36 poena i donela pobedu svom timu posle dva sata i 11 minuta velike borbe - 3:2 (23:25, 26:24, 25:19, 21:25, 15:12). </p>
      <related>
        <a href="https://www.mozzartsport.com/ostali-sportovi/vesti/pocelo-je-dva-sata-i-40-minuta-atomske-odbojke-cudesni-leon-porazeni-car-bata-i-potke-stavili-pecat-na-prvi-pehar/341454"/>
      </related>
      <p>Ezačibaši je dočekao derbi sa pet pobeda iz isto toliko mečeva kao jedina neporažena ekipa u najjačoj ligi Evrope, dok je silno pojačanii Fener imao četiri pobede i poraz od Galatasaraja. Preko 5.000 navijača je večeras gledalo truski debi od čega su većina bile pristalice popularnijeg Fenerbahčea. I imali su razloga da se raduju na početku...</p>
      <p>Ekipa <b>Zorana</b> <b>Terzića</b> je predvođena <b>Brankicom</b> <b>Mihajlović</b> i kubanskim čudom <b>Melisom</b> <b>Vargas</b> osvojila prvi set. Ali fenomenalna <b>Tijana</b> <b>Bošković</b> je sprečila Fener da potpuno preuzme kontrolu i blistala je u drugom setu koji je Ezačibaši dobio na razliku. U trećem setu je bila još bolja i donela preokret popularnim Tigricama, da bi Fenerbahče pokazao moć u četvrtom setu i uveo meč u tajbrejk.</p>
      <p>A <b>Tijana</b> je navikla da bude najbolja kada se lomi. Bila je nezasuatvljiva u tajbrejku i donela pobeda Ezačibašiju. Na kraju je meč završila sa neverovatnih 36 osvojenih poena uz čak pet as servisa. Brazilska <b>Natalija</b> je dodala 15 poena. Na drugoj strani su <b>Brankica</b> <b>Mihajlović</b> i <b>Melisa</b> <b>Vargas</b> osvojile po 21 poena.  </p>
      <figure>
        <img src="https://mozzartsport.com/upload/CKEditor/01.11.2018/eza.jpg"/>
      </figure>
      <p>(FOTO: EczacibasiSporKulubu)</p>
    </article>
  </body>
</html>