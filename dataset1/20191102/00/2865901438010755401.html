<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/povredio-se-i-drejmond-grin-video/341373"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Povredio se i Drejmond Grin (VIDEO)"/>
    <meta property="og:description" content="Nova muka za Golden Stejt"/>
  </head>
  <body>
    <article>
      <h1>Povredio se i Drejmond Grin (VIDEO)</h1>
      <h2>Nova muka za Golden Stejt</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <b>Nesreća nikada ne dolazi sama, a u slučaju Golden Stejta povede sve malere koji jedan tim mogu da zadese. Kleja Tompsona nema još od kraja prošle sezone, kada je i Kevin Durant zaradio povredu Ahilove tetive zbog koje neće igrati cele godine, ali sada kao igrač Bruklina, pre samo tri dana ruku je slomio Stef Kari, a sada je na listi povređenih i - Drejmond Grin!</b>
      </p>
      <p>Jedan od najboljih "all-round" igrača današnjice povredio je kažiprst leve šake u porazu Golden Stejta od San Antonija (110:127) i njegov status za meč protiv Šarlota je pod znakom pitanja.</p>
      <p><b>Grin</b> se pred novinarima pojavio s zavojima na oba ručna zgloba, s tim što je levi kažiprst bio imobilisan. Na pitanje o čemu se radi, <b>Grin</b> je samo odgovorio da mu je stradao ligament zbog čega će morati na pregled magnetne rezonance.<br/><b>“Povredio sam prst, ligamenti su u pitanju. Tako je, kako je... Ne znam da li ću igrati narednu utakmicu, videćemo. Sada je natečen prst. Nisam mogao da uhvatim loptu lepo već od druge četvrtine. Zbog toga sam pravio dosta dodavanja desnom rukom i tako driblao nalevo. Nadam se da će stvari brzo poboljšati“</b>, izjavio je <b>Grin</b>.</p>
      <p>Trener Voriorsa <b>Stiv Ker</b> otkrio je da se ne zna tačan datum povratka <b>Stefa Karija</b>, ali da oporavak neće trajati predugo. <b>Drejmond Grin</b> je na kraju skupio šest poena, osam skokova i sedam asistencija za 34 minuta u igri.</p>
      <hr/>
      <p>
        <i>Pogledajte novu epizodu Mozzartove serije "Ekipizza"</i>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>Foto</b>: <i>Reuters</i></p>
    </article>
  </body>
</html>