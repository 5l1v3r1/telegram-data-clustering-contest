<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dusan-tadic-najbolji-napadac-holandske-lige-u-poslednjih-30-godina-od-van-bastena-se-takav-nije-pojavio/341378"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Dušan Tadić – najbolji napadač holandske lige u poslednjih 30 godina, od Van Bastena se takav nije pojavio"/>
    <meta property="og:description" content="Ako tako kaže bivši napadač Ajaksa..."/>
  </head>
  <body>
    <article>
      <h1>Dušan Tadić – najbolji napadač holandske lige u poslednjih 30 godina, od Van Bastena se takav nije pojavio</h1>
      <h2>Ako tako kaže bivši napadač Ajaksa...</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Čudo od igrača! Nekad su dovoljne brojke, a nekad samo utisak prilikom gledanja prenosa utakmica Eredivizije da mu niko u Holandiji nije ravan. Toliko je odskočio <b>Dušan Tadić</b> za sezonu i po u dresu Ajaksa da pohvale na njegov računu stižu maltene svakodnevno. Hajde što navijači Kopljanika vezu hvalospeve u svom miljeniku, to može da se razume, čak i kad ga <i>Frans fudbal</i> uvrsti na listu od 30 kandidata za Zlatnu loptu deluje da je apsolutno zasluženo posle proćenih izdanja u pohodu do polufinala Lige šampiona, ali kad u zemlji dostrukog viceprvaka sveta skinu kapu i kažu da na njihovm terenima nije viđen bolji napadač u poslednjih 30 godina, to je onda dokaz superiornosti momka iz Bačke Topole.</p>
      <p>A oliko ih je niklo na holandskim terenima... Špartao je na njima i <b>Vim Kift</b>, dokazan centarfor, poslednji u nizu koji se poklonio pred majstorstvom srpskog reprezenatativca.<br/>„<b>Dušan Tadić je najbolji špic koji se pojavio u holandskom fudbalu od Marka van Bastena. Donijel Malen i Miron Badu ne mogu da donesu PSV-u i AZ Alkmaru ono što trenutno Tadić daje Ajaksu</b>“, piše <b>Kift</b> u kolumni za ugledni <i>De Telegraf</i>.</p>
      <p>Podsećanja radi, reč je o čoveku koji je 42 puta nosio dres Lala, igrao za velikane kao što su Ajaks i PSV, dokazao se i u inostranstvu (<i>Torino i Bordo</i>), zbog čega njegova reč ima težinu.<br/>„<b>Ako poređate sve napadače Ajaksa od ere Van Bastena do danas onda je Dušan Tadić sigurno najkompletniji. Naravno, ne može da se poredi sa Markom, jer je Van Basten bio brži, fizički jači i igrao je bolje glavom, međutim, način Tadićeve igre u potpunosti je „legao“ fudbalu kakav neguje Ajaks. Dušan omogućava timu iz Amsterdama da igra onako kako bi trebalo“.</b></p>
      <p>Tek da se ne zaboravi, <b>Vim Kift</b> uporedio je <b>Tadića</b> sa čovekom koje je u dresu Ajaksa dao 152 gola na 172 susreta.<br/><b>„Kopljanici poslednjih decenija nisu imali u timu fudbalera kakav je Dušan. Često je sposoban da levom nogom izbaci u napad Donija van de Beka ili da stvori šansu Hakimu Zijehu“.</b></p>
      <p>Ove sezone pojavili su se na holandskim terenima tinejdžeri koji bi u budućnosti mogli da postanu nosioci igre tamošnje reprezentacije, poput <b>Donijela Malena</b> i <b>Mirona Badua</b>, ali...<br/>„<b>Imaju i PSV i AZ sjajne napadače, ali niko od njih ne može da se meri sa Tadićem. Badu je totalno drugačiji tip, predator je u kaznenom prostoru, tačno zna gde da se postavi ne bi li sačekao loptu, dok je Malen, zapravo, mešavina Dušana i Malena</b>“, opisao je 56-godišnji <b>Vim Kift</b>.</p>
      <p>Za kraju, koja i u brojevima: na 76 utakmica u Ajaksu <b>Dušan Tadić</b> je dao 47 i namestio 36 golova. Da li je potrebno dopisati još nešto?</p>
      <p>
        <b>
          <i>Pogledajte kako je u rubrici Tiket za vikend tipovao Filip Arsenijević...</i>
        </b>
      </p>
      <figure>
        <iframe src="https://www.youtube.com/embed/3amgSYJjoA8" width="425" height="349" data-service="Youtube" scrolling="no"/>
      </figure>
      <p><b>FOTO</b>: <i>Reuters</i></p>
    </article>
  </body>
</html>