<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kako-se-izlazi-iz-krize-izades-na-teren-protiv-sampiona-i-izdrzis-sa-igracem-manje-video/341433"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Kako se izlazi iz krize? Izađeš na teren protiv šampiona i izdržiš sa igračem manje! (VIDEO)"/>
    <meta property="og:description" content="CSKA napravio malo iznenađenje u derbiju protiv Zenita – 1:1"/>
  </head>
  <body>
    <article>
      <h1>Kako se izlazi iz krize? Izađeš na teren protiv šampiona i izdržiš sa igračem manje! (VIDEO)</h1>
      <h2>CSKA napravio malo iznenađenje u derbiju protiv Zenita – 1:1</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Kako se izlazi iz krize? Izađeš na teren protiv šampiona i odoliš sa igračem manje! Ništa nije išlo na ruku igračima CSKA uoči današnjeg gostovanja Zenitu. Izranjavani od serije kikseva igrači <b>Viktora Gončarenka</b> smogli su snage da odigraju jedan od najboljih mečeva u sezoni i sa pozitivnim rezultatom napustili Sankt Peterburg – 1:1.</p>
      <p>Kada se pogleda kako je utakmica tekla Armejci mogu da žele i za celim plenom. Vodili su dugo, ali sa igračem manje nisu mogli bolje od pozitivnog remija. Ima mnogo manjkavosti u igri CSKA ove sezone, ali jedan kvalitet je konstanta. Govorimo o izdanjima mladog hrvatskog reprezentativca Nikole Vlašića. Opet je bivši član Hajduka bio junak crvenog dela Moskve. CSKA je uveo meč u nešto sporiji ritam, a zatim je u nadoknadi prvog poluvremena Vlašić iskoristio grešku Rakickog i udarcem sa 16 metara pogodio mrežu.</p>
      <figure>
        <iframe src="https://www.youtube.com/embed/fRYnGl2x6uk" width="425" height="349" data-service="Youtube" scrolling="no"/>
      </figure>
      <p>Sve je bilo na strani tima koji u prethodna tri meča nije osetio slast pobede. Međutim, neoprezni Bijol je početkom nastavka dobio drugi žuti karton. Pokušao je Gončarenko uvođenjem Nababkina da prikrije igrača manje. Nije uspeo.</p>
      <p>Zenit je krenuo još jače. Tako je u 73. minutu Dzjuba na leđima izdržao Magnusona, odlično centrirao na nogu Erohinu koji nije mogao da promaši.  </p>
      <figure>
        <iframe src="https://www.youtube.com/embed/vMP_HOPE8jY" width="425" height="349" data-service="Youtube" scrolling="no"/>
      </figure>
      <p>
        <b>RUSIJA 1 - 15. KOLO:</b>
      </p>
      <p>
        <b>Subota</b>
      </p>
      <p>Ufa - Lokomotiva 1:1 (0:0)<br/>/Bizjak 72 - Ignjatjev 90/<br/>Dinamo - Akhmat 1:1 (0:1)<br/>/Ordets 90 - Ponce 43/<br/>Soči - Tambov 1:2 (1:1)<br/>/Noboa 44 - Kostjukov 41, Melkadze 56/<br/>Zenit - CSKA 1:1 (0:1)<br/>/Erohin 73 - Vlašić 45/</p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4489523">14.30:  (2,05) Krasnodar  (3,45)  Rostov (3,60) </a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4489529">12.00:  (2,50) Ural  (3,30)  Orenburg (2,85) </a>
          <br/>
          <a href="https://www.mozzartbet.com/sr#/match/4489595">14.30:  (2,10) Krila Sovjetov  (3,20)  Rubin (3,80) </a>
          <br/>
          <a href="https://www.mozzartbet.com/sr#/match/4489542">17.00:  (1,75) Spartak  (3,50)  Arsenal Tula (5,10) </a>
        </b>
      </p>
      <p><b>NAPOMENA</b>: Kvote su podložne promenama </p>
      <figure>
        <img src="https://mozzartsport.com/upload/CKEditor/1.03.2018/TABELA%20RUSIJA.jpg"/>
      </figure>
    </article>
  </body>
</html>