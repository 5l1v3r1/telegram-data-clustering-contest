<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619325/%D8%A7%D9%86%D8%AA%D9%82%D8%A7%D8%AF-%D8%AA%D8%B1%D8%A7%D9%85%D9%BE-%D8%A7%D8%B2-%D8%AA%D9%88%D8%A7%D9%81%D9%82-%D8%AC%D8%A7%D9%86%D8%B3%D9%88%D9%86-%D8%A8%D8%A7-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%DA%A9%D9%88%D8%B1%D8%A8%DB%8C%D9%86-%D8%AE%DB%8C%D9%84%DB%8C-%D8%A8%D8%AF-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T00:02:00+00:00"/>
    <meta property="og:title" content="انتقاد ترامپ از توافق جانسون با اتحادیه اروپا: کوربین خیلی بد است"/>
    <meta property="og:description" content="دولت بریتانیا در واکنش به انتقاد دونالد ترامپ، رئیس جمهوری آمریکا از توافق بریتانیا و اتحادیه اروپا درباره برگزیت دفاع کرد."/>
  </head>
  <body>
    <article>
      <h1>انتقاد ترامپ از توافق جانسون با اتحادیه اروپا: کوربین خیلی بد است</h1>
      <address>
        <time datetime="2019-11-02T00:02:00+00:00">02 Nov 2019, 00:02</time>
      </address>
      <p>
        <i>دولت بریتانیا در واکنش به انتقاد دونالد ترامپ، رئیس جمهوری آمریکا از توافق بریتانیا و اتحادیه اروپا درباره برگزیت دفاع کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ترامپ، پیشتر در یک برنامه زنده رادیویی که نایجل فاراژ، رهبر حزب برگزیت، مجری آن بود گفت که با توافق بوریس جانسون با اتحادیه اروپا درباره خروج از این اتحادیه، "آمریکا دیگر نمی‌تواند با بریتانیا به توافق تجاری برسد."</p>
      <p>او در ادامه صحبت‌هایش در رادیو "ال بی سی" لندن، گفت که در صورتیکه جرمی کوربین، رهبر حزب کارگر، به نخست وزیری بریتانیا برسد، چنین وضعیتی برای این کشور "خیلی بد" خواهد بود و بوریس جانسون "دقیقا فرد مناسب برای این دوران" است.</p>
      <figure>
        <img src="https://aftabnews.ir/files/fa/news/1398/8/11/353982_893.jpg"/>
      </figure>
      <p>جرمی کوربین، رهبر حزب کارگر،از این اظهارات آقای ترامپ انتقاد کرده و آن را "تلاش برای مداخله در انتخابات" پارلمانی آتی دانسته است.</p>
      <p>رابرت جنریک، وزیر مسکن از حزب حاکم محافظه کار نیز در واکنش به اظهارات آقای ترامپ گفت که طرح بوریس جانسون، نخست وزیر بریتانیا یک طرح خوب است که به بریتانیا اجازه می‌دهد که آزادانه با سراسر جهان بتواند تجارت داشته باشد.</p>
      <p>ساعاتی پس از پخش این برنامه، نایجل فاراژ، رهبر حزب برگزیت پیشنهاد داد که برای انتخابات آینده "یک نوع اتحاد" میان حزب برگزیت و حزب محافظه کار انجام شود.</p>
      <p>انتخابات پارلمانی بریتانیا قرار است ۱۲ دسامبر برگزار شود.</p>
    </article>
  </body>
</html>