<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/economia/economia-biellese-stabile-il-numero-delle-imprese-17-573-unita"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-02T00:48:15+00:00"/>
    <meta property="og:title" content="Economia Biellese stabile il numero delle imprese: 17.573 unità"/>
    <meta property="og:description" content="I dati della Camera di Commercio relativi al terzo trimestre 2019"/>
  </head>
  <body>
    <article>
      <h1>Economia Biellese stabile il numero delle imprese: 17.573 unità</h1>
      <h2>I dati della Camera di Commercio relativi al terzo trimestre 2019</h2>
      <address>
        <time datetime="2019-11-02T00:48:15+00:00">02 Nov 2019, 00:48</time>
      </address>
      <h3>Economia Biellese stabile il numero delle imprese: 17.573 unità</h3>
      <p>Il sistema imprenditoriale biellese e vercellese registra un tasso di crescita improntato alla stabilità nel corso del terzo trimestre 2019. Il bilancio anagrafico delle imprese biellesi è, infatti, pari a -33 unità e quello delle imprese vercellesi è pari a +8 unità. Il risultato è il saldo delle 145 nuove iscrizioni e delle 178 cessazioni per Biella e delle 159 nuove iscrizioni e delle 151 cessazioni per Vercelli, al netto delle cancellazioni d’ufficio che nel trimestre in esame cono state 8 a Vercelli e 15 a Biella.</p>
      <p>Il bilancio tra le imprese “nate” e le imprese “cessate” si traduce, pertanto, in un tasso di crescita pari -0,19% in provincia di Biella e pari al +0,05% in provincia di Vercelli, dati che, stante l’irrilevante peso percentuale, sono sostanzialmente allineati rispetto al dato medio regionale (+0,13%) e nazionale (+0,23%). Lo stock di imprese complessivamente registrate presso il Registro delle imprese al 30 settembre 2019 ammonta a 17.573 unità biellesi e a 16.057 unità vercellesi.</p>
      <p>Analizzando il tasso di variazione percentuale dello stock per settore, rileviamo un segno meno che supera il mezzo punto percentuale per i comparti dell’agricoltura (-0,61%) e del turismo (-0,65%). Decisamente improntati ad una evidente stazionarietà gli altri settori economici.</p>
      <p>Il sistema delle imprese artigiane biellesi manifesta, nel corso del terzo trimestre, una sostanziale stabilità (-0,3%), con la nota negativa oltre il mezzo punto percentuale per le imprese del comparto costruzioni (-0,6%). I modesti valori assoluti del settore turismo non consentono di dare rilevanza al dato percentuale rilevato. Lo stock di imprese artigiane biellesi registrate al 30 settembre 2019 è pari a 5.032 unità.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/economia/scende-numero-delle-imprese-biellesi"/>
        <a href="https://laprovinciadibiella.it/economia/economia-continua-a-scendere-il-numero-delle-imprese"/>
      </related>
    </article>
  </body>
</html>