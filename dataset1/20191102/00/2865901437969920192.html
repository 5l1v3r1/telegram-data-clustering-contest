<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/metalac-preuzeo-vrh-kabel-pobeduje-i-posle-kazne/341434"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Metalac preuzeo vrh, Kabel pobeđuje i posle kazne"/>
    <meta property="og:description" content="Zemun i Budućnost ponovo izgubili"/>
  </head>
  <body>
    <article>
      <h1>Metalac preuzeo vrh, Kabel pobeđuje i posle kazne</h1>
      <h2>Zemun i Budućnost ponovo izgubili</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Oduzeto je Kabelu deset bodova zbog nameštanja, kako su ocenili disciplinci fudbalskog saveza, ali to nije demoralisalo fudbalere ovog tima. Štaviše, Novosađani su nastavili da igraju u istom ritmu kao kada su bili u vrhu tabele, pre kazne. U meču 17. kola Kabel je kao gost pobedio Radnički iz Kragujevca i krenuo ponovo ka gornjem domu tabele – 1:0.</p>
      <p>Čak i pored deset oduzetih bodova, tim iz Novog Sada je za tri „kratak“ za mesto u plej-ofu, a mnogo još ima da se igra. Jedini gol, koji je ekipi doneo tri boda u Kragujevcu, postigao je <b>Izečukvu</b> u 33. minutu.</p>
      <p>Minimalac vredan tri boda upisao je i Metalac. Tim iz Gornjeg Milanovca je našao izlaz iz krize, pošto prethodno nije ostvario pobedu tri kola zaredom. Ovog puta Radnički iz Pirota je pao na gostovanju kod Metalca, a jedini pogodak postigao je <b>Ješić</b> u 10. minutu – 1:0.</p>
      <p>Dva najslabija tima u ligi, Zemun i Budućnost Dobanovci, nastavili su svoje agonije. Zemunci su izgubili kao gosti kod Sinđelića (2:1), dok su Dobanovčani čak poveli protiv Trajala, ali su i pored toga izgubili utakmicu (2:1).</p>
      <p>
        <b>SRBIJA 2 - 17. KOLO: </b>
      </p>
      <p><b>Petak</b><br/>Bačka – Dinamo Vranje  2:0 (1:0)<br/>/Žakula 23, 77/</p>
      <p><b>Subota</b><br/>Radnički Kragujevac – Kabel  0:1 (0:1)<br/>/Izečukvu 33/</p>
      <p>Sinđelić – Zemun  2:1 (1:0)<br/>/Ilić 15, Joković 87 – Vukajlović 55p/</p>
      <p>Trajal – Budućnost  2:1  (1:1)<br/>/Juf 39, Kecap 60 – Perić 5/</p>
      <p>Metalac - Radnički Pirot  1:0 (1:0)<br/>/Ješić 10/</p>
      <p><b>Nedelja</b><br/>13.30: Zlatibor - Novi Pazar<br/>17.00: Kolubara - Smederevo</p>
      <p><b>Ponedeljak</b><br/>13.30: Žarkovo - Grafičar</p>
      <figure>
        <img src="https://mozzartsport.com/upload/CKEditor/02.11.2019./pls22.JPG"/>
      </figure>
      <p> </p>
    </article>
  </body>
</html>