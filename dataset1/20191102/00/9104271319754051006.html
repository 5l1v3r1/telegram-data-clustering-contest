<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/soccorso-piste-bielmonte-corso-di-formazione-per-nuovi-soci"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-02T00:07:57+00:00"/>
    <meta property="og:title" content="Soccorso Piste Bielmonte, corso di formazione per nuovi soci"/>
    <meta property="og:description" content="Domande entro il 15 novembre"/>
  </head>
  <body>
    <article>
      <h1>Soccorso Piste Bielmonte, corso di formazione per nuovi soci</h1>
      <h2>Domande entro il 15 novembre</h2>
      <address>
        <time datetime="2019-11-02T00:07:57+00:00">02 Nov 2019, 00:07</time>
      </address>
      <h3>Soccorso Piste Bielmonte, corso di formazione per nuovi soci</h3>
      <p>Il Soccorso Piste Bielmonte è un’associazione di volontariato che svolge la propria attività nella stazione sciistica di Bielmonte. Da oltre 40 anni i componenti del gruppo hanno il compito di prestare il primo soccorso agli sciatori ed utenti della stazione che si trovano in condizioni di difficoltà, a causa di incidenti o malori. L’associazione è regolarmente iscritta al registro regionale del volontariato e i suoi componenti sono abilitati ai compiti che la legge regionale attribuisce all’Operatore di primo soccorso. Proprio per questo il Soccorso Piste Bielmonte, da sempre molto sensibile e attento sulla formazione dei propri soci, apre le porte a candidature per la prossima stagione invernale, organizzando un corso di formazione per Soccorritori su piste da sci, che si svolgerà durante i mesi invernali, con lezioni teoriche in aula e ovviamente lezioni pratiche sulle piste da sci. Al termine del corso, i nuovi soci saranno abilitati all’attività di volontariato per la sicurezza su piste da sci. Le persone interessate, per le quali un requisito fondamentale è ovviamente un ottima padronanza degli sci da discesa, possono inviare una mail all’indirizzo <b>soccorsopistebielmonte@gmail.com</b>, entro il 15/11/2019. Fra tutte le candidature ricevute, l’associazione selezionerà un numero chiuso di partecipanti al corso”</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/ricerca-urgente-ragazzi-servizio-civile"/>
        <a href="https://laprovinciadibiella.it/attualita/cristina-piolini-prima-donna-ad-essere-scesa-dal-manaslu-con-gli-sci"/>
        <a href="https://laprovinciadibiella.it/attualita/con-20-centimetri-di-fresca-domani-si-apre-la-stagione-sciistica-a-cervinia"/>
      </related>
    </article>
  </body>
</html>