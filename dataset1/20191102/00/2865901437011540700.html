<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/inter-brise-lautarovu-izlaznu-klauzulu/341392"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Inter briše Lautarovu izlaznu klauzulu"/>
    <meta property="og:description" content="Novim, pojačanim ugovorom, razume se..."/>
  </head>
  <body>
    <article>
      <h1>Inter briše Lautarovu izlaznu klauzulu</h1>
      <h2>Novim, pojačanim ugovorom, razume se...</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <b>Inter je spreman da odbije Barselonu po pitanju Lautara Martineza čak i po cenu da ostane bez mogućnosti da angažuje prvi i najveću želju Antonija Kontea - Artura Vidala. Kako javlja <i>Gazeta delo Sport </i>Nerazuri će ponuditi novi ugovor argentinskom napadaču i tražiće izbacivanje otkupne klauzule, koja trenutno iznosi 111.000.000 evra. </b>
      </p>
      <p>Bez obzira što klauzulu mogu da aktiviraju samo klubovi iz inostranstva, i to isključivou periodu 1. jul - 15. jul, u Interu ne žele da rizikuju i po svaku cenu pokušavaju da "blindiraju" Lautara. </p>
      <p>Podsetimo, Barsa je pitala za 22-godišnjeg napadača koji se raspucao ove sezone. Nezvanično, nuđena je određena svota novca i pomenuti <b>Vidal</b>, čak u nekim kombinacijama i <b>Ivan Rakitić</b>, međutim Milanezi su očito procenili da im je zadržavanje <b>Martineza </b>prioritet. Barselonina ideja bila je da dozvoli jednom od dvojice vezista da ode u Inter, te da se Italijani tom prilikom obavežu da na leto bude završen posao oko <b>Lautara Martineza</b>. Ali od toga, očito, neće biti ništa...</p>
      <p>Prema trenutnom ugovoru koji važi do 2023. Lautaro zaarađuje "svega" 1.500.000 evra godišnje. Po novom, ta cifra bila bi značajno povećana, a izlazna klauzula izbačena u potpunosti ili duplirana.</p>
      <p>Interesovanje za <b>Lautara</b>, pored Barse, pokazivao je Mančester Junajted.</p>
      <p>
        <i><b>Foto</b>: Reuters</i>
      </p>
    </article>
  </body>
</html>