<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/golmanu-lidsa-preti-12-utakmica-suspenzije/341467"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Golmanu Lidsa preti 12 utakmica suspenzije"/>
    <meta property="og:description" content="Kiko Kasilja u velikom problemu"/>
  </head>
  <body>
    <article>
      <h1>Golmanu Lidsa preti 12 utakmica suspenzije</h1>
      <h2>Kiko Kasilja u velikom problemu</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Golman lidera Čempionšipa Lidsa <b>Kiko Kasilja</b> mogao bi da bude suspendovan između osam i 12 utakmica zbog rasističkih uvreda na račun napadača Čarltona <b>Džonatana Leka</b> koje je izrekao tokom okršaja ovih ekipa 28. septembra u Londonu.</p>
      <p>Britanski mediji javljaju da je Fudbalska liga odmah posle meča pokrenula istragu protiv nekadašnjeg čuvara mreže Reala iz Madrida, a čitav slučaj prijavio je u izvšetaju glavni arbitar utakmice <b>Džon Bruks</b>.</p>
      <p>Liga je u međuvremenu okončala istragu i ustanovila krivicu pa bi 33-godišnji golman Lidsa mogao na hlađenje čak do Nove godine.</p>
      <p>Iako je Katalonac demantovao da je vređao <b>Leka</b> na rsdnoj osnovi kako mu se stavlja na teret, kazna je izvesna, pa će <b>Marselo Bijelsa</b> hitno morati da potraži novo rešenje pred golom pošto je <b>Kasilja</b> bio neprikosnoven do sada, a primio je i ubedljivo najmanje golova u ligi (samo osam).  </p>
      <p><b>Foto</b>: <i>Reuters</i></p>
    </article>
  </body>
</html>