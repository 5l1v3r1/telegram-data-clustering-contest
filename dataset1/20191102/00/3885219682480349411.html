<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3321132"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-02T00:56:00+00:00"/>
    <meta property="og:title" content="הרוג ופצוע קשה בקטטה המונית בכפר ערבי בגליל התחתון"/>
    <meta property="og:description" content="על פי הודעת המשטרה הקטטה פרצה בין שתי משפחות תושבות טורעאן שבצפון. במהלך המקרה נפצע גבר נוסף באורח קל. עוד נמסר כי במהלך..."/>
  </head>
  <body>
    <article>
      <h1>הרוג ופצוע קשה בקטטה המונית בכפר ערבי בגליל התחתון</h1>
      <address><time datetime="2019-11-02T00:56:00+00:00">02 Nov 2019, 00:56</time> by <a rel="author">אלי אשכנזי ויואב איתיאל</a></address>
      <figure>
        <img src="https://img.wcdn.co.il/f_auto,w_700,t_18/2/9/4/5/2945028-46.jpeg"/>
        <figcaption>פאלח דחלה, נשוי ואב לילדה נורה למוות הלילה בקטטה בטורעאן</figcaption>
      </figure>
      <p>פאלח דחלה בן ה-35 נורה למוות ואדם נוסף נפצע באורח קשה הלילה (שבת) במהלך קטטה המונית שפרצה במועצה המקומית טורעאן שבגליל התחתון. כתוצאה מהקטטה נפצע גבר נוסף באורח קל. דחלה והפצועים הובאו לבית החולים פוריה, שם נאלצו לקבוע את מותו.</p>
      <p>על פי הודעת המשטרה הריב פרץ בין שתי משפחות ובמהלכו נורו זיקוקים, יידו אבנים, הוצתו פחי אשפה והתבצע ירי באוויר. עוד נמסר כי בתום הערכת המצב שבוצעה, חקירת המקרה הוטלה על היחידה המרכזית וכי כוחות גדולים נשארו בכפר על מנת למנוע את המשך הסכסוך.</p>
      <p>המועצה המקומית טורעאן הכריזה היום על שביתה כללית בישוב, ובכלל זה מערכת החינוך ובתי הספר, במחאה על האלימות הגואה והקטטה ההמונית. בנוסף בשפרעם הוועד העממי יערוך משמרת מחאה בפתח בניין העירייה, במחאה על תקיפת עובד מחלקת תברואה בעיר אתמול.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3321042">חשד לרצח בצפון: גבר בן 47 נורה למוות ליד קריית טבעון </a>
        <a href="https://news.walla.co.il/item/3317666"> חשד לרצח: צעיר בן 22 נורה למוות סמוך לאום אל-פחם </a>
        <a href="https://news.walla.co.il/item/3320573"> 76 נרצחים במגזר הערבי מתחילת השנה: "המצב הולך ומחמיר" </a>
        <a href="https://tld.walla.co.il/item/3314687?lm_supplier=16893&amp;lm_bc=18500"> צריכים הלוואה בריבית נמוכה ובפריסה נוחה? כל מה שחשוב לדעת תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/4/5/2945002-46.jpeg"/>
        <figcaption>כוחות המשטרה בזירת האירוע, הלילה (צילום: דוברות משטרה ישראל)</figcaption>
      </figure>
      <p>אתמול חוסין מוחמד חוואלד בן ה-47, תושב הכפר הבדואי חוואלד שבגליל, נורה למוות בצומת איבטין שבצפון, בסמוך לקריית טבעון. צוותי מד"א פינו אותו במצב קשה לבית החולים רמב"ם בחיפה, כשהוא סובל מפצע ברגלו, אך מותו נקבע זמן קצר לאחר מכן. המשטרה פתחה בסריקות אחר מבצעי העבירה, לצד איסוף ממצאים בזירה על ידי חוקרי המז"פ במסגרת חקירה שנפתחה. נסיבות האירוע והרקע בבדיקה..</p>
      <p>דחלה הוא הנרצח ה-78 בחברה הערבית מאז תחילת השנה, ע"פ נתוני מרכז אמאן, המרכז הערבי למאבק באלימות.</p>
      <figure>
        <img src="https://img.wcdn.co.il/f_auto,w_700,t_18/2/9/4/5/2945100-46.jpeg"/>
        <figcaption>נורה למוות בצומת אביטין, חוסין מוחמד חוואלד</figcaption>
      </figure>
      <figure>
        <img src="https://img.wcdn.co.il/f_auto,w_700,t_18/2/9/4/5/2945004-46.jpeg"/>
        <figcaption>שוטרים בזירה בטורעאן בה נהרג דחלה (צילום: דוברות משטרת ישראל)</figcaption>
      </figure>
    </article>
  </body>
</html>