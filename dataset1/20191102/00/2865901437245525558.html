<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/lejkersi-dolaze-po-pokusevskog/341384"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Lejkersi dolaze po Pokuševskog"/>
    <meta property="og:description" content="Supertalentovani Srbin na ceni"/>
  </head>
  <body>
    <article>
      <h1>Lejkersi dolaze po Pokuševskog</h1>
      <h2>Supertalentovani Srbin na ceni</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <b>Alekseja Pokuševskog košarkaška javnost poznaje kao jednog od najtalentovanijih srpskih igrača u ovom trenutku i bisera koji se brusi u Pireju. </b>
      </p>
      <p>Kada je u martu ove godine upisao evroligaški debi u prvom timu Olimpijakosa, činilo se da će dobiti svoj prostor za dalji razvoj, ali to se nije desilo. Do kraja prošle sezone na parket je ulazio samo još jednom, dok dosad nije igrao.  </p>
      <p>To, ipak, ne sprečava NBA skaute da na oku drže supertalentovanog Srbina i da pomno prate njegov košarkaški napredak. <b>Pokuševski</b> će danas protiv Aminte u meču petog kola druge grčke lige biti na posebnom radaru ljudi iz najjače košarkaške lige sveta, pošto će emisari nekoliko klubova biti u loži kako bi na delu videli momka od 211 centimetara, koji nominalno može da igra sve – od plejmejkera, do centra.</p>
      <p>Kako se ističe, jedan od klubova koji su pokazali najveće interesovanje za Pokuševskog su Los Anđeles Lejkersi! Eto prilike za <b>Pokuševskog</b> da pokaže raskošni talenat. </p>
      <p><b>Foto</b>: <i>MN Press</i></p>
    </article>
  </body>
</html>