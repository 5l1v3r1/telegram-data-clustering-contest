<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nevolja-stigla-u-pirej-ksanti-ostao-bez-suta-ka-golu-ali-olimpijakosu-pripala-samo-mrva/341460"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Nevolja stigla u Pirej: Ksanti ostao bez šuta ka golu, ali Olimpijakosu pripala samo mrva"/>
    <meta property="og:description" content="Kiks Zvezdinog rivala"/>
  </head>
  <body>
    <article>
      <h1>Nevolja stigla u Pirej: Ksanti ostao bez šuta ka golu, ali Olimpijakosu pripala samo mrva</h1>
      <h2>Kiks Zvezdinog rivala</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Bajern je doživeo debakl u Frankfurtu, ali i Olimpijakos je servirao navijačima neprijatno iznenađenje uoči utakmice na Alijanc Areni u okviru četvrtog kola Lige šampiona. Vicešampion Grčke remizirao je na gostovanju Škodi Ksanti (0:0) i ugrozio opstanak na liderskoj poziciji. Olimpijakos sada ima tri boda više u odnosu na PAOK, ali Solunjani sutra igraju protiv Panatinaikosa.</p>
      <p>Trener tima iz Pireja Pedro Martins poslao je na teren vrlo jak tim, poređen u formaciju 4-3-3. Od prvog minuta su igrali Semedo, El Arabi, Podens, Buhalakis. Olimpijakos je imao incijativu tokom čitavog meča. Zanimljivo je da tim za koji je igrao nekadašnji vezista Crvene zvezde i Partizana <b>Petar Đuričković</b> nije imao šut ka golu Olimpijakosa. Ni pored gola.</p>
      <p>Sa druge strane Olimpijakos jer pokušao 13 puta, peu udarca išla su u okvir Ksantijevog gola. Međutim, ništa nije vredelo, jer je blistao golman domaćina Karlos Abad. Morali su Pirejci da se pomire sa drugim prvenstvenim remijem.</p>
      <figure>
        <img src="https://mozzartsport.com/upload/CKEditor/1.03.2018/gr%C4%8Dka%20tabela.jpg"/>
      </figure>
    </article>
  </body>
</html>