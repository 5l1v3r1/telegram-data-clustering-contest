<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-cagliari-atalanta-primavera-streaming-video-e-tv-sardi-pronti-a-stupire/1943097/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T00:00:36+00:00"/>
    <meta property="og:title" content="Diretta Cagliari Atalanta Primavera/ Streaming video e tv: sardi pronti a stupire"/>
    <meta property="og:description" content="Diretta Cagliari Atalanta Primavera streaming video e tv: orario e risultato live del match valevole per la settima giornata del campionato Primavera 1"/>
  </head>
  <body>
    <article>
      <h1>Diretta Cagliari Atalanta Primavera/ Streaming video e tv: sardi pronti a stupire</h1>
      <h2>Diretta Cagliari Atalanta Primavera streaming video e tv probabili formazioni, orario e risultato live del match valevole per la settima giornata del campionato Primavera 1.</h2>
      <address><time datetime="2019-11-02T00:00:36+00:00">02 Nov 2019</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <p><b>Cagliari Atalanta Primavera</b>, che sarà diretta dal signor Gino Garofalo, sabato 2 novembre alle ore 11.00, sarà una sfida valevole per la settima giornata del campionato <b>Primavera 1 2019-2020</b>. Sarà di fatto il big match di giornata, visto che i sardi con l’ultima vittoria ottenuta in casa contro la Lazio sono riusciti a compiere il salto al primo posto in classifica. I rossoblu hanno infatti messo in fila <a href="https://www.ilsussidiario.net/news/diretta-cagliari-lazio-primavera-streaming-video-tv-sardi-in-grande-forma/1940744/"><b>la loro quinta vittoria consecutiva</b></a>, una performance assolutamente notevole e inaspettata considerando le speranze di inizio stagione. L’Atalanta è scivolata al secondo posto indietro di un punto rispetto ai sardi, ma solo perché gli orobici hanno rinviato il loro impegno per disputare la finalissima di Supercoppa Primavera. <a href="https://www.ilsussidiario.net/news/diretta-atalanta-fiorentina-primavera-streaming-video-tv-si-assegna-la-supercoppa/1942092/"><b>Battuta la Fiorentina e un altro trofeo in bacheca</b></a> per i nerazzurri dopo lo Scudetto della passata stagione: pur con una partita disputata in meno, l’Atalanta resta ancora l’unica squadra del campionato Primavera 1 a punteggio pieno.</p>
      <h4>STREAMING VIDEO E TV: COME VEDERE LA PARTITA</h4>
      <p><b>Cagliari Atalanta Primavera</b> sarà visibile in <b>diretta tv</b> in chiaro sul canale numero 60 di Sportitalia, che detiene l’esclusiva del campionato Primavera 1 sul digitale terrestre. La <b>diretta streaming video</b> via internet della partita si potrà seguire collegandosi tramite pc oppure con dispositivi mobili come tablet o smartphone sul sito sportitalia.com.</p>
      <h4>PROBABILI FORMAZIONI CAGLIARI ATALANTA PRIMAVERA</h4>
      <p>Le probabili formazioni di Cagliari Atalanta Primavera, sabato 2 novembre alle ore 10.00, sfida valevole per la settima giornata del campionato Primavera 1. 4-3-3 per il Cagliari allenato da Max Canzi, così schierato: Ciocci; Porru, Carboni, Boccia, Aly; Marigosu, Ladinetti, Kanyamuna; Lombardi, Contini, Gagliano. Risponderà l’Atalanta di Massimo Brambilla disposta in campo con un 4-2-3-1: Gelmi; Ghislandi, Guth, Okoli, Brogni; Da Riva, Gyabuaa; Cambiaghi, Colley, Traoré; Piccoli.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-spezia-chievo-streaming-video-dazn-veneti-verso-la-vetta-serie-b/1942697/"/>
        <a href="https://www.ilsussidiario.net/news/diretta-formula-1-prove-libere-austin-live-tempi-e-classifica-gp-usa-2019/1943175/"/>
        <a href="https://www.ilsussidiario.net/news/diretta-olimpia-milano-barcellona-streaming-video-tv-armani-e-gala-di-eurolega/1942921/"/>
        <a href="https://www.ilsussidiario.net/news/diretta-atp-parigi-bercy-2019-djokovic-tsitsipas-streaming-video-orario-tennis/1943880/"/>
        <a href="https://www.ilsussidiario.net/news/crown-jewel-2019-wrestling-wwe-info-streaming-video-tv-gran-show-in-arabia-saudita/1943321/"/>
        <a href="https://www.ilsussidiario.net/news/diretta-perugia-trento-streaming-video-e-tv-rai-che-match-per-la-supercoppa/1943294/"/>
      </related>
    </article>
  </body>
</html>