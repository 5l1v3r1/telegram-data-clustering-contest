<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696411/%D8%B5%D8%AF%D9%88%D8%B1-%D8%A7%D8%AD%DA%A9%D8%A7%D9%85-16-%D9%86%D9%81%D8%B1-%D8%A7%D8%B2-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D9%87%DB%8C%D8%A7%D8%AA%E2%80%8C%D9%87%D8%A7%DB%8C-%D9%86%D8%B8%D8%A7%D8%B1%D8%AA-%D8%A8%D8%B1-%D8%AA%D8%B4%DA%A9%D9%84%E2%80%8C%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="صدور احکام 16 نفر از نمایندگان هیات‌های نظارت بر تشکل‌های اسلامی دانشگاه‌ها"/>
    <meta property="og:description" content="با توجه به اینکه «هیأت نظارت برتشکل های اسلامی دانشگاه» رکن اصلی هماهنگی و ساماندهی تشکل‌ها در دانشگاه‌ها می‌باشد، احکام ۱۶ نفر از نمایندگان وزیر در هیات‌های نظارت بر تشکل‌های اسلامی دانشگاه ها صادر شد."/>
  </head>
  <body>
    <article>
      <h1>صدور احکام 16 نفر از نمایندگان هیات‌های نظارت بر تشکل‌های اسلامی دانشگاه‌ها</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032713_807.jpg"/>
      </figure>
      <p>با توجه به اینکه «هیأت نظارت برتشکل های اسلامی دانشگاه» رکن اصلی هماهنگی و ساماندهی تشکل‌ها در دانشگاه‌ها می‌باشد، احکام ۱۶ نفر از نمایندگان وزیر در هیات‌های نظارت بر تشکل‌های اسلامی دانشگاه ها صادر شد.</p>
      <p>به گزارش ایسنا، «هیأت نظارت برتشکل های اسلامی دانشگاه» رکن اصلی هماهنگی و ساماندهی تشکل ها در دانشگاه ها می باشد. به همین منظور در راستای اجرای قسمت ج بند ۱-۴ آیین نامه تشکل های اسلامی دانشگاهیان در خصوص انتصاب نماینده وزیر در ترکیب «هیأت نظارت برتشکل های اسلامی دانشگاه»، پس از دریافت نظر مشورتی روسای دانشگاه ها و به پیشنهاد معاون فرهنگی اجتماعی و تأیید و حکم مقام عالی وزارت احکام نمایندگان محترم وزیر در ۱۶ دانشگاه صادر گردید.</p>
      <p>همچنین برخی از نمایندگان نظر به بررسی های انجام شده در سمت خود ابقاء شدند و از نمایندگانی که قبلاً در این سمت مشغول به فعالیت بودند با صدور تقدیرنامه هایی قدردانی به عمل آمد.</p>
      <p>این نمایندگان از اعضای هیأت علمی و از میان افراد باتجربه و آشنا به مسائل سیاسی انتخاب می‌شوند و صدور احکام نمایندگان دانشگاه‌های باقی مانده نیز در دست اقدام است.</p>
      <p> به گزارش پایگاه اطلاع رسانی معاونت فرهنگی و اجتماعی وزارت علوم، اهداف معرفی و حضور نمایندگان وزیر در این هیأت شامل: "ایجاد ارتباط نزدیک تر بین حوزه ستاد و دانشگاه ها و مراکز آموزش عالی"، "ایجاد توازن و تعادل در فضای سیاسی موجود در دانشگاه‌ها" و "انتقال تجارب و ایجاد هماهنگی بیشتر در این حوزه" است.</p>
    </article>
  </body>
</html>