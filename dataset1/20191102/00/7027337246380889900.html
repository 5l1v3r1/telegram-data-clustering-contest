<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696377/%D9%85%D8%A7%D8%AC%D8%B1%D8%A7%DB%8C-%D8%B3%D9%81%D8%B1-%D8%A7%D8%B3%D8%AA%D9%82%D9%84%D8%A7%D9%84%DB%8C%E2%80%8C%D9%87%D8%A7-%D8%A7%D8%B2-%D8%AA%D8%A8%D8%B1%DB%8C%D8%B2-%D8%A8%D9%87-%D8%AA%D9%87%D8%B1%D8%A7%D9%86-%D8%A7%D8%B2-%D8%A7%D8%B9%D8%AA%D8%B1%D8%A7%D8%B6-%D9%85%D8%B3%D8%A7%D9%81%D8%B1%D8%A7%D9%86-%D8%AA%D8%A7-%D8%AF%D8%B1%DA%AF%DB%8C%D8%B1%DB%8C-%D8%BA%D9%81%D9%88%D8%B1%DB%8C-%D8%A8%D8%A7-2-%D8%AC%D9%88%D8%A7%D9%86-%D8%AF%D8%B1-%D9%87%D9%88%D8%A7%D9%BE%DB%8C%D9%85%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="ماجرای سفر استقلالی‌ها از تبریز به تهران؛ از اعتراض مسافران تا درگیری غفوری با 2 جوان در هواپیما"/>
    <meta property="og:description" content="از آنجایی که نیمی از پرواز را اعضای تیم استقلال تشکیل می‌دادند مسافران و کاپیتان پرواز مجبور شدند پرواز را برای حضور استقلالی‌ها نگه دارند، در ادامه وقتی اعضای تیم استقلال وارد هواپیما شدند اعتراضات مردم از اعضای این تیم زیاد شد چون آنها زمان زیادی را معطل ماندند. نکته اینجا بود که استقلالی‌ها از درب CIP به داخل فرودگاه رفتند."/>
  </head>
  <body>
    <article>
      <h1>ماجرای سفر استقلالی‌ها از تبریز به تهران؛ از اعتراض مسافران تا درگیری غفوری با 2 جوان در هواپیما</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <p>
        <b>از آنجایی که نیمی از پرواز را اعضای تیم استقلال تشکیل می‌دادند مسافران و کاپیتان پرواز مجبور شدند پرواز را برای حضور استقلالی‌ها نگه دارند، در ادامه وقتی اعضای تیم استقلال وارد هواپیما شدند اعتراضات مردم از اعضای این تیم زیاد شد چون آنها زمان زیادی را معطل ماندند. نکته اینجا بود که استقلالی‌ها از درب CIP به داخل فرودگاه رفتند.</b>
      </p>
      <figure>
        <img src="https://cdn.asriran.com/files/fa/news/1398/8/11/1032661_666.jpg"/>
      </figure>
      <p>2 جوان در مسیر بازگشت استقلالی‌ها از تبریز به تهران با کاپیتان آبی پوشان درگیر شدند.<br/>ماجرای عجیب سفر استقلالی‌ها از تبریز به تهران/از اعتراض مسافران تا درگیری غفوری با 2 جوان در هواپیما</p>
      <p>به گزارش فارس، اعضای تیم فوتبال استقلال در حالی که قرار بود شب گذشته با پرواز ساعت 22:15 هواپیمایی ایران ایرتور به تهران برگردند اما به دلیل درخواست مسئولان ورزشگاه برای جلوگیری از درگیری‌های احتمالی در بیرون از استادیوم دیرتر از استادیوم یادگار امام خارج شده و با 45 دقیقه تاخیر به فرودگاه تبریز رسیدند ،به همین دلیل آبی پوشان موفق نشدند در ساعت مقرر وارد پرواز شوند.</p>
      <p>از آنجایی که نیمی از پرواز را اعضای تیم استقلال تشکیل می‌دادند مسافران و کاپیتان پرواز مجبور شدند پرواز را برای حضور استقلالی‌ها نگه دارند، در ادامه وقتی اعضای تیم استقلال وارد هواپیما شدند اعتراضات مردم از اعضای این تیم زیاد شد چون آنها زمان زیادی را معطل ماندند. نکته اینجا بود که استقلالی‌ها از درب CIP به داخل فرودگاه رفتند.</p>
      <p>بعد از این اتفاقات 2 پسر جوان مقابل ووریا غفوری حرکتی را انجام دادند که کاپیتان استقلال این حرکت را بر نتابید و بلافاصله به رفتار این دو جوان واکنش نشان داد. همین موضوع عامل ایجاد درگیری شدید شد و بازیکنان استقلال هم در حمایت از غفوری وارد معرکه شدند. در نهایت با وساطت سرمربی و سرپرست استقلال بازیکنان به انتهای هواپیما هدایت شده و درگیری خاتمه پیدا کرد.</p>
      <p>تیم فوتبال استقلال شب گذشته با نتیجه 4 بر 2 تراکتور را شکست داد.</p>
    </article>
  </body>
</html>