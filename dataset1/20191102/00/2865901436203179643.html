<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nema-spasa-od-levandovskog/341382"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Nema spasa od Levandovskog"/>
    <meta property="og:description" content="Poljak nemilice trese mreže, ali se očekuje da Ajntraht skupo"/>
  </head>
  <body>
    <article>
      <h1>Nema spasa od Levandovskog</h1>
      <h2>Poljak nemilice trese mreže, ali se očekuje da Ajntraht skupo "proda kožu" (15.30)</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Prva stvar koju bi trebalo da znate je da je poslednju prvenstvenu pobedu nad Bajernom Ajntraht zabeležio 20. marta 2010... Potom je još samo jednom savladao najtrofejniji nemački klub – 19. maja prošle godine u finalu kupa, kada je bilo 3:1. Tada je na klupi crveno-crnih sedeo <b>Niko Kovač</b>, koji je odmah zatim preuzeo bavarskog velikana.</p>
      <related>
        <a href="https://www.mozzartsport.com/fudbal/vesti/istorijski-dan-za-grad-berlin/341371"/>
      </related>
      <p>Međutim, nepuna tri meseca kasnije nekadašnji selektor Hrvatske uopšte nije bio sentimentalan prema bivšim poslodavcima, pa je Bajern u Superkupu protutnjao kroz Frankfurt (5:0), a tako je bilo i minulog decembra (3:0, takođe u gradu na Majni), odnosno u poslednjem kolu prethodne sezone u kojem je FCB proslavio 29. titulu sa ubedljivih 5:1.</p>
      <p>Jasno vam je da bi sve osim njegovog trijumfa uz dosta golova bilo iznenađenje, bez obzira na to što se od onog fantastičnog izdanja na gostovanju Totenhemu (7:2) Bajern prilično muči, o čemu svedoče rezultati koje je ostvario u međuvremenu. Ono što posebno upada u oči je njegova nesposobnost da sačuva mrežu, pa Ajntraht, koji u šampionatu prosečno postiže po dva pogotka na svojoj Komercbank areni - <i>ako ničemu drugom</i> - makar može da se nada da će što skuplje „prodati kožu”.</p>
      <p>Razlog za „promaju” u odbrani Crvenih su povrede <b>Lukasa Ernandeza</b>, <b>Niklasa Zulea </b>i <b>Havija Martineza</b>, međutim, <b>Kovač </b>ima savršenu „zakrpu”, a reč je o neverovatnom <b>Robertu Levandovskom</b>. Poljak je postao prvi fudbaler u istoriji Bundeslige koji se upisao u strelce u prvih devet kola i trenutno na kontu ima 13 golova. </p>
      <p>
        <b>BUNDESLIGA - 10. kolo</b>
      </p>
      <p><b>Petak</b><br/>Hofenhajm - Paderborn 3:0 (3:0)<br/>/Skov 2, Kaderžabek 15, Lokadija 25/</p>
      <p>
        <b>Subota<br/><a href="https://www.mozzartbet.com/sr/kladjenje-2018#/match/4488928">15.30: (6,25) Ajntraht (4,60) Bajern (1,48)</a><br/><a href="https://www.mozzartbet.com/sr/kladjenje-2018#/match/4488944">15.30: (2,05) Leverkuzen (3,50) Menhengladbah (3,60)</a><br/><a href="https://www.mozzartbet.com/sr/kladjenje-2018#/match/4489074">15.30: (1,55) Dortmund (4,10) Volfzburg (6,00)</a><br/><a href="https://www.mozzartbet.com/sr/kladjenje-2018#/match/4488973">15.30: (1,35) RB Lajpcig (5,30) Majnc (8,00)</a><br/><a href="https://www.mozzartbet.com/sr/kladjenje-2018#/match/4488920">15.30: (2,00) Verder (3,45) Frajburg (3,80)</a><br/><a href="https://www.mozzartbet.com/sr/kladjenje-2018#/match/4489003">18.00: (2,70) Union Berlin (3,25) Herta (2,65)</a></b>
      </p>
      <p>
        <b>Nedelja<br/><a href="https://www.mozzartbet.com/sr/kladjenje-2018#/match/4489572">15.30: (2,70) Fortuna Diseldorf (3,30) Keln (2,60)</a><br/><a href="https://www.mozzartbet.com/sr/kladjenje-2018#/match/4489543">18.00: (3,90) Augzburg (3,50) Šalke (1,95)</a></b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/01.11.2019/bundes.jpg"/>
      </figure>
      <p><b>Foto</b>: <i>Reuters</i></p>
      <hr/>
      <figure>
        <iframe src="https://www.youtube.com/embed/3amgSYJjoA8" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>