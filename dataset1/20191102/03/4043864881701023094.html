<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230782/"/>
    <meta property="og:site_name" content="Українська правда"/>
    <meta property="article:published_time" content="2019-11-02T03:28:55+00:00"/>
    <meta property="og:title" content="Міністр енергетики США відмовляється давати свідчення в Конгресі"/>
    <meta property="og:description" content="Міністр енергетики США Рік Перрі відмовиться свідчити у справі про імпічмент президенту Дональду Трампу перед закритою сесією комітетів Палати представників Конгресу США. "/>
  </head>
  <body>
    <article>
      <h1>Міністр енергетики США відмовляється давати свідчення в Конгресі</h1>
      <address>
        <time datetime="2019-11-02T03:28:55+00:00">02 Nov 2019, 03:28</time>
      </address>
      <p>Міністр енергетики США Рік Перрі відмовиться свідчити у справі про імпічмент президенту Дональду Трампу перед закритою сесією комітетів Палати представників Конгресу США. </p>
      <p><b>Джерело:</b> <a href="https://www.reuters.com/article/us-usa-trump-impeachment-energy/energy-secretary-perry-refuses-to-testify-before-trump-impeachment-inquiry-spokeswoman-idUSKBN1XC005?il=0">Reuters</a></p>
      <p>Прес-секретар міністерства енергетики зазначила що Перрі готовий взяти участь у відкритих слуханнях.</p>
      <p>"Міністр не буде брати участь у секретній інквізиції в "зірковій" камері, де заборонено присутність адвоката агентства", - заявила прес-секретар Шейлін Хайнс.</p>
      <p>Вона також зазначила, що якщо комітет зацікавлений у проведенні серйозного розгляду, він може направити на розгляд міністра запрошення взяти участь у відкритому слуханні, на якому може бути присутнім адвокат Департаменту і американський народ.<br/><br/><b>Передісторія:</b></p>
      <ul>
        <li>На початку вересня видання "The Washington Post" повідомило, що президент США Дональд <a href="https://www.pravda.com.ua/news/2019/09/7/7225581/">Трамп схиляв</a> президента України Володимира Зеленського відкрити справу щодо сина свого конкурента на виборах-2020 Джо Байдена.</li>
        <li>Увагу до цього посилило рішення адміністрації Трампа видати <a href="https://www.eurointegration.com.ua/news/2019/09/12/7100679/">військову допомогу</a> Україні після <a href="https://www.eurointegration.com.ua/news/2019/08/29/7100180/">затримки</a>, яка засмутила членів Конгресу з обох партій.</li>
        <li>25 вересня Білий дім оприлюднив текст <a href="https://www.pravda.com.ua/news/2019/09/25/7227320/">телефонної розмови </a>між президентом США Дональдом Трампом і президентом України Володимиром Зеленським, через яку в США розпочали процедуру <a href="https://www.pravda.com.ua/news/2019/09/24/7227246/">імпічменту</a>.</li>
        <li>З тексту розмови випливає, що Трамп схиляв президента України Володимира Зеленського розпочати розслідування проти політичного опонента колишнього віцепрезидента Джо Байдена.</li>
        <li>Зеленський публічно заперечує, що президент США чинив на нього тиск.  "На мене ніхто не тиснув", - заявив він журналістам під час зустрічі з Трампом в Нью-Йорку.</li>
      </ul>
      <related>
        <a href="https://www.pravda.com.ua/news/2019/11/2/7230780/"/>
        <a href="https://www.pravda.com.ua/news/2019/11/2/7230778/"/>
        <a href="https://www.pravda.com.ua/news/2019/11/2/7230776/"/>
      </related>
    </article>
  </body>
</html>