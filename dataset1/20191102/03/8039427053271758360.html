<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944022"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T03:05:16+00:00"/>
    <meta property="og:title" content="ఇసుకల్లోలం ఆగేనా.."/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఇసుకల్లోలం ఆగేనా..</h1>
      <address>
        <time datetime="2019-11-02T03:05:16+00:00">02 Nov 2019, 03:05</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>
          <b>ఇసుక కొరత ఇంకొన్నాళ్లు!</b>
        </li>
      </ul>
      <p>గత కొన్ని వారాలుగా ఆంధ్రప్రదేశ్‌లో ఏ ఇద్దరు కలుసుకున్నా కుశల సమాచారం పూర్తయ్యాక తొలుత ప్రస్తావనకు వచ్చేది ఇసుక గురించే అనటంలో ఎటువంటి అతిశయోక్తి లేదు. దీని ప్రభావంతో రాష్ట్రవ్యాప్తంగా నిర్మాణపనులు నిలిచిపోయాయి. కొన్ని వేల మంది భవన నిర్మాణ కార్మికులు జీవన ఉపాధి కోల్పోయారు. అంతే కాకుండా దీని ప్రభావం రియల్‌ ఎస్టేట్‌ రంగంపై కూడా పడింది. సెప్టెంబర్‌ 5 నుంచి ఇసుక నూతన విధానం అమలులోకి వచ్చిన తర్వాత కూడా ఇసుక కొరత కొనసాగుతూనే ఉంది!</p>
      <p> </p>
      <p>ఇసుక కొరత తీవ్రమైన సమస్యగా మారిందని గమనించిన ప్రభుత్వం వరదలు తగ్గగానే ఇసుక వారోత్సవాన్ని నిర్వహిస్తామని ఇటీవల ప్రకటించింది. రాష్ట్రంలో ఇప్పటికే ఉన్న మొత్తం 270 ఇసుక రీచ్‌లను పూర్తిస్థాయిలో వినియోగంలోకి తేవడమే కాకుండా కొత్తగా 70 దాకా రీచ్‌లను గుర్తిస్తామని ప్రకటించింది. అయితే ప్రభుత్వం తీసుకొనే చర్యలన్నీ ఫలించి.. ఇసుక యధావిధిగా అందుబాటులోకి రావటానికి మరో నెలన్నర పడుతుందని రియల్‌ ఎస్టేట్‌ రంగానికి చెందిన నిపుణులు భావిస్తున్నారు. ప్రస్తుతం కృష్ణా, గుంటూరు, ఉభయ గోదావరి జిల్లాలలో ఇసుక కోసం ప్రధానంగా కృష్ణా, గోదావరి నదులతోపాటు వాటి అనుబంధ వాగులు, వంకలపైనే ఆధారపడతారు. ఈ సారి అక్టోబర్‌ చివర వరకూ కూడా వానలు పడుతూనే ఉన్నాయి. వర్షాలు పూర్తిగా ఆగి.. నదుల్లో ప్రవహం సాధారణ స్థాయికి చేరితే తప్ప ఇసుక రీచ్‌లను తెరవటం సాధ్యం కాదు. ఈ లోపులో ప్రైవేట్‌ రీచ్‌లలో దొరుకుతున్న ఇసుకపై కూడా నియంత్రణ పెట్టాలని నిపుణులు సూచిస్తున్నారు. ప్రభుత్వం ఆన్‌లైన్‌ బుకింగ్‌ ద్వారానే ఇసుకను నిజమైన నిర్మాణదారులకు లభించేలా చర్యలు తీసుకోవాలని కోరుతున్నారు. ఇసుక కొరత వల్ల ఉపాధి కోల్పోయిన నిర్మాణ రంగ కార్మికులకు ప్రభుత్వం సాయం చేయాలని కొన్ని రియాల్టీ రంగ నిపుణులు పేర్కొంటున్నారు. ఇంకొద్ది కాలం ఓపిక పడితే ఇసుక కొరత పూర్తిగా తీరుతుందని.. అప్పుడు నిర్మాణ రంగం పూర్తిగా పుంజుకుంటుందని.. ఆ సమయంలో అందరికీ ఉపాధి లభిస్తుందని వారు తెలియజేస్తున్నారు.</p>
      <p>
        <b>- ఆంధ్రజ్యోతి, అమరావతి</b>
      </p>
    </article>
  </body>
</html>