<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/681734/i-17chroni-simaioforos-apo-tin-afriki-niotho-ellinida-echo-gennit"/>
    <meta property="og:site_name" content="enikos.gr"/>
    <meta property="article:published_time" content="2019-11-02T03:13:00+00:00"/>
    <meta property="og:title" content="Η 17χρονη σημαιοφόρος από την Αφρική: Νιώθω Ελληνίδα - Έχω γεννηθεί και μεγαλώσει εδώ - ΒΙΝΤΕΟ"/>
    <meta property="og:description" content="Στην παρέλαση της 28ης Οκτωβρίου η 17χρονη Μέρσι τράβηξε πάνω της όλα τα βλέμματα..."/>
  </head>
  <body>
    <article>
      <h1>Η 17χρονη σημαιοφόρος από την Αφρική: Νιώθω Ελληνίδα - Έχω γεννηθεί και μεγαλώσει εδώ - ΒΙΝΤΕΟ</h1>
      <address>
        <time datetime="2019-11-02T03:13:00+00:00">02 Nov 2019, 03:13</time>
      </address>
      <p>Στην παρέλαση της 28ης Οκτωβρίου η 17χρονη Μέρσι τράβηξε πάνω της όλα τα βλέμματα. Χθες <a href="http://www.enikos.gr/politics/681505/mitsotakis-etsi-opos-thavmazo-ton-antetokounmpo-etsi-kamarosa-kai">βρέθηκε άθελα της στο επίκεντρο της αντιπαράθεσης Μητσοτάκη-Τσίπρα στη συζήτηση στηΒουλή.</a> Η 17χρονη μαθήτρια και σημαιοφόρος μίλησε στον ΣΚΑΪ για την ζωή της στην Ελλάδα και τα όνειρα της.</p>
      <p>«Νιώθω σαν να είμαι μία Ελληνίδα επειδή έχω μεγαλώσει εδώ. Γεννήθηκα εδώ. Πάω σχολείο εδώ. Ό,τι κάνουν οι Έλληνες κάνω και εγώ. Σήμερα το πρωί είδα αυτή την συνέντευξη του Κυριάκου Μητσοτάκη και η αλήθεια είναι ότι χάρηκα πάρα πολύ. Δεν το περίμενα. Βλέπουν ότι δεν είναι μόνο Έλληνας μπορεί να είναι οποιοσδήποτε σημαιοφόρος», είπε η Μέρσι.</p>
      <p>Γεννήθηκε και μεγάλωσε στα Πατήσια. Οι γονείς της ήρθαν από την Νιγηρία στην Ελλάδα πριν από 20 χρόνια. «Αυτός είναι ο κύριος λόγος που ήρθαν οι γονείς μου στην Ελλάδα για οικονομικούς λόγους. Ώστε να βρουν ένα καλύτερο μέλλον. Μερικές φορές νιώθουν πιο Έλληνες από τους Έλληνες», ανέφερε με χαμόγελο η 17χρονη.</p>
      <p>Στην παρέλαση κέρδισε τον θαυμασμό όλων. Δεν ήταν η πρώτη φορά, όμως, που κρατούσε την ελληνική σημαία. «Ήμουν σημαιοφόρος τρεις φορές. Μία στο δημοτικό, μία στο γυμνάσιο και τώρα στο λύκειο. Και στις τρεις φορές ήμουν παρά πολύ χαρούμενη και συγκινημένη επειδή τα κατάφερα και κάθε φορά ανταμείβονται οι κόποι μου μέσω αυτού. Δεν έχω δει να μου πουν: γιατί είσαι σημαιοφόρος. Όλοι ήταν πολύ υποστηρικτικοί και δεν ένιωσα κανένα αίσθημα υποτίμησης και απορίας γιατί είμαι σημαιοφόρος», είπε η Μέρσι.</p>
      <p>Οι συμμαθητές της ήταν ιδιαίτερα χαρούμενοι με την επιτυχία της. «Οι συμμαθητές μου όλοι πολύ χαρούμενοι και πιο χαρούμενοι από μένα επειδή τα κατάφερα. Συνεχώς μου λένε μπράβο Μέρσι και σου αξίζει», εξήγησε η 17χρονη.</p>
      <p>Διαβάζει καθημερινά πολλές ώρες προκειμένου να πετύχει τα όνειρα της. «Θέλω να σπουδάσω ιατρική και ειδικότητα καρδιολογία. Είναι κάτι που το ήθελα από μικρή και ευελπιστώ να τα καταφέρω», παραδέχθηκε η 17χρονη.</p>
      <p>Πηγή: skai.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/681428/se-exelixi-i-foititiki-poreia-sto-kentro-tis-athinas-kleistoi-oi-%0A%20%20%20%20%0A"/>
        <a href="http://www.enikos.gr/society/680906/sygkinisan-oi-ligostoi-mathites-sti-gavdo-ekanan-parelasi-kratont%0A%20%20%20%20%0A"/>
        <a href="http://www.enikos.gr/society/680527/rakosyllektes-paredosan-spanio-tomo-tis-efimeridas-tis-kyverniseo%0A%20%20%20%20%0A"/>
        <a href="http://www.enikos.gr/society/680202/se-exelixi-foititiko-syllalitirio-sto-kentro-tis-athinas%0A%20%20%20%20%0A"/>
        <a href="http://www.enikos.gr/society/680192/entasi-exo-apo-ti-vouli-tora%0A%20%20%20%20%0A"/>
        <a href="http://www.enikos.gr/society/678686/i-megalyteri-elliniki-simaia-vrisketai-stis-oinousses-echei-ektas%0A%20%20%20%20%0A"/>
        <a href="http://www.enikos.gr/society/677363/thrinos-ston-almyro-efyge-apo-ti-zoi-17chroni-mathitria%0A%20%20%20%20%0A"/>
        <a href="http://www.enikos.gr/society/677085/loverdos-kata-tsipra-den-echei-orio-sto-psema-ti-dimagogia-kai-ti%0A%20%20%20%20%0A"/>
        <a href="http://www.enikos.gr/society/676695/salos-stin-kriti-57chronos-afise-egkyo-tin-aniliki-eromeni-tou-ti%0A%20%20%20%20%0A"/>
      </related>
    </article>
  </body>
</html>