<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/vseukrajinskiy-konkurs-horovih-dirigentiv-vidbudetsya-v-odesi-637145.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T03:47:31+00:00"/>
    <meta property="og:title" content="Всеукраїнський конкурс хорових диригентів відбудеться в Одесі"/>
    <meta property="og:description" content="З 6 по 8 листопада 2019 року в Одесі відбудеться I Всеукраїнський конкурс хорових диригентів імені Дмитра Загрецького"/>
  </head>
  <body>
    <article>
      <h1>Всеукраїнський конкурс хорових диригентів відбудеться в Одесі</h1>
      <address>
        <time datetime="2019-11-02T03:47:31+00:00">02 Nov 2019, 03:47</time>
      </address>
      <h4>З 6 по 8 листопада 2019 року в Одесі відбудеться I Всеукраїнський конкурс хорових диригентів імені Дмитра Загрецького</h4>
      <p>У конкурсі візьмуть участь понад 70 студентів з 26 навчальних закладів України - представники хорових шкіл Києва, Харкова, Дніпра, Кам'янського, Умані, Дрогобича, Івано-Франківська, Кропівницького (раніше -  Кіровоград), Тернополя, Сум, Кривого Рогу, Миколаєва, Чернівців, Рівного, Житомира, Хмельницького, Одеси.</p>
      <p>До складу журі конкурсу запрошені відомі диригенти хорових колективів, хормейстера-практики:</p>
      <ul>
        <li>головний хормейстер Одеського театру опери і балету, доцент Валерій Регрут;</li>
        <li>керівник дівочого хору Київської спеціалізованої музичної школи ім. М. Лисенка, професор Національної музичної академії України ім. П.І. Чайковського Юлія Пучко-Колесник;</li>
        <li>керівник студентського хору Одеської національної музичної академії, доцент Галина Шпак;</li>
        <li>керівник студентського хору Чернівецького музичного училища, голова циклової комісії хорового диригування Валентина Гордій;</li>
        <li>керівник хорової капели «Chorus Fest» театру духової музики ім. О. Саліка Департаменту культури і туризму м.Одеси, професор Ніна Заболотна;</li>
        <li>керівник вокально-хорових ансамблів «Калита» і «Орфеус», хормейстер студентського хору Дніпропетровської академії музики Тарас Хмілюк;</li>
        <li>завідувач кафедри хорового диригування ОНМА ім. А.В. Нежданової, керівник зразкового дитячо-юнацького хору «Solo musica», доцент Євгенія Бондар;</li>
        <li>очолить журі випускник Одеської консерваторії, заслужений діяч мистецтв України, художній керівник знаменитої хорової капели «Орея» Житомирської обласної філармонії ім. Св. Ріхтера Олександр Вацек.</li>
      </ul>
      <p>У програмі свята - відкриті конкурсні прослуховування, третій тур конкурсу у форматі концерту, урочиста церемонія нагородження лауреатів.</p>
      <p><b>I тур</b> конкурсу розпочнеться <b>6 листопада об 11.00</b> у приміщенні академії.</p>
      <p><b>II тур </b>конкурсу - робота з хором - <b>7 листопада о 10.00.</b></p>
      <p><b>ІІІ тур</b> конкурсу - диригування хором (концертний виступ) - <b>8 листопада о 12.00.</b></p>
      <p>Урочисте закриття конкурсу та церемонія нагородження відбудуться <b>8 листопада о 16.00</b> у Великому залі музичної академії за адресою: вул. Новосельського, 63.</p>
      <p>Видатний диригент-хормейстер, композитор, заслужений діяч мистецтв України Дмитро Загрецький (1924-1980 рр.) народився в Одесі в сім'ї лікарів.</p>
      <p>Після закінчення Одеської консерваторії Дмитро Загрецький очолив хорову капелу Одеської філармонії, з 1955 року став головним хормейстером Одеського академічного театру опери і балету, але головною в творчій діяльності Дмитра Станіславовича залишилася педагогічна робота в Одеській консерваторії.<br/>Дмитро Загрецький виховав понад 50 диригентів-хормейстерів, серед його випускників:</p>
      <ul>
        <li>Анатолій Авдієвський - головний диригент і художній керівник Національного академічного народного хору ім. Г. Верьовки, народний артист України, Герой України, академік, професор;</li>
        <li>Віктор Іконник - художній керівник Київського камерного хору ім. Б. Лятошинського, народний артист України, професор;</li>
        <li>Євген Кухарець - художній керівник Черкаського державного народного українського хору, народний артист України;</li>
        <li>Стефан Крижанівський - засновник одеської дитячої хорової школи «Кантилена», заслужений діяч мистецтв України, доцент;</li>
        <li>Віталій Газінський - засновник і художній керівник академічного камерного хору «Вінниця», народний артист України, професор;</li>
        <li>Григорій Ліознов - художній керівник студентського хору Одеської консерваторії, заслужений працівник культури України, професор;</li>
        <li>Леонід Бутенко - головний хормейстер Одеського національного академічного театру опери і балету, заслужений діяч мистецтв України, професор.</li>
      </ul>
      <related>
        <a href="https://glavcom.ua/odesa/news/v-odesi-zi-stini-viyskkomatu-znyali-bareljef-zhukovu-video-636994.html"/>
        <a href="https://glavcom.ua/odesa/news/vodiy-odeskoji-marshrutki-svojim-vchinkom-shokuvav-pasazhiriv-636957.html"/>
        <a href="https://glavcom.ua/odesa/news/odesa-predstavila-krashchi-praktiki-na-marafoni-inklyuzivnoji-hudozhnoji-osviti-636883.html"/>
      </related>
    </article>
  </body>
</html>