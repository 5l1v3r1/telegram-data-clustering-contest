<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/baskan-trump-cumhurbaskan-erdogan-la-iyi-iliskilerimiz-var-suriye-ateskes"/>
    <meta property="og:site_name" content="euronews"/>
    <meta property="article:published_time" content="2019-11-02T08:33:41+00:00"/>
    <meta property="og:title" content="Başkan Trump: Cumhurbaşkanı Erdoğan'la iyi ilişkilerimiz var"/>
    <meta property="og:description" content="Başkan Trump, Mississippi eyaletine hareket etmeden önce Beyaz Saray'ın bahçesinde gazetecilere açıklamalarda bulundu."/>
  </head>
  <body>
    <article>
      <h1>Başkan Trump: Cumhurbaşkanı Erdoğan'la iyi ilişkilerimiz var</h1>
      <address><time datetime="2019-11-02T08:33:41+00:00">02 Nov 2019, 08:33</time> by <a rel="author">euronews </a></address>
      <p>ABD Başkanı Donald Trump, "Cumhurbaşkanı Recep Tayyip Erdoğan ile iyi ilişkilerimiz var" dedi.</p>
      <p>Başkan Trump, Mississippi eyaletine hareket etmeden önce Beyaz Saray'ın bahçesinde gazetecilere açıklamalarda bulundu.</p>
      <p>Cumhurbaşkanı Erdoğan'ın 13 Kasım'da yapılması planlanan Beyaz Saray ziyaretinin gerçekleşip gerçekleşmeyeceğine ilişkin Trump, "Cumhurbaşkanı Recep Tayyip Erdoğan ile iyi ilişkilerimiz var. (ABD ve Türkiye'nin Suriye'nin kuzeydoğusunda yaptığı anlaşma) Ateşkes çok iyi uygulandı." açıklamasında bulundu.</p>
      <p>Trump, Suriye'deki ABD askerlerinin evlerine dönmesini istediğini vurgulayarak, "(Türkiye-Suriye sınırı) Sınırı başkaları kontrol etsin. Biz petrolü güvence altına aldık. Petrolü seviyorum. Kürtler ile çalışıyoruz. Türkiye ile çalıyoruz. Birçok ülke ile çalışıyoruz." ifadesini kullandı.</p>
      <p>Kendisi hakkında açılan azil soruşturmasını da "düzmece" olarak nitelendiren Trump, "Yanlış hiçbir şey yapmamış bir başkanı azledemezsiniz." değerlendirmesinde bulundu.</p>
    </article>
  </body>
</html>