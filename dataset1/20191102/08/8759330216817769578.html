<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902038/onthuld-ingebrigtsen-kv-oostende-wilde-ex-speler-van-club-brugge-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T08:45:00+00:00"/>
    <meta property="og:title" content="Onthuld: 'Ingebrigtsen (KV Oostende) wilde ex-speler van Club Brugge niet'"/>
    <meta property="og:description" content="KV Oostende zit in zwaar weer. De club kampt met financiële problemen door de zware contracten van sommige spelers. Volgens"/>
  </head>
  <body>
    <article>
      <h1>Onthuld: 'Ingebrigtsen (KV Oostende) wilde ex-speler van Club Brugge niet'</h1>
      <address>
        <time datetime="2019-11-02T08:45:00+00:00">02 Nov 2019, 08:45</time>
      </address>
      <p>
        <b>KV Oostende zit in zwaar weer. De club kampt met financiële problemen door de zware contracten van sommige spelers. Volgens <i>Het Nieuwsblad </i>wilde het ook nog Felipe Gedoz (26) halen, maar dat hield coach Kare Ingebrigtsen tegen.</b>
      </p>
      <p>Ingebrigtsen stuurt erop aan dat KV Oostende jongere spelers haalt, om dan later door te verkopen. Daarom stond hij ook niet achter de transfer van de 32-jarige Ronald Vargas. Vargas kwam uiteindelijk wel, maar de transfer van Gedoz kon Ingebrigtsen wel tegenhouden.</p>
      <p>Gedoz is vooral bekend van zijn periode bij Club Brugge, maar speelde de laatste twee jaar in Brazilië. Gedoz stond bij Club Brugge niet echt bekend om zijn professionele houding en kampte geregeld met overgewicht. Ingebrigtsen had duidelijk geen zin om te werken met hem.</p>
      <p>KV Oostende zit nog met heel wat dikke contracten. Fernando Canesin en Nicolas Lombaerts zouden de grootverdieners zijn. Die laatste zit al maanden in de B-kern.</p>
      <aside>Lees meer<br/><a href="https://www.voetbalprimeur.be/nieuws/901993/zorgen-voor-kv-oostende-konijnenpoot-nog-hele-poos-out.html?itm_source=www.voetbalprimeur.be&amp;itm_medium=highlighted-content">Zorgen voor KV Oostende: konijnenpoot nog hele poos out</a></aside>
    </article>
  </body>
</html>