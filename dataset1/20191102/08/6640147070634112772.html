<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/spider-man-un-nuovo-universo-novita-in-arrivo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T08:00:00+00:00"/>
    <meta property="og:title" content="Spider-Man: Un Nuovo Universo: novità in arrivo?"/>
    <meta property="og:description" content="Dopo l'uscita di Spider-Man: Un Nuovo Universo si sono susseguite moltissime speculazioni su altri progetti sequel e spin-off della pellicola stessa. Per quanto Sony sia al momento concentrata sui live action dedicati all'universo dell'Uomo Ragno, sembra che avremo a breve notizie sull'universo animato dell'arrampica-muri."/>
  </head>
  <body>
    <article>
      <h1>Spider-Man: Un Nuovo Universo: novità in arrivo?</h1>
      <address><time datetime="2019-11-02T08:00:00+00:00">02 Nov 2019, 08:00</time> by <a rel="author">Lorenzo Ferrero</a></address>
      <p>Dopo l’uscita di <b>Spider-Man: Un Nuovo Universo,</b> si sono susseguite moltissime speculazioni su altri progetti sequel e spin-off della pellicola stessa. Per quanto <b>Sony</b> sia al momento concentrata sui live action dedicati all’universo dell’Uomo Ragno, sembra che avremo a breve notizie sull’universo animato dell’arrampica-muri.</p>
      <p>Leggi anche: <a href="https://www.tomshw.it/culturapop/iron-studios-presenta-le-sue-statue-bds-da-spider-man-un-nuovo-universo/">Iron Studios presenta le sue statue BDS da Spider-Man: Un Nuovo Universo</a></p>
      <p>Mentre il pubblico è ancora in attesa di notizie riguardo un seguito di Spider-Man: Un Nuovo Universo, l’account Instagram ufficiale sembra aver anticipato l’arrivo di un imminente annuncio.</p>
      <figure>
        <embed-post data-src="https://www.instagram.com/p/B4S_u9wjQZp" data-service="Instagram"/>
      </figure>
      <p>“<i>Volevamo fare un film che sembrasse solo la punta dell’iceberg</i>“, ha spiegato <b>Phil Lord</b>, uno dei produttori. “<i>Potresti immaginare un sacco di altre cose. Quindi è musica per le nostre orecchie che la gente possa immaginare un film di Spider-Man Noir o il folle cartone animato di Spider-Ham.</i>”</p>
      <p>Il film ha introdotto al pubblico <b>Miles Morales</b> e le controparti <b>Spider-Gwen</b>, <b>Spider-Ham</b> e <b>Spider-Man Noir</b>. Per non parlare dell’epica scena post-credit che ha introdotto Oscar Isaac come <b>Spider-Man 2099</b>.</p>
      <p>“<i>Penso che ci siano un sacco di possibili personaggi, e non voglio dire troppo perché c’è una vasta gamma di personaggi che stanno uscendo dagli universi ora</i>“, ha l’altro produttore della pellicola <b>Chris Miller</b>. “<i>Ed è davvero divertente essere in grado di pensare a quelli che non hai mai visto prima o che hanno qualcosa di interessante da dire</i>“.</p>
      <p>Ecco la sinossi ufficiale del film d’animazione:</p>
      <blockquote>Miles Morale è un ragazzo afro-ispanico di New York che è appena entrato in una scuola relativamente esclusiva, dove però si sente fuori luogo. Qui infatti non conosce nessuno e suo padre, un poliziotto che detesta Spider-Man, non lo aiuta mettendolo in imbarazzo. Miles si rifugia dallo zio, che asseconda invece la sua passione da street artist, ma durante una escursione nei sotterranei di New York Miles viene morso da un ragno radioattivo. Il giorno dopo, sconvolto da sorprendenti poteri che somigliano a quelli di Spider-Man, torna a cercare il ragno e finisce per assistere a uno scontro tra l’eroe e vari villain, durante il quale un esperimento per aprire un varco dimensionale ha effetti imprevisti. Presto Miles scoprirà che non c’è un solo Uomo Ragno!</blockquote>
      <figure>
        <img src="https://www.tomshw.it/images/images/2018/12/spider-man-un-nuovo-universo-9419.768x432.jpg"/>
      </figure>
      <blockquote>Potete trovare l’edizione con disco bonus di Spider-Man: Un Nuovo Universo a questo <a href="https://toms.it/4qCe9">link</a> di Amazon.</blockquote>
    </article>
  </body>
</html>