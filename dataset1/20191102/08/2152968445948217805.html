<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/tenis/2019/11/02/djokovich-za-grigor-toi-e-edin-ot-nai-golemite-talanti.428283"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T08:15:00+00:00"/>
    <meta property="og:title" content="Джокович за Григор: Той е един от най-големите таланти"/>
    <meta property="og:description" content="Двамата се изправят един срещу друг във Франция | Dnes.bg"/>
  </head>
  <body>
    <article>
      <h1>Джокович за Григор: Той е един от най-големите таланти</h1>
      <h2>Двамата се изправят един срещу друг във Франция</h2>
      <address><time datetime="2019-11-02T08:15:00+00:00">02 Nov 2019, 08:15</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Новак Джокович се изказа ласкаво за съперника си на полуфиналите на мастърс турнира в Париж Григор Димитров. Сърбинът има значително преимущество в досегашните мачове с българина - осем победи и само една загуба.<br/><br/>"Григор е един от най-големите таланти в нашия спорт през последното десетилетие. Често го сравняват с Федерер и има защо. След Откритото първенство на САЩ играта му е на значително по-високо ниво. Бекхендът винаги е бил слабото му място. Повечете му съперници го атакуват точно на бекхенд, но той доста е подобрил този компонент от играта си. Виждам, че доста добре му се получава сеченият бекхенд. Връща добре топката и се движи много добре по корта. Той е един от най-добре подготвените физически играчи в тура и това му помага винаги да е на точната позиция", коментира Джокович.<br/><br/>Двубоят между Григор Димитров и Новак Джокович е днес от 15.00 часа българско време.</p>
    </article>
  </body>
</html>