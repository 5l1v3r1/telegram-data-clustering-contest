<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811007.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T08:11:00+00:00"/>
    <meta property="og:title" content="ترامپ: آتش‌بس در شمال سوریه برقرار است"/>
    <meta property="og:description" content="به گزارش فارس، «دونالد ترامپ»، رئیس‌جمهور آمریکا بامداد شنبه (به وقت تهران) گفت آتش‌بس در شمال شرق سوریه به خوبی برقرار است. "/>
  </head>
  <body>
    <article>
      <h1>ترامپ: آتش‌بس در شمال سوریه برقرار است</h1>
      <address>
        <time datetime="2019-11-02T08:11:00+00:00">02 Nov 2019, 08:11</time>
      </address>
      <p>رئیس‌جمهور آمریکا در جمع خبرنگاران گفت که آتش‌بس در شمال شرق سوریه برقرار است.</p>
      <p>به گزارش فارس، «دونالد ترامپ»، رئیس‌جمهور آمریکا بامداد شنبه (به وقت تهران) گفت آتش‌بس در شمال شرق سوریه به خوبی برقرار است. </p>
      <p>ترامپ که در جمع خبرنگاران در کاخ سفید صحبت می‌کرد گفت که رابطه بسیار خوبی با «رجب طیب اردوغان»، رئیس‌جمهور ترکیه دارد. </p>
      <p>منظور ترامپ توافق آتش‌بسی است که از روی ۲۵ مهرماه میان آمریکا و ترکیه برای توقف عملیات موسوم به «چشمه صلح» در شمال شرق سوریه حاصل شد.  </p>
      <p>عملیات موسوم به چشمه صلح از روز ۱۷ مهر به دستور اردوغان در شمال شرق سوریه آغاز شد. او  مدعی شد که مأموریت نیروهای مسلح ترکیه  «ممانعت از ایجاد گذرگاه تروریستی در طول مرزهای جنوبی» است.</p>
      <p>چند روز پس از آغاز عملیات ترکیه در شمال سوریه، «مایک پنس»، معاون رئیس‌جمهور آمریکا به آنکارا سفر کرد. وی روز ۲۵ مهرماه اعلام کرد آنکارا و واشنگتن به توافقی برای برقراری آتش‌بس در شمال سوریه دست پیدا کرده‌اند. </p>
      <p>طبق این توافق مقرر شد شبه‌نظامیان موسوم به «نیروهای دموکراتیک سوریه» از مرز ترکیه عقب‌نشینی کنند و دولت آمریکا هم تحریم‌های در نظر گرفته شده علیه آنکارا را معلق کند. </p>
    </article>
  </body>
</html>