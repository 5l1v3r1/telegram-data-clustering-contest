<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811013.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T08:43:00+00:00"/>
    <meta property="og:title" content="طراح معامله قرن از کاخ سفید رفت"/>
    <meta property="og:description" content="به گزارش ایسنا، به نقل از مرکز اطلاع رسانی فلسطین، &quot;جیسون گرینبلات&quot; مهندس طرح صلح آمریکا موسوم به معامله قرن جمعه در توییتی تاکید کرد: &quot;امروز آخرین روز من در کاخ سفید است، تشکر از رئیس ترامپ و تمامی کسانی که به من در دولت آمریکا اعتماد کردند، این برای من مایه افتخار بود که به کشور عزیزم خدمت کنم.&quot;"/>
  </head>
  <body>
    <article>
      <h1>طراح معامله قرن از کاخ سفید رفت</h1>
      <address>
        <time datetime="2019-11-02T08:43:00+00:00">02 Nov 2019, 08:43</time>
      </address>
      <p>فرستاده رئیس جمهور آمریکا در روند سازش در خاورمیانه اعلام کرد که برای همیشه کاخ سفید را ترک کرده و دیگر هیچ وقت بازنخواهد گشت.</p>
      <p>به گزارش ایسنا، به نقل از مرکز اطلاع رسانی فلسطین، "جیسون گرینبلات" مهندس طرح صلح آمریکا موسوم به معامله قرن جمعه در توییتی تاکید کرد: "امروز آخرین روز من در کاخ سفید است، تشکر از رئیس ترامپ و تمامی کسانی که به من در دولت آمریکا اعتماد کردند، این برای من مایه افتخار بود که به کشور عزیزم خدمت کنم."</p>
      <p>گرینبلات قبلا یکبار از استعفای خود خبر داده بود اما بعدا اعلام کرد که استعفای خود را به بعد از رونمایی از معامله قرن موکول خواهد کرد.</p>
      <p>تحلیلگران و کارشناسان استعفای او را دلیلی بر شکست طرح صلح آمریکا می‌دانند.</p>
      <p>ترامپ تاکنون بارها زمان رونمایی از معامله قرن را به تعویق انداخته است و در حالی که قرار بود این طرح پس از انتخابات کنست رژیم صهیونیستی و تشکیل دولت جدید این رژیم اعلام شود، باز هم عدم تشکیل دولت صهیونیستی و بحران سیاسی کنونی "اسرائیل" بهانه‌ای برای تعویق زمان رونمایی معامله قرن شد.</p>
    </article>
  </body>
</html>