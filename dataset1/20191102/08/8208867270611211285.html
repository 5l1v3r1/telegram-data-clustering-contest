<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/le-storie/2019/11/02/news/leonardo_di_caprio_incontra_greta-240058121/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T08:20:00+00:00"/>
    <meta property="og:title" content="Leonardo Di Caprio incontra Greta: ''Insieme per un futuro più luminoso''"/>
    <meta property="og:description" content="Il divo, e attivista, americano con la giovane paladina dell'ambiente che intanto cerca un passaggio ecologico per tornare in Europa "/>
  </head>
  <body>
    <article>
      <h1>Leonardo Di Caprio incontra Greta: ''Insieme per un futuro più luminoso''</h1>
      <h2>Il divo, e attivista, americano con la giovane paladina dell'ambiente che intanto cerca un passaggio ecologico per tornare in Europa </h2>
      <address>
        <time datetime="2019-11-02T08:20:00+00:00">02 Nov 2019, 08:20</time>
      </address>
      <p>"Spero che il messaggio di Greta possa svegliare i leader mondiali" e "che il tempo dell'inerzia sia finito". E' il post dell'attore<b> Leonardo Di Caprio</b> che sui suoi canali social condivide due fotografie insieme alla sedicenne svedese <b>Greta Thunberg</b>.</p>
      <figure>
        <embed-post data-src="https://www.instagram.com/p/B4VL7ZnFrjf" data-service="Instagram"/>
      </figure>
      <p>"È a causa sua e degli altri giovani attivisti ovunque nel mondo", scrive nel post, che "sono ottimista sul futuro". "E' stato un onore passare del tempo con Greta. Io e lei ci siamo impegnati a sostenerci l'un l'altro nella speranza di garantire un futuro più luminoso al nostro pianeta. #scioperoperilclima #ClimateStrike".<br/><br/>Intanto la giovane attivista pianifica il suo ritorno in Europa dopo il lungo viaggio negli Stati Uniti dove è arrivata <a href="https://www.repubblica.it/ambiente/2019/08/14/news/inizia_il_viaggio_di_greta_thunberg_in_barca_a_vela_per_il_clima-233590665/">a bordo di una barca a vela</a>. "Visto che #COP25 è stata ufficialmente<br/>trasferita da Santiago a Madrid ho bisogno di un pò di aiuto - scrive sui social - a quanto pare ho viaggiato per metà del mondo, nella direzione sbagliata. Ora ho bisogno di trovare un modo per attraversare l'Atlantico a novembre. Sarei grata se qualcuno potesse aiutarmi a trovare un mezzo di trasporto".</p>
      <figure>
        <embed-post data-src="https://www.instagram.com/p/B4VJsdDpS7P" data-service="Instagram"/>
      </figure>
      <p>E' l'appello lanciato su Twitter dall'attivista svedese Greta Thunberg, dopo <a href="https://www.repubblica.it/ambiente/2019/11/01/news/clima_dopo_la_rinuncia_del_cile_la_cop25_si_terra_a_madrid-240036300/">che la conferenza internazionale sul clima è stata trasferita</a> nella capitale spagnola da Santiago del Cile, che ha rinunciato a causa della crisi sociale e le proteste che stanno scuotendo il Paese. </p>
    </article>
  </body>
</html>