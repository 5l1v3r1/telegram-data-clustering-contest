<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/02/o-boris-johnson-aperipse-tin-protasi-farage-gia-sinergasia"/>
    <meta property="og:site_name" content="euronews"/>
    <meta property="article:published_time" content="2019-11-02T08:27:14+00:00"/>
    <meta property="og:title" content="Ο Μπ. Τζόνσον απέρριψε την πρόταση Φάρατζ για συνεργασία"/>
    <meta property="og:description" content="Στις 19 Νοεμβρίου το πρώτο ντιμπέιτ Τζόνσον- Κόρμπιν"/>
  </head>
  <body>
    <article>
      <h1>Ο Μπ. Τζόνσον απέρριψε την πρόταση Φάρατζ για συνεργασία</h1>
      <address><time datetime="2019-11-02T08:27:14+00:00">02 Nov 2019, 08:27</time> by <a rel="author">Συμέλα Τουχτίδου</a></address>
      <figure>
        <iframe src="https://www.youtube.com/embed/1Tni60Xy__c" width="640" height="360" data-service="Youtube" scrolling="no"/>
      </figure>
      <p><a href="https://gr.euronews.com/tag/boris-johnson">Ο Μπόρις Τζόνσον</a> «σήκωσε το γάντι» και το πρώτο ντιμπέιτ Συντηρητικών - Εργατικών προγραμματίστηκε για τις 19 Νοεμβρίου.</p>
      <p>Ο ηγέτης των Εργατικών, <a href="https://gr.euronews.com/tag/jeremy-corbyn">Τζέρεμι Κόρμπιν</a>, τονίζει ότι αυτές είναι <a href="https://gr.euronews.com/2019/10/30/vretania-olotaxws-pros-tis-ekloges-gia-na-arthei-to-adiexodo-tou-brexit">οι πιο κρίσιμες εκλογές</a> στη βρετανική ιστορία και προκάλεσε τον πρωθυπουργό, Μπόρις Τζόνσον σε τηλεμαχία.</p>
      <p>Όπως ανέφερε σε σχετικό τουίτ: «Η επιλογή είναι ξεκάθαρη. Οι Συντηρητικοί προστατεύουν τους λίγους προνομιούχους, οι Εργατικοί είναι στο πλευρό των πολλών.»</p>
      <p>Από την πλευρά του, ο Βρετανός πρωθυπουργός, σε τουίτ υπόσχεται ότι θα ολοκληρώσει το brexit και θα ικανοποιήσει τις προτεραιότητες του κόσμου: το σύστημα υγείας και εκπαίδευσης, την αντιμετώπιση του εγκλήματος και τους κόστους διαβίωσης.</p>
      <p>Παράλληλα, ο Μπόρις Τζόνσον απέρριψε <a href="https://gr.euronews.com/2019/11/01/brexit-protasi-farage-johnson-synergasia">πρόταση του Νάιτζελ Φάρατζ</a> για κοινή κάθοδο στις περιφέρειες όπου υπάρχει κίνδυνος να χάσουν οι υπέρμαχοι του brexit.</p>
      <blockquote>Απέκλεισα μία συνεργασία με τον οιοδήποτε γιατί δεν πιστεύω ότι θα είχε λογική. Είμαστε υπερήφανοι για τις πεποιθήσεις μας, για τον Συντηρητισμό του Ενός Έθνους.<cite>Μπόρις Τζόνσον <br/>πρωθυπουργός Ην. Βασιλείου</cite></blockquote>
      <p>Νωρίτερα, ο Αμερικανός Πρόεδρος Ντόναλτ Τραμπ είχε παρέμβει στα εσωτερικά της Βρετανίας σχολιάζοντας ότι Τζόνσον και Φάρατζ θα ήταν «ασταμάτητη δύναμη».</p>
    </article>
  </body>
</html>