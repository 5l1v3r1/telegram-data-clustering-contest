<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425001/zeygari-kathgorei-prwhn-dieythynth-trapezas-gia-ypexairesh-450-000-eyrw"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T08:45:01+00:00"/>
    <meta property="og:title" content="Zευγάρι κατηγορεί πρώην διευθυντή τράπεζας για υπεξαίρεση 450.000 ευρώ"/>
    <meta property="og:description" content="Δήλωση προκειμένου να συνεχιστεί η ποινική διαδικασία σε βάρος 58χρονου πρώην διευθυντή τράπεζας ο οποίος κατηγορείται ότι αφαιρούσε χρήματα πελατών από τους λογαριασμούς τους, έκανε ζευγάρι συμπατριωτών μας που διαμένει στο εξωτερικό."/>
  </head>
  <body>
    <article>
      <h1>Zευγάρι κατηγορεί πρώην διευθυντή τράπεζας για υπεξαίρεση 450.000 ευρώ</h1>
      <address>
        <time datetime="2019-11-02T08:45:01+00:00">02 Nov 2019, 08:45</time>
      </address>
      <p>
        <b>Δήλωση προκειμένου να συνεχιστεί η ποινική διαδικασία σε βάρος 58χρονου πρώην διευθυντή τράπεζας ο οποίος κατηγορείται ότι αφαιρούσε χρήματα πελατών από τους λογαριασμούς τους, έκανε ζευγάρι συμπατριωτών μας που διαμένει στο εξωτερικό.</b>
      </p>
      <p>Η δήλωση συνέχισης ποινικής διαδικασίας κατά άρθρο 464 του Ποινικού Κώδικα, έγινε διά του δικηγόρου τους κ. Μηνά Τσέρκη χθες, όπως ορίζει και η σχετική νομοθεσία.</p>
      <p>Με τον τρόπο αυτό ζητείται από το ζευγάρι των συμπατριωτών μας να συνεχιστεί η δικαστική διαδικασία κατά του 58χρονου, βάσει και της σχετικής έγκλησης που έχουν καταθέσει στις 15 Ιουνίου 2016.</p>
      <p>Ειδικότερα, σύμφωνα με τη μήνυση, ο συμπατριώτης μας καθηγητής πανεπιστημίου στην Αγγλία και η σύζυγός του διέθεταν κοινό λογαριασμό στην τράπεζα όπου εργαζόταν ο 58χρονος. Η δε ζημία η οποία φέρονται να υπέστησαν ανέρχεται στο ποσό των 450.000 ευρώ.</p>
      <p>Μετά τη μήνυση σε βάρος του 58χρονου πρώην διευθυντή τράπεζας, ασκήθηκε ποινική δίωξη σε βαθμό κακουργήματος για απάτη, υπεξαίρεση και απιστία αλλά και για παράβαση καθήκοντος.</p>
    </article>
  </body>
</html>