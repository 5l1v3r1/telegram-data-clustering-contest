<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/blgarka-chaka-izgonvane-ot-ostrova-sled-nelep-intsident_news706813.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T08:12:00+00:00"/>
    <meta property="og:title" content="Българка чака изгонване от Острова след нелеп инцидент"/>
    <meta property="og:description" content="&quot;В България може и да е разрешено да ходиш с нож, но тук не е така,&quot; казал й съдията"/>
  </head>
  <body>
    <article>
      <h1>Българка чака изгонване от Острова след нелеп инцидент</h1>
      <h2>"В България може и да е разрешено да ходиш с нож, но тук не е така," казал й съдията</h2>
      <address>
        <time datetime="2019-11-02T08:12:00+00:00">02 Nov 2019, 08:12</time>
      </address>
      <p>https://blitz.bg/svyat/blgarka-chaka-izgonvane-ot-ostrova-sled-nelep-intsident_news706813.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572652592-1.jpg"/>
      </figure>
      <figure>
        <img src="https://www.kentonline.co.uk/_media/img/750x0/1WMYY5ZT3JO81ZMC93EJ.jpg"/>
      </figure>
      <p><b>Българска майка се е изправена пред опасността да не може да остане във Великобритания след Брекзит, след като е била задържана с нож, обезопасен с пластмасов калъф в търговски център, изслуша съдът.<br/><br/></b><br/><br/>Силвия Павлова беше арестувана в TJ Hughes в The Mall, Мейдстоун, на 18 декември, когато малкият лилав кухненски нож с дължина 3,35 инча е бил намерен вътре в чантата й, пише KentOnline.<br/><br/>53-годишната жена казала на служителите, че не е от Англия и не знаела, че носенето на такъв предмет е незаконно, твърдейки, че това е "само тънък, малък нож, а не месарски нож".<br/><br/>Джеф Плейфорд, неин защитник, каза пред съда, че ножът  е купен седмица или две преди нарушението за употреба в кухнята, но тогава Паволва забравила, че е в чантата й, когато я грабнала, за да отиде да пазарува на 18 декември.<br/><br/>"Няма вариант тя да е извадила ножа или да е направила нещо с него", каза той.<br/><br/>„Изглежда това е злополучна ситуация, при която тя не е осъзнала, че е извършила престъпление и се притеснява, че това ще доведе до присъда. Тя дошла през 2017 г., за да се присъедини към съпруга си и сина си, които вече са били тук."<br/><br/>„В резултат на Брекзит тя трябва да кандидатства за статут на пребиваване и нейният случай не може да бъде разгледан, докато този въпрос не бъде решен.“<br/><br/>Павлова, от Мелфорд Авеню, Баркинг, Есекс, се призна за виновна чрез преводач, че е носила хладно оръжие на обществено място.<br/><br/>Тя получи условна присъда от 12 месеца и бе осъдена да заплати разноски в размер на 105 паунда.<br/>Окръжният съдия Пол Голдспринг й каза: „Винаги е жалко, когато има разлика между това, което си свикнал в България, и тук, по отношение на закона.<br/><br/>„Но да си невеж не е оправдание, правилно е да се каже, че дори самото притежание е престъпление.<br/><br/>„Приемам, че вероятно не е престъпление при тези обстоятелства в България и никой не предполага, че сте направили нещо друго освен да нарежете зеленчуци с този нож.<br/><br/>„Рискът за обществото е бил практически нулев, тъй като върху него е имало пластмасов калъф - хората, които използват ножове за коварни цели, не го правят.<br/><br/>"Не правя никакви коментари за ефекта на Брекзит, но признавам, че това е притеснение за вас."<br/><br/><b>Превод: БЛИЦ</b><br/> </p>
    </article>
  </body>
</html>