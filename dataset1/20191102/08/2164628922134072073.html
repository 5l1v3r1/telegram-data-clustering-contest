<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42587_9-rokiv-za-hratami-provede-urodzhenets-Mariupolya-za-rozbiyniy-napad-u-Kamyantsi-Podilskomu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-02T08:07:00+00:00"/>
    <meta property="og:title" content="9 років за гратами проведе уродженець Маріуполя за розбійний напад у Кам`янці-Подільському"/>
    <meta property="og:description" content="Працівниками Кам’янець-Подільської місцевої прокуратури у суді доведено вину 37-річного мешканця Маріуполя Донецької області у вчин"/>
  </head>
  <body>
    <article>
      <h1>9 років за гратами проведе уродженець Маріуполя за розбійний напад у Кам`янці-Подільському</h1>
      <address>
        <time datetime="2019-11-02T08:07:00+00:00">02 Nov 2019, 08:07</time>
      </address>
      <p>
        <b>Працівниками Кам’янець-Подільської місцевої прокуратури у суді доведено вину 37-річного мешканця Маріуполя Донецької області у вчиненні розбою у місті на Поділлі.</b>
      </p>
      <p>Про це 1 листопада повідомила прес-служба прокуратури Хмельницької області.</p>
      <related>
        <h4>Читайте також:</h4>
        <a href="http://press-centr.com/ua/news/40075_Zlochintsya-retsidivista-yakiy-skov-na-Khmelnichchini-rozbiyniy-napad-ta-pidpal-zatrimali-"/>
      </related>
      <p>Раніше судимий за майнові злочини чоловік на шлях виправлення не став та продовжив злочинну діяльність, перебуваючи у м. Кам’янці-Подільському. У квітні цього року, переконавшись у відсутності у квартирі людей, зловмисник проник у чуже житло. Там він одразу вкрав подарунковий конверт з коштами, які бабуся подарувала своєму онуку на день народження.</p>
      <p>В цей час додому повернувся господар, який побачив у дверному замку цвяха, а у своїй квартирі виявив незнайомого чоловіка, котрий накинувся на нього. Зловмисник завдав потерпілому тілесних ушкоджень та втік з місця злочину, де ще й загубив свій паспорт. Цього ж дня він був затриманий працівниками поліції.</p>
      <related>
        <h4>Читайте також:</h4>
        <a href="http://press-centr.com/ua/news/38768_Na-Khmelnichchini-pobili-ta-pohrabuvali-cholovika-Potim-spalili-budinok-yoho-rodichki-FOTO"/>
      </related>
      <p>Як повідомив заступник керівника місцевої прокуратури Євген Іванов, стороною обвинувачення в суді повністю доведено винуватість вказаної особи у вчиненні кримінального правопорушення. Вироком Ярмолинецького районного суду засудженому призначено покарання у виді 9 років позбавлення волі з конфіскацією майна. </p>
      <p>
        <i>Фото ілюстративне</i>
      </p>
    </article>
  </body>
</html>