<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/zdravje/clanek/odvratna-resnica-o-slusalkah-244362"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T08:58:00+00:00"/>
    <meta property="og:title" content="Odvratna resnica o slušalkah"/>
    <meta property="og:description" content="Lisa Hellwege, avstralska strokovnjakinja za zdravje ušes, je opozorila, da slušalke znatno ogrožajo zdravje tega organa. Kot je pojasnila, spodbujajo kopičenje znoja, odmrlih celic, ušesnega mas..."/>
  </head>
  <body>
    <article>
      <h1>Odvratna resnica o slušalkah</h1>
      <h2>S tem, ko jih nosite v ušesih, ogrožate zdravje slušnega organa.</h2>
      <address><time datetime="2019-11-02T08:58:00+00:00">02 Nov 2019, 08:58</time> by <a rel="author">M. F.</a></address>
      <p><b>Lisa Hellwege</b>, avstralska strokovnjakinja za zdravje ušes, je opozorila, da slušalke znatno ogrožajo zdravje tega organa. Kot je pojasnila, spodbujajo kopičenje znoja, odmrlih celic, ušesnega masla ter celo dlak v sluhovodu, kar sčasoma pripelje do vnetja.</p>
      <h3>Okužbe in vnetja</h3>
      <p>»Vse, kar ovira naravno pot ušesnega masla, vodi v težave s sluhom. Tako kot čepki za ušesa, vatirane palčke in tudi slušalke, ki so nameščene na zunanji tretjini slušnega kanala. Maslo sicer igra pomembno vlogo, saj varuje in vlaži občutljive dele ušesa. Če višek tega ne more iztekati, to ogroža sluh in privede do vnetja ali okužbe,« opozarja strokovnjakinja.</p>
      <h3>Slušalke se hitro umažejo</h3>
      <p>Hellwegova zato priporoča poslušanje glasbe brez slušalk ali uporabo tistih, ki s svojo površino pokrijejo celotno uho. Pri tem opozarja na še eno nevarnost, ki jo nameščene v ušesih predstavljajo za sluh: ogrožajo ga tudi umazane slušalke, saj se v njihovih čepkih hitro nakopiči nesnaga, ki se ob nameščanju v uho prenese v slušni kanal. Če se jim res nočete odpovedati, jih vsak dan očistite z alkoholom, ki odstrani 99,9 odstotka na njih nakopičene umazanije.</p>
    </article>
  </body>
</html>