<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739651"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T08:45:00+00:00"/>
    <meta property="og:title" content="ปล่อยชั่วคราว2โจ๋'โทรมสาว' อีก2ไร้ญาติประกันส่งเข้าคุก"/>
    <meta property="og:description" content="ตำรวจ หิ้วฝากขัง 4 ทรชนคดีรุมโทรมนศ.สาววัย 18 ปี ค้านประกัน ญาติ 2 โจ๋ ยื่นประกัน ศาลอนุญาต ตีราคาประกันคนละ 3.5แสน กำหนดเงื่อนไข ห้ามข่มขู่ผู้เสียหาย พยาน"/>
  </head>
  <body>
    <article>
      <h1>ปล่อยชั่วคราว2โจ๋'โทรมสาว' อีก2ไร้ญาติประกันส่งเข้าคุก</h1>
      <address>
        <time datetime="2019-11-02T08:45:00+00:00">02 Nov 2019, 08:45</time>
      </address>
      <p>
        <b>ตำรวจ หิ้วฝากขัง 4 ทรชนคดีรุมโทรมนศ.สาววัย 18 ปี ค้านประกัน ญาติ 2 โจ๋ ยื่นประกัน ศาลอนุญาต ตีราคาประกันคนละ 3.5แสน กำหนดเงื่อนไข ห้ามข่มขู่ผู้เสียหาย พยาน</b>
      </p>
      <p>เมื่อเวลา 12.00 น.วันที่ 2 พ.ย ที่ศาลอาญา ถนนรัชดาภิเษก พนักงานสอบสวน สน.ดินแดง ได้ควบคุมตัว นายฐิติวุฒน์ หรือเติ้ล จันทะคุณ อายุ 19 ปี นายสหชัย หรือโอม กลิ่นรอด อายุ 20 ปี นายชนะศักดิ์ หรือพีท ศรีสุข อายุ 19 ปี และ นายพิชัย หรือมิว บุญทอง อายุ 20 ปี ผู้ต้องหาคดีร่วมกันโทร​มหญิง ตามหมายจับศาลอาญาเลขที่ 1649-1652/2562 ลงวันที่ 1 พ.ย. 62 ตามลำดับ มายื่นคำร้องฝากขังต่อศาลครั้งแ​รก โดยพนักงานสอบสวนระบุพฤติการณ์ส​รุปว่า เมื่อคืนวันที่ 30 ต.ค. ผู้ต้องหาทั้งสี่ได้ดื่มสุราร่ว​มกับ น.ส.เอ (นามสมมติ )อายุ 18 ปีเศษ ผู้เสียหาย ซึ่งเป็น น.ศ. ชั้นปีที่ 1 สถาบันศึกษาแห่งหนึ่ง ที่ร้านอาหารย่านซอยรางน้ำ พญาไท จนผู้เสียหายมีอาการมึนเมา พวกผู้ต้องหาทั้งสี่จึงช่วยพามาส่งที่ห้องพักศุภากร​เพลสย่านดินแดงของผู้เสียหาย แล้วร่วมกันข่มขืนกระทำชำเราในลั​กษณะเป็นการโทรมหญิง ก่อนหลบหนีไป<br/><br/>ต่อมา วันที่ 1 พ.ย. พนักงานสอบสวนได้ขออนุมัติหม​ายจับจากศาลอาญา ติดตามจับกุมผู้​ต้องหาได้ทั้งหมดส่งพนักงานสอบส​วน สน.ดินแดง ดำเนินคดีข้อหา ร่วมกันกระทำชำเราผู้อื่นอื่นโด​ยใช้กำลังประทุษร้าย โดยผู้นั้นอ​ยู่ในสภาวะที่ไม่สามารถขัดขืนได้​อันมีลักษณะเป็นการโทรมหญิง และร่วมกันลักทรัพย์(คีย์การ์ด)​ในเวลากลางคืน ตามประมวลกฎหมายอาญา มาตรา 276 วรรคหนึ่ง,335 วรรค 3(1) ในชั้นจับกุมและชั้นสอบสวน ผู้ต้อง​หาทั้งหมดให้การปฏิเสธ พนักงานสอบสวนจะต้องสอบปากคำพยา​นเพิ่มเติมอีก 7 ปาก รอผลการตรวจลายพิมพ์นิ้วมือผู้ต้​องหา จากกองทะเบียนประวัติอาชญากร รอผลการตรวจร่างกายผู้เสียหาย และอื่นๆ ด้วยความจำเป็นดังกล่าวจึงขอฝาก​ขังพวกผู้ต้องหาไว้เป็นเวลา 12 วันตั้งแต่วันที่ 2 -13 พ .ย.นี้ ท้ายคำร้องพนักงานสอบสวน ขอคัดค้านการประกันตัวด้วยเนื่อ​งจากคดีมีอัตราโทษสูง เกรงว่าผู้ต้องหาจะหลบหนี และไปข่มขู่พยาน<br/><br/>ศาลพิจารณาคำร้องและสอบถามผู้ต้​องหาแล้วไม่คัดค้านจึงอนุญาตให้​ฝากขังได้ ต่อมาญาติของ นายสหชัย หรือโอม ผู้ต้องหาที่2 และนายชนะศักดิ์ หรือ พีท ผู้ต้องหาที่ 3 ได้ยื่นคำร้องพร้อมหลักทรัพย์เป็​นกรมธรรม์ประกันอิสระภาพของบริ​ษัท วิริยะ ประกันภัย จำกัด ขอประกันตัวระหว่างสอบสวน ศาลพิจารณาแล้ว เห็นว่า แม้พนักงานสอบสวนจะคัดค้านการปร​ะกันตัว แต่เนื่องจากผู้ต้องหาทั้งสองให้​การปฏิเสธทุกข้อหา ในชั้นนี้จึงอนุญาตให้ผู้ต้องหา​ทั้งสองมีประกันตัวไปโดยตีราคาป​ระกันคนละ 3.5 แสนบาทโดยศาลกำหนดเงื่อนไขว่า หากผู้ต้องหามีพฤติการณ์ไปข่มขู่ผู้เสียหาย ไปข่มขู่พยาน และยุ่งเหยิงกับพยานหลักฐานในคดี​ ศาลอาจมีคำสั่งเพิกถอนการประกัน​ตัวในภายหลังได้<br/><br/>ทั้งนี้ ผู้สื่อข่าวรายงานว่า สำหรับ นายฐิติวุฒน์ หรือเติ้ล ผู้ต้องหาที่ 1 และ นายพิชัย หรือมิว ผู้ต้องหาที่ 4 ไม่ปรากฏว่า มีญาติมายื่นขอประกันตัวแต่อย่า​งใด เจ้าหน้าที่ราชทัณฑ์ จึงนำตัวไปคุมขังไว้ที่เรือนจำพิ​เศษกรุงเทพต่อไป<br/><br/><br/>อ่านข่าวที่เกี่ยวข้อง<br/><a href="https://www.dailynews.co.th/crime/739628">พี่ลั่น!น้องสาวอาจหลงผิด แต่ไม่ใช่จะฉวยโอกาสรุมโทรม</a>...<br/> </p>
    </article>
  </body>
</html>