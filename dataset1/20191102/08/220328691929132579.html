<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/cherna-kotka-se-pribra-sled-6-godini-405624.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T08:08:37+00:00"/>
    <meta property="og:title" content="Черна котка се прибра след 6 години"/>
    <meta property="og:description" content="Клайд се прибрал на навръх Хелоуин"/>
  </head>
  <body>
    <article>
      <h1>Черна котка се прибра след 6 години</h1>
      <address><time datetime="2019-11-02T08:08:37+00:00">02 Nov 2019, 08:08</time> by <a rel="author">Пламен Вълков</a></address>
      <p>Черна котка, която изчезнала безследно преди 6 години, се прибра при шокираните си стопани навреме за Хелоуин, предаде BBC. Клайд избягал дни преди собствениците му да се преместят в нов дом в Брадфорд-он-Ейвън в Уилтшър, Южна Англия, и изчезнал. Но в сряда котаракът, който имал микрочип, бил заведен при ветеринар в града и идентифициран като Клайд. Собственичката Мел Сърджънт, която все още живее в района, заяви: „Бях напълно шокирана. Но сега сме много щастливи, че се завърна за Хелоуин“. Мисис Сърджънт разказа още, че са взели Клайд и сестра му Бони от приют преди повече от 15 години. Издирвали го навсякъде, но усилията им се оказали неуспешни. В сряда обаче „уличният“ котарак се оказал именно Клайд.</p>
    </article>
  </body>
</html>