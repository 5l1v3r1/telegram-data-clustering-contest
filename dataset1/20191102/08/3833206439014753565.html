<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Mlado-narkomanche-sus-skandalno-opravdanie-za-namerenata-v-nego-droga-910486"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T08:20:00+00:00"/>
    <meta property="og:title" content="Младо наркоманче със скандално оправдание за намерената в него дрога"/>
    <meta property="og:description" content="Ученик от пловдивско училище беше хванат с пет грама марихуана от служители на МВР, а оправданието м..."/>
  </head>
  <body>
    <article>
      <h1>Младо наркоманче със скандално оправдание за намерената в него дрога</h1>
      <address>
        <time datetime="2019-11-02T08:20:00+00:00">02 Nov 2019, 08:20</time>
      </address>
      <p>Ученик от пловдивско училище беше хванат с пет грама марихуана от служители на МВР, а оправданието му остави всички свидетели на полицейската акция без думи, предаде репортер на Plovdiv24.bg.</p>
      <p>Белезниците щракнали за непълнолетния младеж на 19 март т.г. Тогава той закупил 5 грама марихуана, които да употреби. Вечерта, около 19 часа, младежът отишъл на Сахат тепе с шестима негови приятели, за да се напушат – така и станало.</p>
      <p>Един час по-късно в района пристигнали двама служители на Второ РУ. Те приближили младежите, които пък видимо се притеснили. Полицаите установили, че обвиняемият държи у себе си десет главички марихуана, прибрани в малък джоб на мъжката му дамска чанта – в нея имало още контролна везна и листчета за свиване на цигари.</p>
      <p>Обвиняемият обяснил, че употребявал марихуана от около две години, като с течение на времето бил развил зависимост. Той добавил, че не може да се напуши, ако употребява по-малко от 1 грам дневно и затова носи в себе си везната, за да може да мери точно. След признанията, младежът бил отведен в сградата на Второ РУ и задържан за 24 часа.</p>
      <p>По-късно той бил изправен пред съда. Магистратите преценили, че момчето е с добри характеристични данни. Поради тези причини те го освободили от наказание тип "глоба“ и му наложили "Обществено порицание“.</p>
    </article>
  </body>
</html>