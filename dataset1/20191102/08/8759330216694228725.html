<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902036/depoitre-liet-mooie-aanbiedingen-liggen-wilde-me-gewoon-goed-voelen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T08:30:00+00:00"/>
    <meta property="og:title" content="Depoitre liet mooie aanbiedingen liggen: &quot;Wilde me gewoon goed voelen&quot;"/>
    <meta property="og:description" content="Laurent Depoitre speelt sinds de zomer weer bij KAA Gent, en dat is voorlopig een succes. In alle competities samen scoorde hij al negen goals. Depoitre heeft in Gent zijn voetbalplezier teruggevonden."/>
  </head>
  <body>
    <article>
      <h1>Depoitre liet mooie aanbiedingen liggen: "Wilde me gewoon goed voelen"</h1>
      <address>
        <time datetime="2019-11-02T08:30:00+00:00">02 Nov 2019, 08:30</time>
      </address>
      <p>
        <b>Laurent Depoitre speelt sinds de zomer weer bij KAA Gent, en dat is voorlopig een succes. In alle competities samen scoorde hij al negen goals. Depoitre heeft in Gent zijn voetbalplezier teruggevonden.</b>
      </p>
      <p>"Ik heb in het buitenland nooit het gevoel gevonden dat ik bij AA Gent had", geeft hij aan bij <i>Het Nieuwsblad.</i> "Een gevoel van plezier op het veld, van regelmatig spelen, van vertrouwen ook. Van fans, van staf, van anderen. Dat miste ik echt. Van mijn trainers in het buitenland heb ik ook niet meteen meer dingen geleerd dan van Vanderbiest (bij KV Oostende, red.) of Van­haezebrouck (bij AA Gent, red.). Terugkeren was dus gewoon de juiste keuze."</p>
      <p>Ook Anderlecht had interesse, maar het werd dus KAA Gent. "Het heeft geen nut om andere geïnteresseerde clubs bij naam te noemen. Er waren ook opties in The Championship en exotische landen, maar ik wou me gewoon weer goed voelen. Dicht bij huis. En ja, daarvoor heb ik ook financieel wat ingeboet. Zeker ten opzichte van wat ik kreeg in de Premier ­League."</p>
      <aside>Lees meer<br/><a href="https://www.voetbalprimeur.be/nieuws/902026/verheyen-spreekt-zich-uit-over-kaa-gent-waarom-doen-ze-dat-niet-.html?itm_source=www.voetbalprimeur.be&amp;itm_medium=highlighted-content">Verheyen spreekt zich uit over KAA Gent: "Waarom doen ze dat niet?"</a></aside>
    </article>
  </body>
</html>