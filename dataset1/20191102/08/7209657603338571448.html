<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/rimini/cronaca/tratta-esseri-umani-1.4865398"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-02T08:28:18+00:00"/>
    <meta property="og:title" content="Tratta di esseri umani, l'ultimo messaggio della vittima. &quot;Sto morendo&quot;"/>
    <meta property="og:description" content="Arrestato un uomo anche per di soppressione di cadavere. Le accuse connesse al ritrovamento del cadavere in un canale a Montalbano, il 7 settembre 2018"/>
  </head>
  <body>
    <article>
      <h1>Tratta di esseri umani, l'ultimo messaggio della vittima. "Sto morendo"</h1>
      <h2>Arrestato un uomo anche per di soppressione di cadavere. Le accuse connesse al ritrovamento del cadavere in un canale a Montalbano, il 7 settembre 2018</h2>
      <address><time datetime="2019-11-02T08:28:18+00:00">02 Nov 2019, 08:28</time> by <a rel="author">il Resto del Carlino</a></address>
      <p>Riccione, 2 novembre 2019 - "<b>Io sto morendo qui</b> fratello Irfan, dove sei finito?". Questo è l'ultimo messaggio vocale che il 27enne pakistano, poi trovato cadavere in un fosso di scolo nel comune di <b>San Giovanni in Marignano nel settembre del 2018</b>, ha inviato al cellulare dell'uomo che avrebbe <b>dovuto portarlo in Italia</b> e ai parenti che lo stavano aspettando.</p>
      <p>E' grazie al numero di cellulare del giovane deceduto che i carabinieri di Riccione sono riusciti a risalire al responsabile di un <b>traffico di esseri umani</b> tra la Grecia e l'Italia. Si tratta di un <b>connazionale</b> della giovane vittima: <b>Irfan Ali</b>, 33 anni,<b> arrestato</b> per tratta di esseri umani.</p>
      <p>I militari, infatti, coadiuvati dalla polizia internazionale e dall'esperto per la sicurezza di stanza ad Atene, avevano dato esecuzione ad un <b>mandato di arresto europeo </b>al <b>pakistano</b> residente in Grecia, ritenuto responsabile dei reati di <b>favoreggiamento dell’immigrazione clandestina</b> e <b>soppressione di cadavere</b>, connessi al ritrovamento di un <b><a href="https://www.ilrestodelcarlino.it/rimini/cronaca/cadavere-san-giovanni-in-marignano-1.4154749">corpo in avanzato stato di decomposizione</a></b>, nascosto all’interno del canale di raccolta delle acque piovane a <b>Montalbano</b>, nel comune di San Giovanni in Marignano, lo scorso 7 settembre 2018.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/rimini/cronaca/cadavere-ritrovato-1.4169496"/>
        <a href="https://www.ilrestodelcarlino.it/rimini/cronaca/cadavere-san-giovanni-in-marignano-1.4153975"/>
      </related>
    </article>
  </body>
</html>