<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/kava-v-makdonaldz-poglyad-zseredini-50050797.html"/>
    <meta property="og:site_name" content="НВ"/>
    <meta property="article:published_time" content="2019-11-02T08:30:00+00:00"/>
    <meta property="og:title" content="Кава в МакДональдз: погляд зсередини"/>
    <meta property="og:description" content="Мережа МакДональдз у всіх ресторанах почала пропонувати новий бленд кави MсCafe. Щоб дізнатися, чим відрізняється нова кава і якому смаку віддають перевагу українці, журналіст вирушив у один з київських закладів мережі."/>
  </head>
  <body>
    <article>
      <h1>Кава в МакДональдз: погляд зсередини</h1>
      <h2>Мережа МакДональдз у всіх ресторанах почала пропонувати новий бленд кави MсCafe. Щоб дізнатися, чим відрізняється нова кава і якому смаку віддають перевагу українці, журналіст вирушив у один з київських закладів мережі.</h2>
      <address>
        <time datetime="2019-11-02T08:30:00+00:00">02 Nov 2019, 08:30</time>
      </address>
      <p>
        <b>Чистота насамперед</b>
      </p>
      <p>Щоб зрозуміти, як все це здійснюється на практиці, перш за все ми вирушаємо в саме «серце» ресторану — на кухню, де знаходиться спеціальна зона (станція) для приготування кави. Але перш ніж туди увійти, надягаємо спецодяг і миємо руки. На кожній кухні в мережі МакДональдз є куточок контролю чистоти рук. Тут встановлено умивальник із сенсорним краном, є спеціальне антибактеріальне мило і електросушарка для рук. Тут же на стіні висить графік, в якому всі співробітники кухні раз на годину ставлять позначку про те, що помили руки. А головний менеджер зміни стежить за чітким виконанням процесу.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/572/big/a15ebac64406c0cda7a0809bc765a441.png?stamp=20191031103948&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>
        <i>На смак і якість кави впливають багато чинників: кавові зерна, вода, обладнання, фахівці.</i>
      </p>
      <p>
        <b>Кавові зерна</b>
      </p>
      <p>МакДональдз співпрацює з компанією UCC, що спеціалізується на продажу кави. Щоб підтвердити якість кави, використовується спеціальний міжнародний сертифікат UTZ Certified, який є складною програмою сертифікації сортів кави, забезпечуючи контроль кави на всіх етапах виробництва. Це дозволяє упевнитися, що продукт відповідає суворим екологічним стандартам і виробляється під постійним контролем незалежних експертів.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/573/big/e342ea480806f440cfccce8769046109.png?stamp=20191031104228&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>
        <i>Кавові зерна зберігаються в бункері кавомашини не більше 4 годин, а потім утилізуються. Якби вони перебували там довше, приготована кава стала б гірчити.</i>
      </p>
      <p>
        <b>Якій каві віддають перевагу українці</b>
      </p>
      <p>У вересні МакДональдз представив новий бленд кави McCafe, обраний під час тестування смаків серед українців. Як виявилося, ми віддаємо перевагу м’якій каві з солодкуватим смаком. Тому новий бленд McCafe складається на 100% з арабіки, яка дозволяє зробити смак більш м’яким, з додаванням молока більшої жирності (3,2%) і з ароматом шоколаду і смаженого фундука. Представлений новий бленд тепер у всіх ресторанах МакДональдз.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/574/big/7faf5e35376a31bd779b06a3356cc418.png?stamp=20191031104305&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>
        <b>Кавова «машинерія»</b>
      </p>
      <p>Технологія приготування кавових напоїв полягає в правильному виборі кави, точно підібраному помолі, налаштуваннях температурних режимів і тиску. Тільки при дотриманні всіх правил кава розкриває свій смак і аромат.</p>
      <p>Кухонні станції для приготування кави в МакДональдз обладнані італійськими кавоварними машинами. Це технологічне обладнання, яке здатне витримувати довгі навантаження роботи при великій прохідності. Менеджер перевіряє справність обладнання двічі на день. Всі кавомашини під час роботи регулярно промиваються окропом, щоб уникнути засмічення трубок, що подають каву і молоко.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/575/big/5239ae70f4ff77726ef04f8033b989a5.png?stamp=20191031104335&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>
        <b>Українське молоко</b>
      </p>
      <p>Молоко в МакДональдз поставляє ТОВ «Люстдорф», Вінницька область. До слова, близько 80% інгредієнтів у МакДональдз — саме від українських виробників, і мережа прагне збільшувати їх кількість. Усі постачальники продуктів працюють за стандартами ХАССП, що забезпечує контроль на всіх етапах виробництва харчових продуктів.</p>
      <p>
        <b>Вода</b>
      </p>
      <p>Приготована за всіма правилами кава має хорошу щільність та інтенсивний аромат, зокрема й завдяки якісній воді. Вода містить мінерали, що відповідають за екстракцію розчинних речовин з меленої кави у напій, а також за формування кавового смаку і аромату.</p>
      <p>Якщо жорсткість води перевищує норму, в кавоварці швидко утворюється накип, що надає специфічний смак каві, яку в ній приготували. Крім того, накип, що осіла на наливних трубках кавомашини, уповільнює швидкість наливу напою в стакан. При збільшенні часу наливу в стакан, готовий кавовий напій буде гірчити.</p>
      <aside>У всіх ресторанах мережі МакДональдз встановлені спеціальні системи фільтрації води, вироблені в Німеччині.</aside>
      <p>Спочатку відбувається груба фільтрація води, при якій відокремлюються всі технічні домішки. Потім вода проходить через фільтр з таблетованою харчовою сіллю, щоб зменшити в ній присутність солей кальцію і магнію. Після цього вода проходить очистку у вугільних фільтрах, а потім через мембранні елементи йде до цільових розподільників, що подають воду за призначенням для всіх потреб закладу. Таким чином досягається висока ступінь очищення води — 0,2 мікромоль.</p>
      <p>Щомісяця вся система очищення води проходить технічний огляд. Згідно з регламентом, фільтри в обов’язковому порядку замінюють за розкладом 2 рази на рік.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/576/big/3e153dd9b6835fc6ac4929c7afc56935.png?stamp=20191031104402&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>
        <b>Кваліфікований персонал</b>
      </p>
      <p>Кавові фахівці МакДональдз стежать за тим, щоб смак кави завжди залишався «тим самим». Для цього кавові напої дегустують кілька разів на день. У процесі дегустації менеджер використовує спеціальні ваги, шаблон, пірометр (прилад для безконтактного вимірювання температури напою), а також прозорий стакан, що дозволяє чітко побачити кожен шар кави і оцінити якість крему — характерної кавової пінки.</p>
      <p>8 разів протягом року персонал МакДональдз, відповідальний за приготування кавових напоїв, проходить спеціалізований органолептичний кавовий тренінг. Також у всіх закладах мережі два рази на рік проводиться експертна перевірка і оцінка якості кавових напоїв за всіма заданими параметрами.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/577/big/60b7fe54e06cc4787b59ccbe1aad47f0.png?stamp=20191031104437&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>
        <b>Швидкість обслуговування</b>
      </p>
      <p>Знайомство з усім процесом виробництва кавових напоїв у нас проходило в ресторанах майбутнього МакДональдз. Це ресторани, обладнані терміналами самообслуговування, які є електронним мультимедійним пристроєм. Просте і зручне у використанні меню на великому сенсорному моніторі дозволяє вибрати всі необхідні страви і напої. Платіжний термінал з вбудованими в нього принтером чеків, PIN-клавіатурою і картрідером для оплати замовлень кредитними картами в рази прискорює оплату.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/578/big/2a62b9aebf68488bff3e5a72b356c1ea.png?stamp=20191031104528&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
    </article>
  </body>
</html>