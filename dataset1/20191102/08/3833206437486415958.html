<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/910487.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T08:30:00+00:00"/>
    <meta property="og:title" content="Ще има ли нов договор за Пиргов или ще си тръгне от Ботев?"/>
    <meta property="og:description" content="Ръководството на Ботев (Пд) умува да предложи нов договор на централния защитник Димитър Пиргов. Той..."/>
  </head>
  <body>
    <article>
      <h1>Ще има ли нов договор за Пиргов или ще си тръгне от Ботев?</h1>
      <address>
        <time datetime="2019-11-02T08:30:00+00:00">02 Nov 2019, 08:30</time>
      </address>
      <p>Ръководството на Ботев (Пд) умува да предложи нов договор на централния защитник <a href="https://www.plovdiv24.bg/sport/persons/5210.html">Димитър Пиргов</a>. Той парафира с "канарчетата" през януари миналата година. Настоящият му контракт е до лятото на 2020-а.</p>
      <p>Засега жълто-черните са доволни от изявите на бранителя, който оформи добър тандем през това време с Кристиан Димитров.</p>
      <p>Пиргов е роден на 26.10.1989г. в Гоце Делчев. Играл е за отборите на Чавдар Етрополе, Пирин Гоце Делчев и Славия, а преди да премине в Коматево, носи екипа на Левски.</p>
      <p>Очаква се през зимната пауза двете страни да започнат преговори за нов контракт за още един сезон. В Ботев се надяват, че <a href="https://www.plovdiv24.bg/sport/persons/5210.html">Димитър Пиргов</a> ще приеме предложените му условия, пише "Тема спорт". Според запознати обаче не е изключено и защитникът да поиска време за размисъл и да отложи разговорите за пролетта.</p>
      <p>От Нова година обаче той ще е свободен да подписва предварителни споразумения с други клубове, както и да води преговори. Досега за Ботев Пловдив братът на вратаря на Локо Пд <a href="https://www.plovdiv24.bg/sport/persons/716.html">Илко Пиргов</a> е записал 46 шампионатни двубоя, но все още няма отбелязан гол.</p>
    </article>
  </body>
</html>