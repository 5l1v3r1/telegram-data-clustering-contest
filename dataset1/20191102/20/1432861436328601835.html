<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/grigor-dimitrov-sreshtu-dzhokovich-ili-kogato-statistikata-ne-obqsnqva-macha-(snimka)-1391161.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T20:59:00+00:00"/>
    <meta property="og:title" content="Григор Димитров срещу Джокович или когато статистиката не обяснява мача (СНИМКА)"/>
    <meta property="og:description" content="Най-добрият български тенисист Григор Димитров приключи сезона с поражение Хасковлията, който ще се завърне в топ 20 на мъжкия тенис, изигра фантастичен двубой от полуфиналите на Мастърс турнира в Париж срещу Новак Джокович и, въпреки че загуби в два сета, резултатът лъже за това колко изравнен всъщност беше двубоя"/>
  </head>
  <body>
    <article>
      <h1>Григор Димитров срещу Джокович или когато статистиката не обяснява мача (СНИМКА)</h1>
      <address><time datetime="2019-11-02T20:59:00+00:00">02 Nov 2019, 20:59</time> by <a rel="author">Sportlive.bg</a></address>
      <p>Най-добрият български тенисист <a href="https://www.sportlive.bg/tags/4119"><b>Григор Димитров</b></a> приключи сезона с поражение. Хасковлията, който ще се завърне в топ 20 на мъжкия тенис, изигра фантастичен двубой от полуфиналите на Мастърс турнира в Париж срещу Новак Джокович и, въпреки че загуби в два сета, резултатът лъже за това колко изравнен всъщност беше двубоя.</p>
      <p>Поглеждайки към статистиката, българинът е реализирал повече уинъри от световния №1 - 20 срещу 13, като отчетлива е разликата най-вече при форхендите на двамата - 9 срещу 5 в полза на бившия №3 в света. При непредизвиканите грешки има абсолютен паритет, като двамата имат по 20 - по 12 на форхенд, 7 срещу 4 на бекхенд за Григор и 1 срещу 4 при двойните грешки за Джокович.</p>
      <p>На мрежата Димитров също имаше прекрасен коефициент на полезно действие - 8 точки от 9 излизания, докато Ноле записа 3 успешни атаки при 5 излизания при мрежата. Джокович трябваше да играе повече точки на свой сервис (62 срещу 60), като Димитров спечели 45 от 60 разигрвания на свой сервис (48 от 62 за Ноле). Разликата в общия брой спечелени точки е минимална - 59 срещу 63.</p>
      <p>"Когато статистиката не обяснява мача", написа един от популярние тенис журналисти Жозе Моградо, визирайки че на хартия Григор дори е бил по-добър на ключови елементи като уинъри и сервиси. Това, което не показва статистиката, е ключовият обрат, който Ноле реализира в тайбрека, губейки с 3:5 от Димитров. Той обаче реализира обрат, който наклони сериозно везните в негова полза. Също така той реализира 1 от 2-те точки за пробив, открили се пред него във втория сет, и спечели мача на крилете на своя опит. <a href="https://www.sportlive.bg/sport/tenis/VIDEO-Razigravaneto-koeto-mozheshe-da-promeni-vsichko-mezhdu-Grigor-i-Nole-1391117.html"><b>Точката, която обърна развоя на срещата в полза на Джокович, вижте в това видео</b></a>! </p>
      <figure>
        <img src="https://pbs.twimg.com/media/EIYDvC8WsAAzQ9k?format=jpg&amp;name=large"/>
      </figure>
      <related>
        <h4>Още по темата</h4>
        <a href="https://www.sportlive.bg/sport/tenis/Grigor-zapisa-svoq-edva-shesti-polufinal-v-Mastyrs-turnir-1391126.html"/>
        <a href="https://www.sportlive.bg/sport/tenis/VIDEO-Razigravaneto-koeto-mozheshe-da-promeni-vsichko-mezhdu-Grigor-i-Nole-1391117.html"/>
        <a href="https://www.sportlive.bg/sport/tenis/Opityt-na-Dzhokovich-prekyrshi-hysa-i-strastta-v-igrata-na-Grigor-Dimitrov-1391064.html"/>
        <a href="https://www.sportlive.bg/sport/tenis/Dzhokovich-Ima-zashto-da-sravnqvat-Grigor-s-Federer-vdignal-e-nivoto-sled-US-Open--1391017.html"/>
      </related>
    </article>
  </body>
</html>