<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595464/ekdilosi-stiriksis-gia-tin-8xroni-apo-tin-lemesokatethese-o-pateras"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T20:16:00+00:00"/>
    <meta property="og:title" content="Εκδήλωση στήριξης για την 8χρονη από την Λεμεσό-Κατέθεσε ο πατέρας"/>
    <meta property="og:description" content="Σε μπελάδες με την Αστυνομία, μπήκε οικογένεια κοριτσιού που παρουσιάζει αναπτυξιακή λεκτική απραξία, αφού δεν συναίνεσαν με την απόφαση της Κεντρικής..."/>
  </head>
  <body>
    <article>
      <h1>Εκδήλωση στήριξης για την 8χρονη από την Λεμεσό-Κατέθεσε ο πατέρας</h1>
      <address><time datetime="2019-11-02T20:16:00+00:00">02 Nov 2019, 20:16</time> by <a rel="author">SigmaLive</a></address>
      <p><b>Σε μπελάδες με την Αστυνομία, μπήκε οικογένεια κοριτσιού που παρουσιάζει αναπτυξιακή λεκτική απραξία, αφού δεν συναίνεσαν με την απόφαση της Κεντρικής Επιτροπής να εισαχθεί σε ειδική μονάδα.<br/></b> <br/><a href="https://www.sigmalive.com/news/local/595004/goneis-antedrasan-s-aporripsi-synodou-gia-to-paidi-tousmpelades-me-astynomia?fbclid=IwAR0_AEVtEzpBiyxzJoXjPNZCr05IDt-sgjfj08yrNnPJRyAmk_qJunu_BrU">Η οικογένεια περνά από το καλοκαίρι τον δικό της Γολγοθά, καθώς είχε ως αίτημα το παιδί τους να συνοδεύεται από ειδικό συνοδό σε κανονικό σχολείο της περιοχής όπου διαμένει. Εκεί, όπου φοιτούν οι φίλοι της αλλά και εκεί όπου η οικογένειά της θα έχει άμεση πρόσβαση, πάντα με γνώμονα την σωστή εκμάθησή της.<br/></a> <br/>Σήμερα Σάββατο, ο πατέρας πέρασε την πόρτα του Αστυνομικού Σταθμού Επισκοπής για κατάθεση, ωστόσο στο πλευρό του ήταν αρκετά άτομα που πραγματοποίησαν εκδήλωση στήριξης με πλακάτ στα χέρια. <br/> </p>
      <figure>
        <img src="https://www.sigmalive.com/uploads/default/files/15dbdc8487cb51.jpg"/>
      </figure>
      <p> </p>
      <figure>
        <img src="https://www.sigmalive.com/uploads/default/files/15dbdc8585337b.jpg"/>
      </figure>
      <p> <br/>Σε ανάρτησή της σε μέσο κοινωνικής δικτύωσης, η Πρόεδρος της Οργάνωσης «Αγκαλιά-Ελπίδα», Γιούλα Πιτσιάλη,γράφει: «Σήμερα γονείς στήριξαν γονείς, για το δικαίωμα του παιδιού τους στην Εκπαιδευση . Σήμερα γράφτηκε και αυτή η θλιβερή ιστορία .. Το κράτος μέσω των Υπηρεσιών του Υπουργείου «Παιδείας» οδήγησε γονείς στην αστυνομία οι οποίοι διεκδικούν το δικαίωμα του παιδιού τους στην ενιαία εκπαιδευση. Αυτοί που αποφάσισαν τον εκδιωγμό του παιδιού από το σχολείο της γειτονιάς του , αυτοί που αποφάσισαν τον διαχωρισμό του παιδιού αύριο θα συνεχίσουν να αποφασίζουν βάσει του προϋπολογισμού τους και να αψηφούν νομοθεσίες .. Ντρέπομαι για όλους όσους μπορούσαν και δεν έκαναν τίποτα, λειτουργούς, εκπαιδευτικούς, επιθεωρητές και όλους όσους εμείς πληρώνουμε για το καλό συμφέρον των παιδιών μας .. Πρέπει να ντρέπεστε που ταλαιπωρείτε μια οικογένεια που παλεύει για το καλύτερο για το παιδί της..». <br/> </p>
      <figure>
        <img src="https://www.sigmalive.com/uploads/default/files/15dbdc86395856.jpg"/>
      </figure>
    </article>
  </body>
</html>