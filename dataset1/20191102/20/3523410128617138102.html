<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637602/%D8%A7%D8%B1%D8%AA%D8%B4-%D9%BE%D8%A7%DA%A9%D8%B3%D8%AA%D8%A7%D9%86-%D8%A8%D9%87-%D9%85%D8%B9%D8%AA%D8%B1%D8%B6%D8%A7%D9%86-%D8%B6%D8%AF-%D8%AF%D9%88%D9%84%D8%AA%DB%8C-%D9%87%D8%B4%D8%AF%D8%A7%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T20:41:00+00:00"/>
    <meta property="og:title" content="ارتش پاکستان به معترضان ضد دولتی هشدار داد"/>
    <meta property="og:description" content="ارتش پاکستان در واکنش به اعتراضات اخیر در این کشور به معترضانی که خواستار استعفای نخست وزیر شده بودند، هشدار داد."/>
  </head>
  <body>
    <article>
      <h1>
        <a href="https://www.bultannews.com/fa/news/637602/%D8%A7%D8%B1%D8%AA%D8%B4-%D9%BE%D8%A7%DA%A9%D8%B3%D8%AA%D8%A7%D9%86-%D8%A8%D9%87-%D9%85%D8%B9%D8%AA%D8%B1%D8%B6%D8%A7%D9%86-%D8%B6%D8%AF-%D8%AF%D9%88%D9%84%D8%AA%DB%8C-%D9%87%D8%B4%D8%AF%D8%A7%D8%B1-%D8%AF%D8%A7%D8%AF">ارتش پاکستان به معترضان ضد دولتی هشدار داد</a>
      </h1>
      <h2>ارتش پاکستان در واکنش به اعتراضات اخیر در این کشور به معترضانی که خواستار استعفای نخست وزیر شده بودند، هشدار داد.</h2>
      <address><time datetime="2019-11-02T20:41:00+00:00">02 Nov 2019, 20:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از داون نیوز، «آصف غفور»،‌ سخنگوی ارتش پاکستان در سخنانی اعلام کرد که ارتش در چارچوب قانون اساسی از دولت حمایت می کند و به هیچ کس اجازه داده نخواهد شد که بی‌ثباتی در پاکستان ایجاد کند.</p>
      <p>به گفته سرلشکر آصف غفور، ارتش یک نهاد ملی و بیطرف است که به برتری قانون اساسی و قانون باور دارد و همواره از دولت منتخب حمایت می کند.</p>
      <p>طی دو روز گذشته هواداران گروه «جمعیت علمای اسلام» با تجمع در اسلام‌آباد خواستار کنارگیری و استعفای دولت عمران خان شدند.</p>
      <p>معترضان از عصر پنج‌شنبه با صدها اتوبوس و کامیون وارد اسلام‌آباد شدند. بسیاری از آنها از شهرهایی چون لاهور در شرق و بندر کراچی در جنوب پاکستان با طی کردن مسیری حدود دو هزار کیلومتر خود را به پایتخت رساندند. فضل الرحمن پیش از این در یک گردهمایی گفته بود که او و حامیانش به اسلام‌آباد می‌روند تا «دولت» را کنار بزنند.</p>
    </article>
  </body>
</html>