<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kp-rahul-scores-and-kerala-blasters-in-lead-against-hyderabad932.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T20:27:00+00:00"/>
    <meta property="og:title" content="34-ാം മിനിറ്റില്‍ ബ്ലാസ്‌റ്റേഴ്‌സിന് ആദ്യ ഗോള്‍; ഹൈദരാബാദില്‍ച്ചെന്ന് ഗോളടിച്ച് മലയാളി താരം കെ.പി രാഹുല്‍"/>
    <meta property="og:description" content="Football ISL Kerala Blasters KP Rahul Football ഹൈദരാബാദ്: മലയാളി താരം കെ.പി രാഹുലിലൂടെ കേരളാ ബ്ലാസ്റ്റേഴ്‌സിന് ഹൈദരാബാദ് എഫ്.സിക്കെതിരെ ആദ്യ ഗോള്‍. ഹൈദരാബാദ് ജി.എം.സി ബാല"/>
  </head>
  <body>
    <article>
      <h1>34-ാം മിനിറ്റില്‍ ബ്ലാസ്‌റ്റേഴ്‌സിന് ആദ്യ ഗോള്‍; ഹൈദരാബാദില്‍ച്ചെന്ന് ഗോളടിച്ച് മലയാളി താരം കെ.പി രാഹുല്‍</h1>
      <address><time datetime="2019-11-02T20:27:00+00:00">02 Nov 2019, 20:27</time> by <a rel="author">സ്പോര്‍ട്സ് ഡെസ്‌ക്</a></address>
      <p>ഹൈദരാബാദ്: മലയാളി താരം കെ.പി രാഹുലിലൂടെ കേരളാ ബ്ലാസ്റ്റേഴ്‌സിന് ഹൈദരാബാദ് എഫ്.സിക്കെതിരെ ആദ്യ ഗോള്‍. ഹൈദരാബാദ് ജി.എം.സി ബാലയോഗി സ്‌റ്റേഡിയത്തില്‍ നടക്കുന്ന മത്സരത്തില്‍ 34-ാം മിനിറ്റിലായിരുന്നു 19-കാരനായ രാഹുലിന്റെ ഗോള്‍.</p>
      <p>സഹല്‍ അബ്ദുള്‍ സമദിന്റെ പാസ്സില്‍ നിന്നായിരുന്നു രാഹുലിന്റെ ഗോള്‍. മത്സരത്തിലുടനീളം മികച്ച പ്രകടനമാണ് രാഹുല്‍ നടത്തുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മത്സരത്തിന്റെ 22-ാം മിനിറ്റില്‍ 20 യാര്‍ഡ് അകലെനിന്ന് രാഹുല്‍ തൊടുത്ത ഷോട്ട് ലക്ഷ്യം കാണാതെ പോയിരുന്നു.</p>
      <p>പത്താം മിനിറ്റില്‍ കേരളത്തിന്റെ സുയിവെര്‍ലൂണിനു പരിക്കേറ്റു പിന്‍വാങ്ങേണ്ടി വന്നിരുന്നു. രാജു ഗെയ്ക്‌വാദാണു പകരമെത്തിയത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ആദ്യ മത്സരത്തില്‍ അത്‌ലറ്റിക്കോ കൊല്‍ക്കത്തയെ തോല്‍പ്പിച്ച ബ്ലാസ്റ്റേഴ്‌സ്, രണ്ടാം മത്സരത്തില്‍ മുംബൈ സിറ്റി എഫ്.സിയോടു പരാജയപ്പെട്ടിരുന്നു. അതേസമയം ഹൈദരാബാദ് തുടര്‍ച്ചയായ രണ്ടു മത്സരങ്ങളാണു പരാജയപ്പെട്ടത്.</p>
      <figure>
        <iframe src="https://www.youtube.com/embed/6OCFeA3eLY8" width="500" height="281" data-service="Youtube" scrolling="no"/>
      </figure>
    </article>
  </body>
</html>