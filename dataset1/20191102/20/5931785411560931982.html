<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/mornar-zaustavio-ljubljancane-navijac-nasrnuo-na-boutrajta/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T20:21:00+00:00"/>
    <meta property="og:title" content="Mornar zaustavio Ljubljančane, navijač nasrnuo na Boutrajta [VIDEO]"/>
    <meta property="og:description" content="Mornar – Cedevita Olimpija 77:70 (15:22, 14:20, 27:14, 21:14) Košarkaši Mornara naneli su prvi poraz Cedevita Olimpiji u ABA ligi ove sezone. Barani su u 5. kolu regionalnog takmičenja, posle velikog preokreta slavili pred svojim navijačima. Gosti iz Ljubljane su furiozno počeli utakmicu i posle šest minuta igre vodili su sa 16:2. Mornar se malo […]"/>
  </head>
  <body>
    <article>
      <h1>Mornar zaustavio Ljubljančane, navijač nasrnuo na Boutrajta [VIDEO]</h1>
      <address><time datetime="2019-11-02T20:21:00+00:00">02 Nov 2019, 20:21</time> by <a rel="author">Darko</a></address>
      <p><b>Mornar – Cedevita Olimpija 77:70</b> (15:22, 14:20, 27:14, 21:14)</p>
      <p>Košarkaši Mornara naneli su prvi poraz Cedevita Olimpiji u ABA ligi ove sezone. Barani su u 5. kolu regionalnog takmičenja, posle velikog preokreta slavili pred svojim navijačima.</p>
      <p>Gosti iz Ljubljane su furiozno počeli utakmicu i posle šest minuta igre vodili su sa 16:2. Mornar se malo oporavio ali je slovenački tim čuvao dvocifrenu prednost sve do sredine treće četvrtine.</p>
      <p>Posle vođstva gostiju od 41:52, Mornar je krenuo po pobedu. Do kraja trećeg perioda izabranici Mihaila Pavićevića su napravili seriju od 15:4 i stigli do izjednačenja (56:56).</p>
      <p>U istom ritmu odigrali su i poslednju deonicu i dva minuta pre kraja imali su dvocifreno vođstvo (72:62), koja Ljubljančani nisu uspeli da ugroze.</p>
      <p>U samom finišu utakmice dogodio se incident, koji je isprovocirao Rajan Boutrajt. U trenucima kada je Džejkob Pulen vodio loptu i čekao da istekne vreme, Boutrajt mu je prišao sa leđa, ukrao loptu i zakucao. To se nije dopalo jednom navijaču Mornara iz prvog reda, koji je uleteo u teren i nasrnuo na Olimpijinog Amerikanca. Brzom reakcijom ostalih aktera utakmice teži incident je izbegnut.</p>
      <figure>
        <iframe data-src="https://twitter.com/Bumblb3e/status/1190708737440407557?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Najefikasniji u Mornaru bili su Pulen sa 17 i Nidam sa 13 poena. Uroš Luković je uz 10 poena imao i čak pet blokada. U ekipi iz Ljubljane Mile-Mekintajer je postigao 14 poena, Boutrajt 13, a Marko Simonović 10 poena.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/partizanu-derbi-kola-prvi-poraz-pantera/"/>
        <a href="https://www.sportskacentrala.com/2019/11/01/primorska-protutnjala-kroz-novo-mesto/"/>
        <a href="https://www.sportskacentrala.com/2019/10/31/bivsi-reprezentativac-hrvatske-ostar-aba-liga-je-neregularna-i-nepostena-cibona-i-zadar-moraju-da-istupe/"/>
        <a href="https://www.sportskacentrala.com/2019/10/30/nova-smena-trenera-u-aba-ligi-3/"/>
        <a href="https://www.sportskacentrala.com/2019/10/30/kosarkas-fmp-a-mvp-aba-lige-u-oktobru-video/"/>
        <a href="https://www.sportskacentrala.com/2019/10/30/mega-spremila-iznenadjenje-za-navijace-iz-sremske-mitrovice/"/>
        <a href="https://www.sportskacentrala.com/2019/10/29/dragic-se-razgoropadio-olimpija-nije-imala-sta-da-trazi-u-badaloni/"/>
        <a href="https://www.sportskacentrala.com/2019/10/29/preminuo-potpredsednik-aba-lige-i-predsednik-skupstine-fmp-a/"/>
        <a href="https://www.sportskacentrala.com/2019/10/29/heris-mvp-4-kola-aba-lige/"/>
      </related>
    </article>
  </body>
</html>