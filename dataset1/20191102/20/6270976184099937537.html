<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/u-glazgo-20-tysyach-demonstrantiv-vymagaly-nezalezhnosti-shotlandiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-02T20:50:19+00:00"/>
    <meta property="og:title" content="У Глазго 20 тисяч демонстрантів вимагали незалежності Шотландії"/>
    <meta property="og:description" content="У Глазго 20 тисяч демонстрантів вимагали незалежності Шотландії від Великої Британії через Brexit. Про це повідомляє DW. Організатори акції у Глазго оцінили кількість учасників у 20 тис. осіб. Багато хто приніс з собою національні прапори. Серед демонстрантів була і перший міністр Шотландії Нікола Стерджен, яка вперше за кілька років вийшла на подібну демонстрацію. The enthusiasm […]"/>
  </head>
  <body>
    <article>
      <h1>У Глазго 20 тисяч демонстрантів вимагали незалежності Шотландії</h1>
      <address><time datetime="2019-11-02T20:50:19+00:00">02 Nov 2019, 20:50</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/51093028_401-620x394.jpg"/>
      </figure>
      <p>
        <b>
          <b>У Глазго 20 тисяч демонстрантів вимагали незалежності Шотландії від Великої Британії через Brexit.</b>
        </b>
      </p>
      <p>Про це повідомляє <a href="https://www.dw.com/uk/%D1%82%D0%B8%D1%81%D1%8F%D1%87%D1%96-%D1%88%D0%BE%D1%82%D0%BB%D0%B0%D0%BD%D0%B4%D1%86%D1%96%D0%B2-%D0%B2%D0%B8%D0%B9%D1%88%D0%BB%D0%B8-%D0%BD%D0%B0-%D0%BC%D0%B0%D1%80%D1%88-%D0%B7%D0%B0-%D0%BD%D0%B5%D0%B7%D0%B0%D0%BB%D0%B5%D0%B6%D0%BD%D1%96%D1%81%D1%82%D1%8C-%D0%B2%D1%96%D0%B4-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D1%96%D1%97/a-51093749">DW.</a></p>
      <p>Організатори акції у Глазго оцінили кількість учасників у 20 тис. осіб. Багато хто приніс з собою національні прапори.</p>
      <p>Серед демонстрантів була<b> і перший міністр Шотландії Нікола Стерджен, яка вперше за кілька років вийшла на подібну демонстрацію.</b></p>
      <figure>
        <iframe data-src="https://twitter.com/NicolaSturgeon/status/1190700652982349831?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Перемога Консервативної партії Великої Британії на дострокових парламентських виборах 12 грудня означає, що Шотландія “проти своєї волі буде вирвана з сім’ї європейських держав”, заявила Стерджен. Вона закликала “взяти майбутнє у свої руки і стати незалежною країною”.</p>
      <p>На початку жовтня перший міністр Шотландії звинуватила прем’єр-міністра Великої Британії Бориса Джонсона в намірі здійснити Brexit без угоди з Євросоюзом, що суперечить волевиявленню шотландських виборців.</p>
      <figure>
        <img src="https://rubryka.com/wp-content/uploads/2019/11/1-6.jpg"/>
      </figure>
      <p>Стерджен заявила, що в найближчі два роки проведе ще один референдум про незалежність Шотландії. Напередодні суботньої демонстрації перший міністр Шотландії повідомила, що направить Лондону запит на його проведення ще до католицького Різдва.</p>
      <p>Під час референдуму в 2014 році 55 відсотків шотландців висловилися за подальше перебування в складі Великої Британії. Влітку 2016 року у плебісциті щодо Brexit 62 відсотки жителів Шотландії виступили за подальше членство в ЄС.</p>
    </article>
  </body>
</html>