<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/WbX8mk/is-hevder-aa-staa-bak-terrorangrep-i-mali"/>
    <meta property="og:site_name" content="Bergens Tidende"/>
    <meta property="article:published_time" content="2019-11-02T20:22:27+00:00"/>
    <meta property="og:title" content="IS hevder å stå bak terrorangrep i Mali"/>
    <meta property="og:description" content="Ekstremistgruppa IS sier den står bak angrepet mot en militærbase i Mali der 49 mennesker ble drept."/>
  </head>
  <body>
    <article>
      <h1>IS hevder å stå bak terrorangrep i Mali</h1>
      <h2>Ekstremistgruppa IS sier den står bak angrepet mot en militærbase i Mali der 49 mennesker ble drept.</h2>
      <address><time datetime="2019-11-02T20:22:27+00:00">02 Nov 2019, 20:22</time> by <a rel="author">NTB</a></address>
      <p>IS kom med kunngjøringen lørdag via en av sine propagandakanaler.</p>
      <p>Angrepet skjedde fredag og var rettet mot en militærbase i Menaka nord i landet. Én av de drepte skal ha vært sivil mens de øvrige var soldater.</p>
      <p>Malis militærledelse nedjusterte lørdag tallet på døde fra 53 til 49.</p>
      <p>Jihadistiske, islamistiske ekstremister og kriminelle grupperinger er et stort problem i avsidesliggende områder i Mali, der også etniske konflikter er en stor utfordring, og militærbaser i Mali blir angrepet og plyndret.</p>
      <p>Uroen i Mali begynte med et militærkupp og et påfølgende tuareg-opprør nord i landet i 2012.</p>
      <related>
        <h4>Les også</h4>
        <a href="https://www.bt.no/utenriks/i/AdB7VA/is-truer-med-aa-hevne-baghdadis-doed"/>
        <a href="https://www.bt.no/utenriks/i/awebkM/pentagon-offentliggjoer-video-av-angrepet-paa-al-baghdadi"/>
        <a href="https://www.bt.no/utenriks/i/dOa5nw/terroreksperter-tror-is-vil-leve-videre"/>
        <a href="https://www.bt.no/utenriks/i/b56n13/trump-baghdadis-etterfoelger-drept"/>
      </related>
    </article>
  </body>
</html>