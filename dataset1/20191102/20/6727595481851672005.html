<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rss-appropriates-icons-as-they-dont-have-their-own-irfan-habib465.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T20:04:00+00:00"/>
    <meta property="og:title" content="'സര്‍ദാര്‍ പട്ടേലും, ഭഗത് സിങ്ങും, സുഭാഷ് ചന്ദ്രബോസും അടക്കമുള്ള ദേശീയ ബിംബങ്ങളെ ആര്‍.എസ്.എസ് തട്ടിയെടുക്കുന്നു'- ഇര്‍ഫാന്‍ ഹബീബ്"/>
    <meta property="og:description" content="Bhagath Singh Irfan Habib National News RSS Sardar Vallabhbhai Patel Subhash Chandra Boss India ന്യൂദല്‍ഹി: സര്‍ദാര്‍ പട്ടേലും ഭഗത് സിങ്ങും സുഭാഷ് ചന്ദ്രബോസും അടക്കമുള്ള"/>
  </head>
  <body>
    <article>
      <h1>'സര്‍ദാര്‍ പട്ടേലും, ഭഗത് സിങ്ങും, സുഭാഷ് ചന്ദ്രബോസും അടക്കമുള്ള ദേശീയ ബിംബങ്ങളെ ആര്‍.എസ്.എസ് തട്ടിയെടുക്കുന്നു'- ഇര്‍ഫാന്‍ ഹബീബ്</h1>
      <address><time datetime="2019-11-02T20:04:00+00:00">02 Nov 2019, 20:04</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: സര്‍ദാര്‍ പട്ടേലും ഭഗത് സിങ്ങും സുഭാഷ് ചന്ദ്രബോസും അടക്കമുള്ള ദേശീയ ബിംബങ്ങളെ ആര്‍.എസ്.എസ് തട്ടിയെടുക്കുകയാണെന്ന് ചരിത്രകാരനും എഴുത്തുകാരനുമായ എസ്. ഇര്‍ഫാന്‍ ഹബീബ്. രാജ്യത്തെ ജനങ്ങള്‍ക്കു തിരിച്ചറിയാന്‍ പാകത്തിനുള്ള ആരും തന്നെ അവര്‍ക്കില്ലെന്നും അദ്ദേഹം പറഞ്ഞു.</p>
      <p>ദല്‍ഹിയിലെ ഇന്ദിരാ ഗാന്ധി നാഷണല്‍ സെന്റര്‍ ഫോര്‍ ദ ആര്‍ട്‌സില്‍ നടക്കുന്ന സാഹിത്യ ആജ് തക്കില്‍ സംസാരിക്കുകയായിരുന്നു അദ്ദേഹം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>‘അത് സര്‍ദാര്‍ പട്ടേലോ, സുഭാഷ് ചന്ദ്രബോസോ, ഭഗത് സിങ്ങോ ആരുമാകട്ടെ, ആര്‍.എസ്.എസ് ഈ ബിംബങ്ങളെ എല്ലാക്കാലത്തേക്കുമായി തട്ടിയെടുക്കുന്നുണ്ട്. സ്വന്തമെന്നു പറയാന്‍ കഴിയുന്ന ആരെയെങ്കിലും അവരിങ്ങനെ പിന്തുണയ്ക്കുന്നുണ്ടെങ്കില്‍ അതില്‍ ഒരാളുടെ പേരൊന്നു പറയുമോ. ജനങ്ങളെ കാണിക്കാന്‍ പറ്റിയതോ, ജനങ്ങള്‍ക്കു തിരിച്ചറിയാന്‍ പാകത്തിനുള്ളതോ ആയ ആരും തന്നെ അവര്‍ക്കില്ല.’- സവര്‍ക്കറും ഹിന്ദുത്വവും എന്ന വിഷയത്തില്‍ സംസാരിക്കവെ അദ്ദേഹം പറഞ്ഞു.</p>
      <related>
        <a href="https://www.doolnews.com/amit-shahs-name-is-persian-bjp-should-change-it-says-historian-irfan-habib-258.html?utm_source=doolnews&amp;utm_medium=related"/>
      </related>
      <p>കോണ്‍ഗ്രസ് ഈ ബിംബങ്ങളെ അവഗണിച്ചെന്നായിരുന്നു പരിപാടിയില്‍ പങ്കെടുത്ത ആര്‍.എസ്.എസ് ചിന്തകന്‍ ദേശ് രത്തന്‍ നിഗത്തിന്റെ പ്രതികരണം. ഈ നേതാക്കള്‍ വിസ്മരിക്കപ്പെടില്ലെന്ന് ഉറപ്പുവരുത്തുകയായിരുന്നു സംഘം ചെയ്തതെന്നും നിഗം പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>സവര്‍ക്കര്‍ക്കു ഭാരതരത്‌നം നല്‍കേണ്ടതാണെന്നും അദ്ദേഹം അഭിപ്രായപ്പെട്ടു. ആര്‍ക്കും പുരസ്‌കാരങ്ങള്‍ നല്‍കാന്‍ ആര്‍.എസ്.എസ് ഇടപെട്ടിട്ടില്ല. ഞങ്ങളുടെ സ്വന്തം നേതാക്കളായ ഗോള്‍വള്‍ക്കര്‍, ഹെഡ്‌ഗേവാര്‍ എന്നിവര്‍ക്കു പുരസ്‌കാരങ്ങളുടെ ആവശ്യമില്ല. എന്തെങ്കിലും തിരിച്ചുവേണമെന്നു ഞങ്ങളുടെ ആശയത്തിലില്ല.’- അദ്ദേഹം പറഞ്ഞു.</p>
      <p>അടുത്തിടെ മഹാരാഷ്ട്രയില്‍ ബി.ജെ.പി ഇറക്കിയ പ്രകടനപത്രികയില്‍ സവര്‍ക്കര്‍ക്കു ഭാരതരത്‌നം നല്‍കുന്നതിനെപ്പറ്റി പറയുന്നതു സൂചിപ്പിച്ചായിരുന്നു അദ്ദേഹം ഇക്കാര്യം പറഞ്ഞത്.</p>
      <figure>
        <iframe src="https://www.youtube.com/embed/6OCFeA3eLY8" width="500" height="281" data-service="Youtube" scrolling="no"/>
      </figure>
    </article>
  </body>
</html>