<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/BRewGQ/oedegaard-ute-paa-ubestemt-tid"/>
    <meta property="og:site_name" content="Bergens Tidende"/>
    <meta property="article:published_time" content="2019-11-02T20:50:43+00:00"/>
    <meta property="og:title" content="Ødegaard ute på ubestemt tid"/>
    <meta property="og:description" content="Martin Ødegaard har en skade i hælbeinet på høyre fot og kan ikke spille Real Sociedads bortekamp mot Granada i spansk La Liga søndag."/>
  </head>
  <body>
    <article>
      <h1>Ødegaard ute på ubestemt tid</h1>
      <h2>Martin Ødegaard har en skade i hælbeinet på høyre fot og kan ikke spille Real Sociedads bortekamp mot Granada i spansk La Liga søndag.</h2>
      <address><time datetime="2019-11-02T20:50:43+00:00">02 Nov 2019, 20:50</time> by <a rel="author">NTB</a></address>
      <p>Det skriver lokalavisa <a href="https://real-sociedad.diariovasco.com/odegaard-noviaja-granada-20191102204947-nt.html">El Diario Vasco</a> lørdag.</p>
      <p>Nordmannen er ikke i troppen til bortekampen som spilles sent søndag kveld. Ødegaard pådro seg skaden i bortekampen mot Celta forrige helg. Han spilte onsdagens hjemmekamp mot Levante, men var hemmet i kampen som endte med 1-2-tap.</p>
      <p>
        <a href="https://www.bt.no/sport/i/Op0Lvq/da-oedegaard-skulle-signere-kontrakt-var-han-opptatt-av-en-ting-det-f">Les også<br/>Da Ødegaard skulle signere kontrakt, var han opptatt av én ting. Det forteller mye om supertalentet.</a>
      </p>
      <p>Ifølge en <a href="https://www.realsociedad.eus/es/noticias/detalle/parte-medico-79">uttalelse</a> fra klubben er Ødegaard under medisinsk behandling med fysioterapeut, og han skal trene alternativt den neste tiden. Utviklingen vil avgjøre når han kan være tilbake i full trening.</p>
      <p>Ødegaard har spilt hvert minutt av de 11 første seriekampene og har vært ikke bare Real Sociedads beste spiller, men blant de beste og mest framtredende i ligaen.</p>
      <related>
        <h4>Les også</h4>
        <a href="https://www.bt.no/sport/i/wPk8Wn/oedegaard-vies-stor-oppmerksomhet-paa-spansk-tv-omtales-som-revolusjo"/>
        <a href="https://www.bt.no/sport/i/GGXMBV/det-startet-lovende-saa-ble-oedegaard-senket-av-egen-lagkamerat"/>
      </related>
      <ol>
        <li>
          <a href="https://www.bt.no/tag/Martin_%C3%98degaard">Martin Ødegaard</a>
        </li>
        <li>
          <a href="https://www.bt.no/tag/La_Liga">La Liga</a>
        </li>
        <li>
          <a href="https://www.bt.no/tag/Spansk_fotball">Spansk fotball</a>
        </li>
      </ol>
    </article>
  </body>
</html>