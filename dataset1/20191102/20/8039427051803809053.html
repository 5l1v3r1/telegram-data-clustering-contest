<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944650"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T20:55:47+00:00"/>
    <meta property="og:title" content="ఆర్టీసీని విలీనం చేస్తే అంతటితో ఆగదు: కేసీఆర్"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఆర్టీసీని విలీనం చేస్తే అంతటితో ఆగదు: కేసీఆర్</h1>
      <address>
        <time datetime="2019-11-02T20:55:47+00:00">02 Nov 2019, 20:55</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్: </b>ఆర్టీసీని విలీనం చేస్తే అంతటితో ఆగదని, 90కి పైగా కార్పొరేషన్లు ఉన్నాయని సీఎం కేసీఆర్ తెలిపారు. ఆ కార్పొరేషన్ల ఉద్యోగులంతా విలీనం చేయమంటారని, పర్మిట్లు ఇచ్చే విధానంలో కూడా మార్పుండదన్నారు. తాము బుల్డోజ్ చేయడం లేదని, యాజమాన్యం అదుపాజ్ఞల్లో పనిచేస్తేనే భవిష్యత్‌ ఉంటుందని పేర్కొన్నారు. లాభాలు వచ్చే రూట్లను ఆర్టీసీకి ఇస్తామని, కఠినమైన రూట్లను ప్రైవేట్ వాళ్లకు ఇస్తామని తెలిపారు.</p>
      <p> </p>
      <p>‘‘నిజానికి ఇప్పుడు సమ్మె చేస్తున్న కార్మికులకు ఆర్టీసీకి సంబంధం లేదు. చిరుద్యోగులను సానుభూతితో చూసిన చరిత్ర మాది. ఎన్నడూ లేని విధంగా నాలుగేళ్లలో 67 శాతం జీతాలు పెంచాం. ఔట్‌ సోర్సింగ్‌ ఉద్యోగులను రెగ్యులరైజ్ చేశాం. అందరి కడుపులు నింపాం. ఎవరి పొట్ట కొట్టే ఉద్దేశం మాకు లేదు. తెలంగాణ భవిష్యత్‌ కోసమే ఆర్టీసీపై నిర్ణయం తీసుకున్నాం. 49వేల మంది ఆర్టీసీ కార్మికుల పొట్టొకొట్టే ఉద్దేశం లేదు. ఆర్టీసీ కార్మికులు మా బిడ్డలనే బావిస్తున్నాను. బతుకులు ఆగం చేసుకోవద్దు. మిమ్మల్ని అణచివేసే ఉద్దేశం లేదు. యూనియన్ల మాయలో పడి భవిష్యత్‌ను ఆగం చేసుకోవద్దు. ఆర్టీసీని ప్రభుత్వంలో విలీనం చేయడం తెలివి తక్కువ తనం. అలా చేస్తే దుష్పరిణామాలు ఉంటాయి. ప్రైవేట్‌ రూట్లలో ఇష్టానుసారం చార్జీలు పెంచడానికి లేదు’’ అని కేసీఆర్ తెలిపారు.</p>
    </article>
  </body>
</html>