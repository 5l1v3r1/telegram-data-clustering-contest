<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/pe-gej-fe-je-slisal-fant-udelezenca-sova-bar-potem-se-je-zacelo-243108"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T20:03:00+00:00"/>
    <meta property="og:title" content="»Pe***, gej, fe***,« je slišal fant udeleženca šova Bar! Potem se je začelo"/>
    <meta property="og:description" content="MURSKA SOBOTA – Medtem ko so se 12 dni po brutalnem napadu na Reneja Žuniča v UKC Maribor zdravniki še vedno borili za njegovo ledvico, smo se pogovarjali z napadenim LGBT-aktivistom. Več kot očitno je, da je bila razlog za nasilje homofobija. »Z Nejcem sva bila povabljena na večerjo k moji sestri. Zatem sva se s prijateljem odločila, da greva v Mladinski informativni in kulturni klub (MIKK) Murska Sobota, kjer je bil večer glasbe devetdesetih let. Ves večer je bilo vse tako, kot mora biti. Pravzaprav sem tam domač, vsi me poznajo. Zadnje, česar se spomnim, je to, da sem šel do natakarice in jo vprašal, ali bi se mi pridružila na cigareti. Zaradi dela je vabilo odklonila, nato pa se je začelo. Jaz sem nato pograbil jakno in šel po stopnicah ven, se obrnil na desno in od zadaj je priletel udarec. Poleg tega pa še besede 'peder, gej, feget.' Od takrat naprej se ne spomnim nič več. Te besede je govorila samo ena oseba, toda slišal sem več glasov. Naslednje, česar se spomnim, je to, da so me dajali v rešilca,« nam…"/>
  </head>
  <body>
    <article>
      <h1>»Pe***, gej, fe***,« je slišal fant udeleženca šova Bar! Potem se je začelo</h1>
      <h2>Homofobni napad  še preiskujejo.</h2>
      <address><time datetime="2019-11-02T20:03:00+00:00">02 Nov 2019, 20:03</time> by <a rel="author">Oste Bakal oste.bakal@slovenskenovice.si</a></address>
      <slideshow>
        <figure>
          <img src="https://www.slovenskenovice.si/images/slike/2019/10/27/1501779.jpg"/>
          <figcaption>Rene Žunič ima hudo poškodovano ledvico. FOTO: osebni arhiv</figcaption>
        </figure>
        <figure>
          <img src="https://www.slovenskenovice.si/images/slike/2019/10/27/1384267.jpg"/>
          <figcaption>Nejc Rek je zgrožen zaradi napada na njegovega partnerja. FOTO: Facebook</figcaption>
        </figure>
        <figure>
          <img src="https://www.slovenskenovice.si/images/slike/2019/10/27/1501778.jpg"/>
          <figcaption>V mestnem parku v zadnjih mesecih opažajo več nasilja FOTO: Oste Bakal</figcaption>
        </figure>
      </slideshow>
      <p>MURSKA SOBOTA – Medtem ko so se 12 dni po brutalnem napadu na <b>Reneja Žuniča</b> v UKC Maribor zdravniki še vedno borili za njegovo ledvico, smo se pogovarjali z napadenim LGBT-aktivistom. Več kot očitno je, da je bila razlog za nasilje homofobija. »Z <b>Nejcem</b> sva bila povabljena na večerjo k moji sestri. Zatem sva se s prijateljem odločila, da greva v Mladinski informativni in kulturni klub (MIKK) Murska Sobota, kjer je bil večer glasbe devetdesetih let. Ves večer je bilo vse tako, kot mora biti.<br/><br/>Pravzaprav sem tam domač, vsi me poznajo. Zadnje, česar se spomnim, je to, da sem šel do natakarice in jo vprašal, ali bi se mi pridružila na cigareti. Zaradi dela je vabilo odklonila, nato pa se je začelo. Jaz sem nato pograbil jakno in šel po stopnicah ven, se obrnil na desno in od zadaj je priletel udarec. Poleg tega pa še besede 'peder, gej, feget.' Od takrat naprej se ne spomnim nič več. Te besede je govorila samo ena oseba, toda slišal sem več glasov. Naslednje, česar se spomnim, je to, da so me dajali v rešilca,« nam je Rene v bolnišnici opisal dogodke tistega petkovega večera.</p>
      <blockquote>Tistemu, ki je to storil, sporočam, da ga bomo slej kot prej našli in bo odgovarjal za škodo, ki jo naredil mojemu partnerju,« pravi Nejc Rek.</blockquote>
      <p>V bolnišnici, še pod vplivom protibolečinskih substanc, je govoril s policisti in jim razložil tisto, kar je vedel. »Policista sta prišla k meni na oddelek, toda takrat sem bil pod vplivom velikega števila substanc proti bolečinam. Zato se niti ne spomnim, kaj vse smo se pogovarjali. To se mi ne zdi najbolj dobro. Za njima je prišel še kriminalist in dejal, da je vse skupaj zelo sumljivo, ker nihče ni videl ali slišal ničesar. Tudi jaz se ne spomnim, kako sem prišel do stanovanja oziroma do našega dvorišča,« je dejal.</p>
      <h3>Vse življenje bo nosil posledice</h3>
      <p>Poročali smo že, da je nad napadom v Murski Soboti ogorčen tudi njegov partner Nejc<b> Rek</b>, mnogim znan iz resničnostnega šova Bar in kot borec za pravice LGBT. Rene ima namreč poleg polomljenih reber hudo poškodovano ledvico, kot je povedal Nejc, menda nikoli več ne bo delovala stoodstotno. Tudi če jo obdrži, bo menda delovala okrnjeno, le okrog 60-odstotno. »Reči moram, da je sramota, da se to dogaja v naši državi, natančneje v Murski Soboti. Da pa ni nihče ničesar videl in ne slišal? Ne verjamem, da ni bilo takrat blizu nikogar, ki bi dogodek videl! Tistemu, ki je to storil, sporočam, da ga bomo slej kot prej našli in bo odgovarjal za škodo, ki jo je naredil mojemu partnerju. Dejansko je šlo za poskus umora, saj so Reneju zadali hude telesne poškodbe, zaradi katerih bo imel vse življenje posledice! Nikakor ne bomo pustili, da krivci ostanejo nekaznovani, gremo do konca, proti homofobiji, da dosežemo, da bodo storilci dobili svoje!« je odločno dejal Nejc.</p>
      <figure>
        <img src="https://www.slovenskenovice.si/images/slike/2019/10/27/1384267.jpg"/>
        <figcaption>Nejc Rek je zgrožen zaradi napada na njegovega partnerja. FOTO: Facebook</figcaption>
      </figure>
      <p>Tudi v MIKK Murska Sobota pozivajo pristojne institucije, da se še aktivneje vključijo v reševanje problematike nasilja v mestnem parku, kjer v zadnjih mesecih opažajo več nasilja. Poudarili so, da so več kot dve desetletji prostor vključevanja, povezovanja, strpnosti in da nameravajo to ostati tudi v prihodnosti. »Obsojamo vsakršno razpihovanje nestrpnosti na podlagi rase, narodnosti, političnega prepričanja in spolne usmerjenosti. MIKK Murska Sobota ima ničelno stopnjo stopnjo tolerance do vseh vrst in oblik nasilja. Pozivamo vse pristojne institucije, da se še aktivneje vključijo v reševanje vedno večje problematike nasilja v mestnem parku v Murski Soboti,« so v zapisali v sporočilu za javnost.<br/>Na Policijski upravi Murska Sobota o dogodku sicer še molčijo, saj zadevo preiskujejo in bodo po končanih aktivnostih o ugotovitvah obvestili javnost. </p>
    </article>
  </body>
</html>