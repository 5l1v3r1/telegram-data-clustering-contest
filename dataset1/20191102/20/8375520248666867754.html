<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/vakarchuk-obureniy-nerishuchistyu-zelenskogo-637261.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T20:10:22+00:00"/>
    <meta property="og:title" content="Вакарчук обурений нерішучістю Зеленського"/>
    <meta property="og:description" content="Зеленському варто проявити лідерство у військових і геополітичних справах, вважає лідер «Голосу»"/>
  </head>
  <body>
    <article>
      <h1>Вакарчук обурений нерішучістю Зеленського</h1>
      <address>
        <time datetime="2019-11-02T20:10:22+00:00">02 Nov 2019, 20:10</time>
      </address>
      <h4>Зеленському варто проявити лідерство у військових і геополітичних справах, вважає лідер «Голосу»</h4>
      <p>Народний депутат України та лідер партії «Голос» Святослав Вакарчук вважає, що президент Володимир Зеленський повинен як гарант реалізувати свій план по поверненню миру на Донбасі, а не питати в людей, що йому робити.</p>
      <p>Про це народний депутат заявив в ефірі токшоу <a href="https://www.youtube.com/watch?v=twc_WRjtek4">«Свобода слова»</a> Савіка Шустера.</p>
      <p>Вакарчук нагадав, що президент є не тільки адміністративної главою держави, але і верховним головнокомандувачем. Тому, вважає лідер «Голосу», Зеленському варто проявити лідерство у військових і геополітичних справах.</p>
      <p>«В нас президент – верховний головнокомандувач, він має іти вперед. Це дуже важливо у військових і геополітичних справах. Люди довіряють президенту, який здійснює міжнародну політику. Він виграв вибори з тим, що у нього є план, як зробити мир. Якщо такий план у нього є, то хай він його реалізує. Але не треба питати у людей, що от ви мене вибрали, а тепер скажіть, що мені робити. Так не можна. Він має проявити лідерство і робити те, в чому впевнений. Але при цьому має чітко пояснювати свої кроки суспільству і йти вперед», – наголосив Вакарчук.</p>
      <p>Нагадаємо, нещодавно <a href="https://glavcom.ua/country/incidents/skandalne-video-z-zolotogo-vakarchuk-rozrodivsja-kritikoju-zelenskogo-635653.html">Вакарчук розродився критикою Зеленського</a> через скандальне відео з Золотого.</p>
      <related>
        <a href="https://glavcom.ua/country/politics/batko-gandzyuk-zaprosiv-zelenskogo-na-akciyu-rik-bez-kati-637157.html"/>
        <a href="https://glavcom.ua/news/fedina-pro-svoje-skandalne-zvernennya-ce-bulo-zasterezhennya-dlya-zelenskogo-637115.html"/>
        <a href="https://glavcom.ua/columns/pavlokazarin/shcho-robitime-zelenskiy-koli-viyavitsya-shcho-rosiya-ne-yde-na-postupki-637066.html"/>
      </related>
    </article>
  </body>
</html>