<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/02/elektronnite-uslugi-na-kadastyra-po-evtini-s-30.428315"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T20:15:00+00:00"/>
    <meta property="og:title" content="Електронните услуги на кадастъра - по-евтини с 30%"/>
    <meta property="og:description" content="Скиците и схемите вече ще бъдат безсрочни | Dnes.bg"/>
  </head>
  <body>
    <article>
      <h1>Електронните услуги на кадастъра - по-евтини с 30%</h1>
      <h2>Скиците и схемите вече ще бъдат безсрочни</h2>
      <address><time datetime="2019-11-02T20:15:00+00:00">02 Nov 2019, 20:15</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>С 30% по-евтини ще са предоставяните документи по електронен път от тези на хартиен носител от Агенцията по геодезия, картография и кадастър. Това съобщиха от Министерство на регионалното развитие и благоустройството. <br/><br/>Скиците и схемите вече ще бъдат безсрочни, освен ако няма промяна в обстоятелствата за имота, предаде<a href="https://www.bgonair.bg/"><b> Bulgaria ON AIR</b></a>. <br/><br/>Сроковете за изпълнение обаче се запазват – за обикновена услуга са нужни 7 дни, а за бърза - три. <br/><br/>За да може да бъде използвана електронната система е необходима регистрация. За някои от услугите се изисква и електронен подпис. <br/><br/>Инженери по геодезия вече също могат да издават скица на имот или схема на самостоятелен обект.</p>
    </article>
  </body>
</html>