<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/statele-unite-au-creat-128-000-de-locuri-de-munca-noi-in-luna-octombrie-18529613"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T05:30:00+00:00"/>
    <meta property="og:title" content="Statele Unite au creat 128.000 de locuri de muncă noi în luna octombrie"/>
    <meta property="og:description" content="Angajatorii americani au creat 128.000 de locuri de muncă noi în luna octombrie. Numărul mare de joburi vine în pofida deciziei preşedintelui Donald Trump de a schimba reglementările privind emisiile auto şi industria combustibililor în detrimentul statului California, care încercă să îşi stabilească nişte standarde de poluare mai dure decât cele federale, conform Associated Press."/>
  </head>
  <body>
    <article>
      <h1>Statele Unite au creat 128.000 de locuri de muncă noi în luna octombrie</h1>
      <address><time datetime="2019-11-02T05:30:00+00:00">02 Nov 2019, 05:30</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Angajatorii americani au creat 128.000 de locuri de muncă noi în luna octombrie. Numărul mare de joburi vine în pofida deciziei preşedintelui Donald Trump de a schimba reglementările privind emisiile auto şi industria combustibililor în detrimentul statului California, care încercă să îşi stabilească nişte standarde de poluare mai dure decât cele federale, conform Associated Press.</p>
      <p>Protestele privind reglementările impuse de Trump au dus la tăierea a 41.600 de locuri de muncă din industria auto, rata şomajului în Statele Unite crescând temporar de la 3.5% la 3.6% - aproape de media din ultimii 50 de ani. Pentru a doua lună la rând, salariul mediu pe oră a crescut cu aproximativ 3% faţă 2018.</p>
      <p>Numărului de locuri de muncă în Statele Unite a scăzut comparativ cu anul trecut, de la 223.000 de locuri de muncă noi pe lună în 2018, la 167.000 pe lună în 2019. Cu toate acestea, numărul de angajaţi din prezent rămâne suficient de mare pentru a ţine în frâu rata şomajului.</p>
      <p>Luna octombrie este de obicei cea în care se fac cele mai multe angajări în Statele Unite, în contextul sărbătorilor de iarnă ce implică mai mulţi angajaţi faţă de restul anului.</p>
      <p>Un factor de îngrijorare îl pot constitui concentrarea continuă a averii în marele metropole americane şi creşterea vânzărilor online, care au rezultat în pierderea a peste 20.000 de locuri de muncă din retail în ultimele 12 luni. În plus, salariul mediu pe oră a scăzut de la 3.4% în luna februarie la 3% în luna octombrie.</p>
      <p>Dacă luăm în calcul disputele comerciale cu China şi încetinirea economiei mondiale de săptămânile trecute, rata mică a şomajului şi deficitul de muncitori calificaţi din mai multe industrii, Statele Unite stagnează în ceea ce priveşte creşterea salariilor din piaţa muncii, aşa cum ar fi arătat teoriile economice tradiţionale.</p>
    </article>
  </body>
</html>