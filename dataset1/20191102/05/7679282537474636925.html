<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-uptet-2019-registration-3426-candidates-filled-up-tet-application-form-in-just-3-hours-at-updeled-gov-in-check-latest-updates-2828193.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T05:28:51+00:00"/>
    <meta property="og:title" content="UPTET 2019 : चंद घंटों में भरे गए यूपीटीईटी के इतने एप्लीकेशन फॉर्म, updeled.gov.in पर यूं करें यूपी टीईटी के लिए आवेदन"/>
    <meta property="og:description" content="UPTET 2019 Registration: 22 दिसंबर को प्रस्तावित शिक्षक पात्रता परीक्षा (टीईटी- UP TET) के लिए ऑनलाइन आवेदन शुक्रवार दोपहर बाद 3.15 बजे के आसपास वेबसाइट updeled.gov.in पर शुरू हो गए। शाम छह बजे तक..."/>
  </head>
  <body>
    <article>
      <h1>UPTET 2019 : चंद घंटों में भरे गए यूपीटीईटी के इतने एप्लीकेशन फॉर्म, updeled.gov.in पर यूं करें यूपी टीईटी के लिए आवेदन</h1>
      <address><time datetime="2019-11-02T05:28:51+00:00">02 Nov 2019, 05:28</time> by <a rel="author">वरिष्ठ संवाददाता,प्रयागराज</a></address>
      <p>UPTET 2019 Registration: 22 दिसंबर को प्रस्तावित शिक्षक पात्रता परीक्षा (टीईटी- UP TET) के लिए ऑनलाइन आवेदन शुक्रवार दोपहर बाद 3.15 बजे के आसपास वेबसाइट updeled.gov.in पर शुरू हो गए। शाम छह बजे तक लगभग तीन घंटे में 3426 अभ्यर्थियों ने ऑनलाइन रजिस्ट्रेशन और फीस जमा करते हुए फार्म अंतिम रूप से जमा कर दिया। इस बार परीक्षा नियामक प्राधिकारी कार्यालय ने टीईटी आवेदन के लिए कई महत्वपूर्ण बदलाव किए हैं। पहली बार अभ्यर्थियों के मोबाइल पर रजिस्ट्रेशन नंबर और उनके ई-मेल पर ओटीपी भेजी जा रही है। ऐसा इसलिए किया गया है ताकि फार्म भरने में होने वाली गड़बड़ी कम की जा सके। ई-मेल पर ओटीपी पहुंचने में 10-15 मिनट का समय लग सकता है। अभ्यर्थियों को फोटो और हस्ताक्षर अलग-अलग अपलोड करना होगा। </p>
      <p>जो अभ्यार्थी आवेदन कराना चाहते हैं वो  यूपी डीएलएड की वेबसाइट https://updeled.gov.in/ से आवेदन कर सकते हैं। कृपया ऑन-लाइन आवेदन पत्र भरने से पहले निर्देशों और प्रक्रियाओं को ध्यानपूर्वक पढ़ें और सभी आवश्यक जानकारी और तस्वीर, हस्ताक्षर के स्कैन की गई छवियों को साथ रखें। इन तीन स्टेप्स से आप आवेदन फॉर्म भर सकते हैं। </p>
      <p><b>4 Stet में सबसे UPTET Registration प्रक्रिया</b><br/>स्टेप 1: ऑनलाइन पंजीकरण फॉर्म भरना<br/>उम्मीदवारों को ऑनलाइन आवेदन पत्र भरना होगा । सफलतापूर्वक प्रस्तुत करने के बाद, एक आवेदन संख्या आबंटित की जाएगी, जिसका इस्तेमाल भविष्य के संदर्भ के लिए किया जाएगा । बाद के लागइन के लिए, सिस्टम जनरेटेड आवेदन संख्या और OTP का उपयोग किया जाएगा।</p>
      <p>
        <b>
          <a href="https://www.livehindustan.com/career/story-download-uptet-admit-card-2019-know-up-tet-registration-center-admit-card-exam-date-and-other-important-details-2828201.html">UPTET 2019: यूपीटीईटी के लिए 2 Dec तक बनेंगे केंद्र, 12 से Admit</a>
        </b>
      </p>
      <p><b>स्टेप 2: रजिस्ट्रेशन सत्यापन:</b><br/>उम्मीदवार आबंटित आवेदन संख्या (मोबाइल पर प्राप्त) और OTP (ईमेल पर प्राप्त) को आवेदन , मोबाइल तथा ईमेल के सत्यापन करने के लिए भरना होगा । सत्यापन करने के बाद, आवेदन में कोई भी प्रविष्टि  बदली  नहीं जा सकेगी।</p>
      <p><b>स्टेप 3: शुल्क भुगतान:</b><br/>डेबिट / क्रेडिट कार्ड / नेट बैंकिंग द्वारा भुगतान: उम्मीदवार को फीस का भुगतान करने के लिए डेबिट / क्रेडिट / नेट बैंकिंग कार्ड विकल्प चुनना होगा और भुगतान प्रक्रिया को पूरा करने के लिए निर्देश का पालन करना होगा। सफल भुगतान के बाद, उम्मीदवार</p>
      <p>
        <b>
          <a href="https://www.livehindustan.com/career/story-uptet-2019-uttar-pradesh-tet-registration-starts-on-updeled-gov-in-here-is-the-direct-link-to-apply-2826705.html">UPTET 2019: यूपी टीईटी के लिए आवेदन शुरू</a>
        </b>
      </p>
      <p><b>स्टेप 4: स्कैन किए गए छवियों की ऑनलाइन अपलोडिंग: </b><br/>सभी उम्मीदवारों के लिए स्कैन फोटो, हस्ताक्षर अपलोड करना अनिवार्य है । स्कैन की गई छवियां JPG प्रारूप में होनी चाहिए। उम्मीदवारों को एक-समय में सभी छवियां अपलोड करने की जरुरत है आंशिक अपलोड की अनुमति नहीं है। फोटो: आकार 10 KB से 50 KB के बीच होना चाहिए। हस्ताक्षर: आकार 5 KB से 20 KB के बीच होना चाहिए। अभ्यर्थी छवि अपलोड करने से पहले विवरणों को संशोधित / सुधार कर सकेंगे। उम्मीदवार का नाम आवेदन फॉर्म में होना चाहिए, जैसा कि योग्यता परीक्षा में पंजीकृत है।</p>
      <p>ऑनलाइन पंजीकरण 1 से शुरू होगा और 20 नवंबर तक चलेगा। निर्धारित माध्यम से आवेदन शुल्क जमा करने की आखिरी तारीख 21 नवंबर जबकि ऑनलाइन आवेदन पूर्ण करने एवं पूर्ण आवेदन का प्रिंट लेने की अंतिम तिथि 22 नवंबर है। सचिव ने साफ किया है कि ऑनलाइन आवेदन में दी गई सूचनाओं में संशोधन का कोई मौका नहीं मिलेगा।</p>
      <p>इस साल 15 लाख के आसपास आवेदन की संभावना जताई जा रही है।  इस बार परीक्षार्थियों को आवेदन बड़ी सावधानी से भरने होंगे, क्योंकि इस साल संशोधन का अवसर नहीं दिया जाएगा। आपका भरा हुआ आवेदन ही अंतिम माना जाना जाएगा।</p>
    </article>
  </body>
</html>