<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/lantul-international-de-restaurante-tematice-hard-rock-cafe-a-inaugurat-la-hollywood-un-nou-concept-de-hotel-in-forma-de-chitara-18523677"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T05:00:00+00:00"/>
    <meta property="og:title" content="Lanţul internaţional de restaurante tematice Hard Rock Cafe a inaugurat la Hollywood un nou concept de hotel, în formă de chitară"/>
    <meta property="og:description" content="Lanţul internaţional de restaurante tematice Hard Rock Cafe a inaugurat pe 24 octombrie în Hollywood (Florida, SUA) un nou concept de hotel, în formă de chitară."/>
  </head>
  <body>
    <article>
      <h1>Lanţul internaţional de restaurante tematice Hard Rock Cafe a inaugurat la Hollywood un nou concept de hotel, în formă de chitară</h1>
      <address><time datetime="2019-11-02T05:00:00+00:00">02 Nov 2019, 05:00</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Lanţul internaţional de restaurante tematice Hard Rock Cafe a inaugurat pe 24 octombrie în Hollywood (Florida, SUA) un nou concept de hotel, în formă de chitară.</p>
      <p>Potrivit CNN, costruirea hotelului a costat 1.5 miliarde de dolari, acesta având o înălţime de 137 de metri şi 36 de etaje, 1200 de camere, mai multe restaurante şi spaţii de relaxare (printre care un spa de 500 de metri pătraţi) şi o sală de cazino cu 228 de mese şi 3000 de sloturi.</p>
      <p>La deschidere au fost prezente vedete precum actorii Johnny Depp, Morgan Freeman şi Bella Throne, modelele Sofia Richie şi Khloe Kardashian şi formaţia Maroon 5, care a deschis seara cu un concert rock, specific stilului lanţului de restaurante. Evenimentul a fost unul extravagant. Concertului i-au urmat un specatcol de lumini şi un foc de artificii lansat de pe acoperişul clădirii.</p>
      <p>Hotelul este primul din lume cu o astfel de formă şi face parte dintr-un proiect în valoare de 2.2 miliarde de dolari ce include construirea a două hotele sub tutela Seminole Hard Rock Hotel &amp; Casino, care deţine numele stadionului unde se va juca Super Bowl-ul de anul viitor. Celălalt hotel a fost inaugurat pe 3 octombrie în Tampa şi a costat 700 de milioane de dolari.</p>
      <p>Construcţia a fost inaugurată în anticiparea Super Bowl-ului din 2 februarie 2020. Finala se va juca pe Hard Rock Stadium din High Gardens, Florida.</p>
      <p>Hotelul în formă de chitară a fost inaugurat pe 24 octombrie în Hollywood (Florida, SUA), acesta fiind deţinut de Hard Rock Cafe, un lanţ internaţional de restaurante tematice cu sediul în Davie, Florida.</p>
    </article>
  </body>
</html>