<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/eski-hdp-milletvekili-zeydan-hakkindaki-tahliye-karari-kaldirildi/926063"/>
    <meta property="og:site_name" content="medya faresi"/>
    <meta property="article:published_time" content="2019-11-02T05:42:00+00:00"/>
    <meta property="og:title" content="Eski HDP Milletvekili Zeydan hakkındaki tahliye kararı kaldırıldı"/>
    <meta property="og:description" content="Yaklaşık 3 yıldır tutuklu bulunan eski HDP Milletvekili Abdullah Zeydan hakkındaki tahliye kararı Diyarbakır Cumhuriyet Başsavcılığı’nın itirazı üzerine kaldırıldı."/>
  </head>
  <body>
    <article>
      <h1>Eski HDP Milletvekili Zeydan hakkındaki tahliye kararı kaldırıldı</h1>
      <h2>Yaklaşık 3 yıldır tutuklu bulunan eski HDP Milletvekili Abdullah Zeydan hakkındaki tahliye kararı Diyarbakır Cumhuriyet Başsavcılığı’nın itirazı üzerine kaldırıldı.</h2>
      <address>
        <time datetime="2019-11-02T05:42:00+00:00">02 Nov 2019, 05:42</time>
      </address>
      <p>Gazete Karınca'nın haberine göre Edirne Cezaevi’nde HDP’nin eski Eş Genel Başkanı Selahattin Demirtaş ile aynı hücrede kalan Zeydan’ın dün akşam tahliye edilmesi beklenirken, Diyarbakır Cumhuriyet Başsavcılığı tahliye kararına itiraz etti.</p>
      <p>Mahkeme, yapılan itirazı kabul etti.</p>
      <p>Zeydan, kararın kabul edilmesi üzerine tahliye edilmeyecek.</p>
      <h3>Ne olmuştu?</h3>
      <p>Edirne F Tipi Cezaevi’nde 4 Kasım 2016’dan beri tutuklu bulunan eski HDP Hakkari Milletvekili Abdullah Zeydan hakkında tahliye bugün (1 Kasım) kararı verilmişti.</p>
      <p>Zeydan’ın avukatları Mahsuni Karaman ve Murat Arksak, 25 Ekim’de Diyarbakır 5. Ağır Ceza Mahkemesi’ne “infazın durdurulması” ve “dosyanın temyize gönderilmesi” talebiyle başvuru yapmıştı.</p>
      <p>Bunun üzerine mahkeme, Resmi Gazete yayımlanarak yürürlüğe giren birinci yargı paketi kapsamında Zeydan hakkında “örgüt propagandası”ndan 3 yıl 1 ay 15 gün hapis cezası ile “örgüte yardım yataklık etme” iddiasıyla verilen 5 yıl hapis cezasında infazın durdurulmasına karar verdi.</p>
      <p>Avukat Karaman, bu gelişmeyi Twitter üzerinden duyurarak, “Hakkındaki hükmün, yasal değişiklik nedeniyle temyizi üzerine infazın durdurulması ve tahliye kararı verildi” dedi</p>
    </article>
  </body>
</html>