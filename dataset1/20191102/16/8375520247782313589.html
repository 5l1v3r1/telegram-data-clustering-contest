<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-chumatskomu-shljahu-znajshli-chornu-diru-nevidomogo-nautsi-vidu-637238.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T16:15:03+00:00"/>
    <meta property="og:title" content="У Чумацькому Шляху знайшли чорну діру невідомого науці виду"/>
    <meta property="og:description" content="Нещодавно було відкрито об’єкт, чия маса в 40 мільярдів разів перевищує масу Сонця"/>
  </head>
  <body>
    <article>
      <h1>У Чумацькому Шляху знайшли чорну діру невідомого науці виду</h1>
      <address>
        <time datetime="2019-11-02T16:15:03+00:00">02 Nov 2019, 16:15</time>
      </address>
      <h4>Нещодавно було відкрито об’єкт, чия маса в 40 мільярдів разів перевищує масу Сонця</h4>
      <p>Вчені виявили чорні діри раніше невідомого науці виду. Вони менші, ніж це вважалося можливим.</p>
      <p>Про це повідомляє <a href="https://www.sciencemag.org/">Science</a>.</p>
      <p>Загальноприйнята теорія говорить, що маса чорних дір повинна бути мінімум в п’ять разів більше сонячної. Але недавно відкритий об’єкт всього в 3,3 рази масивніше нашої зірки. Він знаходиться в межах Чумацького Шляху.</p>
      <p>Чорні діри мають надпотужну гравітацію, яку не може подолати ніщо, навіть світло. Вони формуються, коли зірки вмирають, стискаються і потім вибухають. Нейтронні зірки – залишки масивних світил, які завершили свій життєвий шлях. Вони складаються з нейтронної серцевини, покритої тонким шаром речовини з важких атомних ядер і електронів. Як правило, їх масу можна порівняти з сонячною, але радіус не перевищує 10-20 кілометрів.</p>
      <p>Вчені давно встановили, що існують надмасивні чорні діри. Так, нещодавно було відкрито об’єкт, чия маса в 40 мільярдів разів перевищує масу Сонця.</p>
      <p>Нові дослідження показали, що і встановлена нижня межа для маси чорних дір не є остаточною.</p>
      <p>«Якби ми могли відкрити нову популяцію чорних дір, то це дало б нам більше інформації про те, які зірки вибухають, а які ні, які утворюють чорні діри, а які – нейтронні зірки. Це відкриває нову область досліджень», – пояснив професор астрономії Університету штату Огайо Тодд Томпсон.</p>
      <p>Нагадаємо, <a href="https://glavcom.ua/world/observe/u-nasa-zayavili-shcho-ozonova-dira-zmenshilasya-do-rekordnih-rozmiriv-634627.html">озонова діра над Південним полюсом планети зменшилася до рекордного рівня</a> з моменту її виявлення майже 40 років тому.</p>
      <related>
        <a href="https://glavcom.ua/scotch/foto/uchenye-shokirovali-set-vidom-ofisnyh-rabotnikov-cherez-20-let-foto-636441.html"/>
      </related>
    </article>
  </body>
</html>