<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/silno-zemetresenie-stresna-bosna-i-khertsegovina-405663.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T16:58:23+00:00"/>
    <meta property="og:title" content="Силно земетресение стресна Босна и Херцеговина"/>
    <meta property="og:description" content="Регистрирано е и западно от Скопие с магнитуд 3,1 в 13:16 часа българско време"/>
  </head>
  <body>
    <article>
      <h1>Силно земетресение стресна Босна и Херцеговина</h1>
      <address><time datetime="2019-11-02T16:58:23+00:00">02 Nov 2019, 16:58</time> by <a rel="author">"Стандарт"</a></address>
      <p>Регистрирано е земетресение с магнитуд 4,8 в Босна и Херцеговина, показва справка на страницата на Европейския средиземноморски сеизмологичен център.</p>
      <p>Трусът е станал в 15:11 часа местно време (16:11 часа българско време)<b> </b>на 60 километра югоизточно от Баня Лука и на 81 километра северозападно от столицата Сараево на дълбочина 10 километра.</p>
      <p>Трусът е усетен на цялата територия на страната, но особено силно е усетен в района на Травник, близо до епицентътра. Засега няма информация за пострадали хора и нанесени материални щети.</p>
      <p>По-рано, в 12:16 часа местно време (13:16 часа българско време), е регистрирано земетресение с магнитуд 3,1 на 46 километра западно от Скопие на територията на Македония между Тетово и Гостивар. Не се съобщава за пострадали хора и нанесени материални щети.</p>
      <p> </p>
    </article>
  </body>
</html>