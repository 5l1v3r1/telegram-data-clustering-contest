<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/02/south-africa-beats-england-and-wins-rugby-world-cup"/>
    <meta property="og:site_name" content="euronews"/>
    <meta property="article:published_time" content="2019-11-02T16:51:59+00:00"/>
    <meta property="og:title" content="آفریقای جنوبی سومین قهرمانی در جام جهانی راگبی را جشن گرفت"/>
    <meta property="og:description" content="پیروزی تیم ملی آفریقای جنوبی مقابل انگلیس و کسب عنوان قهرمانی توسط غزال ها در واقع پایان بخش یک تورنمنت پر تماشاگر بود که از روز بیستم سپتامبر در ژاپن استارت خورد و شش هفته به طول انجامید."/>
  </head>
  <body>
    <article>
      <h1>آفریقای جنوبی سومین قهرمانی در جام جهانی راگبی را جشن گرفت</h1>
      <address><time datetime="2019-11-02T16:51:59+00:00">02 Nov 2019, 16:51</time> by <a rel="author">یورونیوز فارسی </a></address>
      <p>رقابت های جام جهانی راگبی روز شنبه در ژاپن با قهرمانی تیم ملی آفریقای جنوبی به پایان رسید. غزال های آفریقایی که به اسپرینگبوک ها Springboks ملقب شده اند در دیدار نهایی این مسابقات انگلیس را از پیش رو برداشتند.</p>
      <p>مسابقه فینال جام جهانی راگبی روز شنبه در ورزشگاه شهر یوکوهاما برگزار شد و طی آن تیم ملی آفریقای جنوبی موفق شد با نتیجه ۳۲ بر ۱۲ انگلیس را شکست دهد تا برای سومین بار فاتح این رقابت ها شود.</p>
      <p>اسپرینگبوک ها که در سال ۱۹۹۵ و ۲۰۰۷ نیز به این عنوان دست یافته بودند برای تصاحب سومین جام قهرمانی کار بسیار دشواری را پیش رو نداشتند. تیم ملی آفریقای جنوبی با تکیه بر کیفیت بالای «پولارد» بهترین گلزن و دو بال کناری خود به نام های «ماپیمپی» و «کولبه» به راحتی از سد انگلیس، دیگر مدعی جام گذشت.</p>
      <figure>
        <iframe data-src="https://twitter.com/euronewses/status/1190617045500600322" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>پیروزی تیم ملی آفریقای جنوبی مقابل انگلیس و کسب عنوان قهرمانی توسط غزال ها در واقع پایان بخش یک تورنمنت پر تماشاگر بود که از روز بیستم سپتامبر در ژاپن استارت خورد و شش هفته به طول انجامید. تیم ملی آفریقای جنوبی در حالی برای سومین بار به این عنوان مهم دست پیدا کرد که در نخستین مسابقه خود در این تورنمنت مقابل سیاه پوشان تیم ملی نیوزیلند ملقب به ALL BLACK شکست خورده بود.</p>
      <p>تیم ملی انگلیس که به عنوان تنها تیم نیم کره شمالی در سال ۲۰۰۳ عنوان قهرمانی در این مسابقات را تجربه کرده باغلبه بر نیوزیلند پای به دیدار نهایی گذاشته بود.</p>
      <p>در دیدار رده بندی این مسابقات نیز که روز جمعه برگزار شد تیم ملی نیوزیلند با غلبه بر ولز عنوان سومی مسابقات را از آن خود کرد.</p>
    </article>
  </body>
</html>