<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-kolos-olimpik-gospodari-polya-ne-zab-yut-bil-she-odnogo-golu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-02T16:03:00+00:00"/>
    <meta property="og:title" content="Прогноз і ставка. «Колос» – «Олімпік»: господарі поля не заб’ють більше одного голу"/>
    <meta property="og:description" content="13-й тур УПЛ закриватиме матч на «Оболонь-Арені», у якому зустрінуться команди з нижньої половини турнірної таблиці. Номінальні господарі поля випереджають «Олімпік» на три залікових бали, але програли чотири останніх офіційних матчі. Гості ж після двох поспіль перемог ділять із «Дніпром-1» 8-9-те місце. Попри 22 пропущених м’ячі у попередніх турах, гадаю, що донецький клуб зіграє надійно у захисті."/>
  </head>
  <body>
    <article>
      <h1>Прогноз і ставка. «Колос» – «Олімпік»: господарі поля не заб’ють більше одного голу</h1>
      <address><time datetime="2019-11-02T16:03:00+00:00">02 Nov 2019, 16:03</time> by <a rel="author">Анатолій Плохотнюк</a></address>
      <p>13-й тур УПЛ закриватиме матч на «Оболонь-Арені», у якому зустрінуться команди з нижньої половини турнірної таблиці. Номінальні господарі поля випереджають «Олімпік» на три залікових бали, але програли чотири останніх офіційних матчі. Гості ж після двох поспіль перемог ділять із «Дніпром-1» 8-9-те місце. Попри 22 пропущених м’ячі у попередніх турах, гадаю, що донецький клуб зіграє надійно у захисті.</p>
      <p>
        <b>19:30, 03 лис 2019</b>
      </p>
      <h3>«Колос»</h3>
      <p>Після випробування грандами у двох останніх турах першого кола клуб з Ковалівки зіграв вже два офіційних матчі. Єдиним покращенням стала менша кількість пропущених ним голів. Так, «Маріуполь» відзначився у воротах Волинця двічі, а «Ворсклі» для виходу у чвертьфінал національного кубку вистачило й одного. Жовтневі поразки відкинули підопічних Руслана Костишина вже на сьоме місце.</p>
      <p>У першому матчі минулого туру «Колос» поступився у Маріуполі місцевому клубу 0:2. Наприкінці першого тайму Чорноморець невдало виніс м’яч, а Кирюханцев скористався його помилкою, відкривши рахунок. У гостей мали можливості відзначитися Нехтій, Мілько, а найбільш реальний момент змарнував син головного тренера Денис, який не зумів переграти Гальчука один в один. На останніх хвилинах зустрічі господарі поля подвоїли рахунок, а у «Колоса» був вилучений Максименко.</p>
      <p>З шести домашніх матчів ковалівці виграли два, а ще один завершили нічиєю. Тільки у переможному матчі першого туру із «Маріуполем» забивали двічі, у п’яти наступних зустрічах на їх рахунку тільки три голи.</p>
      <h3>«Олімпік»</h3>
      <p>«Молодші донеччани» у середу трішечки не «дотягнули» до екстра-тайму у Маріуполі, пропустивши вирішальний гол з пенальті на п’ятій компенсованій хвилині кубкового матчу. Цікаво, що це вже друга поразка у жовтні, коли суперник забиває єдиний гол на останніх хвилинах гри. У 10-му турі Артем Фаворов приніс перемогу «Десні» на 90-й хвилині. Можна припустити, що команді не вистачає концентрації або фізичних кондицій.</p>
      <p>У попередньому турі «Олімпік» «перестріляв» «Дніпро-1» у Києві, здобувши вольову перемогу 3:2. Основними чинниками успіху господарів поля стали вилучення у середині другого тайму захисника «Спортклубівців» Сафронова та вихід на заміну Віталія Балашова, який за півгодини ігрового часу віддав дві гольові передачі зі штрафних.</p>
      <p>«Олімпійці» виграли єдиний матч на виїзді, двічі зіграли унічию та програли трьом опонентам. У чотирьох останніх гостьових матчах донецький клуб не пропускав більше одного голу від господарів поля, серед яких були «Динамо» та «Десна».</p>
      <p>На початку серпня у єдиному офіційному матчі у історії протистояння клубів «Колос» переміг завдяки єдиному голу Гавриша з пенальті. У середині жовтня «Олімпік» взяв реванш у контрольній зустрічі із рахунком 2:0.</p>
      <p>Вважаю, що «Олімпік» не програє – матч закінчиться нічиєю 1:1 або їх перемогою 1:0. До того ж, не розумію, звідки букмекери взяли такі коефіцієнти на результативність господарів? На їх гольовому рахунку тільки дев’ять результативних пострілів у 13-ти офіційніх матчах та чотири останніх зустрічі без голів. Донецький клуб за шість гостьових матчів пропустив лише сім голів. Беремо індивідуальний тотал «Колоса» менше (1.5).</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/nitstsa-rejms-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/bordo-nant-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/milan-latsio-prognoz-i-stavka-yuriya-shevchenka/"/>
      </related>
    </article>
  </body>
</html>