<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sahte-doktor-faciasi-4-olu-213965h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T16:15:36+00:00"/>
    <meta property="og:title" content="Sahte doktor faciası: 4 ölü"/>
    <meta property="og:description" content="Almanya'nın Fritzlar kentindeki Fritzlar Kliniği'nde sahte doktor faciası yaşandı. "/>
  </head>
  <body>
    <article>
      <h1>Sahte doktor faciası: 4 ölü</h1>
      <h2>Almanya'nın Fritzlar kentindeki Fritzlar Kliniği'nde sahte doktor faciası yaşandı. </h2>
      <address>
        <time datetime="2019-11-02T16:15:36+00:00">02 Nov 2019, 16:15</time>
      </address>
      <p>Diploması olmadığı halde hastanede narkoz uzmanı olarak çalışan kadının narkoz verdiği dört hasta yaşamını yitirdi, sekiz hasta sakat kaldı.  Savcılıktan edinilen bilgiye göre, 48 yaşındaki şüpheli kadın 2015-2018 yılları arasında anestezi uzmanı olarak Fritzlar Kliniği'nde görev yaptı. Kadının doktor diplomasının olmadığı ise bu yılın başında fark edildi.</p>
      <p>Kadın hakkında soruşturma açıldı ve hastaneden uzaklaştırıldı. Ancak soruşturmayı derinleştiren savcılık, hastanede kadının görev yaptığı dönemde sık ölümlerin meydana geldiğini tespit etti. İnceleme genişletildi ve ölümlerin dördünün sahte doktor yüzünden olduğu belirlendi. Ayrıca vücudunda narkoz nedeniyle hasar meydana gelen ve bu yüzden sakat kalan sekiz hasta daha tespit edildi. Bunun üzerine savcı, sahte doktor hakkında tutuklama kararı talep etti. Salı günü nöbetçi mahkemeye çıkan sahte doktor, tutuklanarak cezaevine gönderildi.</p>
    </article>
  </body>
</html>