<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/pri-sosedih/cezmejno-zasledovanje-se-je-pri-bazovici-koncalo-s"/>
    <meta property="og:site_name" content="Primorske novice"/>
    <meta property="article:published_time" content="2019-11-02T16:31:32+00:00"/>
    <meta property="og:title" content="Čezmejno zasledovanje se je pri Bazovici končalo s trčenjem"/>
    <meta property="og:description" content="Okrog 13.30 se je pri Bazovici s prometno nesrečo zaključilo čezmejno zasledovanje, pri čemer sta bili dve osebi poškodovani, poroča Primorski dnevnik."/>
  </head>
  <body>
    <article>
      <h1>Čezmejno zasledovanje se je pri Bazovici končalo s trčenjem</h1>
      <address><time datetime="2019-11-02T16:31:32+00:00">02 Nov 2019, 16:31</time> by <a rel="author">Spletno uredništvo</a></address>
      <p>
        <b>Okrog 13.30 se je pri Bazovici s prometno nesrečo zaključilo čezmejno zasledovanje, pri čemer sta bili dve osebi poškodovani, poroča Primorski dnevnik.</b>
      </p>
      <figure>
        <img src="https://static.primorske.si/foto/highres/gnweb/718138_252-bazovica.jpg"/>
        <figcaption>Pri Bazovici je bmw trčil v zid bližnje hiše in še v audi A3, v katerem so se peljali turisti iz Genove. Foto: FOTODAMJ@N</figcaption>
      </figure>
      <p><b>BAZOVICA</b> &gt; Slovenski policisti so med Kozino in Bazovico zasledovali bmw nemške registracije, ki ga je vozil iraški državljan. Z njim so bili v avtu še nemška državljanka, otrok in odrasla moška, katerih državljanstvo še ni znano.</p>
      <p>Slovensko policijsko vozilo brez oznak je bmw zasledovalo iz smeri Peska in ga naposled blokiralo pri Bazovici med odcepom za šoht in križiščem s cesto, ki pelje proti Trstu. Bmw je trčil v zid bližnje hiše in še v audi A3, v katerem so se peljali turisti iz Genove. V trku sta se dva potnika bmw-ja poškodovala in so ju prepeljali v bolnišnico, medtem ko je voznik skušal zbežati v smeri proti šohtu, vendar so ga kmalu prijeli.</p>
      <p>Ženska je skušala odvreči mobilni telefon, ki je končal na vrtu bližnje hiše, kjer so ga tudi našli. Tri osebe so bile lažje poškodovane in so jih reševalci prepeljali v katinarsko bolnišnico. Na prizorišče so prišli pripadniki italijanske državne policije, karabinjerjev in vojske, poleg tega še slovenski policisti in dva rešilca službe 118. Državno scesto so zaradi dogodka zaprli za promet.</p>
    </article>
  </body>
</html>