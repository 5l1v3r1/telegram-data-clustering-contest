<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/trump-yine-hedefte-213966h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T16:16:49+00:00"/>
    <meta property="og:title" content="Trump yine hedefte"/>
    <meta property="og:description" content="Terör örgütü DEAŞ lideri Bağdadi'nin öldürülmesiyle ilgili tartışmalar ABD'de devam ediyor. Pentagon, Başkan Trump'ın Bağdadi ile ilgili paylaştığı detayların nasıl elde edildiğini bilmiyor. "/>
  </head>
  <body>
    <article>
      <h1>Trump yine hedefte</h1>
      <h2>Terör örgütü DEAŞ lideri Bağdadi'nin öldürülmesiyle ilgili tartışmalar ABD'de devam ediyor. Pentagon, Başkan Trump'ın Bağdadi ile ilgili paylaştığı detayların nasıl elde edildiğini bilmiyor. </h2>
      <address>
        <time datetime="2019-11-02T16:16:49+00:00">02 Nov 2019, 16:16</time>
      </address>
      <p>ABD basınına konuşan Pentagon yetkililerinin anlattıkları, Trump'ın paylaştığı detaylarla ilgili soru işaretlerine neden oldu. </p>
      <p>Trump'ın açıklamalarının abartma amaçlı uydurulmuş olabileceği kaydedildi. Ülkenin çok okunan gazetelerinden New York Times, Trump'ın Bağdadi için söylediği, “Vahşi bir şekilde, kaçan bir korkak olarak öldü. Ağlayarak sızlanıyordu. Bir köpek gibi öldü artık kimseye zarar veremez” sözlerine dikkat çekti. </p>
      <p>
        <b>‘İZLEDİĞİ GÖRÜNTÜLERDE SES YOKTU'</b>
      </p>
      <p>Trump'ın, dünyanın en çok aranan terör örgütü liderinin son anlarına ait verdiği bilgilerin doğrulanamadığı belirtildi. Pentagon yetkililerinin de Başkan'ın sözleri konusunda şaşkın olduğu vurgulandı. Pentagon'dan ismini vermeden gazeteye konuşan dört yetkili, ‘Başkan Trump'ın neden bahsettiğini bilmediklerini' anlattı. Trump'ın operasyonu takip ettiği drone görüntülerinde ses olmadığını belirten yetkililer, paylaştığı bilgileri nasıl elde ettiğinin bilinmediğini ve ‘abartı ve uydurma' gibi göründüğünü aktardı.</p>
      <p>Amerikan Başkanı Trump, sık sık basına ‘sahte haber' suçlamaları yöneltiyor. Washington Post tarafından buna karşı yürütülen bir araştırmada ise, Trump'ın göreve geldiği günden bu yana 13 bin yanıltıcı açıklamada bulunduğu öne sürüldü.</p>
      <p>
        <b>TÜNELDEN KAÇARKEN KÖŞEYE SIKIŞTI</b>
      </p>
      <p>Terörist Bağdadi'nin ABD'nin düzenlediği operasyon sonucunda öldürüldüğü ve cesedinin denize gömüldüğü açıklanmıştı. Trump, Bağdadi'nin tünellerden kaçmaya çalışırken köşeye sıkıştığını ve yakalanacağını anlayınca da çocuklarıyla birlikte intihar yeleklerini patlattığını söylemişti. Operasyona ait bazı görüntüler yayınlanıp, Bağdadi'nin cesedinin denize gömüldüğü kaydedilmişti.</p>
      <p>ABD Başkanı Donald Trump'ın göreve geldiğinden beri tam 13 bin yanıltıcı açıklamada bulunduğu araştırmalarla tespit edilmişti.</p>
    </article>
  </body>
</html>