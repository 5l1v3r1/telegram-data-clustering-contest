<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/bivsh-vratar-na-real-e-zaplashen-s-nakazanie-do-12-macha-zaradi-rasizym-1391099.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T16:39:00+00:00"/>
    <meta property="og:title" content="Бивш вратар на Реал е заплашен с наказание до 12 мача заради расизъм"/>
    <meta property="og:description" content="Испанският вратар на Лийдс Кико Касия е застрашен от дълга дисквалификация заради предполагаеми расистки обиди Те са били насочени към нападателя на Чарлтън Джонатан Леко, който е англичанин с конгоански произход"/>
  </head>
  <body>
    <article>
      <h1>Бивш вратар на Реал е заплашен с наказание до 12 мача заради расизъм</h1>
      <address><time datetime="2019-11-02T16:39:00+00:00">02 Nov 2019, 16:39</time> by <a rel="author">Sportlive.bg</a></address>
      <p>Испанският вратар на Лийдс Кико Касия е застрашен от дълга дисквалификация заради предполагаеми расистки обиди. Те са били насочени към нападателя на Чарлтън Джонатан Леко, който е англичанин с конгоански произход.</p>
      <p>Инцидентът е станал по време на мача между двата тима през септември тази година. Футболната асоциация на Англия е провела разследване, след като Касия е бил обвинен в расистки изказвания по време на двубоя. От ФА са се срещнали с двамата играчи, а също така са нагажирали специалисти по четенето по устни и испански преводач, за да изследват цялата ситуация.</p>
      <p>Според "Daily Mail", доказателствата срещу бившия вратар на Реал Мадрид се считат за убедителни, заради което испанецът е заплашен от наказание за между 8 и 12 мача. Решението за това ще стане ясно в сряда. <b><i>По-рано от Манчестър Юнайтед забраниха на свой фен да стъпва на техния стадион заради расизъм. <a href="https://www.sportlive.bg/worldfootball/england/Man-Yunajted-zabrani-na-svoj-fen-da-priblizhava-Old-Traford-zaradi-rasizym-1387433.html">Подробности вижте в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Totnym-obqvi-pyrvi-transfer-ot-517-dni-nasam-764569.html"/>
        <a href="https://www.sportlive.bg/worldfootball/bulgariansabroad/Chudesna-novina-Kun-Temenuzhkov-e-pred-vlizane-v-pyrviq-tim-na-Lijds-763423.html"/>
        <a href="https://www.sportlive.bg/worldfootball/spain/Statistikata-na-Kiko-Kasiq-v-Real-Madrid-shte-vi-ostavi-bez-dumi-716860.html"/>
        <a href="https://www.sportlive.bg/worldfootball/spain/Nova-prichina-za-bqgstvoto-Kiko-Kasiq-skochil-da-udari-Zidan-zashtoto-go-izigral-678066.html"/>
        <a href="https://www.sportlive.bg/worldfootball/ligaeurope/VIDEO-Fenove-na-Lacio-shturmuvaha-ulicite-na-Glazgou-s-nacistki-pozdrav-1388312.html"/>
      </related>
    </article>
  </body>
</html>