<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/britanskiy-inzhener-zapevnyaje-shcho-stvoriv-batareyu-yaka-dozvolit-elektromobilyam-projizhdzhati-2400-km--636781.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T16:41:42+00:00"/>
    <meta property="og:title" content="Британський інженер запевняє, що створив батарею, яка дозволить електромобілям проїжджати 2400 км"/>
    <meta property="og:description" content="Як заявляє Джексон, йому вдалося поєднати метал і повітря"/>
  </head>
  <body>
    <article>
      <h1>Британський інженер запевняє, що створив батарею, яка дозволить електромобілям проїжджати 2400 км</h1>
      <address>
        <time datetime="2019-11-02T16:41:42+00:00">02 Nov 2019, 16:41</time>
      </address>
      <h4>Як заявляє Джексон, йому вдалося поєднати метал і повітря</h4>
      <p>Акумулятори, що дадуть можливість електромобілям проїжджати 2400 км, вже готові до виробництва.</p>
      <p>Про це заявив британський інженер Тревер Джексон, <a href="https://www.autocentre.ua/opyt/tehnologii/inzhener-nauchil-elektromobili-proezzhat-za-raz-2400-km-da-ladno-1097472.html?fbclid=IwAR0Bg_xBP4rh-wGdvCpJdAwELRc7YnWfuTqMcJtRtZeaODBHG_jPryFiqLc">повідомляє</a> Автоцентр.</p>
      <p>Зазначається, що сьогодні електромобілі в кращому випадку можуть проїхати на одному заряді до 600 км і навіть такий показник доступний далеко не всім машинам.</p>
      <p>При цьому споживачі хочуть більшого, тому багато автовиробників і лабораторії зараз концентрують свої сили на тому, щоб істотно збільшити автономність машини.</p>
      <p>Загалом можна сказати, що еталонним на даному етапі є показник в 800-1000 км, однак британський інженер Тревер Джексон запевняє, що йому вдалося розробити батарею, що може забезпечити пробіг до 2400 км!</p>
      <p>Такий пробіг з його слів може бути доступний, скажімо, для Tesla Model S, що зараз здатна проїжджати на одному заряді 592 км. Щоб збільшити «хід» каліфорнійського ліфтбеку у чотири рази, необхідно замінити рідну літій-іонну АКБ на аналогічний за розмірами алюмінієво-повітряний акумулятор, що створив Джексон. Таке джерело живлення, як стверджується, при цьому ще й важить менше.</p>
      <p>Над з'єднанням металу і повітря вчені працювали ще в 1960-х роках, але не змогли його комерціалізувати. Головною суттю системи було отримання електроенергії шляхом з'єднання алюмінію з електролітом і подальшої його реакції з повітрям.</p>
      <p>У шістдесяті роки технологія мала багато обмежень: для отримання відповідної реакції потрібно використання дорогого і чистого алюмінію; електроліт був отруйним і їдким; а сама реакція привела до утворення гелю, що забивав повітряні шляхи.</p>
      <p>І ось, як заявляє Джексон, у нього вийшло вдосконалити електроліт до такої міри (зокрема, зробити його нешкідливим), що тепер його можна сміливо застосовувати в подібного роду технологіях. Крім того, батарея його авторства вже не потребує дорогого і чистого алюмінію (зараз алюміній є найбільш поширеним металом на землі, і його набагато простіше і дешевше переробляти, ніж елементи літій-іонної батареї), а перші тести показали, що алюмінієво-повітряний акумулятор має щільність енергії в 8-9 разів більше, ніж у літій-іонного аналога.</p>
      <p>Єдиний і разом з тим дуже суттєвий недолік такої батареї – її не можна «перезарядити», оскільки вступаючи в реакцію електроліт «з'їдає» алюміній. І це при тому, що коштувати вона буде недешево - приблизно 5000 фунтів стерлінгів (майже 5 800 євро). Але є і хороший момент: батарею, зі слів творця, легко замінити: на це необхідно всього 90 секунд.</p>
      <slideshow>
        <figure>
          <img src="https://glavcom.ua/img/gallery/6367/81/666471_big.jpg"/>
          <figcaption>Британський інженер запевняє, що створив батарею, яка дозволить електромобілям проїжджати 2400 км</figcaption>
        </figure>
        <figure>
          <img src="https://glavcom.ua/img/gallery/6367/81/666472_big.jpg"/>
          <figcaption>Британський інженер запевняє, що створив батарею, яка дозволить електромобілям проїжджати 2400 км</figcaption>
        </figure>
      </slideshow>
      <p>Згідно із задумом, купити такий «акум» можна буде у будь-якому супермаркеті. Британська компанія Austin Electric вже проявила інтерес до даного продукту і зайнялася його просуванням,.</p>
      <p>«Планується, що на ринок алюмінієво-повітряний акумулятор вийде наступного року», - запевняє винахідник.</p>
      <p>Відверто кажучи, з боку це все схоже на божевілля - аж надто багато підводних каменів і нестиковок. Втім, ми не можемо виключати того, що Джексон розробив дійсно сенсаційну батарею, що, можливо, переверне автомобільну індустрію з ніг на голову. Але це всього лише «можливо» ...</p>
      <related>
        <a href="https://glavcom.ua/world/hitech/u-kitaji-virishili-stvoriti-vlasniy-elektrolitak-636217.html"/>
        <a href="https://glavcom.ua/world/hitech/mercedes-virishiv-pozmagatisya-z-tesla-model-s-i-vipustiv-sviy-elektromobil-635464.html"/>
        <a href="https://glavcom.ua/world/observe/tesla-predstavila-nove-pokolinnja-sonjachnih-panelej-dlja-dahiv-budinkiv-635527.html"/>
      </related>
    </article>
  </body>
</html>