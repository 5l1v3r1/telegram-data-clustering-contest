<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f3a45ef459288842/greta-thunberg-declaratie-acida-la-adresa-lui-trump-ar-fi-o-pierdere-de-timp-sa-il-ajut-sa-inteleaga-schimbarile-climatice.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T16:36:00+00:00"/>
    <meta property="og:title" content="Greta Thunberg, declarație acidă la adresa lui Trump: Ar fi o pierdere de timp să îl ajut să înțeleagă schimbările climatice"/>
    <meta property="og:description" content="Activista Greta Thunberg a fost invitată la emisiunea lui Ellen DeGeneres, unde a vorbit despre cum a devenit interesată de schimbările de mediu, dar și despre comentariile făcute de Donald Trump după discursul ținut de ea la ONU."/>
  </head>
  <body>
    <article>
      <h1>Greta Thunberg, declarație acidă la adresa lui Trump: Ar fi o pierdere de timp să îl ajut să înțeleagă schimbările climatice</h1>
      <address><time datetime="2019-11-02T16:36:00+00:00">02 Nov 2019, 16:36</time> by <a rel="author">Jurnal.md</a></address>
      <p>
        <b>Activista Greta Thunberg a fost invitată la emisiunea lui Ellen DeGeneres, unde a vorbit despre cum a devenit interesată de schimbările de mediu, dar și despre comentariile făcute de Donald Trump după discursul ținut de ea la ONU.</b>
      </p>
      <p>Suedeza de 16 ani cu Sindromul Asperger, o tulburare din spectrul autismului, a mărturisit că pasiunea ei pentru activismul de mediu s-a născut după ce a învățat despre asta în școală, potrivit Daily Mail.</p>
      <p>„Am început să citesc despre asta (despre problemele de mediu) și, pe măsură ce am citit, am înțeles mai mult și, odată ce am înțeles pe deplin, nu puteam să privesc în continuare în altă parte”, a spus Greta Thunberg.</p>
      <p>Întrebată de Ellen DeGeneres despre comentariile făcute de Donald Trump după discursul ținut de ea la ONU și dacă ar sta de vorbă cu el să-i „explice” schimbările climatice, tânăra activistă a răspuns:</p>
      <p>„Nu înțeleg de ce aș face asta. Nu văd ce i-aș putea spune și nu a auzit deja. Și chiar cred că ar fi o pierdere de timp”. „Pare o tânără foarte fericită care priveşte spre un viitor luminos şi minunat. Cât de plăcut de privit!”, a spus președintele american despre Greta Thunberg după discursul ei de la ONU.</p>
      <p>Greta Thunberg este fondatoarea mișcării protestelor studenților pentru climă și a devenit o inspirație pentru o mișcare internațională care luptă împotriva schimbărilor climatice. În luna martie a acestui an, ea a fost nominalizată de trei parlamentari norvegieni la Premiul Nobel pentru Pace.</p>
    </article>
  </body>
</html>