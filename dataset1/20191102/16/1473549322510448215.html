<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/katowice,51/slawkow-smiertelny-wypadek-dwie-osoby-zginely-dk-94-zablokowana,982390.html"/>
    <meta property="og:site_name" content="TVN24"/>
    <meta property="article:published_time" content="2019-11-02T16:32:00+00:00"/>
    <meta property="og:title" content="Dwie osoby zginęły, dwie są ranne. Tragiczny wypadek w Sławkowie"/>
    <meta property="og:description" content="Do dwóch wzrosła liczba ofiar wypadku, do którego doszło w sobotę po południu na drodze krajowej numer 94 w Sławkowie. Dwie inne osoby zostały ranne. Jezdnia w kierunku Olkusza była zablokowana."/>
  </head>
  <body>
    <article>
      <h1>Dwie osoby zginęły, dwie są ranne. Tragiczny wypadek w Sławkowie</h1>
      <address><time datetime="2019-11-02T16:32:00+00:00">02 Nov 2019, 16:32</time> by <a rel="author">wini/b</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/b259ceca-fd6e-4fed-bf6e-f6811f4dff5f-480p.mp4"/>
          <figcaption>Tragiczny wypadek w Sławkowie (śląskie)</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/6f2688a5fce7d48c8d19762b88c32c3b/b9dadc76-fa78-11e9-a6ae-0050569bf40f-480p.mp4"/>
          <figcaption>Śmiertelny wypadek w Warszawie. Kierowca ma trafić do aresztu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/1f580049-6eb5-4677-9a0b-08c9d58d8312-480p.mp4"/>
          <figcaption>Wypadek na niestrzeżonym przejeździe kolejowym. Nie żyje...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/28280605-fe19-4b29-8ebd-8d5816b94aba-480p.mp4"/>
          <figcaption>Tragiczny wypadek pod Odolanowem. Nie żyje 7-latka</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/5b087026-1eda-443d-91fd-d67ab49b9b1a-480p.mp4"/>
          <figcaption>Spowodował wypadek, zginęły cztery osoby. Adrian G. skazany...</figcaption>
        </figure>
        <figcaption>Na miejscu wypadku pracują policja i strażacy<cite>Foto: Nagar 77 / Kontakt24 | Video: Nagar 77 / Kontakt24</cite></figcaption>
      </slideshow>
      <h3>Do dwóch wzrosła liczba ofiar wypadku, do którego doszło w sobotę po południu na drodze krajowej numer 94 w Sławkowie. Dwie inne osoby zostały ranne. Jezdnia w kierunku Olkusza była zablokowana.</h3>
      <related>
        <a href="https://www.tvn24.pl/wroclaw,44/wypadl-z-drogi-uderzyl-quadem-w-drzewo-21-latek-nie-zyje,981902.html"/>
      </related>
      <p>Rzecznik będzińskiej komendy komisarz Paweł Łotocki poinformował, że do wypadku w Sławkowie doszło około 14.20. Na jezdni w kierunku Olkusza, w rejonie skrzyżowania z ulicą Okradzionowską, BMW zderzyło się z toyotą yaris. Na miejsce skierowano m.in. Lotnicze Pogotowie Ratunkowe.</p>
      <p>- Jest jedna ofiara śmiertelna. Trwa reanimacja drugiej osoby, która ucierpiała w wypadku. Bliższe okoliczności nie są na razie znane – powiedział komisarz Łotocki. Kilkadziesiąt minut później przekazał, że nie udało się uratować reanimowanej osoby.</p>
      <p>Potwierdził to w rozmowie z PAP Krystian Biesiadecki z będzińskiej komendy Państwowej Straży Pożarnej.</p>
      <h3>Dwie osoby są ranne</h3>
      <p>Paweł Łotocki powiedział, że w wypadku zginęła 70-letnia pasażerka toyoty i 46-letni kierowca BMW. Do szpitala trafili także 11-letnia pasażerka BMW i 76-letni kierowca toyoty. Wszystko wskazuje na to, że nie doznali groźnych obrażeń.</p>
      <p>Na miejsce przyjechało sześć zastępów strażackich. Strażacy uwalniali poszkodowanych z rozbitych samochodów.</p>
      <p>Po wypadku zablokowana została jezdnia drogi krajowej numer 94 w kierunku Olkusza. Policja wyznaczyła objazdy. Utrudnienia zakończyły się po godz. 18.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/e17715ac-0bd5-465d-948c-40a716baf24a.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>W zderzeniu dwóch samochodów osobowych w Sławkowie zginęły dwie osoby<cite>Źródło: PAP/Andrzej Grygiel</cite></figcaption>
      </figure>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/6efd284a-7ffa-4d2a-8e9a-fa030cf75016.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do wypadku doszło na DK94<cite>Źródło: PAP/Andrzej Grygiel</cite></figcaption>
      </figure>
      <p>
        <a href="https://kontakt24.tvn24.pl/najnowsze/dwie-osoby-zginely-dwie-sa-ranne-tragiczny-wypadek-w-slawkowie,306540.html">
          <b>WIĘCEJ ZDJĘĆ W SERWISIE KONTAKT 24</b>
        </a>
      </p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/wypadl-z-drogi-uderzyl-quadem-w-drzewo-21-latek-nie-zyje,981902.html"/>
        <a href="https://fakty.tvn24.pl/r/smiertelny-wypadek-w-warszawie-kierowca-aresztowany,981455.html"/>
        <a href="https://www.tvn24.pl/wroclaw,44/wypadek-na-przejezdzie-kolejowym-nie-zyje-kierowca-auta,980865.html"/>
        <a href="https://www.tvn24.pl/poznan,43/zderzenie-na-skrzyzowaniu-zginela-kobieta-szesc-osob-jest-rannych,980715.html"/>
        <a href="https://www.tvn24.pl/wiadomosci-z-kraju,3/motocykl-zderzyl-sie-z-tirem-dwie-osoby-nie-zyja,980552.html"/>
      </related>
    </article>
  </body>
</html>