<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/02/news/siria_autobomba_tal_abyad_vittime-240083361/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T16:00:00+00:00"/>
    <meta property="og:title" content="Siria, autobomba nel mercato di Tal Abyad: almeno 13 morti e 20 feriti"/>
    <meta property="og:description" content="L'esplosione è avvenuta nel mercato della città, sottratta dall'esercito turco al controllo delle milizie curde siriane Ypg con il"/>
  </head>
  <body>
    <article>
      <h1>Siria, autobomba nel mercato di Tal Abyad: almeno 13 morti e 20 feriti</h1>
      <h2>L'esplosione è avvenuta nel mercato della città, sottratta dall'esercito turco al controllo delle milizie curde siriane Ypg con il recente intervento militare "Fonte di pace"</h2>
      <address>
        <time datetime="2019-11-02T16:00:00+00:00">02 Nov 2019, 16:00</time>
      </address>
      <p><b>ANKARA </b>- Almeno tredici persone sono morte e una ventina ferite, nell'esplosione di un'autobomba nella località di Tal Abyad, nel Nord-Est della Siria, al centro dell'offensiva turca contro le milizie curde.<br/><br/>L'esplosione è avvenuta nel mercato della città, sottratta dall'esercito turco al controllo delle milizie curde siriane Ypg con il recente intervento militare "Fonte di pace".</p>
      <figure>
        <iframe data-src="https://twitter.com/metesohtaoglu/status/1190636142447747073?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il territorio che si estende per 120 chilometri dalla città di Tel Abyad a Ras al Ain è attualmente sotto il controllo dei militari turchi, così come stabilito dall'intesa tra Ankara e Mosca raggiunta a Sochi, lo scorso 22 ottobre.<br/><br/>Il ministero della Difesa turco ha parlato di un "attentato" commesso dalla milizia curda Unità di protezione del popolo (Ypg), parlando di 13 morti e 20 feriti. L'Osservatorio siriano dei diritti umani ha dato notizia di 14 morti tra civili e ribelli sostenuti da Ankara.</p>
      <figure>
        <iframe data-src="https://twitter.com/YusufErim79/status/1190632446947201024?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Condanniamo nel modo più fermo questo attentato disumano condotto dai terroristi sanguinari dell'Ypg contro civili innocenti a Tal Abyad": ha fatto sapere il ministero della Difesa turco, in una nota, attribuendo ai militanti curdi delle Unità di protezione del popolo, che considera un gruppo terroristico, la responsabilità.<br/><br/> </p>
    </article>
  </body>
</html>