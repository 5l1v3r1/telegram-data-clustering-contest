<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/inter-bologna-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-02T16:15:56+00:00"/>
    <meta property="og:title" content="Bologna-Inter in diretta TV e in streaming"/>
    <meta property="og:description" content="L'anticipo delle 18 dell'undicesima giornata di Serie A si gioca stasera a Bologna: le informazioni e i link per seguirlo in diretta"/>
  </head>
  <body>
    <article>
      <h1>Bologna-Inter in diretta TV e in streaming</h1>
      <h2>L'anticipo delle 18 dell'undicesima giornata di Serie A si gioca stasera a Bologna: le informazioni e i link per seguirlo in diretta</h2>
      <address>
        <time datetime="2019-11-02T16:15:56+00:00">02 Nov 2019, 16:15</time>
      </address>
      <p>Inter-Bologna è il secondo anticipo dell’<a href="https://www.ilpost.it/2019/11/02/partite-serie-a-giornata-11/">undicesima giornata di Serie A</a>. Si gioca questa sera alle 18 allo stadio Renato Dall’Ara di Bologna e sarà trasmessa da Sky. Il Bologna si presenta dopo una sconfitta abbastanza netta subita a Cagliari nel turno infrasettimanale. Fin qui ha avuto un andamento altalenante ma ha anche dimostrato a tratti di essere una squadra potenzialmente da metà alta della classifica. L’Inter invece è ancora seconda in classifica a un punto dalla Juventus. Nel turno infrasettimanale ha vinto faticando contro il Brescia. La settimana prossima giocherà inoltre una partita fondamentale in Champions League contro il Borussia Dortmund.</p>
      <figure>
        <iframe src="https://www.youtube.com/embed/X_VFc_0AZEQ" width="675" height="380" data-service="Youtube" scrolling="no"/>
      </figure>
      <h3>Dove vedere Inter-Bologna</h3>
      <p>Inter-Bologna verrà trasmessa in esclusiva da Sky su Sky Sport Serie A (canale 202) con il commento di Riccardo Trevisani e Daniele Adani. Gli abbonati potranno seguirla in streaming tramite le piattaforme Sky Go e Now TV. Su Now TV chi non possiede un abbonamento a Sky potrà comunque acquistare la partita pagando 7,99 euro per il pass giornaliero. <a href="https://www.ilpost.it/2019/07/31/calcio-tv-streaming/">Qui</a> trovate una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le formazioni di Inter-Bologna</h3>
      <p><b>Bologna (4-2-3-1)</b> Skorupski; Mbaye, Danilo, Bani, Krejci; Poli, Svanberg; Orsolini, Soriano, Sansone; Palacio. All. Mihajlovic<br/><b>Inter (3-5-2)</b> Handanovic, Skriniar, de Vrji, Bastoni; Lazaro, Gagliardini, Brozovic, Barella, Biraghi; Lautaro, Lukaku</p>
      <related>
        <h4>Articoli Correlati</h4>
        <a href="https://www.ilpost.it/2019/11/01/formula-1-nuove-regole/"/>
        <a href="https://www.ilpost.it/2019/09/17/siya-kolisi/"/>
        <a href="https://www.ilpost.it/2019/11/01/petrolio-spiagge-brasile/"/>
      </related>
    </article>
  </body>
</html>