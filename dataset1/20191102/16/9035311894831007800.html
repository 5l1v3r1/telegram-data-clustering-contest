<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/ingiltereyi-maglup-eden-guney-afrika-2019-dunya-rugby-kupasi-sampiyonu-oldu"/>
    <meta property="og:site_name" content="euronews"/>
    <meta property="article:published_time" content="2019-11-02T16:51:25+00:00"/>
    <meta property="og:title" content="İngiltere'yi yenen Güney Afrika, Dünya Rugby Kupası Şampiyonu oldu"/>
    <meta property="og:description" content="Japonya 2019 Rugby Dünya Kupası'nın bu seneki galibi Güney Afrika oldu. Final maçında İngiltere'yi 32-12'lik skor ile yenen Güney Afrika tarihindeki üçüncü şampiyonluk kupasını da kaldırmış oldu"/>
  </head>
  <body>
    <article>
      <h1>İngiltere'yi yenen Güney Afrika, Dünya Rugby Kupası Şampiyonu oldu</h1>
      <address><time datetime="2019-11-02T16:51:25+00:00">02 Nov 2019, 16:51</time> by <a rel="author">Enis Günaydın</a></address>
      <p>Japonya 2019 Rugby Dünya Kupası'nın bu seneki galibi Güney Afrika oldu. Final maçında İngiltere'yi 32-12'lik skor ile yenen takım, tarihindeki üçüncü şampiyonluk kupasını kaldırdı.</p>
      <p>Japonya'nın Yokohama kentinde oynanan maç sonrasında sevincini dile getiren Güney Afrika takımının ilk siyahi kaptanı Siya Kolisi, "Doğduğumdan beri Güney Afrika'yı hiç böyle görmedim. Aynı 1995 yılındaki gibi." diyerek ülkenin ilk Dünya Kupası'nı hatırlattı.</p>
      <p>1995 yılındaki zafer sonrasında Nelson Mandela, takımın 6 numaralı kaptanı Francois Pienaar'ın formasını giyerek sevincini göstermişti. Aynı jest, ülkenin şu anki lideri Cyril Ramaphosa tarafından tekrar edildi.</p>
      <figure>
        <img src="https://static.euronews.com/articles/stories/04/27/55/48/808x511_cmsv2_4e331c26-d244-5f5f-864c-7578ed2dad97-4275548.jpg"/>
        <figcaption>Reuters/Peter Cziborra</figcaption>
      </figure>
      <h3>Tarihe geçen başarı</h3>
      <p>Güney Afrika elde ettiği üçüncü kupa sayesinde, turnuva tarihindeki en başarılı kulüp unvanını Yeni Zelanda ile paylaşma hakkı kazandı. Her iki ülkenin de üçer şampiyonluğu bulunuyor.</p>
      <p>Ancak Güney Afrika, bugüne kadar çıktığı tüm final karşılaşmalarından galip ayrılan tek takım olma özelliğini koruyor.</p>
      <p>İngiltere ise daha önce 1991 ve 2007 yıllarında finali kaybetmişti. Son maçın ardından İngiltere, Fransa ile eşitlenerek üçüncü defa gümüş madalya almaya hak kazandı.</p>
      <p>Ek kaynaklar<b> • Reuters</b></p>
    </article>
  </body>
</html>