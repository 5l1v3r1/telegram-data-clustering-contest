<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902091/moeder-ronaldo-over-voetbalmaffia-maar-ja-hij-komt-nu-eenmaal-van-madeira-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T16:06:00+00:00"/>
    <meta property="og:title" content="Moeder Ronaldo over 'voetbalmaffia': 'Maar ja, hij komt nu eenmaal van Madeira...'"/>
    <meta property="og:description" content="Cristiano Ronaldo heeft te weinig individuele onderscheidingen gekregen naar de smaak van zijn moeder Dolores. Volgens haar is er sprake van een 'voetbalmaffia', die haar zoon dwarszit."/>
  </head>
  <body>
    <article>
      <h1>Moeder Ronaldo over 'voetbalmaffia': 'Maar ja, hij komt nu eenmaal van Madeira...'</h1>
      <address>
        <time datetime="2019-11-02T16:06:00+00:00">02 Nov 2019, 16:06</time>
      </address>
      <p>
        <b>Cristiano Ronaldo heeft te weinig individuele onderscheidingen gekregen naar de smaak van zijn moeder Dolores. Volgens haar is er sprake van een 'voetbalmaffia', die haar zoon dwarszit.</b>
      </p>
      <p>Ronaldo heeft vijf keer de Ballon d'Or gewonnen en is vier keer door de UEFA verkozen tot beste speler. Eind september werd hij door de FIFA genomineerd als beste speler van het jaar, maar moest hij de titel aan Lionel Messi laten, tot grote frustratie van zijn moeder. "Er bestaat een voetbalmaffia, anders kun je het niet omschrijven", liet ze weten tijdens een bijeenkomst bij de lokale club União da Madeira, geciteerd door <a href="https://en.as.com/en/2019/11/02/football/1572685989_951108.html">AS</a>.</p>
      <p>"Als hij was geboren in Spanje of Italië, zou dit zeker niet gebeuren. Maar ja, hij komt nu eenmaal van Madeira ..." Desondanks gelooft moeder Dolores dat haar 34-jarige zoon ooit zijn zesde Ballon d'Or zal winnen, misschien volgend jaar al. "Als je kijkt naar alles wat hij vorig seizoen gedaan heeft, zou het dik verdiend zijn."</p>
    </article>
  </body>
</html>