<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637537/%D8%AF%D8%A8%DB%8C%D8%B1-%D8%A7%D9%86%D8%AC%D9%85%D9%86-%D9%81%D9%88%D9%84%D8%A7%D8%AF%D8%AA%D8%AD%D8%B1%DB%8C%D9%85-%DB%B4%D9%85%D8%AD%D8%B5%D9%88%D9%84-%D9%81%D9%88%D9%84%D8%A7%D8%AF%DB%8C-%D8%AA%D9%88%D8%B3%D8%B7-%D8%A2%D9%85%D8%B1%DB%8C%DA%A9%D8%A7-%D8%A8%DB%8C%E2%80%8C%D8%AA%D8%A3%D8%AB%DB%8C%D8%B1%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T16:21:00+00:00"/>
    <meta property="og:title" content="دبیر انجمن فولاد:تحریم ۴محصول فولادی توسط آمریکا بی‌تأثیراست"/>
    <meta property="og:description" content="دبیر انجمن تولیدکنندگان فولاد ایران با اعلام اینکه در دهه گذشته واردات فولاد ۱۰ تا ۱۱ میلیون تن بوده که این رقم در حال حاضر به یک تا دو میلیون تن..."/>
  </head>
  <body>
    <article>
      <h1>
        <a href="https://www.bultannews.com/fa/news/637537/%D8%AF%D8%A8%DB%8C%D8%B1-%D8%A7%D9%86%D8%AC%D9%85%D9%86-%D9%81%D9%88%D9%84%D8%A7%D8%AF%D8%AA%D8%AD%D8%B1%DB%8C%D9%85-%DB%B4%D9%85%D8%AD%D8%B5%D9%88%D9%84-%D9%81%D9%88%D9%84%D8%A7%D8%AF%DB%8C-%D8%AA%D9%88%D8%B3%D8%B7-%D8%A2%D9%85%D8%B1%DB%8C%DA%A9%D8%A7-%D8%A8%DB%8C%E2%80%8C%D8%AA%D8%A3%D8%AB%DB%8C%D8%B1%D8%A7%D8%B3%D8%AA">دبیر انجمن فولاد:تحریم ۴محصول فولادی توسط آمریکا بی‌تأثیراست</a>
      </h1>
      <h2>دبیر انجمن تولیدکنندگان فولاد ایران با اعلام اینکه در دهه گذشته واردات فولاد ۱۰ تا ۱۱ میلیون تن بوده که این رقم در حال حاضر به یک تا دو میلیون تن...</h2>
      <address><time datetime="2019-11-02T16:21:00+00:00">02 Nov 2019, 16:21</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سید رسول خلیفه سلطانی در خصوص تحریم‌های جدید ادعایی <b>آمریکا</b> علیه بخش عمرانی کشور که در آن به تحریم 4 ماده فولادی اشاره شده است، اظهار داشت: این مواد به هیچ عنوان <b>فلزات</b> اصلی در بخش عمرانی کشور نبوده و تأثیرات خاصی را در این حوزه نخواهد داشت.</p>
      <p>دبیر انجمن تولیدکنندگان فولاد ایران با اعلام اینکه در دهه گذشته واردات فولاد 10 تا 11 میلیون تن بود، افزود: در حال حاظر این رقم به یک تا دو میلیون تن رسیده است البته درصددیم با افزایش داخلی سازی این میزان وابستگی را نیز کاهش دهیم.</p>
      <p>وی تصریح کرد: ما از صادرات 500 هزار تنی فولاد به صادرات 8 میلیون تن رسیده‌ایم که این موضوع نشان از توانمندی تولیدکننده ایرانی برای تأمین بازار داخلی و خارجی دارد.</p>
      <p>به گزارش تسنیم، وزارت خارجه آمریکا روز پنجشنبه 9 آبان ماه ادعا کرد که تحریم های تازه ای بر بخش ساخت و ساز یا عمرانی ایران اجرایی کرده است .</p>
      <p>مورگان اورتاگوس، سخنگوی وزارت خارجه ایالات متحده در همین ارتباط گفته است" مایک پامپئو، وزیر خارجه این کشور با وجود تمدید معافیت‌ها در زمینه همکاری هسته‌ای غیرنظامی با ایران، محدودیت‌های مرتبط با برنامه هسته ای این کشور را حفظ کرده است".</p>
      <p>پامپئو همچنین تشخیص داده است که از چهار «ماده راهبردی» در ارتباط با برنامه هسته ای، نظامی و موشکی ایران استفاده می شود و به همین دلیل مبادله کنندگان این مواد با ایران تحریم می شوند. واشنگتن این چهار «ماده راهبردی» را دو نوع فولاد ضدزنگ و دو نوع اوراق لحیم کاری شده منگنز اعلام کرده است.</p>
    </article>
  </body>
</html>