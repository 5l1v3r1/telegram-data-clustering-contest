<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637532/%D9%85%D9%85%D9%86%D9%88%D8%B9%DB%8C%D8%AA-%D9%88%D8%B1%D9%88%D8%AF-%DA%A9%D8%A7%D9%84%D8%A7%D9%87%D8%A7%DB%8C-%D8%AF%D8%A7%D8%B1%D8%A7%DB%8C-%D9%85%D8%B9%D8%A7%D8%AF%D9%84-%D8%AF%D8%A7%D8%AE%D9%84%DB%8C-%D8%AA%D8%B5%D9%88%DB%8C%D8%A8-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T16:15:00+00:00"/>
    <meta property="og:title" content="ممنوعیت ورود کالاهای دارای معادل داخلی تصویب شد"/>
    <meta property="og:description" content="در جلسه شورای عالی هماهنگی اقتصادی ممنوعیت ورود کالاهایی که امکان تولید داخلی آنها و تأمین نیازهای بازار وجود دارد، تصویب شد."/>
  </head>
  <body>
    <article>
      <h1>
        <a href="https://www.bultannews.com/fa/news/637532/%D9%85%D9%85%D9%86%D9%88%D8%B9%DB%8C%D8%AA-%D9%88%D8%B1%D9%88%D8%AF-%DA%A9%D8%A7%D9%84%D8%A7%D9%87%D8%A7%DB%8C-%D8%AF%D8%A7%D8%B1%D8%A7%DB%8C-%D9%85%D8%B9%D8%A7%D8%AF%D9%84-%D8%AF%D8%A7%D8%AE%D9%84%DB%8C-%D8%AA%D8%B5%D9%88%DB%8C%D8%A8-%D8%B4%D8%AF">ممنوعیت ورود کالاهای دارای معادل داخلی تصویب شد</a>
      </h1>
      <h2>در جلسه شورای عالی هماهنگی اقتصادی ممنوعیت ورود کالاهایی که امکان تولید داخلی آنها و تأمین نیازهای بازار وجود دارد، تصویب شد.</h2>
      <address><time datetime="2019-11-02T16:15:00+00:00">02 Nov 2019, 16:15</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، چهل و یکمین جلسه شورای عالی هماهنگی اقتصادی سران سه قوه روز شنبه با حضور اعضاء و سران سه قوه تشکیل شد.</p>
      <p>در ادامه مباحث پیرامون اصلاحات ساختاری بودجه، <b>رئیس</b> <b>سازمان برنامه و بودجه</b> گزارشی از اقدامات صورت گرفته مطرح نمود.</p>
      <p>سیاست‌های اصلاح ساختار نظام مالیاتی مبتنی بر افزایش پایه مالیاتی و نسبت آن با درآمد ناخالص ملی و تأمین منابع پایدار و جهت‌گیری‌های مالیاتی در حمایت از افزایش تولید و حمایت از اقشار کم درآمد، در این جلسه مورد بحث و بررسی قرار گرفت.</p>
      <p>قائم مقام وزیر صنعت، معدن و تجارت در امور بازرگانی، در ادامه جلسه گزارشی از عملکرد این وزارتخانه در حوزه واردات و صادرات ارایه نمود و مقرر شد ورود کالاهایی که امکان تولید داخلی آن و تأمین نیازهای بازار وجود دارد، در حمایت از تولیدگران داخلی و افزایش اشتغال ممنوع شود.</p>
    </article>
  </body>
</html>