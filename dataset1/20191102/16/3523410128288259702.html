<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637535/%D8%A8%D8%A7%D8%B2%D8%AF%D8%A7%D8%B4%D8%AA-%D9%85%D9%88%D8%A8%D8%A7%DB%8C%D9%84-%D9%82%D8%A7%D9%BE%D8%A7%D9%86-%D9%85%D9%88%D9%84%D9%88%DB%8C-%D8%AD%DB%8C%D9%86-%DA%AF%D8%B4%D8%AA-%D8%B2%D9%86%DB%8C-%D9%BE%D9%84%DB%8C%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T16:19:00+00:00"/>
    <meta property="og:title" content="بازداشت موبایل قاپان مولوی حین گشت زنی پلیس"/>
    <meta property="og:description" content="سرکلانتر هفتم پلیس پایتخت از دستگیری زن و مرد جوانی خبر داد که با همدستی یکدیگر ۲۱ فقره موبایل قاپی کرده بودند."/>
  </head>
  <body>
    <article>
      <h1>
        <a href="https://www.bultannews.com/fa/news/637535/%D8%A8%D8%A7%D8%B2%D8%AF%D8%A7%D8%B4%D8%AA-%D9%85%D9%88%D8%A8%D8%A7%DB%8C%D9%84-%D9%82%D8%A7%D9%BE%D8%A7%D9%86-%D9%85%D9%88%D9%84%D9%88%DB%8C-%D8%AD%DB%8C%D9%86-%DA%AF%D8%B4%D8%AA-%D8%B2%D9%86%DB%8C-%D9%BE%D9%84%DB%8C%D8%B3">بازداشت موبایل قاپان مولوی حین گشت زنی پلیس</a>
      </h1>
      <h2>سرکلانتر هفتم پلیس پایتخت از دستگیری زن و مرد جوانی خبر داد که با همدستی یکدیگر ۲۱ فقره موبایل قاپی کرده بودند.</h2>
      <address><time datetime="2019-11-02T16:19:00+00:00">02 Nov 2019, 16:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ دوست علی جلیلیان سرکلانتر هفتم پلیس پایتخت بیان داشت: ساعت ۱۶:۴۵ عصر روز جمعه نهم آبان ماه ماموران کلانتری ۱۱۶ مولوی هنگام گشت زنی در محدوده کلانتری به ۲ موتورسوار زن و مرد جوان برخورد کردند که موتورسیکلت آنان فاقد پلاک انتظامی بود.</p>
      <p>سرکلانتر هفتم عنوان کرد: ماموران کلانتری برای بررسی موضوع دستور ایست به ۲ موتورسوار دادند، اما راکب موتورسیکلت بدون توجه به فرمان‌های پلیسی از محل متواری شد.</p>
      <p>وی بیان داشت: پس از مدتی تعقیب و گریز ماموران کلانتری مولوی موفق شدند هر ۲ متهم را دستگیر کنند و در همان بازجوئی اولیه به جرم ارتکابی مبنی بر موبایل قاپی اعتراف کردند.</p>
      <p>جلیلیان تصریح کرد: متهمان پس از انتقال به کلانتری تا کنون به ۲۱ فقره سرقت با همکاری یکدیگر اعتراف کردند.</p>
      <p>این مقام انتظامی افزود: تحقیق از متهمان برای شناسایی مالباختگان ادامه دارد.</p>
    </article>
  </body>
</html>