<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739716"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T16:32:00+00:00"/>
    <meta property="og:title" content="'บอย-ปกรณ์'อัพเดท'ฉันยังไหว' ซึ้งความรักในครอบครัว"/>
    <meta property="og:description" content="'บอย-ปกรณ์' โพสต์ภาพแม่และน้องชาย 2 คน มาดูแลอย่างดีหลังผ่าตัด บอก 'ไม่ต้องห่วงนะทุกคน ฉันยังไหว'"/>
  </head>
  <body>
    <article>
      <h1>'บอย-ปกรณ์'อัพเดท'ฉันยังไหว' ซึ้งความรักในครอบครัว</h1>
      <address>
        <time datetime="2019-11-02T16:32:00+00:00">02 Nov 2019, 16:32</time>
      </address>
      <p>
        <b>'บอย-ปกรณ์' โพสต์ภาพแม่และน้องชาย 2 คน มาดูแลอย่างดีหลังผ่าตัด บอก 'ไม่ต้องห่วงนะทุกคน ฉันยังไหว'</b>
      </p>
      <p>ทำเอาแฟนๆเป็นห่วงกันอย่างมาก หลังพระเอกสุดเกรียน บอย-ปกรณ์ ฉัตรบริรักษ์ ถูกแมลงกัดหลังไปนอนแช่ออนเซ็นที่ประเทศญี่ปุ่น จนเกิดอาการติดเชื้ออักเสบลุกลามเป็นขนาดใหญ่เท่า 2 ฝ่ามือ ส่งผลให้ต้องผ่าตัดคว้านเนื้อตายอย่างเร่งด่วน ตามที่เสนอข่าวไปแล้วนั้น<br/><br/>ความคืบหน้าล่าสุดในอินสตาแกรมของหนุ่มบอย ก็ได้มีการโพสต์สตอรี่เป็นรูปที่ตนนอนอยู่โรงพยาบาล โดยมีแม่ น้องชายสองคนหนุ่ม หน่อง-ธนา และ ภัทร ดูแลอย่างดี โดยหนึ่งในรูปสตอรี่ของหนุ่มบอยก็ได้มีการเขียนข้อความว่า "ไม่ต้องห่วงนะทุกคน ฉันยังไหว" ซึ่งงานนี้หนุ่มบอยก็ไม่พลาดลงรูปฮาๆที่หนุ่มหน่องและหนุ่มภัทรแกล้งตนเองอีกด้วย<br/><br/>โดยหนุ่มบอยเขียนแคปชั่นว่า "ความรักของคนในครอบครัวสำคัญกับผมจริงๆครับ #ทุกคนมาเยี่ยมผมด้วยความรัก #นอกจากจะมานั่งคุยเรื่องแผลแถวๆขอบกางเกงในของผมแล้ว #ยังสร้างเรื่องว่าผมมานอนผ่าฝีที่xxx #แล้วก็ยังมานั่งกินของเยี่ยมของผม อย่างเอร็ดอร่อยด้วยครับ ปล....xxxหน่อง จมูกxxxไม่มีฟันโว้ย เคี้ยวองุ่นไม่ได้" ซึ่งพอหนุ่มบอยลงรูปไป ก็มีแฟนๆและเพื่อนพ้องในวงการเข้ามาคอมเมนต์เป็นกำลังใจให้มากมาย<br/><br/>แหม...หนุ่มบอยป่วยขนาดนี้แล้วยังจะเกรียนอีกแน่ะ สงสัยจะหายไวแน่นอนจ้า<br/><br/>ขอขอบคุณภาพประกอบจากอินสตาแกรม @boy_pakorn</p>
      <figure>
        <img src="https://www.dailynews.co.th/admin/upload/20191102/news_yWVLofjMIV234231_533.jpg?v=20191103076?v=7814"/>
      </figure>
    </article>
  </body>
</html>