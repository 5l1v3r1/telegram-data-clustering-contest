<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/nista-od-velikog-okrsaja-nadal-predao-polufinale/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T16:53:22+00:00"/>
    <meta property="og:title" content="Ništa od velikog okršaja, Nadal predao polufinale"/>
    <meta property="og:description" content="Od dugo očekivanog finala Mastersa u Parizu između Novaka Đokovića i Rafaela Nadala neće biti ništa. Španski teniser i od ponedeljka svetski broj 1, predao je polufinalni meč protiv Denisa Šapovalova zbog povrede, objavili su organizatori turnira u pariskom Bersiju. Đoković će tako u nedelju u finalu igrati protiv 20-godišnjeg Kanađanina, sa kojim se do […]"/>
  </head>
  <body>
    <article>
      <h1>Ništa od velikog okršaja, Nadal predao polufinale</h1>
      <address><time datetime="2019-11-02T16:53:22+00:00">02 Nov 2019, 16:53</time> by <a rel="author">Darko</a></address>
      <p>Od dugo očekivanog finala Mastersa u Parizu između Novaka Đokovića i Rafaela Nadala neće biti ništa.</p>
      <p>Španski teniser i od ponedeljka svetski broj 1, predao je polufinalni meč protiv Denisa Šapovalova zbog povrede, objavili su organizatori turnira u pariskom Bersiju.</p>
      <p>Đoković će tako u nedelju u finalu igrati protiv 20-godišnjeg Kanađanina, sa kojim se do sada tri puta sastajao.</p>
      <p>Sva tri meča Novak i Šapovalov su odigrali ove godine, na Australijan Openu, Mastersu u Rimu i Mastersu u Šangaju. Sva tri puta bolji je bio srpski teniser koji je Šapovalovu prepustio samo jedan set do sada i to u njihovom prvom okršaju.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/balkanski-tango-pripao-srbinu-djokovic-u-finalu-pariza/"/>
        <a href="https://www.sportskacentrala.com/2019/11/02/live-novak-djokovic-grigor-dimitrov-2/"/>
        <a href="https://www.sportskacentrala.com/2019/11/01/nadal-u-polufinalu-conga-kratkog-daha/"/>
        <a href="https://www.sportskacentrala.com/2019/11/01/djokovic-jedan-od-najboljih-meceva-ove-godine/"/>
        <a href="https://www.sportskacentrala.com/2019/10/31/nadalova-lekcija-svajcarcu/"/>
        <a href="https://www.sportskacentrala.com/2019/10/30/saznali-smo-novakovog-sledeceg-rivala-nadal-dosao-do-rekorda/"/>
        <a href="https://www.sportskacentrala.com/2019/10/29/djokovic-startuje-u-parizu-poznat-i-raspored-za-sredu/"/>
        <a href="https://www.sportskacentrala.com/2019/10/29/lajovic-razocarao-u-parizu/"/>
        <a href="https://www.sportskacentrala.com/2019/10/26/kuriozitet-djokovic-i-nadal-trenirali-zajedno-u-dvorani-bersi-video/"/>
      </related>
    </article>
  </body>
</html>