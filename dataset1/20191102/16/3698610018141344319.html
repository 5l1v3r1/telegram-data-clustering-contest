<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrayina-vidnovit-trastoviy-fond-dlya-vidnovlennya-donbasu-328269_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T16:12:00+00:00"/>
    <meta property="og:title" content="Україна відновить трастовий фонд для відновлення Донбасу"/>
    <meta property="og:description" content="Регіону потрібно стати більш продуктивним, встановити кращі зв'язки всередині та за кордоном, розвивати установи, які знизять концентрацію економічної влади."/>
  </head>
  <body>
    <article>
      <h1>Україна відновить трастовий фонд для відновлення Донбасу</h1>
      <h2>Регіону потрібно стати більш продуктивним, встановити кращі зв'язки всередині та за кордоном, розвивати установи, які знизять концентрацію економічної влади.</h2>
      <address>
        <time datetime="2019-11-02T16:12:00+00:00">02 Nov 2019, 16:12</time>
      </address>
      <p>Новина, яку озвучив на інвестфорумі в Маріуполі президент Зеленський, має сумний бекграунд, але обнадійливу перспективу: діяльність трастового фонду перезапущено. Судячи з усього, адмініструвати його роботу буде Світовий банк, хоча при створення Фонду йшлося про спільну роботу з ООН. Але тепер очевидно, що агентства ООН самостійно продовжуватимуть реалізацію своєї п'ятирічної, до 2022 року, програми "Розбудова миру та відновлення" (кошторис — 50 млн доларів). </p>
      <p>Про це у своїй статті для <a href="https://dt.ua/">DT.UA</a> пише Валентина Самар. За її словами, під час форуму RE:think. Invest in Ukraine директор Світового банку в справах України, Білорусі та Молдови Сату Кахконен повідомила про нове економічне дослідження щодо економічного розвитку та зростання Донбасу.</p>
      <p>"Обмеження для економічного зростання Донбасу майже такі ж, як і в Україні в цілому. Регіону потрібно стати більш продуктивним, встановити кращі зв'язки всередині й за кордоном, розвивати інституції, які знизять концентрацію економічної влади. Щоб стимулювати розвиток Донбасу, Світовий банк зараз працює над визначенням драйверів зростання для різних частин цього регіону", — сказала Сату Кахконен.</p>
      <p>Росія може вдарити по півдню України під час розведення військ – Кремль може спробувати розширити зону окупації на повну територію Донецької і Луганської областей, а також вирішити ще ряд завдань, заявив <a href="https://dt.ua/POLITICS/rosiya-mozhe-vdariti-po-pivdnyu-ukrayini-klimkin-328073_.html">колишній міністр закордонних справ України Павло Клімкін</a>.</p>
      <p>Детальніше про необхідність відновлення інфраструктури Донбасу читайте в статті Валентини Самар "<a href="https://dt.ua/internal/re-think-duzhe-hotilosya-b-ale-328214_.html"><b>RE:think. Дуже хотілося б, але...</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>