<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/gol-follie-mutande-pazze-ldquo-lord-rdquo-bendtner-ldquo-quando-217917.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-02T16:47:00+00:00"/>
    <meta property="og:title" content="Gol, follie e mutande pazze di “lord” bendtner: quando si nascose nel bagno delle donne- video"/>
    <meta property="og:description" content="GOL, FOLLIE E MUTANDE PAZZE DI “LORD” BENDTNER: “QUANDO ERO ALL’ARSENAL UNA VOLTA MI NASCOSI NEL BAGNO DELLE DONNE”. ECCO PERCHE’ – L’EX JUVENTINO SI CONFESSA IN UN LIBRO: LA LITE CON HENRY, IL SIPARIETTO DA RIDERE CON LA LEGGENDA BRADY E QUEL TUFFO NUDO NEL LAGO CON BATTUTACCIA A DOPPIO SENSO: &quot;FACCIO A GARA DI SCHERMA COL PESCE&quot;"/>
  </head>
  <body>
    <article>
      <h1>Gol, follie e mutande pazze di “lord” bendtner: quando si nascose nel bagno delle donne- video</h1>
      <address>
        <time datetime="2019-11-02T16:47:00+00:00">02 Nov 2019, 16:47</time>
      </address>
      <p>
        <b>
          <b>GOL, FOLLIE E MUTANDE PAZZE DI “LORD” BENDTNER: “QUANDO ERO ALL’ARSENAL UNA VOLTA MI NASCOSI NEL BAGNO DELLE DONNE”. ECCO PERCHE’ – L’EX JUVENTINO SI CONFESSA IN UN LIBRO: LA LITE CON HENRY, IL SIPARIETTO DA RIDERE CON LA LEGGENDA BRADY E</b>
          <b> QUEL TUFFO NUDO NEL LAGO CON BATTUTACCIA A DOPPIO SENSO: "FACCIO A GARA DI SCHERMA COL PESCE"</b>
        </b>
      </p>
      <hr/>
      <p>
        <b>BENDTNER</b>
      </p>
      <p>
        <a href="https://www.dagospia.com/rubrica-30/sport/mutande-pazze-39-ex-juventus-bendtner-si-tuffa-nudo-lago-180020.htm">https://www.dagospia.com/rubrica-30/sport/mutande-pazze-39-ex-juventus-bendtner-si-tuffa-nudo-lago-180020.htm</a>
      </p>
      <p>
        <b>LORD BENDTNER</b>
      </p>
      <p>
        <b>Da <a href="http://ilposticipo.it/">il posticipo.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254342/1232615.htm">
          <img src="https://cdn-static.dagospia.com/img/foto/11-2019/bendtner-5-1232615.png"/>
        </a>
        <figcaption>bendtner 5</figcaption>
      </figure>
      <p>Nicklas Bendtner, per tutti “Lord Bendtner”, non è esattamente il prototipo del calciatore ideale, almeno per chi deve gestirlo. Genio e sregolatezza si fondono alla perfezione in un attaccante capace di segnare caterve di gol, ma anche di farsi arrestare per aver malmenato un tassista o farsi multare per aver mostrato delle mutande sponsorizzate dopo una rete all’Europeo. Non stupisce dunque che la sua autobiografia, intitolata “Both sides” sia proprio un elogio di questa doppia natura. E che contenga storie perlomeno particolari, come quella in cui l’ex juventino ha fatto impazzire una leggenda dei Gunners (ma anche della Signora) durante una giornata…di lezione.</p>
      <p><b>LEZIONE</b> – Come riporta il Sun, in un estratto del volume Bendtner racconta che quando è arrivato all’Arsenal ad appena sedici anni, oltre agli allenamenti si è dovuto sedere sui banchi e imparare parecchie cose. Ma non è certo stato un ottimo alunno. “Il martedì e il giovedì avevamo lezione, era come essere di nuovo a scuola. C’erano diverse materie, come la gestione della stampa e management finanziario. Ma io pensavo di aver finito di studiare e odiavo farlo, ancora più di quando ero in Danimarca. Un giorno salto la lezione nascondendomi nel bagno delle donne e sento che tutti urlando come pazzi perchè non mi trovano”. Ma qualcuno, finita la lezione, va a cercarlo: Liam Brady, responsabile del settore giovanile.</p>
      <figure>
        <a href="https://www.dagospia.com/mediagallery/Dago_fotogallery-254342/1091881.htm">
          <img src="https://cdn-static.dagospia.com/img/foto/12-2018/bendtner-1091881.png"/>
        </a>
        <figcaption>bendtner</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254342/1045993.htm">
          <img src="https://cdn-static.dagospia.com/img/foto/08-2018/bendtner-1045993.png"/>
        </a>
        <figcaption>bendtner</figcaption>
      </figure>
      <p><b>HENRY</b> – “Più tardi arriva Liam Brady in sala mensa, mi prende e mi dice: ‘Cosa ti passa per la testa, ragazzo? Dov’eri?’. Aveva sentito qualcuno che diceva che mi fossi nascosto sotto un tavolo”. Il che, tecnicamente, non era vero. E quindi Bendtner può serenamente smentire quella leggenda metropolitana. “Gli ho risposto con la coscienza a posto: ‘Davvero, signor Brady, non ero nascosto sotto un tavolo. Questa è solo una grande incomprensione'”. E se prendere in giro una leggenda dell’Arsenal non basta, Bendtner racconta di aver anche avuto un faccia a faccia pesante anche con Henry. “Facevamo un allenamento a due tocchi, Henry ne fa tre e io urlo ‘sono tre’! Lui mi fa cenno di stare zitto. Io faccio la stessa cosa e mi fischiano punizione, quindi mi lamento. Lui mi prende a parolacce e mi urla di stare zitto ma io rispondo che zitto ci deve stare lui. Corre verso di me e cominciamo a litigare poi arrivano Campbell e Ashley Cole e mi calmo. Ma sono cose che succedono quando uno dei migliori attaccanti del mondo ti urla in faccia…”. Insomma, il solito Bendtner…</p>
      <figure>
        <a href="https://www.dagospia.com/mediagallery/Dago_fotogallery-254342/1045994.htm">
          <img src="https://cdn-static.dagospia.com/img/foto/08-2018/bendtner-1045994.png"/>
        </a>
        <figcaption>bendtner</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254342/452737.htm">
          <img src="https://cdn-static.dagospia.com/img/foto/04-2013/danese-nicklas-bendtner-229304.jpg"/>
        </a>
        <figcaption>IL DANESE NICKLAS BENDTNER ESULTA AGLI EUROPEI MOSTRANDO LA MARCA DEGLI SLIP</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254342/1045995.htm">
          <img src="https://cdn-static.dagospia.com/img/foto/08-2018/bendtner-1045995.png"/>
        </a>
        <figcaption>bendtner</figcaption>
      </figure>
    </article>
  </body>
</html>