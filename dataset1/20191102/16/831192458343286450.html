<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ektakto-deltio-kairoy-erchontai-vroches-chalazi-kai-kataigides-apo-to-apogeyma-tis-kyriakis/"/>
    <meta property="og:site_name" content="europost.gr"/>
    <meta property="article:published_time" content="2019-11-02T16:00:49+00:00"/>
    <meta property="og:title" content="Έκτακτο δελτίο καιρού: Έρχονται βροχές, χαλάζι και καταιγίδες από το απόγευμα της Κυριακής"/>
    <meta property="og:description" content="Έκτακτο δελτίο επιδείνωσης του καιρού για την Κυριακή εξέδωσε η ΕΜΥ, κάνοντας λόγο για βροχές και καταιγίδες το απόγευμα της Κυριακής στα δυτικά, που πιθανώς να συνοδεύονται πρόσκαιρα, από χαλαζοπτώσεις και ισχυρούς ανέμους. Συγκεκριμένα, η αρχή"/>
  </head>
  <body>
    <article>
      <h1>Έκτακτο δελτίο καιρού: Έρχονται βροχές, χαλάζι και καταιγίδες από το απόγευμα της Κυριακής</h1>
      <address>
        <time datetime="2019-11-02T16:00:49+00:00">02 Nov 2019, 16:00</time>
      </address>
      <p>Έκτακτο δελτίο επιδείνωσης του καιρού για την Κυριακή εξέδωσε η ΕΜΥ, κάνοντας λόγο για βροχές και καταιγίδες το απόγευμα της Κυριακής στα δυτικά, που πιθανώς να συνοδεύονται πρόσκαιρα, από χαλαζοπτώσεις και ισχυρούς ανέμους.</p>
      <p>Συγκεκριμένα, η αρχή θα γίνει την Κυριακή από τα νησιά του Ιονίου και θα επεκταθούν σταδιακά σε Ήπειρο, Δυτική Στερεά και Πελοπόννησος, ενώ τη Δευτέρα θα φτάσουν στη Θράκη, τα νησιά του Ανατολικού Αιγαίου, τα Δωδεκάνησα, ενώ το μεσημέρι θα φτάσουν και στην Αττική.</p>
      <p>Αναλυτικά η πρόγνωση του καιρού για την Κυριακή:</p>
      <p>
        <b>ΑΤΤΙΚΗ</b>
      </p>
      <p>Καιρός: Αίθριος. Βαθμιαία θα αναπτυχθούν αραιές νεφώσεις που από το μεσημέρι θα πυκνώσουν και τη νύχτα είναι πιθανό να εκδηλωθούν τοπικές βροχές.</p>
      <p>Άνεμοι: Μεταβλητοί ασθενείς, βαθμιαία νότιοι νοτιοανατολικοί 4 με 5 και τη νύχτα έως 6 μποφόρ .</p>
      <p>Θερμοκρασία: Από 14 έως 22 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Αραιές νεφώσεις που από το μεσημέρι θα πυκνώσουν.</p>
      <p>Τοπικά περιορισμένη ορατότητα τις βραδινές ώρες.</p>
      <p>Άνεμοι: Από νότιες διευθύνεις 3 με 4 μποφόρ.</p>
      <p>Θερμοκρασία: Από 14 έως 20 βαθμούς Κελσίου.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Αραιές νεφώσεις που από το μεσημέρι θα πυκνώσουν και το βράδυ θα εκδηλωθούν τοπικές βροχές.</p>
      <p>Τοπικά περιορισμένη ορατότητα τις πρωινές ώρες.</p>
      <p>Άνεμοι: Νότιοι νοτιοανατολικοί 3 με 4 και από το απόγευμα 4 με 6 μποφόρ.</p>
      <p>Θερμοκρασία: Από 10 έως 20 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με βροχές και σποραδικές καταιγίδες αρχικά στο Ιόνιο και την Ήπειρο και σταδιακά και στα υπόλοιπα. Από αργά το απόγευμα τα φαινόμενα θα είναι κατα τόπους ισχυρά.</p>
      <p>Άνεμοι: Νότιοι νοτιοανατολικοί 4 με 6 και στο Ιόνιο τοπικά έως 7 μποφόρ.</p>
      <p>Θερμοκρασία: Από 15 έως 21 βαθμούς Κελσίου. Στην Ήπειρο κατά τόπους 3 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Αραιές νεφώσεις που από το μεσημέρι θα πυκνώσουν και τη νύχτα θα εκδηλωθούν τοπικές βροχές. Τοπικά περιορισμένη ορατότητα τις πρωινές ώρες στη Θεσσαλία.</p>
      <p>Άνεμοι: Αρχικά μεταβλητοί 3 με 4 και βαθμιαία νότιοι νοτιοανατολικοί με σταδιακή ενίσχυση από το απόγευμα στα 4 με 6 μποφόρ.</p>
      <p>Θερμοκρασία: Από 13 έως 22 βαθμούς Κελσίου.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Αραιές νεφώσεις που από το μεσημέρι θα πυκνώσουν. Τη νύχτα θα εκδηλωθούν τοπικές βροχές στην Κρήτη.</p>
      <p>Άνεμοι: Νότιοι νοτιοανατολικοί 3 με 4 με σταδιακή ενίσχυση από το απόγευμα στα 4 με 6 μποφόρ.</p>
      <p>Θερμοκρασία: Από 17 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Αραιές νεφώσεις που το βράδυ θα αυξηθούν.</p>
      <p>Άνεμοι: Νότιοι νοτιοανατολικοί 3 με 4 από το απόγευμα 4 με 5 και στα βόρεια τοπικά 6 μποφόρ.</p>
      <p>Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>Σχετικά</h3>
    </article>
  </body>
</html>