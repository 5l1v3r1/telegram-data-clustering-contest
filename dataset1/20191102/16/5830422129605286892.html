<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/138365/%D8%B3%D9%87%D8%A7%D9%85%D8%AF%D8%A7%D8%B1-%D8%AD%D9%82%DB%8C%D9%82%DB%8C-%D9%88-%D8%B9%D8%B6%D9%88-%D9%87%DB%8C%D8%A6%D8%AA-%D9%85%D8%AF%DB%8C%D8%B1%D9%87-%D8%B4%D8%B1%DA%A9%D8%AA-%D8%A8%D9%88%D8%B1%D8%B3%DB%8C-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%AF-%D8%B9%D9%84%D8%AA-%D9%88-%D8%B3%D8%A7%D8%A8%D9%82%D9%87-%D9%85%D8%B9%D8%A7%D9%85%D9%84%D9%87"/>
    <meta property="og:site_name" content="boursepress.ir"/>
    <meta property="article:published_time" content="2019-11-02T16:20:00+00:00"/>
    <meta property="og:title" content="سهامدار حقیقی و عضو هیئت مدیره شرکت بورسی بازداشت شد / علت و سابقه معامله"/>
    <meta property="og:description" content="سهامدار حقیقی و عضو هیئت مدیره شرکت بورسی ایران ترانسفو که با آورده بسیار ناچیز صاحب بیش از هزار میلیارد تومان منفعت مالی شده ، بازداشت شد ."/>
  </head>
  <body>
    <article>
      <h1>سهامدار حقیقی و عضو هیئت مدیره شرکت بورسی بازداشت شد / علت و سابقه معامله</h1>
      <h2>بعد از گزارش مدیرعامل به رئیس قوه قضائیه :</h2>
      <address>
        <time datetime="2019-11-02T16:20:00+00:00">02 Nov 2019, 16:20</time>
      </address>
      <p>
        <i>سهامدار حقیقی و عضو هیئت مدیره شرکت بورسی ایران ترانسفو که با آورده بسیار ناچیز صاحب بیش از هزار میلیارد تومان منفعت مالی شده ، بازداشت شد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> ، به نقل از موج رسا و فارس ،  بهزاد ظهیری مدیرعامل ایران ترانسفو خواهان بازنگری در واگذاری سهام مدیریتی این شرکت بورسی شد و گفت : چطور می شود به یک نفر 108 میلیارد تومان سود سهام تعلق گیرد؟ این فرد با دارا بودن سهام به ارزش 850 میلیارد تومان ، حدود 200 میلیارد تومان سهام فروخت. چطور می شود با پرداخت 50 60 میلیارد تومان صاحب هزار و 300 میلیارد تومان سود سهام شود و سال ها 321 میلیارد تومان به دولت بدهکار باشد. چرا سازمان خصوصی سازی فسخ قرار داد نمی کند؟</p>
      <p>به گفته وی این فرد از یک و نیم سال قبل ، 34 میلیارد تومان از پول شرکت را تصرف کرده و پس نمی دهد.</p>
      <p>براساس این گزارش، آیت‌الله رئیسی رئیس قوه قضائیه نیز در جلسه امروز شورای اداری استان زنجان با اشاره به گزارش های رسیده در خصوص ترانسفو و مشکلات آن گفت: بخشی از سهام ایران ترانسفو به فردی بدون هیچ گونه آورده‌ای واگذار شده که صاحب هزار میلیارد تومان شده است. موضوع مهمی که نه تنها مورد پذیرش سهامداران و شاغلین و مردم استان نیست، بلکه باید هرچه سریع‌تر پیگیری شود.</p>
      <p>براساس این گزارش، شرکت صنعت و تجارت آداک با سرمایه 87 میلیارد تومانی از آبان 93 تاسیس و در بازار پایه ج فرابورس پذیرش شده و مالک بیش از 29 درصد از سهام ایران ترانسفو است.</p>
      <p>این شرکت مرداد 94  اقدام به خرید بلوک 28.38 درصدی "بترانس" به ارزش 35.5 میلیارد تومان کرد و مهدی مومنی طاهری که قبلا" نائب رئیس هیات مدیره کارگزاری آراد ایرانیان بود یکی از مالکان آداک و رئیس هیات مدیره آن است.</p>
      <p>در این میان اواخر فروردین سال گذشته 49.4 درصد از سهام شرکت صنعت و تجارت آداک توسط سهامدار عمده و حقیقی به نام پروین کریمی طاهری برای عرضه در بازار سوم معاملات فرابورس آماده شده بود .</p>
      <p>انتهای پیام</p>
    </article>
  </body>
</html>