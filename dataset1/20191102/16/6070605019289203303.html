<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/futbol/City-remunta-Southampton-aprofita-Liverpool_0_2336766524.html"/>
    <meta property="og:site_name" content="Ara.cat"/>
    <meta property="article:published_time" content="2019-11-02T16:56:35+00:00"/>
    <meta property="og:title" content="El Liverpool remunta contra l'Aston Villa al minut 94 (1-2) i deixa el City amb la mel als llavis"/>
    <meta property="og:description" content="Els de Guardiola han capgirat el marcador contra el Southampton (2-1), però no poden retallar punts"/>
  </head>
  <body>
    <article>
      <h1>El Liverpool remunta contra l'Aston Villa al minut 94 (1-2) i deixa el City amb la mel als llavis</h1>
      <h2>Els de Guardiola han capgirat el marcador contra el Southampton (2-1), però no poden retallar punts</h2>
      <address>
        <time datetime="2019-11-02T16:56:35+00:00">02 Nov 2019, 16:56</time>
      </address>
      <p>Amb un gol de Kyle Walker al minut 86 de partit el Manchester City ha remuntat contra el Southampton (2-1) i ha fet esclatar un Etihad Stadium en què l'alegria no ha sigut completa perquè, instants després, el Liverpool, que llavors anava perdent contra l'Aston Villa, ha acabat remuntant amb gols al minut 87 i 94 (1-2). D'aquesta manera, tot segueix igual al capdamunt de la Premier League, amb els de Jürgen Klopp líders amb un coixí de sis punts respecte els de Pep Guardiola. </p>
      <p>A l'Etihad Stadium, el Southampton s'havia avançat a la primera part, gràcies a un gol de rebot de  James Ward-Prowse al minut 13, en una acció en què el porter Ederson no ha estat gaire encertat. El conjunt visitant s'ha limitat a viure de la renta del seu gol fins que Agüero ha empatat al minut 70'. El setge dels de Guardiola ha sigut constant i Walker ha trobat el premi del gol del triomf. Poc després, Gabriel Jesús ha malbarat un mà a mà clar contra el porter McCarthy.</p>
      <p>El botí 'citizen' hauria pogut ser major si no hagués sigut per la remuntada 'in extremis' del Liverpool al Villa Park. L'Aston Villa s'havia avançat amb un gol de Trezeguet al primer temps, al minut 21, però Robertson, al minut 87, i Sadio Mané, al minut 94, han desfermat l'alegria dels de Kloop. </p>
    </article>
  </body>
</html>