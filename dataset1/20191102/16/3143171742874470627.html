<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-lunedi-nella-chiesa-di-portosalvo-i-funerali-di-padre-mantarro.html"/>
    <meta property="og:site_name" content="Tempostretto"/>
    <meta property="article:published_time" content="2019-11-02T16:43:43+00:00"/>
    <meta property="og:title" content="S. Teresa. Lunedì, nella chiesa di Portosalvo, i funerali di padre Mantarro"/>
    <meta property="og:description" content="Il sacerdote si è spento ieri al Policlinico di Messina dopo una breve malattia"/>
  </head>
  <body>
    <article>
      <h1>S. Teresa. Lunedì, nella chiesa di Portosalvo, i funerali di padre Mantarro</h1>
      <address><time datetime="2019-11-02T16:43:43+00:00">02 Nov 2019, 16:43</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>Il sacerdote si è spento ieri al Policlinico di Messina dopo una breve malattia</i>
      </p>
      <p>S. TERESA – Si svolgeranno <b>lunedì alle 15 nella chiesa Madonna di Portosalvo</b> i funerali di padre <b>Carmelo Mantarro</b>, spentosi ieri, dopo una breve malattia, al Policlinico di Messina. Aveva 82 anni.</p>
      <p>Ordinato sacerdote il 21 giugno 1960 a Messina, docente di Lettere, dal 1996 al 2006, padre Mantarro è stato parroco della chiesa Madonna di Portosalvo, a S.Teresa, e  della parrocchia di Allume, frazione di Roccalumera. Balzato agli onori delle cronache nel 2006 per alcuni fatti mai del tutto chiariti, dal 18 novembre 2007 è stato trasferito alla guida della chiesa di San Vito Martire, nella sua Misserio.</p>
      <p>Proprio a Misserio aveva concluso la sua missione di parroco nel luglio scorso, quando per motivi di salute è stato sostituito da padre Marcellino Pane.</p>
      <p>Padre Mantarro è stato anche cappellano della chiesa della Ancelle Riparatici a S. Teresa. Dopo i funerali, la salma sarà tumulata nel cimitero di Misserio.</p>
    </article>
  </body>
</html>