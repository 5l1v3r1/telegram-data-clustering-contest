<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/regiony_povynni_otrymaty_bilshe_gumanitarnoi_i_ekonomichnoi_svobody__skoryk_1682281"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T15:44:00+00:00"/>
    <meta property="og:title" content="Регіони повинні отримати більше гуманітарної і економічної свободи, – Скорик"/>
    <meta property="og:description" content="Питання зовнішньої та монетарної політик, оборони мають залишатись за центральною владою, натомість регіони повинні отримати більше гуманітарних та економічних свобод. Якби це відбулось ще у 2013-му, не було б трагічних подій Майдану."/>
  </head>
  <body>
    <article>
      <h1>Регіони повинні отримати більше гуманітарної і економічної свободи, – Скорик</h1>
      <address>
        <time datetime="2019-11-02T15:44:00+00:00">02 Nov 2019, 15:44</time>
      </address>
      <p>
        <b>Питання зовнішньої та монетарної політик, оборони мають залишатись за центральною владою, натомість регіони повинні отримати більше гуманітарних та економічних свобод. Якби це відбулось ще у 2013-му, не було б трагічних подій Майдану.</b>
      </p>
      <p>Таку думку в ефірі проекту <a href="https://zik.ua/tv/project/Intervyu_z_Lytvynenko/">«Інтерв’ю з Литвиненко»</a> виловив народний депутат України від фракції «Опозиційна платформа – За життя» Микола Скорик.</p>
      <p>Він переконаний: регіони повинні отримати більшу автономію.</p>
      <p>«Йдеться про посилення ролі місцевого самоврядування, децентралізацію і більше повноважень на місцях», – підкреслив нардеп.</p>
      <figure>
        <iframe src="https://www.youtube.com/embed/IE-aVqnmWno" width="640" height="360" data-service="Youtube" scrolling="no"/>
      </figure>
      <p>Він зізнався: почувався набагато комфортніше, коли працював головою облради, ніж керівником обласної державної адміністрації.</p>
      <p>«Я розумів, що мої пріоритети – взаємовідносини з депутатами, які багато в чому залежать від стосунків, безпосередньо, з людьми. Натомість посада голови обласної державної адміністрації – це коли одним підписом президента ти можеш бути призначеним або звільненим. Так чи інакше, ти залежний від того, що відбувається в столиці», – зауважив Скорик.</p>
      <p>Він переконаний: за центральними органами влади повинні залишатись питання зовнішньої та монетарної політики, оборони. Однак регіони мають отримати більше гуманітарної і економічної свободи.</p>
      <p>«Якщо б це відбулось до 2013 року, жодних подій 2013-2014 років не було б. Адже від президентської посади набагато менше чого залежало б», – зазначив Скорик.</p>
      <p>Водночас, він наголосив: в Україні достатньо викривлена система управління. Формально, очільник облради є структурою виконавчої влади на місцях, тобто – підпорядковуються Кабміну. Однак, на справді, очільник області підпорядковується не прем’єру, а президенту.</p>
      <p>«Багато в чому, це така собі гра, адже це виключно представник президента», – підкреслив Микола Скорик.</p>
      <p>Як повідомлялось, ексміністр регіонального розвитку, будівництва та ЖКГ України Геннадій Зубко зазначав, що Верховна Рада 9 скликання <a href="https://zik.ua/news/2019/08/08/nova_rada_maie_pryynyaty_17_detsentralizatsiynyh_zakoniv__gennadiy_zubko_1622121">повинна ухвалити 17 децентралізаційних законів</a>.</p>
      <p>Раніше команда Володимира Зеленського <a href="https://zik.ua/news/2019/08/08/nova_rada_maie_pryynyaty_17_detsentralizatsiynyh_zakoniv__gennadiy_zubko_1622121">заявляла намір продовжити децентралізацію</a> і провести адміністративну реформу шляхом укрупнення районів і введення інституту префектів. В рамках реформи планують скоротити кількість районів до 100. Зараз їх – 490.</p>
      <related>
        <h4>читайте також</h4>
        <a href="https://zik.ua/news/2019/10/30/u_radi_stalasya_sutychka_cherez_vidhylennya_postanovy_pro_stvorennya_tsk_shchodo_1679829"/>
        <a href="https://zik.ua/news/2019/10/29/gennadiy_moskal_ta_mykola_skoryk_u_proiekti_treba_pogovoryty_v_efiri_ziku_1679083"/>
        <a href="https://zik.ua/news/2019/10/29/skoryk_vyslovlyuvannya_fedyny_neprypustymi_u_demokratychnomu_suspilstvi_1678879"/>
        <a href="https://zik.ua/news/2019/10/18/propaganda_srsr_lyamets_poradyv_vidmovytys_vid_negatyvnogo_vzhyvannya_slova_1671533"/>
      </related>
    </article>
  </body>
</html>