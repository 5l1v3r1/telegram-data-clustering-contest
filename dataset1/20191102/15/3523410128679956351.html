<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637525/%DB%8C%DA%A9-%D8%AE%D8%A7%D9%86%D9%87-%D9%88-%DA%A9%D8%A7%D8%B1%D9%88%D8%A7%D8%B4-%D8%AF%D8%B1-%D9%85%D9%84%D8%A7%DB%8C%D8%B1-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T15:35:00+00:00"/>
    <meta property="og:title" content="یک خانه و کارواش در ملایر در آتش سوخت"/>
    <meta property="og:description" content="سرپرست سازمان آتش نشانی و خدمات ایمنی ملایر گفت: امروز صبح طی تماس تلفنی یکی از ‏شهروندان با سامانه ۱۲۵ آتش نشانی مبنی بر بروز آتش سوزی..."/>
  </head>
  <body>
    <article>
      <h1>
        <a href="https://www.bultannews.com/fa/news/637525/%DB%8C%DA%A9-%D8%AE%D8%A7%D9%86%D9%87-%D9%88-%DA%A9%D8%A7%D8%B1%D9%88%D8%A7%D8%B4-%D8%AF%D8%B1-%D9%85%D9%84%D8%A7%DB%8C%D8%B1-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA">یک خانه و کارواش در ملایر در آتش سوخت</a>
      </h1>
      <h2>سرپرست سازمان آتش نشانی و خدمات ایمنی ملایر گفت: امروز صبح طی تماس تلفنی یکی از ‏شهروندان با سامانه ۱۲۵ آتش نشانی مبنی بر بروز آتش سوزی...</h2>
      <address><time datetime="2019-11-02T15:35:00+00:00">02 Nov 2019, 15:35</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حسین روستایی افزود: مأموران به محض رسیدن با رعایت اصول ایمنی اقدام به قطع برق و سیستم گاز کردند و کانون حریق که در آشپزخانه رخ داده بود با حاضر شدن سریع و به موقع آتش نشانان اطفا و مانع نفوذ آتش به دیگر اتاق های مجاور شد.</p>
      <p>وی با بیان اینکه در این زمینه خساراتی به وسایل آشپزخانه وارده شد اما کسی صدمه ندید، ادامه داد: علت وقوع حادثه توسط کارشناسان سازمان در دست بررسی کارشناسی است.</p>
      <p>روستایی به بروز حریق در یکی از مکان های تجاری در مرکز شهر اشاره کرد و گفت: به محض اطلاع به سرعت یک دستگاه خودروی سنگین با تجهیزات کامل همراه آتش نشانان به محل اعزام شد.</p>
      <p>سرپرست سازمان آتش نشانی ملایر گفت: این حریق در کارواش خودرو اتفاق افتاده بود که آتش نشانان ابتدا نسبت به قطع کنتور برق و گاز اقدام کردند سپس با استفاده از دو حلقه شیلنگ یک و یک دوم اینچ با آب تحت فشار، آتش اطفا شد.</p>
      <p>وی با بیان اینکه در این حادثه به کسی صدمه جانی وارد نشد، اظهار کرد: با توجه به گسترش آتش و حجم زیاد آن از مرکز تقاضای نیروی کمکی شده که به محض رسیدن با تلاش یکدیگر موفق شدند حریق را به صورت کامل مهار و اطفا کنند.</p>
    </article>
  </body>
</html>