<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544190.html/%D9%82%D8%AF%D8%B1%D8%AA-%D8%A7%D8%AB%D8%B1%DA%AF%D8%B0%D8%A7%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%B1-%D9%85%D9%84%D8%AA-%D9%87%D8%A7%DB%8C-%D8%AC%D9%87%D8%A7%D9%86-%DA%A9%D8%A7%D9%87%D8%B4-%D9%BE%DB%8C%D8%AF%D8%A7-%DA%A9%D8%B1%D8%AF%D9%87--13-%D8%A2%D8%A8%D8%A7%D9%86-%D9%85%D8%A7%D9%87-%D9%86%D9%85%D8%A7%D8%AF-%D9%82%D8%AF%D8%B1%D8%AA-%D9%88-%D8%A7%D9%82%D8%AA%D8%AF%D8%A7%D8%B1-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A7%D8%B3%DA%A9%D8%AA%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T15:09:00+00:00"/>
    <meta property="og:title" content="قدرت اثرگذاری آمریکا بر ملت های جهان کاهش پیدا کرده/ 13 آبان ماه نماد قدرت و اقتدار ملت ایران در برابر اسکتبار جهانی است"/>
    <meta property="og:description" content="یک استاد دانشگاه گفت: قدرت اثرگذاری و اقناع کنندگی آمریکا بر ملت های جهان به شدت کاهش پیدا کرده به طوری که اگر در یک دوره زمانی بسیاری از نخبگان کشورهای به اصطلاح جهان سوم از قدرت آمریکا حرف شنوی داشتند امروزه به شدت کاهش پیدا کرده و این نشانگر افول تمدن آمریکا است."/>
  </head>
  <body>
    <article>
      <h1>قدرت اثرگذاری آمریکا بر ملت های جهان کاهش پیدا کرده/ 13 آبان ماه نماد قدرت و اقتدار ملت ایران در برابر اسکتبار جهانی است</h1>
      <h2>یک استاد دانشگاه:</h2>
      <address>
        <time datetime="2019-11-02T15:09:00+00:00">02 Nov 2019, 15:09</time>
      </address>
      <p>یک استاد دانشگاه گفت: قدرت اثرگذاری و اقناع کنندگی آمریکا بر ملت های جهان به شدت کاهش پیدا کرده به طوری که اگر در یک دوره زمانی بسیاری از نخبگان کشورهای به اصطلاح جهان سوم از قدرت آمریکا حرف شنوی داشتند امروزه به شدت کاهش پیدا کرده و این نشانگر افول تمدن آمریکا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جواد بیژنی، استاد دانشگاه پیام نور استان هرمزگان در گفت وگوی اختصاصی با خبرنگار <a href="http://hormoz.ir/">هرمز</a> با اشاره ابه اینکه 13 آبان انقلاب دوم و بزرگتر از انقلاب اول است، گفت: ما در انقلاب اول عامل آمریکایی ها را که شاه بود از کشور بیرون کردیم ولی در انقلاب دوم که انقلابی بزرگتر بود خود آمریکایی ها را از کشور بیرون انداختیم.</p>
      <p>استاد دانشگاه گفت: در جامعه امروز ما به حقیقت این موضوع کمتر اهمیت داده ایم در صورتی که اگر سفارتخانه آمریکا تا الان در کشور باقی می ماند قطعا از انقلاب چیزی نمانده بود و همینطور آمریکایی ها تجربه فراوانی در براندازی کشور ها، نفوذ و تاثیرگذاری بر افکار عمومی مسئولان و نخبگان دارند اما در یک اقدام یکباره تمام حکومت آنها در ایران گرفته شد و زمان برای برنامه ریزی های آنها باقی نگذاشت.</p>
      <p>وی ادامه داد: قدرت اثرگذاری و اقناع کنندگی آمریکا بر ملت های جهان به شدت کاهش پیدا کرده به طوری که اگر در یک دوره زمانی بسیاری از نخبگان کشورهای به اصطلاح جهان سوم از قدرت آمریکا حرف شنوی داشتند امروزه به شدت کاهش پیدا کرده و این نشانگر افول تمدن آمریکا است.</p>
      <p>بیژنی گفت: بسیاری از اندیشمندان به این موضوع اذعان کرده اند و همینطور فرانسه به صورت رسمی افول آمریکا را رسانه ای کرد و اگر برای مردم خودمان به صورت ملموس بخواهیم بیان کنیم این است که 30 سال قبل که هواپیمای مسافربری ما را مورد هدف قرار دادند ماهیچ اقدامی نتوانستیم انجام دهیم اما امروز بعد از گذشت سال ها توانستیم هواپیماهای بدون سرنشین و پیشرفته آنها را زمین گیر کنیم و این نشانه هایی از افول تمدنی غرب است.</p>
      <p>استاد دانشگاه افزود: ما در کشور توانسته ایم تفکر غربی و آمریکایی را کنار بزنیم و و در حوزه هایی که تفکر غیر انقلابی را کنار زده موفق و پیروز عمل کرده ایم و برعکس در حوزه هایی که به این قدرت اعتماد کرده ایم یا مسئولیتی داده ایم و به این اندیشه بوده ایم که حرکت میکنیم در جا زده ایم.</p>
      <p>بیژنی خاطر نشان کرد: نادیده گرفتن جهان غرب به این معنا نیست که ما تعاملات خود را با تمام جهان قطع کنیم چرا که در این دوران 40 ساله میبینیم که تعاملات ایران با جهان بسیار زیاد بوده و ما هیچ راهی نداریم جز اینکه در حوزه اجرا نیز به انقلاب اسلامی و تفکر انقلاب اسلامی که تفکر مقاومت، ایستادگی و تلاش بی وقفه است ادامه دهیم و با مدل های بومی تجربه شده مشکلات را حل کنیم.</p>
      <p>این استاد دانشگاه در پایان تصریح کرد:رسانه ها و نظام آموزشی ما نتوانسته بصورت دقیق و درست جنایات آمریکا در کشور ما را به نسل جدید و دانش آموزان بفهماند و هر جنایتی را که به پای پهلوی مینویسیم پای دیگر آن آمریکا بوده و همینطور مشارکتی که آمریکا در جنگ تحمیلی داشت.</p>
      <p>انتهای پیام/</p>
    </article>
  </body>
</html>