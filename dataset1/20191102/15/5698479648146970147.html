<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/02/dicaprio-praises-teen-climate-change-activist-greta-thunberg-as-leader-of-our-time"/>
    <meta property="og:site_name" content="euronews"/>
    <meta property="article:published_time" content="2019-11-02T15:10:08+00:00"/>
    <meta property="og:title" content="ستایش دی‌کاپریو از تونبرگ: گرتا رهبر دوران ما است"/>
    <meta property="og:description" content="لئوناردو دی کاپریو، بازیگر هالیوودی روز جمعه با انتشار عکسی از گرتا تونبرگ، فعال ۱۶ ساله مبارزه با تغییرات آب و هوایی از او به عنوان «رهبر دوران» معاصر یاد کرد."/>
  </head>
  <body>
    <article>
      <h1>ستایش دی‌کاپریو از تونبرگ: گرتا رهبر دوران ما است</h1>
      <address><time datetime="2019-11-02T15:10:08+00:00">02 Nov 2019, 15:10</time> by <a rel="author">یورونیوز فارسی </a></address>
      <p>لئوناردو دی کاپریو، بازیگر هالیوودی روز جمعه با انتشار عکسی از گرتا تونبرگ، فعال ۱۶ ساله مبارزه با تغییرات آب و هوایی از او به عنوان «رهبر دوران» معاصر یاد کرد.</p>
      <p>این اولین دیدار دو فعال هوادار حفاظت از محیط زیست با یکدیگر بود. لئوناردو دی کاپریو یکی از سردمداران مبارزه با تغییرات آب و هوایی در میان بازیگران هالیوود است.</p>
      <p>این ستاره سینمای آمریکا در متنی به همراه عکس خود و گرتا تونبرگ، ابراز امیدواری کرده که پیام گرتا تونبرگ «هشداری برای تمام رهبران جهان باشد که زمان انفعال به سر آمده است.»</p>
      <figure>
        <embed-post data-src="https://www.instagram.com/p/B4VL7ZnFrjf" data-service="Instagram"/>
      </figure>
      <p>لئوناردو دی کاپریو، ۴۴ ساله که اخیرا فیلم «روزی روزگاری هالیوود» به کارگردانی کوانتین تارانتینو از او به نمایش در آمده در سال ۲۰۱۶ برنده جایزه اسکار شد.</p>
      <p>گرتا تونبرگ که برای شرکت در اجلاس تغییرات آب و هوایی به آمریکا رفته است روز جمعه همزمان با اعلام خبر تغییر محل نشست تغییرات آب و هوایی سازمان ملل در صفحه توئیتر خود برای بازگشت به اروپا درخواست کمک کرد.</p>
      <p>گرتا تونبرگ حاضر به استفاده از هواپیما به دلیل آلایندگی بالای آن نیست. او پیش از این هفته ها برای سفر از اروپا به قاره آمریکا در اقیانوس اطلس بود.</p>
      <p>محل نشست «کوپ ۲۵» (Cope 25) که قرار بود بین روزهای دوم تا ۱۳ دسامبر در شیلی برگزار شود به دنبال بحران سیاسی و تظاهرات در این کشور به اسپانیا تغییر یافته است.</p>
    </article>
  </body>
</html>