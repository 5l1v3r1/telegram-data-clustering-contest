<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595428/diasolinomeno-me-katagma-kraniou-neogennito"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T15:19:00+00:00"/>
    <meta property="og:title" content="Διασωληνωμένο με κάταγμα κρανίου νεογέννητο"/>
    <meta property="og:description" content="Φέροντας κάταγμα κρανίου, νοσηλεύεται διασωληνωμένο στο Μακάρειο Νοσοκομείο κοριτσάκι 13 ημερών, με το ΤΑΕ Λεμεσού να διερευνά τις συνθήκες τραυματισμού..."/>
  </head>
  <body>
    <article>
      <h1>Διασωληνωμένο με κάταγμα κρανίου νεογέννητο</h1>
      <address><time datetime="2019-11-02T15:19:00+00:00">02 Nov 2019, 15:19</time> by <a rel="author">SigmaLive</a></address>
      <p><b>Φέροντας κάταγμα κρανίου, νοσηλεύεται διασωληνωμένο στο Μακάρειο Νοσοκομείο κοριτσάκι 13 ημερών, με το ΤΑΕ Λεμεσού να διερευνά τις συνθήκες τραυματισμού του.<br/></b> <br/>Σύμφωνα με αστυνομικές πηγές, το βρέφος, του οποίου οι γονείς είναι από το Μπαγκλαντές, μεταφέρθηκε σήμερα στο Γενικό Νοσοκομείο Λεμεσού, με πρήξιμο στο κεφάλι.<br/> <br/>Από τις εξετάσεις διαπιστώθηκε ότι φέρει κάταγμα κρανίου και κρίθηκε αναγκαία η μεταφορά του στο Μακάρειο Νοσοκομείο, στη Λευκωσία, για εξειδικευμένες εξετάσεις.<br/> <br/>Οι συνθήκες τραυματισμού του βρέφους δεν έχουν εξακριβωθεί και διερευνώνται από το ΤΑΕ Λεμεσού, ενώ αναμένεται να ληφθεί κατάθεση από τους γονείς.<br/> </p>
    </article>
  </body>
</html>