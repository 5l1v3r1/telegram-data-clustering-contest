<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/nameriha-31-pakistanci-skriti-v-kamion-vav-francija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-02T15:14:00+00:00"/>
    <meta property="og:title" content="Намериха 31 пакистанци, скрити в камион във Франция"/>
    <meta property="og:description" content="Всички са предадени на властите. В групата мигранти има три момчета на 15 години"/>
  </head>
  <body>
    <article>
      <h1>Намериха 31 пакистанци, скрити в камион във Франция</h1>
      <h2>Всички са предадени на властите. В групата мигранти има три момчета на 15 години</h2>
      <address><time datetime="2019-11-02T15:14:00+00:00">02 Nov 2019, 15:14</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>31 пакистанци бяха открити при проверка на камион на магистрала в Югоизточна Франция, близо до италианската граница вчера. Шофьорът който също е пакистанец, е арестуван, съобщи прокуратурата в Ница, цитирана от "Франс прес".</p>
      <p>В групата мигранти има три момчета на 15 години, но не и семейства, посочва прокуратурата.</p>
      <p>Всички са предадени на италианските власти, както предвижда процедурата за недопускане, въведена след възстановяването на граничния контрол през ноември 2015 г., съобщиха властите в департамент Алп Маритим, потвърждавайки информация от в. "Нис матен", пише БТА. </p>
      <p>Тази процедура се прилага, когато проверката е осъществена на "разрешен пропускателен пункт" - нещо като виртуална граница, какъвто е случаят, и се прилага за всички незаконно пребиваващи независимо от възрастта им, отбелязва АФП.</p>
      <p>Ще опитаме да установим дали не става въпрос за мрежа и има ли организатори, както правим системно в такива случаи. Ако не установим такива, шофьорът на камиона, който е под стража в граничната полиция, ще бъде предаден на прокуратурата и ще бъде съден по бързата процедура за съдействие на чужденци да влизат незаконно в страната, казаха от прокуратурата в Ница.</p>
      <p>В края на миналия месец в Лондон в камион бяха открити 39 тела в камион в центъра на града. Двама ирландци вече са с повдигнати обвинения за убийство и трафик на хора заради смъртта на 39-те виетнамски граждани в хладилен камион.</p>
      <p>Междувременно мигрантският въпрос породи напрежение между България и Франция. Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство заради изказване на Еманюел Макрон за някои от българите и украинците във Франция.</p>
    </article>
  </body>
</html>