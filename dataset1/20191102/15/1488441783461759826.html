<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/02/nokia-2-3-leak-germania-677642/"/>
    <meta property="og:site_name" content="AndroidWorld"/>
    <meta property="article:published_time" content="2019-11-02T15:37:14+00:00"/>
    <meta property="og:title" content="Nokia vuole puntellare la sua fascia bassa: sulle tracce del nuovo Nokia 2.3"/>
    <meta property="og:description" content="Nokia si sta mettendo in luce in queste settimane per l’ottima gestione del supporto ai suoi smartphone di riferimento, con..."/>
  </head>
  <body>
    <article>
      <h1>Nokia vuole puntellare la sua fascia bassa: sulle tracce del nuovo Nokia 2.3</h1>
      <h2>Bluetooth 5.0 anche per fascia economica del mercato.</h2>
      <address><time datetime="2019-11-02T15:37:14+00:00">02 Nov 2019, 15:37</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><a href="https://www.androidworld.it/tag/nokia/">Nokia</a> si sta mettendo in luce in queste settimane per l’ottima gestione del supporto ai suoi smartphone di riferimento, con <a href="https://www.androidworld.it/2019/10/09/nokia-8-1-android-10-stabile-rilascio-670268/">Nokia 8.1 già aggiornato</a> ad <a href="https://www.androidworld.it/tag/android-10/">Android 10</a> e altri modelli come Nokia 7.1 e Nokia 6.1 ormai <a href="https://www.androidworld.it/2019/10/14/android-10-vicinissimo-nokia-7-plus-nokia-7-1-nokia-6-1-6-1-plus-trapelate-le-prime-beta-foto-671855/">in procinto</a> di ricevere lo stesso trattamento. Al contempo però, il marchio finlandese guarda già al futuro, ovvero ai <b>nuovi smartphone da lanciare</b> per continuare a far sentire la sua presenza nel mercato. Anche nella <b>fascia bassa</b>.</p>
      <p>Nel database di un partner tedesco che distribuisce in Europa gli smartphone Nokia sono infatti comparsi <b>riferimenti</b> ad un modello inedito, evidentemente vicino ad essere annunciato. Si tratta di<b> Nokia 2.3</b>, successore di quel Nokia 2.2 che non ci aveva proprio convinto qualche mese fa, in occasione della <a href="https://www.androidworld.it/recensioni/nokia-2-2/">recensione completa</a>.</p>
      <p>Pur trattandosi di un dispositivo di fascia bassa, le prestazioni non si erano mostrate all’altezza della situazione, dunque il nuovo Nokia 2.3 dovrò<b> cambiare registro</b> se vorrà far dimenticare il precedessore e affermarsi come vera alternativa agli arrembanti rivali cinesi. Sul suo conto per ora si sa poco: ci sarà una<b> variante dual SIM</b> (nome in codice TA-1206, mentre per quella a singola SIM è TA-1214), il <i>chip</i> sarà nuovamente un <b>MediaTek</b>, ma questa volta ci sarà il supporto al <b>Bluetooth 5.0</b>.</p>
      <p>Fonte: <a href="https://nokiapoweruser.com/exclusive-nokia-2-3-ta-1206-leaks-via-a-distributor-database-color-variants-mediatek-processor-revealed/">Nokia Power User</a></p>
    </article>
  </body>
</html>