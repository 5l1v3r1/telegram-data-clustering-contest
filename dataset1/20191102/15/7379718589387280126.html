<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/02/val-chisone-la-montagna-in-bianco-e-nero"/>
    <meta property="og:site_name" content="euronews"/>
    <meta property="article:published_time" content="2019-11-02T15:14:14+00:00"/>
    <meta property="og:title" content="Val Chisone, la montagna in bianco e nero"/>
    <meta property="og:description" content="Con un libro fotografico completamente in bianco e nero, il fotografo &quot;di alta quota&quot; Claudio Bonifazio ci racconta una delle valle più affascinanti del Piemonte: la Val Chisone."/>
  </head>
  <body>
    <article>
      <h1>Val Chisone, la montagna in bianco e nero</h1>
      <address><time datetime="2019-11-02T15:14:14+00:00">02 Nov 2019, 15:14</time> by <a rel="author">Cristiano Tassinari</a></address>
      <p>"<i>Ma com'è bella, sempre, la mia valle, in ogni stagione, dall'alba al tramonto. Di lei conosco tutto, le vette, i laghi, i canaloni, le praterie, le bergerie, i ponti, i guadi, le sorgenti, le fontane, i riu. Ma soprattutto i paesi e la gente</i>".</p>
      <figure>
        <img src="https://static.euronews.com/articles/stories/04/27/56/72/534x402_cmsv2_2b232d73-1c52-5003-8468-0b0629cd6135-4275672.jpg"/>
        <figcaption>Photo Claudio Bonifazio</figcaption>
      </figure>
      <h3>"Volti e risvolti"</h3>
      <p>Inizia cosi l'introduzione di Claudio Bonifazio, fotografo "di alta quota", al suo libro fotografico - interamente in bianco e nero - intitolato <b>"Volti e Risvolti</b> - <b>Percorsi fotografici in Val Chisone</b>" (Marco Valerio Editore).</p>
      <figure>
        <img src="https://static.euronews.com/articles/stories/04/27/56/72/534x722_cmsv2_99174b10-f99f-511d-b74a-569fc771a847-4275672.jpg"/>
      </figure>
      <p>Sono le parole di <b>Riccardo Breuza</b>, arrivato a Villaretto, nel cuore della Val Chisone, una delle valli più affascinanti del Piemonte, nel 1985.<br/>Professione: impiegato dell'ufficio postale.<br/>Segni particolari: amante della montagna.Punto di riferimento: l'associazione culturale "La Valaddo".</p>
      <figure>
        <img src="https://static.euronews.com/articles/stories/04/27/56/72/534x797_cmsv2_4c883b1a-4fa2-57bc-ad7c-e9fb629a087e-4275672.jpg"/>
        <figcaption>Photo Claudio Bonifazio</figcaption>
      </figure>
      <h3>"Come si fa a trasmettere l'amore per la montagna?"</h3>
      <p>"<b>Ho fatto tesoro della lezione di Riccardo Bauza</b>", racconta Claudio Bonifazio, "<b>per questo lavoro che parte da una domanda: come si fa a trasmettere l'amore per la montagna, per i borghi, i suoi abitanti e le sue tradizioni, per le praterie, i fiori, gli animali, i sentieri e le cime? Ho provato a farlo: ed è questo il senso di questa mia raccolta di fotografie, per raccontare, con un pizzico di magia, grazie alla fotocamera, ciò che la montagna ci regala</b>".</p>
      <figure>
        <img src="https://static.euronews.com/articles/stories/04/27/56/72/606x404_cmsv2_cddd9e56-2328-5e66-a5ac-b6e6ce429e13-4275672.jpg"/>
        <figcaption>Photo Claudio Bonifazio</figcaption>
      </figure>
      <h3>"Un piccolo mondo antico"</h3>
      <p>- E che cosa ha scoperto, tra i regali della montagna?</p>
      <p>"<b>Il mio è stato un piccolo viaggio in un mondo che, per certi versi, è rimasto quello antico delle vecchie borgate, percorsi di transumanza, avvistamenti di flora e fauna, ambienti estivi e invernali. Un mondo di gente fiera, legata alla proprie tradizioni, tanto da tramandare di generazione in generazione usi e costumi del passato. Ma è anche un mondo che, dopo la spopolamento dei decenni passati",</b> conclude Claudio Bonifazio<b>, "sta lentamente tornando ad essere abitato da chi, per scelta, vuole fare dell'ambiente montano il proprio spazio di vita"</b>.</p>
      <figure>
        <img src="https://static.euronews.com/articles/stories/04/27/56/72/606x456_cmsv2_47045a80-b5c5-57e6-84da-e02f4dc6f043-4275672.jpg"/>
        <figcaption>Photo Claudio Bonifazio</figcaption>
      </figure>
    </article>
  </body>
</html>