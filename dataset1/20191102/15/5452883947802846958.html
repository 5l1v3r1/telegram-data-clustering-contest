<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/allerta-meteo-maltempo-campania-2-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-02T15:42:00+00:00"/>
    <meta property="og:title" content="Allerta meteo in Campania di livello arancione"/>
    <meta property="og:description" content="La comunicazione della Protezione Civile"/>
  </head>
  <body>
    <article>
      <h1>Allerta meteo in Campania di livello arancione</h1>
      <h2>La comunicazione della Protezione Civile</h2>
      <address><time datetime="2019-11-02T15:42:00+00:00">02 Nov 2019, 15:42</time> by <a rel="author">Redazione</a></address>
      <p>Allerta meteo di colore arancione su tutta la Campania dalla mezzanotte di oggi alle 23.59 di domenica. Lo comunica la Protezione civile regionale. È esclusa la zona del Tanagro, dove invece il livello del rischio è giallo.</p>
      <p>«Si prevede un rischio idrogeologico diffuso per precipitazioni e temporali a partire dalla mezzanotte e fino alle 23.59 di domani per precipitazioni diffuse, anche a carattere di rovescio e temporale, che potrebbero avere anche forte intensità», avverte la Protezione civile della Campania.</p>
      <p>A questo quadro meteo sono associati anche venti forti da Sud-Ovest dalla mattinata di domani, con raffiche di vento nei temporali. Lungo le coste esposte, si prevedono mare agitato e possibili mareggiate. Nella zona 7 (Tanagro) si prevede comunque un rischio idrogeologico localizzato e vige l'allerta gialla.</p>
    </article>
  </body>
</html>