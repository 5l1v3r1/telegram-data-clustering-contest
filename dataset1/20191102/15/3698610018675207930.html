<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/astronomi-opublikuvali-znimok-galaktiki-scho-padaye-v-pich-328275_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T15:13:00+00:00"/>
    <meta property="og:title" content="Астрономи опублікували знімок галактики, що &quot;падає в Піч&quot;"/>
    <meta property="og:description" content="Галактика рухається у напрямку до ядра скупчення в Печі."/>
  </head>
  <body>
    <article>
      <h1>Астрономи опублікували знімок галактики, що "падає в Піч"</h1>
      <h2>Галактика рухається у напрямку до ядра скупчення в Печі.</h2>
      <address>
        <time datetime="2019-11-02T15:13:00+00:00">02 Nov 2019, 15:13</time>
      </address>
      <p>Астрономи показали знімок NGC 1404 – гігантської еліптичної <a href="https://dt.ua/TECHNOLOGIES/astronomi-vidkrili-starodavnyu-mifichnu-galaktiku-327115_.html"><b>галактики</b></a>, яка розташовується в сузір'ї Печі на відстані 62 мільйонів світлових років від Землі. Як повідомляє <a href="https://www.eso.org/public/russia/images/potw1943a/?lang">Європейська південна обсерваторія</a>, незважаючи на вдаваний спокій, знімок приховує драматичну реальність.</p>
      <p>Об'єкт входить в скупчення галактик в Печі і повільно рухається у напрямку до його ядра. По мірі того, як галактика наближається до великої центральної галактики скупчення NGC 1399, її запаси гарячого газу вириваються з неї, залишаючи позаду довгий газовий слід.</p>
      <p>На знімку цей слід помітити не можна, але його видно на рентгенівських зображеннях. З часом об'єкт втратить більшу частину свого газу і здатність виробляти нові зірки.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше астрономи помітили, що невелика галактика, розташована в групі Скульптор, поступово<a href="https://dt.ua/TECHNOLOGIES/astronomi-pomitili-gigantsku-galaktiku-yaka-ruynuye-svoyu-susidku-195887_.html"><b>руйнується гравітаційним впливом гігантської галактики</b></a>, розташованої по сусідству з нею. Виявлена галактика належить до типу карликових сфероїдальних галактик, але, на відміну від інших подібних галактик, вона має витягнуту форму, спрямовану в бік NGC 253. Така форма галактики може вказувати на те, що на неї діє гравітаційний вплив більшої галактики, який сильніше діє на ближній бік.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>