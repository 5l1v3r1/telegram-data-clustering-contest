<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637521/%DA%A9%D8%AA%D8%A7%D8%A8%E2%80%8C%D9%87%D8%A7%DB%8C-%D9%86%D8%A7%D8%B4%D8%B1-%D9%BE%D8%B2%D8%B4%DA%A9%DB%8C-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T15:12:00+00:00"/>
    <meta property="og:title" content="کتاب‌های ناشر پزشکی در آتش سوخت"/>
    <meta property="og:description" content="بخش زیادی از کتاب‌های پزشکی انتشارات تیمورزادگان در آتش سوخت و خسارت مالی قابل توجهی به این ناشر وارد شد."/>
  </head>
  <body>
    <article>
      <h1>
        <a href="https://www.bultannews.com/fa/news/637521/%DA%A9%D8%AA%D8%A7%D8%A8%E2%80%8C%D9%87%D8%A7%DB%8C-%D9%86%D8%A7%D8%B4%D8%B1-%D9%BE%D8%B2%D8%B4%DA%A9%DB%8C-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA">کتاب‌های ناشر پزشکی در آتش سوخت</a>
      </h1>
      <h2>بخش زیادی از کتاب‌های پزشکی انتشارات تیمورزادگان در آتش سوخت و خسارت مالی قابل توجهی به این ناشر وارد شد.</h2>
      <address><time datetime="2019-11-02T15:12:00+00:00">02 Nov 2019, 15:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فرهاد تیمورزاده (ناشر) با اعلام این خبر در صفحه شخصی خود در فضای مجازی از این حادثه خبر داد و نوشت که سازمان آتش نشانی علت آتش سوزی را اتصال سیم‌های برق این انبار که در شهرک صنعتی کارا حوالی شهر قرچک قرار داشته اعلام کرده است.<br/>بر اثر آتش سوزی این انبار بیش از یک میلیون و ۵۳۰ هزار جلد کتاب و پوستر علمی –آموزشی آتش گرفت و سوخت.<br/>از میان کتاب‌های سوخته شده، ۱۱۰۰ عنوان کتاب پزشکی دانشگاهی، ۲۲۰ عنوان کتاب حوزه سلامت عمومی، ۲۸۰ عنوان کتاب کودک و نوجوان و ۳۵۰ عنوان پوستر علمی و آموزشی بوده‌اند.<br/>بنابر اعلام سازمان آتش نشانی در این حادثه آتش‌سوزی ۲۴ میلیارد و یکصد میلیون تومان خسارت مالی به انتشارات وارد شده است.<br/>بنابر اعلام تیمورزاده این آتش‌سوزی ساعت ۵ صبح روز سه‌شنبه ۷ آبان رخ داد، ولی به دلیل اینکه امکانات آتش‌نشانی منطقه برای مهار کردن این آتش‌سوزی کافی نبود، عملیات اطفای حریق با دریافت کمک از مناطق همجوار مثل پاکدشت تا ساعت ۱۷ ادامه داشت.<br/>این ناشر گفته معادل ۱۰ درصد کتاب‌های این انبار تحت بیمه آتش‌سوزی، انفجار، صاعقه، ضایعات ناشی از آب باران و ذوب برف قرار داشت، اما توصیه من به همکاران این است که ۱۰۰ درصد بهای پشت جلد کتاب‌ها یا بهای فروش کتاب‌ها را بیمه کنند.</p>
    </article>
  </body>
</html>