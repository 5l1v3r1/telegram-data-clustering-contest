<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/02/Bilbombe-krevde-mange-liv-i-syrisk-grenseby-20306389.ece"/>
    <meta property="og:site_name" content="adressa.no"/>
    <meta property="article:published_time" content="2019-11-02T15:22:37+00:00"/>
    <meta property="og:title" content="Bilbombe krevde mange liv i syrisk grenseby"/>
    <meta property="og:description" content="Minst 13 mennesker ble drept og over 20 såret da en bilbombe eksploderte i den syriske byen Tell Abyad, som ligger på grensen til Tyrkia."/>
  </head>
  <body>
    <article>
      <h1>Bilbombe krevde mange liv i syrisk grenseby</h1>
      <address><time datetime="2019-11-02T15:22:37+00:00">02 Nov 2019, 15:22</time> by <a rel="author">(NTB) NTB-AFP</a></address>
      <p>Minst 13 mennesker ble drept og over 20 såret da en bilbombe eksploderte i den syriske byen Tell Abyad, som ligger på grensen til Tyrkia.</p>
      <aside><a href="https://www.adressa.no/nyheter/utenriks/2019/11/02/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/02/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/02/javascript:void(0);">Del denne artikkelen på e-post</a></aside>
      <p>Den kraftige bomben gikk av på et marked i den syriskkurdiske grensebyen lørdag. Blant de drepte er det både sivile og protyrkiske militsmedlemmer, melder aktivistgruppa SOHR.</p>
      <p>Ingen har foreløpig tatt på seg ansvaret for angrepet, men tyrkiske myndigheter anklager den kurdiske YPG-militsen for å stå bak.</p>
      <p>Tell Abyad har vært åsted for noen av de hardeste kampene mellom kurdiske og tyrkiske styrker etter at Tyrkia innledet sin militæroffensiv mot Nord-Syria i begynnelsen av oktober.</p>
      <p>(©NTB)</p>
    </article>
  </body>
</html>