<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/call-of-duty-modern-warfare-torna-modalita/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T15:03:00+00:00"/>
    <meta property="og:title" content="Call of Duty Modern Warfare: ritorna la modalità Uccisione Confermata con la patch 1.06"/>
    <meta property="og:description" content="Con la appena rilasciata patch 1.06 ritorna finalmente in Call of Duty Modern Warfare la tanto apprezzata modalità Uccisione Confermata."/>
  </head>
  <body>
    <article>
      <h1>Call of Duty Modern Warfare: ritorna la modalità Uccisione Confermata con la patch 1.06</h1>
      <address><time datetime="2019-11-02T15:03:00+00:00">02 Nov 2019, 15:03</time> by <a rel="author">Giacomo Todeschini</a></address>
      <p>Ottime notizie per i fan di<b> Call of Duty Modern Warfare:</b> la patch 1.06 appena rilasciato per l’opera infatti, tra le altre cose, riporta nel gioco anche la tanto apprezzata modalità <b>Uccisione Confermata</b>.</p>
      <p>Purtroppo<b> Infinity Ward</b> non ha ancora rilasciato una patch note ufficiale ma, una volta completato il download di 8 GB, tale modalità diventerà fin da subito disponibile all’interno del titolo.</p>
      <p>Leggi anche: <a href="https://www.tomshw.it/videogioco/pokemon-spada-e-scudo-leak-evoluzioni/">Pokémon Spada e Scudo, in un leak le presunte evoluzioni di Grookey e Sobble</a></p>
      <figure>
        <img src="https://www.tomshw.it/images/images/2019/06/call-of-duty-modern-warfare-37468.jpg"/>
      </figure>
      <p>Per chi non sapesse di cosa stiamo parlando la modalità <b>Uccisione Confermata</b> è un’opzione di gioco in cui per fare punti e conquistare la vittoria sarà necessario raccogliere le piastrine rilasciate dai nemici sconfitti. Una modalità decisamente apprezzata e presente sulla saga da oramai diversi capitoli.</p>
      <p><b>Call of Duty Modern Warfare</b> è un titolo decisamente notevole. Come riporta anche la nostra recensione, che<a href="https://www.tomshw.it/videogioco/call-of-duty-modern-warfare-recensione/"> potete trovare qui</a>, infatti: “Quest’anno <b>CoD</b> mantiene a tratti un’esperienza classica in modalità multigiocatore, rifinita però nei ritmi e nei movimenti, e si dota anche di alcune playlist che portano un po’ di freschezza come <b>Scontro</b> e <b>Guerra Terrestre</b>. Non tutte le mappe sono piacevoli da giocare, ma il lavoro di design svolto per evitare un’eccessiva semplificazione è da apprezzare e suggerisce un’attenzione particolare rivolta anche al gioco competitivo. A trionfare però sono soprattutto le armi, il loro ritrovato feeling più vicino al comportamento reale e l’ampia personalizzazione dei pezzi da assemblare.”</p>
      <p>Che ne pensate di questa notizia e di <b>Call of Duty Modern Warfare</b> e di questo nuovo update? Siete contenti del ritorno di <b>Uccisione Confermata</b> o questa modalità non è proprio di vostro gradimento? Fateci sapere che ne pensate direttamente nei commenti!</p>
      <blockquote>Il ritorno di questa modalità vi ha convinto a recuperare finalmente <b>Call of Duty Modern Warfare?</b> Potete trovarlo comodamente con un leggero sconto <a href="https://toms.it/uq5CZ">a questo indirizzo</a>.</blockquote>
    </article>
  </body>
</html>