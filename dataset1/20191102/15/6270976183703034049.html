<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/skandalnyj-lavrenyuk-mozhe-otrymaty-posadu-v-gpu-zmi/"/>
    <meta property="og:site_name" content="Рубрика"/>
    <meta property="article:published_time" content="2019-11-02T15:08:53+00:00"/>
    <meta property="og:title" content="Скандальний Лавренюк може отримати посаду в ГПУ, - ЗМІ"/>
    <meta property="og:description" content="Колишній заступник міністра інфраструктури Юрій Лавренюк може бути призначений на пост заступника генерального прокурора України. Про це ЕП повідомив співрозмовник в парламенті. За даними ЕП, Лавренюк, який з 2016 року займав посаду заступника міністра та відповідав за портовий напрямок, представляв в транспортному відомстві інтереси глави МВС Арсена Авакова. Після новини у вересні про те, що […]"/>
  </head>
  <body>
    <article>
      <h1>Скандальний Лавренюк може отримати посаду в ГПУ, - ЗМІ</h1>
      <address><time datetime="2019-11-02T15:08:53+00:00">02 Nov 2019, 15:08</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/YUrij-Lavrenyuk-620x345.jpg"/>
      </figure>
      <p>
        <b>
          <b>Колишній заступник міністра інфраструктури Юрій Лавренюк може бути призначений на пост заступника генерального прокурора України.</b>
        </b>
      </p>
      <p>Про це <a href="https://www.epravda.com.ua/news/2019/11/2/653264/">ЕП</a> повідомив співрозмовник в парламенті.</p>
      <p>За даними ЕП, Лавренюк, який з 2016 року займав посаду заступника міністра та відповідав за портовий напрямок, представляв в транспортному відомстві інтереси глави МВС Арсена Авакова.</p>
      <p>Після новини у вересні про те, що Лавренюк може залишитися при посаді, одразу декілька профільних асоціацій опублікували листи на ім’я президента та прем’єра з проханням не допустити його перепризначення, оскільки з ним, начебто, пов’язані ледь не усі корупційні скандали останніх років.</p>
      <p>Сам Лавренюк неодноразово спростовував усі звинувачення на свою адресу та заявляв, що під час його роботи в сфері інфраструктури було запроваджено багато фундаментальних змін.</p>
      <p>28 жовтня <a href="https://rubryka.com/2019/10/28/zastupnyk-golovy-mininfrastruktury-jde-u-vidstavku/">Лавренюк заявив, що завершує роботу у міністерстві і “планує рухатися далі”.</a></p>
      <p>За даними ЕП, Лавренюк має підтримку керівника Офісу президента Андрія Богдана.</p>
    </article>
  </body>
</html>