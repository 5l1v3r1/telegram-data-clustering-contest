<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/uilyam-i-keyt-s-tayno-predbrachno-sporazumenie-na-salfetka-405655.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T15:50:41+00:00"/>
    <meta property="og:title" content="Уилям и Кейт с тайно предбрачно споразумение на салфетка"/>
    <meta property="og:description" content="Пазят си я и до днес"/>
  </head>
  <body>
    <article>
      <h1>Уилям и Кейт с тайно предбрачно споразумение на салфетка</h1>
      <address><time datetime="2019-11-02T15:50:41+00:00">02 Nov 2019, 15:50</time> by <a rel="author">"Стандарт"</a></address>
      <p>Приказката на Кейт Мидълтън и принц Уилямв  започва през 2003 г.в университета в Шотландия, където двамата учат.</p>
      <p>Въпреки че отношенията им се развиват много бавно и двамата стават семейство едва след осем години, още в университета влюбените са били решени, че ще се оженят. Поне това твърди кралският биограф Кейти Никол.</p>
      <p>В книгата си „Кейт: Бъдещата кралица“ тя пише, че още през 2007 г. херцозите на Кеймбридж са мислили за брак. И още тогава са сключили предбрачно споразумение, пише Express.</p>
      <p>На една от романтичните им срещи принцът накарал любимата си да изброи нещата, които за нея са най-важни в една връзка. Катрин споменала съвместното взимане на решения и преодоляване на трудностите. А Уилям признал, че мечтае за трима наследници.</p>
      <p>На най-обикновена салфетка било написано, че Мидълтън е съгласна да роди на съпруга си три деца, а той, от своя страна, се задължава да се грижи за тях и да решават всички семейни проблеми заедно. Най-отдолу и двамата сложили подписите си.</p>
      <p>Предбрачното споразумение било доста неофициално. В него не били засегнати финансови въпроси, а само това как би трябвало да изглежда идеалният им семеен живот.</p>
      <p>"На острова Уилям е обещал на Кейт, че нещата между тях са сериозни. Тогава за първи път те говорят за женитбата", разказва Кейти Никол.</p>
      <p>И до ден днешен Кейт и Уилям пазят салфетката, превърнала се в първия им предбрачен договор. След сватбата херцогинята на Кеймбридж е подписала истински договор, според който не трябва да дава автографи и да разгласява информация, свързана с членовете на кралското семейство.</p>
      <p>Кейт Мидълтън се омъжва за принц Уилям през 2011 г. Хората я обожават не не спират да я наричат "новата Даяна".</p>
      <p>За осем години тя дари съпруга си с три прекрасни дечица - Джордж, Шарлот и Луи. Британските медии не спират да спекулират, че съвсем скоро Катрин ще роди още едно дете.</p>
      <p>А самата тя наскоро призна, че иска да роди още две бебета, но съпругът й вярва, че в момента в семейството има достатъчно деца. </p>
      <p> </p>
    </article>
  </body>
</html>