<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544201.html/%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B3%DB%8C%D9%84%D8%A7%D8%A8-%D9%88-%D8%A8%D8%A7%D9%84%D8%A7-%D8%A2%D9%85%D8%AF%D9%86-%D8%B3%D8%B7%D8%AD-%D8%A2%D8%A8-%D8%B1%D9%88%D8%AF%D8%AE%D8%A7%D9%86%D9%87-%D9%87%D8%A7-%D8%AF%D8%B1-%DA%AF%D9%84%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T15:21:00+00:00"/>
    <meta property="og:title" content="هشدار وقوع سیلاب و بالا آمدن سطح آب رودخانه ها در گلستان"/>
    <meta property="og:description" content="مدیر مطالعات پایه منابع آب شرکت آب منطقه ای گلستان نسبت به احتمال بالا آمدن سطح آب رودخانه ها و وقوع سیلاب مناطق کوهستانی و شیبدار استان با توجه به اخطاریه اداره کل هواشناسی گلستان هشدار داد."/>
  </head>
  <body>
    <article>
      <h1>هشدار وقوع سیلاب و بالا آمدن سطح آب رودخانه ها در گلستان</h1>
      <h2>مدیر مطالعات پایه منابع آب شرکت آب منطقه ای استان خبرداد؛</h2>
      <address>
        <time datetime="2019-11-02T15:21:00+00:00">02 Nov 2019, 15:21</time>
      </address>
      <p>مدیر مطالعات پایه منابع آب شرکت آب منطقه ای گلستان نسبت به احتمال بالا آمدن سطح آب رودخانه ها و وقوع سیلاب مناطق کوهستانی و شیبدار استان با توجه به اخطاریه اداره کل هواشناسی گلستان هشدار داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://golestanema.com/">گلستان ما؛ </a>حسن فرازجو  امروز در گفتگو با خبرنگاران، اظهار کرد:  با توجه به اخطاریه اداره کل هواشناسی استان، احتمال بالا آمدن سطح آب رودخانه ها و وقوع سیلاب در استان به ویژه در دره ها و مناطق کوهستانی طی روز یکشنبه ۱۲ آبان ۹۸ و روزهای آتی وجود دارد.</p>
      <p>وی افزود: با توجه به اخطاریه جوی شماره  ۱۲ اداره کل هواشناسی استان، از شنبه شب (۱۱ آبان ۹۸) تا بامداد روز دوشنبه (۱۳ آبان ۹۸) بارش شدید باران، رعد و برق، وزش باد شدید و کاهش دما در سطح استان پیش بینی شده است .</p>
      <p>فرازجو تاکید کرد: طی این مدت به علت وقوع رگبارهای شدید محلی و نقطه ای، احتمال وقوع سیلاب به ویژه در نواحی غربی و کوهپایه ای استان دور از انتظار نیست.</p>
      <p>مدیر مطالعات پایه منابع آب شرکت آب منطقه ای گلستان از هم استانی ها و گردشگران خواست از هم استانی ها و گردشگران خواسته در حاشیه رودخانه های دایمی و فصلی استان توقف نکنند و همچنان از نزدیک شدن به رودخانه ها، مسیل ها، مخازن سدها و مناطق مستعد وقوع سیل، خودداری کنند.</p>
      <p>انتهای پیام/</p>
      <p> </p>
    </article>
  </body>
</html>