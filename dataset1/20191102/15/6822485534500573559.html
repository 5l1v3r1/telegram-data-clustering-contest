<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811126.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T15:16:00+00:00"/>
    <meta property="og:title" content="قاتل برادرکُش تسلیم پلیس شد"/>
    <meta property="og:description" content="به گزارش ایسنا، سرهنگ فرهاد آراوند در بیان جزئیات این خبر گفت: ساعت ۲ بامداد روز چهارشنبه ۸ آبان ماه در پی اعلام یک فقره درگیری منجر به چاقوخوردگی در یکی از روستاهای دشتستان و مرگ یک جوان ۳۶ ساله، سریعا اقدامات لازم از سوی کارآگاهان پلیس آگاهی برای شناسائی و دستگیری عامل یا عاملان جنایت آغاز شد."/>
  </head>
  <body>
    <article>
      <h1>قاتل برادرکُش تسلیم پلیس شد</h1>
      <address>
        <time datetime="2019-11-02T15:16:00+00:00">02 Nov 2019, 15:16</time>
      </address>
      <p>فرمانده انتظامی شهرستان دشتستان (استان بوشهر) گفت: فردی که پس از قتل برادر خود متواری شده بود، راهی جز تسلیم خود به پلیس ندید.</p>
      <p>به گزارش ایسنا، سرهنگ فرهاد آراوند در بیان جزئیات این خبر گفت: ساعت ۲ بامداد روز چهارشنبه ۸ آبان ماه در پی اعلام یک فقره درگیری منجر به چاقوخوردگی در یکی از روستاهای دشتستان و مرگ یک جوان ۳۶ ساله، سریعا اقدامات لازم از سوی کارآگاهان پلیس آگاهی برای شناسائی و دستگیری عامل یا عاملان جنایت آغاز شد.</p>
      <p>این مقام انتظامی عنوان کرد: در نتیجه تحقیقات و بررسی های تخصصی و میدانی از صحنه وقوع قتل، اقدامات اطلاعاتی و بازجویی از افراد مظنون، در نهایت برای کارآگاهان پلیس مشخص شد برادر مقتول عامل اصلی قتل بوده که پس از درگیری متواری شده است.</p>
      <p>وی اظهار کرد: متهم با پیشرفت تحقیقات پلیسی و مشخص شدن زوایای پنهان ماجرا عرصه را بر خود تنگ دیده و به ناچار پس از سه روز فرار مجبور شد خود را به پلیس تسلیم کند.</p>
      <p>فرمانده انتظامی دشتستان خاطرنشان کرد: متهم با اعتراف به قتل برادرش با ضربات چاقو به دلیل اختلافات خانوادگی و پس از تکمیل تحقیقات در اختیار مراجع قضائی قرار گرفت.</p>
    </article>
  </body>
</html>