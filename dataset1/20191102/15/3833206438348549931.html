<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdiv-se-podgotvya-za-zimata-grizhi-se-za-nai-bednite-910573"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T15:56:00+00:00"/>
    <meta property="og:title" content="Пловдив се подготвя за зимата, грижи се за най-бедните"/>
    <meta property="og:description" content="Близо 60 са свободните места за настаняване в приюта и в центъра за временно настаняване на семейств..."/>
  </head>
  <body>
    <article>
      <h1>Пловдив се подготвя за зимата, грижи се за най-бедните</h1>
      <address>
        <time datetime="2019-11-02T15:56:00+00:00">02 Nov 2019, 15:56</time>
      </address>
      <p>Близо 60 са свободните места за настаняване в приюта и в центъра за временно настаняване на семейства в Пловдив. С падането на температурите се очаква все повече бездомни да търсят помощ на тези места, предаде "БНТ".</p>
      <p>Капацитетът на приюта е запълнен почти на 100%. В общинския приют в Пловдив има 25 места, предстои следващата седмица някои от настоящите обитатели да напуснат. Други излизат на свободен наем, а трети - отиват в други институции.</p>
      <p>Мотивът на повечето от хората, потърсили подслон, е конфликт в семейството.</p>
      <p>Преди време Боян Кирилов от Рудозем губи родителите си, не е в добри отношения с брат си. Идва в Пловдив да търси прехрана и през последните два месеца приютът е неговия дом.</p>
      <p>За разлика от Боян, който сам е потърсил помощ, има случаи на бездомни хора, които спят по пейките, но не желаят да ползват социалната услуга.</p>
      <p>Валентин от години живее навън. За него сигнали подават много граждани, на няколко пъти е бил в приют, но най-много след седмица напуска сам.</p>
      <p>Ако се наложи да се търси подслон за повече хора, освен в общинския прют, то има готовност те да бъдат настанявани и в Дома за възрастни хора "Свети Василий".</p>
    </article>
  </body>
</html>