<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/svitolina-prokomentuvala-peremogu-v-pivfinali-pidsumkovogo-chempionatu-wta-637240.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T15:57:18+00:00"/>
    <meta property="og:title" content="Світоліна прокоментувала перемогу в півфіналі Підсумкового чемпіонату WTA"/>
    <meta property="og:description" content="Еліну трохи засмутила травма суперниці"/>
  </head>
  <body>
    <article>
      <h1>Світоліна прокоментувала перемогу в півфіналі Підсумкового чемпіонату WTA</h1>
      <address>
        <time datetime="2019-11-02T15:57:18+00:00">02 Nov 2019, 15:57</time>
      </address>
      <h4>Еліну трохи засмутила травма суперниці</h4>
      <p>Українка Еліна Світоліна другий рік поспіль вийшла у фінал на Підсумковому чемпіонаті WTA.</p>
      <p><a href="https://glavcom.ua/sport/news/elina-svitolina-vdruge-pospil-viyshla-u-final-pidsumkovogo-turniru-wta-637222.html">У півфіналі суперниця Світоліної Белінда Бенчіч</a> зі Швейцарії знялася через травму при рахунку 4:1 на користь Еліни в третьому сеті.</p>
      <p>«Ніколи не хочеться закінчувати матч таким чином. Це важко спостерігати, коли суперниця знімається через травму. Думаю, що для Белінди це був важкий момент. Це кінець сезону, один з найбільших турнірів і ти, звичайно ж, хочеш зіграти якомога краще. Будемо сподіватися, що вона зможе відновитися і бути в формі до наступного сезону.</p>
      <p>Стосовно много виходу в фінал, то до старту змагань я очікувала, що тут будуть дуже важкі матчі. Це останній турнір сезону і завтра у мене буде останній матч в сезоні. Це буде важкий поєдинок, але я залишу всі сили на корті, щоб знову підняти над головою цей трофей чемпіонки».</p>
      <p>У фіналі українка зустрінеться з першою ракеткою світу Ешлі Барті з Австралії, яка перемогла чешку Кароліну Плішкову.</p>
      <p>У минулому році у вирішальному матчі в Сінґапурі Еліна Світоліна обіграла американку Слоан Стівенс.</p>
      <related>
        <a href="https://glavcom.ua/sport/news/ukrajinska-tenisistka-kichenok-vdruge-pospil-viyshla-u-final-turniru-v-kitaji-635462.html"/>
      </related>
    </article>
  </body>
</html>