<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544200.html/%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%AE%D8%B5%D9%85%D8%A7%D9%86%D9%87-%D8%AA%D8%A7%D9%86-%D8%A8%D8%A7-%D9%85%D8%B1%D8%AF%D9%85-%D8%BA%D8%B2%D9%87-%D8%B1%D8%A7-%DA%A9%D9%86%D8%A7%D8%B1-%D8%A8%DA%AF%D8%B0%D8%A7%D8%B1%DB%8C%D8%AF-%D8%AA%D8%A7-%DA%A9%D9%85%DA%A9-%D9%85%D8%A7%D9%84%DB%8C-%D8%AF%D8%B1%DB%8C%D8%A7%D9%81%D8%AA-%DA%A9%D9%86%DB%8C%D8%AF--%D9%88%D8%A7%D8%B4%D9%86%DA%AF%D8%AA%D9%86-%D8%B4%D8%B1%DB%8C%DA%A9-%D8%AC%D9%86%D8%A7%DB%8C%D8%A7%D8%AA-%D8%A7%D8%B3%D8%B1%D8%A7%D8%A6%DB%8C%D9%84-%D8%B9%D9%84%DB%8C%D9%87-%D9%85%D8%B1%D8%AF%D9%85-%D8%BA%D8%B2%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T15:16:00+00:00"/>
    <meta property="og:title" content="سیاست های خصمانه تان با مردم غزه را کنار بگذارید تا کمک مالی دریافت کنید/ واشنگتن شریک جنایات اسرائیل علیه مردم غزه است"/>
    <meta property="og:description" content="برنی سندرز همچنان به عنوان یکی از سرسخت ترین مبارزان انتخاباتی ریاست جمهوری آمریکا بر توقف کمک های مالی هنگفت کاخ سفید به رژیم صهیونیستی پافشاری می کند."/>
  </head>
  <body>
    <article>
      <h1>سیاست های خصمانه تان با مردم غزه را کنار بگذارید تا کمک مالی دریافت کنید/ واشنگتن شریک جنایات اسرائیل علیه مردم غزه است</h1>
      <h2>نامزد ریاست جمهوری ایالات متحده آمریکا،خطاب به صهیونیست ها:</h2>
      <address>
        <time datetime="2019-11-02T15:16:00+00:00">02 Nov 2019, 15:16</time>
      </address>
      <p>برنی سندرز همچنان به عنوان یکی از سرسخت ترین مبارزان انتخاباتی ریاست جمهوری آمریکا بر توقف کمک های مالی هنگفت کاخ سفید به رژیم صهیونیستی پافشاری می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از القدس العربی،"برنی سندرز" همچنان به عنوان یکی از سرسخت ترین مبارزان انتخاباتی ریاست جمهوری آمریکا بر توقف کمک های مالی هنگفت کاخ سفید به رژیم صهیونیستی پافشاری می کند.</p>
      <p>"برنی سندرز" سناتور آمریکایی کنگره آمریکا در خلال نشست سالانه «جی استریت» تاکید کرد که کمک های مالی واشنگتن به اسرائیل که بالغ بر 3.8 میلیون دلار است رقم بسیار سرسام آوری است و نباید به این شکل به هر جایی داده شود.   این نخستین باری نیست که برنی سندرز به کمک های مالی حجیم و هنگفت ایالات متحده آمریکا به رژیم صهیونیستی اشاره می کند.   برنی سندرز در پاییز سال گذشته نیز تاکید کرده بود که آمریکا در اشغال اراضی فلسطینی و کرانه باختری و اعمال فشارهای غیرانسانی به نوارغزه با سران اسرائیلی همدست و شریک جرم است.   وی در سال2017 اشاره کرد که اگر به قدرت برسد کمک های مالی رژیم اسرائیل را بشدت کاهش خواهد داد.   سندرز در کنفرانس سالانه که روز گذشته برگزار شد پا را فراتر از گفته های گذشته خود گذاشت و گفت:آنچه که اکنون در نوار غزه در حال رخ دادن است ظلم به مردم این منطقه، غیر انسانی و غیر قانونی است.این وضعیت نباید ادامه داشته باشد.   وی در ادامه خطاب به صهیونیست ها گفت: برای دست پیدا کردن به بودجه 3.8 میلیون دلاری آمریکا، بایستی کل سیاست های خصمانه تان با مردم نوارغزه را کنار بگذارید.   نماینده دموکرات کنگره آمریکا در پایان گفت: من فکر میکنم باید کمک های انسانی بیشتری به نوارغزه شود.   منیع:خبرگزاری قدس   انتهای پیام/</p>
    </article>
  </body>
</html>