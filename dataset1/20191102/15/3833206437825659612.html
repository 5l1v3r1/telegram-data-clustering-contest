<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/910558.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T15:06:00+00:00"/>
    <meta property="og:title" content="Григор Димитров изигра великолепен мач, но отстъпи на най-добрия в света"/>
    <meta property="og:description" content="Григор Димитров загуби с 6:7 (5:7), 4:6 в изключително оспорван първи полуфинал срещу Новак Джокович..."/>
  </head>
  <body>
    <article>
      <h1>Григор Димитров изигра великолепен мач, но отстъпи на най-добрия в света</h1>
      <address>
        <time datetime="2019-11-02T15:06:00+00:00">02 Nov 2019, 15:06</time>
      </address>
      <p>Григор Димитров загуби с 6:7 (5:7), 4:6 в изключително оспорван първи полуфинал срещу Новак Джокович. И двамата тенисисти не успяха да разгърнат най-доброто от възможностите си, но все пак в мача имаше редица великолепни дълги разигравания за публиката в парижката зала "Берси“, съобщава Гонг.</p>
      <p>Първият сет беше изключително равностоен през цялото време. Двамата бяха солидни в собствените си сервис геймове, като през цялата първа част нямаше нито една точка за пробив.</p>
      <p>След 3:3 сервис геймовете на Джокович започнаха да изпитва повече проблеми, след като Гиргор редовно успяваше да достигне до резултат 30:30. Въпреки това сърбинът показа здрави нерви и не позволи на българина да си помисли за пробив. Същото обаче важеше и за хасковлията. Така логично се стигна до сет в първия тайбрейк.</p>
      <p>Дългият тринадесети гейм отново продължи в равностойно темпо. Двамата размениха по 1 минпробив, за да разменят половините си при 3:3. Григор след това успя да стигне до ценен минипробив за 5:3, след което се нуждаеше от само две точки, за да спечели първата част. Това обаче не се случи, след като Джокович вдигна темпото и след две-три феноменални разигравания сърбинът завърши частта при 7:5.</p>
      <p>В началото на втората част Григор сякаш показа, че няма да остави разочарованието от загубения първи сет да го настигне, като в първите 4 гейма отново властваха солидните сервис геймове и от двамата тенисити.</p>
      <p>Решителният момент обаче дойде в петия гейм на сета. Редица грешки на Григор доведе до резултат 15:40. Григор върна една от точките за пробив със сервис по правата. При втората точка обаче нямаше прошка. Джокович натисна с форхенд по правата и Григор сгреши, за да постигне ценен пробив.</p>
      <p>До края на срещата Григор така и не успя да стигне до шанс за връщане на пробив, като и Джокович започна да взема своите подавания напълно безпроблемно. Това важеше и за последния гейм в срещата при 4:5, когато Ноле записа гейм на 0 и официализира мястото си в утрешния финал.</p>
    </article>
  </body>
</html>