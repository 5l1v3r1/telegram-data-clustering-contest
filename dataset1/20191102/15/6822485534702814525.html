<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811128.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T15:39:00+00:00"/>
    <meta property="og:title" content="ایتالیا تحت فشار آمریکا پرواز‌ ماهان را قطع می‌کند"/>
    <meta property="og:description" content="مقصود اسعدی سامانی در گفت‌و‌گو با فارس در مورد موضوع تحریم پروازهای شرکت هواپیمایی ماهان به کشور ایتالیا و شهرهای ر‌م و میلان به درخواست آمریکا، اظهار داشت: ‌آمریکایی‌ها در راستای ادامه فشارهای خود به کشور ما، به کشور ایتالیا فشار آورده‌اند ‌تا مانع‌ انجام پروازهای شرکت هواپیمایی ماهان به رم و میلان شود و ایتالیا تحت فشار آمریکا قرار گرفته است."/>
  </head>
  <body>
    <article>
      <h1>ایتالیا تحت فشار آمریکا پرواز‌ ماهان را قطع می‌کند</h1>
      <address>
        <time datetime="2019-11-02T15:39:00+00:00">02 Nov 2019, 15:39</time>
      </address>
      <p>دبیر انجمن شرکت‌‌های هواپیمایی گفت: آمریکایی‌ها در راستای ادامه فشارهای خود به کشور ما، به کشور ایتالیا فشار آورده‌اند ‌تا مانع‌ انجام پروازهای شرکت هواپیمایی ماهان به رم و میلان شود.</p>
      <p>مقصود اسعدی سامانی در گفت‌و‌گو با فارس در مورد موضوع تحریم پروازهای شرکت هواپیمایی ماهان به کشور ایتالیا و شهرهای ر‌م و میلان به درخواست آمریکا، اظهار داشت: ‌آمریکایی‌ها در راستای ادامه فشارهای خود به کشور ما، به کشور ایتالیا فشار آورده‌اند ‌تا مانع‌ انجام پروازهای شرکت هواپیمایی ماهان به رم و میلان شود و ایتالیا تحت فشار آمریکا قرار گرفته است.</p>
      <p>دبیر انجمن شرکت‌‌های هواپیمایی  ادامه داد: بدین ترتیب پروازهای ماهان به ایتالیا و شهرهای رم و میلان، تا پایان آذرماه امسال برقرار خواهد بود و پس از آن ماهان پروازی به میلان ندارد.</p>
      <p>وی گفت: البته شرکت ماهان پیش از این به کشورهایی اروپایی زیادی پرواز داشت. ضمن آنکه پروازهای ماهان به شرق اسیا برقرار است.</p>
      <p>اسعدی سامانی با اشاره به اینکه فرصت ارتباطی بین ایران و ایتالیا با این تحریم قطعاً کمتر می‌شود، افزود: البته باید به این موضوع توجه داشت که پروازهای شرکت هواپیمایی جمهوری اسلامی به ایتالیا برقرار است‌.</p>
      <p>دبیر انجمن شرکت‌‌های هواپیمایی  یادآور شد: ‌پیش از این شرکت هواپیمایی ایتالیایی پروازهای خود را به ایران قطع کرده بود.</p>
      <p>وی با مغرضانه خواندن چنین تحریم‌هایی از سوی آمریکا، اضافه کرد: قطعاً هوا‌پیماهایی که در این پروازها استفاده می‌شد  زمین‌گیر نمی‌شوند و در مسیر‌های دیگر بکار گرفته می‌شوند.</p>
      <p>دبیر انجمن شرکت‌‌های هواپیمایی  افزود: کشورهای غربی تلاش می‌کنند به هر مدل که می‌توانند به کشور ما فشار بیاورند.</p>
      <p>بنابراین گزارش ‌به تازگی روزنامه ایتالیایی لا استامپا گزارش داده است که دولت این کشور تسلیم فشارهای آمریکا شده و قصد دارد پروازهای یک شرکت هواپیمایی ایران به شهرهای رم و میلان را از ۱۵ دسامبر (۲۴ آذر) ممنوع اعلام و این خطوط هواپیمایی را تحریم کند.</p>
    </article>
  </body>
</html>