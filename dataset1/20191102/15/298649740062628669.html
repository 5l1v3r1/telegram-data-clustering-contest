<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/02/tirabassi-rassicura-sto-bene-e-in-buone-mani-top10_20191102_164551/"/>
    <meta property="og:site_name" content="Askanews"/>
    <meta property="article:published_time" content="2019-11-02T15:45:51+00:00"/>
    <meta property="og:title" content="Tirabassi rassicura: “Sto bene e in buone mani”"/>
    <meta property="og:description" content="Roma, 2 nov. (askanews) – “Amici e conoscenti voglio tranquillizzare tutti: Sto bene e in buone mani”, così sulla sua pagina ufficiale di Facebook l’attore Giorgio Tirabassi, che ieri sera aveva avuto un malore durante la presentazione a Civitella Alfedena del suo film “Il Grande Salto”, ha voluto rassicurare sulle sue condizioni di salute. L’attore […]"/>
  </head>
  <body>
    <article>
      <h1>Tirabassi rassicura: “Sto bene e in buone mani”</h1>
      <h2>L'attore operato ieri per un "infarto del miocardio anteriore"</h2>
      <address>
        <time datetime="2019-11-02T15:45:51+00:00">02 Nov 2019, 15:45</time>
      </address>
      <figure>
        <img src="http://www.askanews.it/wp-content/uploads/2019/11/20191102_164542_83FCA2E2.jpg"/>
      </figure>
      <p>Roma, 2 nov. (askanews) – “Amici e conoscenti voglio tranquillizzare tutti: Sto bene e in buone mani”, così sulla sua pagina ufficiale di Facebook l’attore Giorgio Tirabassi, che ieri sera aveva avuto un malore durante la presentazione a Civitella Alfedena del suo film “Il Grande Salto”, ha voluto rassicurare sulle sue condizioni di salute. L’attore 59 anni, è stato operato ieri sera con urgenza all’ospedale di Avezzano, per un “infarto del miocardio anteriore”, ha spiegato l’ufficio stampa della Asl provinciale dell’Aquila.</p>
      <p>Tirabassi è attualmente ricoverato nel reparto di Utic-cardiologia ed emodinamica. Le sue condizioni al momento sono stabili anche se resta strettamente monitorato. L’attore è stato trasportato in ambulanza ieri sera e sottoposto a intervento chirurgico intorno alle 22.30 dall’équipe diretta dal dottor Giulio Valentini, che lo ha trattato “con angioplastica e coronarica e impianto di stent medicato”.</p>
      <p>adx/sam</p>
    </article>
  </body>
</html>