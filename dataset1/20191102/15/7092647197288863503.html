<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39579/%D8%A7%D8%AE%D8%AA%D8%B5%D8%A7%D8%B5-%DB%8C%DA%A9-%D9%86%DB%8C%D8%B1%D9%88%DA%AF%D8%A7%D9%87-%D8%A8%D8%B1%D8%A7%DB%8C-%D8%A7%D9%85%D8%B1-%D9%BE%DA%98%D9%88%D9%87%D8%B4-%D8%AF%D8%B1-%D8%A2%DB%8C%D9%86%D8%AF%D9%87-%D9%86%D8%B2%D8%AF%DB%8C%DA%A9"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-02T15:48:00+00:00"/>
    <meta property="og:title" content="اختصاص یک نیروگاه برای امر پژوهش در آینده نزدیک"/>
    <meta property="og:description" content="مدیر پژوهشگاه نیرو از اختصاص یک نیروگاه برای امر پژوهش در آینده نزدیک خبر داد و گفت: درآمد این نیروگاه برای توسعه پژوهش اختصاص خواهد یافت ضمن آنکه کار‌های پژوهشی در صنعت برق در آنجا انجام خواهد شد."/>
  </head>
  <body>
    <article>
      <h1>اختصاص یک نیروگاه برای امر پژوهش در آینده نزدیک</h1>
      <address><time datetime="2019-11-02T15:48:00+00:00">02 Nov 2019, 15:48</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مدیر پژوهشگاه نیرو از اختصاص یک نیروگاه برای امر پژوهش در آینده نزدیک خبر داد و گفت: درآمد این نیروگاه برای توسعه پژوهش اختصاص خواهد یافت ضمن آنکه کار‌های پژوهشی در صنعت برق در آنجا انجام خواهد شد. </i>به گزارش <a href="http://www.barghnews.com/">برق نیوز</a>، «محمد صادق قاضی زاده» در حاشیه سومین روز نوزدهمین نمایشگاه بین المللی صنعت برق در نشست خبری که در محل نمایشگاه بین المللی تهران برگزار شد، افزود: پژوهشگاه نیرو مصمم است بخش خصوصی در بخش تحقیق و توسعه نقش پیشتازتری داشته باشد.<br/>وی ادامه داد: پژوهشگاه نیرو تلاش دارد شرکت‌های بخش خصوصی دارای واحد‌های تحقیق و توسعه باشند و یا در یک شراکت راهبردی از توان شرکت‌های دانش بنیان بهره‌مند شوند.<br/><br/>قاضی‌زاده گفت: برای تحقق این هدف تفاهمنامه‌ای با سندیکای صنعت برق امضا شده است تا با کمک آن‌ها ارتباط دوسویه شرکت‌های خصوصی و دانش بنیان برقرار شود.<br/><br/>وی از تدوین برنامه‌های آینده نگرانه در پژوهشگاه برای تحقق برنامه‌ها خبر داد.<br/><br/>مدیر پژوهشگاه نیرو به انجام اقدام‌های لازم برای اختصاص یک نیروگاه برای پژوهش اشاره کرد و گفت: در آینده نزدیک این نیروگاه افتتاح خواهد شد که ساخت آن هم با استفاده از آخرین تحقیقات است. منبع: <a href="http://barghnews.com/">ایرنا</a></p>
    </article>
  </body>
</html>