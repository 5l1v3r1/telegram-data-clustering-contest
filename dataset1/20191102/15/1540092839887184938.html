<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196012/georgiadis-erxontai-epipleon-meioseis-stis-xreoseis-ton-trapezikon-ypiresion"/>
    <meta property="og:site_name" content="CNN.gr"/>
    <meta property="article:published_time" content="2019-11-02T15:00:01+00:00"/>
    <meta property="og:title" content="Γεωργιάδης: Έρχονται επιπλέον μειώσεις στις χρεώσεις των τραπεζικών υπηρεσιών"/>
    <meta property="og:description" content="Περαιτέρω μειώσεις στις χρεώσεις των τραπεζών προανήγγειλε ο υπουργός Ανάπτυξης και Επενδύσεων Άδωνις Γεωργιάδης."/>
  </head>
  <body>
    <article>
      <h1>Γεωργιάδης: Έρχονται επιπλέον μειώσεις στις χρεώσεις των τραπεζικών υπηρεσιών</h1>
      <h2>Περαιτέρω μειώσεις στις χρεώσεις των τραπεζών προανήγγειλε ο υπουργός Ανάπτυξης και Επενδύσεων Άδωνις Γεωργιάδης.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:00 , 02 November 2019</p>
      <p>«Η διαπραγμάτευση με τις τράπεζες συνεχίζεται. Θα έχουμε ανακοινώσεις για περαιτέρω μειώσεις στις χρεώσεις για τις τραπεζικές υπηρεσίες, εντός του Νοεμβρίου. <b>Θα έχουμε δεύτερο κύμα μειώσεων</b>», δήλωσε ο κ. Γεωργιάδης σε συνέντευξή του σε εκπομπή του ΣΚΑΪ.</p>
      <p>«Οι αυξήσεις αυτές είχαν αποφασιστεί πριν γίνει κυβέρνηση η Νέα Δημοκρατία και στηρίζονταν σε νόμο, ο οποίος ψηφίστηκε στη Βουλή τον Νοέμβριο του 2018. <b>Έχουμε βαρεθεί να ακούμε ότι ο ΣΥΡΙΖΑ είναι το κόμμα των πολλών και των φτωχών και ότι η Νέα Δημοκρατία είναι το κόμμα των λίγων, των πλουσίων και των τραπεζών</b>. Τι αποδεικνύεται στην πράξη; Επί Αλέξη Τσίπρα οι τράπεζες έβαλαν ανεξέλεγκτα όσες αυξήσεις ήθελαν, ενώ επί Κυριάκου Μητσοτάκη στις τράπεζες μπαίνει “φρένο”», σημείωσε.</p>
      <h3>Για τη ΔΕΗ</h3>
      <p>Αναφερόμενος στο θέμα της ΔΕΗ είπε:</p>
      <blockquote>«Η ΔΕΗ έχει μια μεγάλη ιδιομορφία που δεν έχει καμία άλλη δημόσια επιχείρηση. Δρα σε ένα ανταγωνιστικό περιβάλλον. Αν δεν της δώσεις την ευελιξία να λειτουργεί σαν μια εταιρεία του ιδιωτικού τομέα όπως οι ανταγωνιστές της, την καταδικάζεις να έχει πάντα ανταγωνιστικό μειονέκτημα. Η Κυβέρνηση του Κυριάκου Μητσοτάκη και ο αρμόδιος Υπουργός, Κωστής Χατζηδάκης εισηγούνται ένα νομοσχέδιο το οποίο θα επιτρέπει στη Δημόσια Επιχείρηση Ηλεκτρισμού να είναι ανταγωνιστική».</blockquote>
      <p>«Ξέρετε τι είχε συμφωνήσει ο Αλέξης Τσίπρας<b>; Ότι για να μειωθεί το μερίδιο αγορά της, έπρεπε η ΔΕΗ να πουλάει στους ανταγωνιστές της κάτω από το κόστος.</b> Αυτό είχε συμφωνήσει ο Πρωθυπουργός της Αριστεράς. Με νόμο του ΣΥΡΙΖΑ, η ΔΕΗ χάρισε στους ανταγωνιστές της 600 εκατ. ευρώ», τόνισε.</p>
      <p>Επίσης, ο υπουργός αναφέρθηκε και στην άρση μονιμότητας για τους νεοπροσλαμβανόμενους στην εταιρεία:</p>
      <blockquote>«Η ΔΕΗ δρα σε ανταγωνιστικό περιβάλλον. Για αυτό ελήφθη αυτή η απόφαση. Δεν υπάρχει σκέψη για άλλη δημόσια επιχείρηση, διότι για παράδειγμα η ΕΥΔΑΠ είναι μονοπώλιο», είπε.</blockquote>
      <h3>Για τη δήλωση του Στέλιου Πέτσα</h3>
      <p>«Για άλλη μια φορά ο κ. Τσίπρας αποφάσισε να διαστρεβλώσει τη δήλωση ενός στελέχους της Νέας Δημοκρατίας. Το έκανε με έναν τρόπο εθνικά επιζήμιο, γιατί την ώρα που ο κ. Τσαβούσογλου κατηγορούσε την Ελλάδα ότι επί σκοπώ πνίγει ανθρώπους στο Αιγαίο -κάτι που είναι απολύτως ψέμα- φάνηκε ότι ο αρχηγός της Αξιωματικής Αντιπολίτευσης υποστηρίζει τις δηλώσεις της Τουρκίας, χρησιμοποιώντας τον Κυβερνητικό Εκπρόσωπο, κ. Στέλιο Πέτσα. <b>Ασφαλώς ο κ. Πέτσας δεν είπε αυτό που υπαινίχθηκε ο κ. Τσίπρας και πολύ σωστά τον υπερασπίστηκε ο Κυριάκος Μητσοτάκης στη Βουλή»</b>, ανέφερε.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/195916/trapezes-aytes-einai-oi-xreoseis-poy-katargoyntai">Τράπεζες: Αυτές είναι οι χρεώσεις που καταργούνται</a>
        </li>
        <li>
          <a href="https://www.cnn.gr/oikonomia/story/195857/poies-trapezikes-xreoseis-pagonoyn-oi-trapezes">Ποιες χρεώσεις «παγώνουν» οι τράπεζες</a>
        </li>
        <li>
          <a href="https://www.cnn.gr/news/ellada/story/195175/ypothesi-novartis-stoixeia-apo-tin-amerikaniki-dikaiosyni-zita-o-areios-pagos">Υπόθεση Novartis: Στοιχεία από την αμερικανική δικαιοσύνη ζητά ο Άρειος Πάγος</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/173/adonis-georgiadis">ΑΔΩΝΙΣ ΓΕΩΡΓΙΑΔΗΣ</a>
        </li>
        <li>
          <a href="https://www.cnn.gr/eidhseis/tag/15424/trapezikes-synallages">ΤΡΑΠΕΖΙΚΕΣ ΣΥΝΑΛΛΑΓΕΣ</a>
        </li>
        <li>
          <a href="https://www.cnn.gr/eidhseis/tag/51663/xreoseis">ΧΡΕΩΣΕΙΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/03/196071/snapshot/2721168.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/03/196081/snapshot/1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195971/snapshot/2741950.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/03/196065/snapshot/2697331.jpg"/>
      </figure>
    </article>
  </body>
</html>