<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/02/news/incidenti_stradali_sono_stati_111_nei_primi_nove_mesi_del_2019_244_le_vittime-240080035/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T15:04:00+00:00"/>
    <meta property="og:title" content="Incidenti stradali mortali: 111 nei primi nove mesi del 2019, 244 le vittime"/>
    <meta property="og:description" content="I dati dell'Osservatorio Asaps sui sinistri con morti: Puglia ed Emilia-Romagna sono le regioni più colpite"/>
  </head>
  <body>
    <article>
      <h1>Incidenti stradali mortali: 111 nei primi nove mesi del 2019, 244 le vittime</h1>
      <h2>I dati dell'Osservatorio Asaps sui sinistri con morti: Puglia ed Emilia-Romagna sono le regioni più colpite</h2>
      <address>
        <time datetime="2019-11-02T15:04:00+00:00">02 Nov 2019, 15:04</time>
      </address>
      <p><b>BOLOGNA</b> - Una strage senza fine, di strada in strada. Sono stati 111, con 244 vittime tra cui 6 bambini, gli incidenti plurimortali registrati in Italia nei primi nove mesi del 2019 dell'<a href="https://www.asaps.it/">Asaps</a>, l'Associazione dei sostenitori della Polstrada. Il conto non comprende quindi quello della scorsa notte in A13 nel Bolognese, con un'intera famiglia distrutta, né quelli di ottobre (in Sicilia e Calabria il bilancio più pesante).<br/><br/>Dei 111 schianti, 26 sono avvenuti lungo le autostrade, 75 su statali e provinciali, 10 nei centri abitati. Tra le vittime anche 39 stranieri. Sono stati 94 gli incidenti con 2 vittime, 13 quelli con tre, due con quattro e due con più di 4 decessi. Tre gli incidenti plurimortali causati di pirati della strada. In tre sinistri un conducente (nei casi in cui è stato possibile accertarlo) è risultato positivo all'alcol e in uno alla droga. In 92 episodi coinvolte autovetture, in 11 autocarri, in uno un pullman, in 7 moto, in 2 un velocipede e infine in 6 un pedone. Le regioni con il maggior numero di incidenti plurimortali nei primi nove mesi 2019 sono Puglia (14), Emilia-Romagna (13) e Lombardia (12).</p>
    </article>
  </body>
</html>