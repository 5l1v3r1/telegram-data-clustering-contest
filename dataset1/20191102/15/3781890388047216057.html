<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739713"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T15:58:00+00:00"/>
    <meta property="og:title" content="จัดยิ่งใหญ่กีฬาภายใน &quot;วิสุทธรังษีเกมส์&quot;"/>
    <meta property="og:description" content="“รองสมเจตน์” เปิดการแข่งขันกีฬาภายใน วิสุทธรังษีเกมส์ อย่างยิ่งใหญ่"/>
  </head>
  <body>
    <article>
      <h1>จัดยิ่งใหญ่กีฬาภายใน "วิสุทธรังษีเกมส์"</h1>
      <address>
        <time datetime="2019-11-02T15:58:00+00:00">02 Nov 2019, 15:58</time>
      </address>
      <p>
        <b>“รองสมเจตน์” เปิดการแข่งขันกีฬาภายใน วิสุทธรังษีเกมส์ อย่างยิ่งใหญ่</b>
      </p>
      <p>นายสมเจตน์ จงศุภวิศาลกิจ รอง ผวจ.กาญจนบุรี เป็นประธานเปิดการแข่งขันกีฬาภายใน โรงเรียนวิสุทธรังษี จังหวัดกาญจนบุรี “วิสุทธรังษีเกมส์” ประจำปีการศึกษา 2562 โดยมี นายหงษ์ดี ศรีเสน ผอ.ร.ร.วิสุทธรังษี ประธานจัดงาน ให้การต้อนรับ พร้อมมอบของที่ระลึก  คณะกรรมการดำเนินการจัดการแข่งขันฯ คณะผู้บริหาร ครู และนักเรียนให้การต้อนรับ น.ส.กีรตา โรจน์บุญถึง ตัวแทนคณะกรรมการจัดการแข่งขันฯ กล่าววัตถุประสงค์การจัดการแข่งขัน มีแขกผู้มีเกียรติร่วมพิธีเป็นจำนวนมาก ณ สนามกีฬาโรงเรียนวิสุทธรังษี จังหวัดกาญจนบุรี <br/><br/>น.ส.กีรตา โรจน์บุญถึง ตัวแทนคณะกรรมการจัดการแข่งขันฯ เปิดเผยว่า การจัดการแข่งขันกีฬาภายในโรงเรียนวิสุทธรังสี “วิสุทธรังษีเกมส์” ประจำปี 2562 มีวัตถุประสงค์ 1.เพื่อส่งเสริมให้นักเรียนออกกำลังกายและนันทนาการ 2.เพื่อส่งเสริมให้นักเรียนได้กล้าคิด กล้าทำ และกล้าแสดงออกได้อย่างเหมาะสม 3.เพื่อส่งเสริมให้นักเรียนได้ทำกิจกรรมร่วมกันเป็นหมู่คณะ เชื่อมความสามัคคี ก่อให้เกิดสัมพันธไมตรีในหมู่คณะ โดยการจัดแข่งขันกีฬาในครั้งนี้ จัดขึ้นระหว่างวันที่ 28 ตุลาคม ถึงวันที่ 1 พฤศจิกายน 2562 มีการแข่งขัน 9 ประเภท ดังนี้ 1. ฟุตบอล 2.ฟุตซอล 3.เซปักตะกร้อ 4.วอลเล่ย์บอล 5.บาสเกตบอล 6.แบดมินตัน 7.เทเบิลเทนนิส 8.กรีฑา และ 9. E-sport.<br/><br/>ภูริตา สายแก้ว <br/>ผู้สื่อข่าวเว็บไซต์เดลินิวส์ออนไลน์ จ.กาญจนบุรี</p>
      <figure>
        <img src="https://www.dailynews.co.th/admin/upload/20191102/news_kugeqtRkNy230937_533.jpg?v=20191103006?v=7190"/>
      </figure>
    </article>
  </body>
</html>