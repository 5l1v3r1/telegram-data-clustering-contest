<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42597_Perekinulisya-na-dakh-Na-Rivnenshchini-vnaslidok-DTP-travmuvalisya-dvo-lyudey-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-02T15:26:00+00:00"/>
    <meta property="og:title" content="Перекинулися на дах. На Рівненщині внаслідок ДТП травмувалися двоє людей (ФОТО)"/>
    <meta property="og:description" content="Повідомлення про автопригоду надійшло до поліції від медиків сьогодні, 2 листопада, о 06:25 . Пасажир і водій у лікарні.  Поліцейські вст"/>
  </head>
  <body>
    <article>
      <h1>Перекинулися на дах. На Рівненщині внаслідок ДТП травмувалися двоє людей (ФОТО)</h1>
      <address>
        <time datetime="2019-11-02T15:26:00+00:00">02 Nov 2019, 15:26</time>
      </address>
      <p>
        <b>Повідомлення про автопригоду надійшло до поліції від медиків сьогодні, 2 листопада, о 06:25 . Пасажир і водій у лікарні. </b>
      </p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B3%D0%BE%D1%80%D0%BE%D0%B4%D0%B8%D1%89%D0%B5%202.jpg"/>
      </figure>
      <p>Поліцейські встановили, що близько четвертої години ранку на автодорозі "Городище-Рівне-Старокостянтинів" у селі Три Копці Рівненського району сталася дорожньо-транспортна пригода за участю легкового автомобіля "Volkswagen Caddy" та трактора-культиватора.</p>
      <p>У результаті зіткнення автомобіль, за кермом якого перебував 68-річний рівнянин, перекинувся. Водія та 65-річну пасажирку із різними травмами та забоями госпіталізували. У чоловіка відібрали зразки крові для визначення стану сп’яніння.</p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B3%D0%BE%D1%80%D0%BE%D0%B4%D0%B8%D1%89%D0%B5%203.jpg"/>
      </figure>
      <p>Кермувальник сільськогосподарської техніки не постраждав. За результатами медичного освідування він був тверезий. Відомості внесені до Єдиного реєстру досудових розслідувань за частиною 1 статті 286 Кримінального кодексу України.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>