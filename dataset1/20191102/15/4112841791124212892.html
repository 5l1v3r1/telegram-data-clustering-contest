<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76139-Predstavitel-Arrowa-ziskava-superschopnosti-a-bojuje-proti-robotom-v-technologickofuturistickom-scifi-Code-8"/>
    <meta property="og:site_name" content="REFRESHER"/>
    <meta property="article:published_time" content="2019-11-02T15:15:00+00:00"/>
    <meta property="og:title" content="Predstaviteľ Arrowa získava superschopnosti a bojuje proti robotom v technologicko-futuristickom sci-fi Code 8"/>
    <meta property="og:description" content="Z kraťasu Code 8 dokázali bratranci Amellovci vyžmýkať celovečerný sci-fi film."/>
  </head>
  <body>
    <article>
      <h1>Predstaviteľ Arrowa získava superschopnosti a bojuje proti robotom v technologicko-futuristickom sci-fi Code 8</h1>
      <address><time datetime="2019-11-02T15:15:00+00:00">02 Nov 2019, 15:15</time> by <a rel="author">Dominik Vetrák</a></address>
      <p>
        <b>Z kraťasu Code 8 dokázali bratranci Amellovci vyžmýkať celovečerný sci-fi film.</b>
      </p>
      <p>Kraťas Code 8 s bratrancami Amellovými vyšiel pred 3 rokmi. Tvorcovia však dokázali vyzbierať dostatočné množstvo peňazí, aby z neho vznikol celovečerný sci-fi film. Toho sa dočkáme 13. decembra prostredníctvom online obchodov. Trailer vyzerá naozaj sľubne a ako amatérsky projekt môže Code 8 prekvapiť. </p>
      <figure>
        <iframe src="https://www.youtube.com/embed/PrX1JJ5dduA" width="700" height="370" data-service="Youtube" scrolling="no"/>
      </figure>
      <p>Príbeh rovnomenného celovečeráku sa odohráva vo svete, kde <b>4% z celkového obyvateľstva disponujú nejakým druhom nadprirodzenej schopnosti.</b> Nejde však o žiadnych bohatých superhrdinov. Drvivá väčšina týchto jedincov totiž žije v chudobe, pričom ku kriminálnym aktivitám tiež nemajú ďaleko. V centre diania sa ocitne Connor Reed (Robbie Amell - ARQ, seriál The Flash), podobne obdarený mladý muž, ktorý sa snaží zarobiť peniaze na drahú liečbu pre svoju matku.</p>
      <p>Okrem agenta Parka (Sung Kang - Han zo série Fast &amp; Furious), šéfa militarizovanej policajnej jednotky, zasiahne do príbehu aj Robbieho bratranec Stephen Amell (TMNT: Out of the Shadows, seriál Arrow), a to v úlohe Garretta, vodcu zločineckej organizácie, poskytujúcej dobré peniaze za zlé skutky. Ďalej si zahrajú napríklad Kari Matchett, Greg Bryk či Aaron Abrams.</p>
      <related>
        <a href="https://refresher.sk/74794-Scifi-kratas-Code-8-si-zamilovalo-obrovske-mnozstvo-ludi-ktori-sa-rozhodli-financovat-celovecerny-velkofilm"/>
      </related>
      <p>O réžiu sa opäť postará <b>Jeff Chan</b> (autor naozaj podarených kraťasov Call of Duty: Find Makarov a Call of Duty: Operation Kingfish) a za scenárom stojí Chris Paré, ktorý pracoval už na vyššie spomínanom kraťase. Robbie a Stephen budú popri hraní zastávať aj pozície výkonných producentov.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/73641-Celovecerny-scifi-thriller-Code-8-sa-po-uspechu-minulorocneho-kratasu-zacal-konecne-natacat-Okrem-Amellovcov-si-v-nom-zahra-aj-oblubenec-Han"/>
        <a href="https://refresher.sk/74794-Scifi-kratas-Code-8-si-zamilovalo-obrovske-mnozstvo-ludi-ktori-sa-rozhodli-financovat-celovecerny-velkofilm"/>
        <a href="https://refresher.sk/32295-Scifi-kratas-so-znamymi-hercami-skvelou-atmosferou-a-jedinecnym-spracovanim-vie-ako-zaujat-publikum-a-sponzorov"/>
        <a href="https://refresher.sk/76108-Topserialy-su-mtve-Bombuj-stratilo-znacnu-cast-svojho-obsahu-Toto-su-sposoby-ako-dalej"/>
        <a href="https://refresher.sk/76102-Robert-Pattinson-a-Timothee-Chalamet-zvadzaju-bitky-na-zivot-a-na-smrt-Historicky-velkofilm-King-vychadza-na-Netflixe-uz-dnes"/>
        <a href="https://refresher.sk/76101-The-Rock-a-Kevin-Hart-blbnu-v-akcnom-traileri-pre-Jumanji-3-Dobrodruzstva-v-dzungli-a-hlaskovanie-vystrieda-boj-o-zivot"/>
        <a href="https://refresher.sk/76079-V-ukazke-z-Perinbaby-2-vidime-Lukasa-Frlajsa-ako-syna-Alzbetky-a-zakernu-Zubatu"/>
        <a href="https://refresher.sk/70729-4-seria-Stranger-Things-mozno-dorazi-az-v-roku-2021-Vieme-aka-bude-dlha-a-kedy-sa-zacne-natacat"/>
      </related>
    </article>
  </body>
</html>