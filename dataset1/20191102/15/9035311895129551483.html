<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/guvenli-bolgede-yer-alan-tel-abyad-da-bombal-saldiri-en-az-10-olu"/>
    <meta property="og:site_name" content="euronews"/>
    <meta property="article:published_time" content="2019-11-02T15:05:16+00:00"/>
    <meta property="og:title" content="Güvenli bölgede yer alan Tel Abyad'da bombalı saldırı: En az 13 ölü"/>
    <meta property="og:description" content="Şanlıurfa'nın Akçakale ilçesiyle sınır şehri olan Suriye'nin Tel Abyad kentinde pazar yerine kimliği belirsiz kişiler tarafından bombalı saldırı düzenlendi. İlk belirlemelere göre en az 13 svil hayatını kaybetti."/>
  </head>
  <body>
    <article>
      <h1>Güvenli bölgede yer alan Tel Abyad'da bombalı saldırı: En az 13 ölü</h1>
      <address><time datetime="2019-11-02T15:05:16+00:00">02 Nov 2019, 15:05</time> by <a rel="author">Kerem Congar</a></address>
      <p>Şanlıurfa'nın Akçakale ilçesiyle sınır şehri olan Suriye'nin Tel Abyad kentinde pazar yerine kimliği belirsiz kişiler tarafından bombalı saldırı düzenlendi.</p>
      <p>Suriye Gözlemevi ilk belirlemelere göre en az 10 sivilin hayatını kaybettiğini, 20 kişinin de yaralandığını açıkladı. Yetkililer patlamaya bomba yüklü bir aracın neden olduğunu belirtti. Türkiye ise ölü sayısını 13 olarak açıkladı.</p>
      <p>Patlamanın ardından açıklama yapan Türkiye Milli Savunma Bakanlığı, "YPG/PKK tarafından Telabyad'da pazar yerinde bombalı aracın patlatılması sonucu 13 sivil hayatını kaybetti, 20 civarında sivil yaralandı" dedi. Saldırıyı kınayan Bakanlık, "Tüm ülkeleri bu acımasız örgüte tavır almaya çağırıyoruz" ifadelerini kullandı.</p>
      <p>Türkiye'nin başlattığı Barış Pınarı Harekatı'yla, ana omurgasını YPG'nin oluşturduğu Suriye Demokratik Güçleri Tel Abyad'dan çıkarılmıştı.</p>
      <p>Tel Abyad'da ekim ayı sonlarında PKK tarafından yine bir pazar yerine bombalı saldırı düzenlenmiş, ölen ya da yaralanan olmamıştı. Saldırı, Türk Silahlı Kuvvetleri'nin (TSK) desteklediği Suriye Milli Ordusu askerlerinin bulunduğu yakın bir noktayı hedef almıştı.</p>
      <ul>
        <li>
          <b>
            <a href="https://tr.euronews.com/2019/10/27/sdg-guvenli-bolge-den-cekilme-karari-oncesi-rusya-ile-yogun-muzakere-yuruttuk-soci-kamisli">SDG: Güvenli Bölge'den çekilme kararı öncesi Rusya ile 'yoğun müzakere' yürüttük</a>
          </b>
        </li>
        <li>
          <a href="https://tr.euronews.com/2019/11/01/video-cavusoglu-fransa-israil-ypg-pkk-devleti-kurmak-istiyordu-kurt-suriye-guvenli-bolge">
            <b>Çavuşoğlu: YPG/PKK devleti kurmak istiyorlardı, başını da Fransa ile İsrail çekiyordu</b>
          </a>
        </li>
      </ul>
    </article>
  </body>
</html>