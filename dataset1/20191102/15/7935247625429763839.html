<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegol-evlilik-okulunda-helal-gida-konferansi-213945h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T15:09:18+00:00"/>
    <meta property="og:title" content="İnegöl Evlilik Okulu'nda 'helal gıda' konferansı"/>
    <meta property="og:description" content="İnegöl Belediyesi'nin AHİD işbirliği ile gerçekleştirdiği Evlilik Okulu eğitimleri devam ediyor. Kimyager Ali Rıza Kurum, bu haftaki programda ‘‘Helal Gıda Doğal Sağlıklı Beslenme'' konferansı verdi."/>
  </head>
  <body>
    <article>
      <h1>İnegöl Evlilik Okulu'nda 'helal gıda' konferansı</h1>
      <h2>İnegöl Belediyesi'nin AHİD işbirliği ile gerçekleştirdiği Evlilik Okulu eğitimleri devam ediyor. Kimyager Ali Rıza Kurum, bu haftaki programda ‘‘Helal Gıda Doğal Sağlıklı Beslenme'' konferansı verdi.</h2>
      <address>
        <time datetime="2019-11-02T15:09:18+00:00">02 Nov 2019, 15:09</time>
      </address>
      <p>İnegöl Belediyesi'nin Aile Hayatını İyileştirme Derneği (AHİD) işbirliğinde düzenlediği Evlilik Okulu programlarında toplum için önem taşıyan aile kavramını besleyen, toplumsal içerikli çalışmalara yer veriliyor. Her hafta Cuma günü düzenlenen programların 5'inci haftasında Kimyager Ali Rıza Kurum, ‘‘Helal Gıda Doğal Sağlıklı Beslenme'' adlı konferansta katılımcılarla buluştu. Sani Konukoğlu Konferans Salonu'nda gerçekleşen programda, helal gıdanın ve sağlıklı beslenmenin önemi aile hayatı açısından ele alındı. </p>
      <p>Aile hayatının farklı perspektifler açısından ele alındığı programda konuşan Kurum, sağlıklı beslenmenin bireylerin ve aile hayatının üzerindeki etkisine dikkati çekti. Tüketilen ürünlerin insan kimyası üzerinde bıraktığı etkilerden, helal gıdanın insan davranışlarındaki etkisine kadar uzanan bilgileri çiftlerle paylaştı. Çiftlerin bilgilendirildiği ve aile hayatının farklı açılardan değerlendirildiği konu başlıklarının anlatımına önümüzdeki haftalarda devam edilecek.</p>
    </article>
  </body>
</html>