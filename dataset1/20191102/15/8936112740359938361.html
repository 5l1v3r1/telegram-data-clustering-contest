<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bournemouth-manchester-united-wynik-meczu-premier-league,982379.html"/>
    <meta property="og:site_name" content="TVN24"/>
    <meta property="article:published_time" content="2019-11-02T15:36:00+00:00"/>
    <meta property="og:title" content="Kolejna ligowa porażka Manchesteru United. Pogrążył go były zawodnik"/>
    <meta property="og:description" content="Bournemouth wygrało na własnym boisku ligowe spotkanie z Manchesterem United 1:0. Jedynego gola strzelił Joshua King, były zawodnik Czerwonych Diabłów."/>
  </head>
  <body>
    <article>
      <h1>Kolejna ligowa porażka Manchesteru United. Pogrążył go były zawodnik</h1>
      <address>
        <time datetime="2019-11-02T15:36:00+00:00">02 Nov 2019, 15:36</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/c8153315-f3dc-447b-9555-be3138d5353a.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/955d2327-c084-4873-8839-073b0b9c068a-480p.mp4"/>
          <figcaption>Manchester United mierzył się z Liverpoolem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/461a7d86-db51-4686-af7b-74aebab3ab3b-480p.mp4" autoplay="" loop=""/>
          <figcaption>Sierpniowe Wattsy cz. 7</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/5b3808c0-12c1-4453-a721-08ebb2026e71-480p.mp4" autoplay="" loop=""/>
          <figcaption>Sierpniowe Wattsy cz. 6</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/052bf4e5-a302-49a3-b2eb-18ccb9d5f072-480p.mp4" autoplay="" loop=""/>
          <figcaption>Sierpniowe Wattsy cz. 5</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/647736c9-7d1b-4ccb-8028-cb0f20d9485e-480p.mp4" autoplay="" loop=""/>
          <figcaption>Sierpniowe Wattsy cz. 4</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/b98d1228-bc9c-416a-b06b-1460cb578510-480p.mp4" autoplay="" loop=""/>
          <figcaption>Sierpniowe Wattsy cz. 3</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/b813f33a-991f-4771-8f7f-d6347d12fe75-480p.mp4" autoplay="" loop=""/>
          <figcaption>Sierpniowe Wattsy cz. 2</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/fb616cbd-00aa-44d8-8508-278ff46b8ea6-480p.mp4" autoplay="" loop=""/>
          <figcaption>Sierpniowe Wattsy cz. 1</figcaption>
        </figure>
        <figcaption>Niedawno Manchester United zremisował z Liverpoolem, teraz przegrał z Bournemouth Foto: Getty Images | Video: PAP/EPA</figcaption>
      </slideshow>
      <h3>Bournemouth wygrało na własnym boisku ligowe spotkanie z Manchesterem United 1:0. Jedynego gola strzelił Joshua King, były zawodnik Czerwonych Diabłów.</h3>
      <p>W środę Manchester United pokonał na wyjeździe Chelsea 2:1 i awansował do ćwierćfinału Pucharu Ligi Angielskiej, w której zmierzy się z występującym w League Two Colchester United. Również w poprzednim meczu Premier League piłkarze Czerwonych Diabłów zgarnęli komplet punktów, wygrywając na Carrow Road z Norwich City 3:1.</p>
      <h3>James motorem napędowym</h3>
      <p>W sobotę zespół Ole Gunnara Solskjaera zawitał na Dean Court, gdzie w tym sezonie z zespołów przyjezdnych wygrał tylko Manchester City.</p>
      <related>
        <a href="https://eurosport.tvn24.pl/pilka-nozna,105/blyskawiczny-cios-tottenhamu-liverpool-odpowiedzial-dwa-razy,980914.html"/>
      </related>
      <p>Początek spotkania należał go gości. Ofensywne akcje nakręcał Daniel James. Z podań Walijczyka nie potrafili jednak skorzystać jego koledzy.</p>
      <p>W 21. minucie sam James zdecydował się na strzał. Były skrzydłowy Swansea City huknął za pierwszej piłki tuż zza pola karnego, ale minimalnie spudłował.</p>
      <p>Do dyskusyjnej sytuacji doszło w 33. minucie. We własnym polu karnym Jefferson Lerma starł się z Anthonym Martialem. Francuz upadł na murawę, a po chwili wywiązała się duża przepychanka pomiędzy zawodnikami obydwu drużyn. Ostatecznie sędzia uznał, że gościom nie należała się jedenastka.</p>
      <h3>Spryt Kinga</h3>
      <p>Gdy wydawało się, że na przerwę zawodnicy zejdą przy bezbramkowym wyniku, Joshua King, były zawodnik Manchesteru United, wykorzystał brak zdecydowania Aarona Wan-Bissaki oraz Victora Lindelofa i z bliska pokonał Davida de Geę.</p>
      <p>W drugiej połowie Czerwony Diabły długo nie potrafiły poważnie zagrozić bramce gospodarzy. Natomiast kwadrans przed końcem swoją drużynę od straty drugiego gola uchronił De Gea. Hiszpan popisał się świetną interwencją po płaskim strzale Harry’ego Wilsona.</p>
      <p>Dopiero w 82. minucie Manchester United mógł doprowadzić do wyrównania. Po dośrodkowaniu Freda w słupek z ostrego kąta trafił rezerwowy 18-latek Mason Greenwood.</p>
      <p>Bournemouth wygrało na Dean Court z Manchesterem United 1:0. Dla Czerwonych Diabłów była to już czwarta ligowa porażka w tym sezonie. Cały mecz na ławce rezerwowych The Cherries przesiedział Artur Boruc.</p>
      <p>Drużyna prowadzona przez Eddiego Howe'a przerwała serię siedmiu meczów bez zwycięstwa z Manchesterem United w lidze.</p>
      <p>
        <b>Bournemouth - Manchester United 1:0 (1:0)</b>
      </p>
      <p>Bramka: King 45</p>
      <p>Autor: Kali / Źródło: eurosport.pl</p>
    </article>
  </body>
</html>