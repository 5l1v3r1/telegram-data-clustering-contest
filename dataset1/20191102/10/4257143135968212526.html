<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/02/rengeteg-a-kobor-kutya-magyarorszagon"/>
    <meta property="og:site_name" content="infostart"/>
    <meta property="article:published_time" content="2019-11-02T10:15:00+00:00"/>
    <meta property="og:title" content="Rengeteg a kóbor kutya Magyarországon"/>
    <meta property="og:description" content="Magyarországon 4-5 millió kutya él, s közülük 300 ezernek nincs gazdája - derült ki a Kutyaszemmel 2019 kutatásból, amelyet a Világgazdaság ismertet."/>
  </head>
  <body>
    <article>
      <h1>Rengeteg a kóbor kutya Magyarországon</h1>
      <address><time datetime="2019-11-02T10:15:00+00:00">02 Nov 2019, 10:15</time> by <a rel="author">Infostart</a></address>
      <h3>Magyarországon 4-5 millió kutya él, s közülük 300 ezernek nincs gazdája - derült ki a Kutyaszemmel 2019 kutatásból, amelyet a Világgazdaság ismertet.</h3>
      <p>Az állam elsősorban a gyepmesteri telepek fenntartásával foglalkozik a kóbor kutyák begyűjtésével, valamint évente 40 millió forintot osztanak szét a menhelyek között. Mivel jelenleg nagyjából 30 ezer kutya él menhelyeken, ezért a 40 millió forintos támogatás</p>
      <blockquote>133 forintot jelent évente, kutyánként.</blockquote>
      <p>A kóbor kutyák számának visszaszorításában jelentős előrelépés lehetne a kutyatartás engedélyhez kötése, hasonlót nemrég Ausztriában vezettek be. Az engedéllyel megelőzhető lenne a kutyák mérték nélküli szaporulata, amennyiben a nem tenyésztésre tartott kutyák ivartalanítását előírják.</p>
      <p>Az állatkínzások, illetve a kutyatámadások megelőzésében is jelentős szerepe lehetne, ha csak valóban hozzáértő módon lehetne ebet tartani Magyarországon - írta a <a href="https://www.vg.hu/kozelet/kozeleti-hirek/tobb-mint-300-ezer-kobor-kutya-el-magyarorszagon-1842789/">lap</a>.</p>
      <p>
        <i>Nyitókép: Pixabay</i>
      </p>
    </article>
  </body>
</html>