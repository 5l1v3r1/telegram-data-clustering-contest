<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/igy-cirkuszolt-egymassal-szandi-es-lanya/185704"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T10:30:00+00:00"/>
    <meta property="og:title" content="Így „cirkuszolt” egymással Szandi és lánya"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Így „cirkuszolt” egymással Szandi és lánya</mark>
      </h1>
      <address><time datetime="2019-11-02T10:30:00+00:00">02 Nov 2019, 10:30</time> by <a rel="author">kbv</a></address>
      <p>
        <b>Megkeményedett csontkinövés, fájdalom, számos kék folt az ára a gyönyörű anya-lánya produkciónak. </b>
        <b>Megkeményedett csontkinövés, fájdalom, számos kék folt az ára a gyönyörű anya-lánya produkciónak.</b>
      </p>
      <p>Szó bennszakadt, hang fennakadt csütörtök este a Magyar Nemzeti Cirkusz nagytétényi sátrában: Szandi és lánya, Blanka egy általuk stúdióban felénekelt dalra olyan légtornász-produkciót mu­tatott be, mint a műfaj legprofibb művészei. Anya és lánya nyolc méter magasban, biztosítókötél és háló nélkül, nyakon, lábfejen, csuklón lógva pörgött-forgott és spárgázott a levegőben. A publikum pisszenni sem mert a lélegzetállító, életveszélyes produkció közben. Az elképesztően szexi énekesnő és gyönyörű, 19 éves lánya hatalmas tapsot kapott, a több száz fős közönség megőrült a gurtnis produkcióért. Szandiék pedig mindent megtettek a sikerért: hetek óta kő­keményen próbáltak.</p>
      <figure>
        <img src="http://media.borsonline.hu/cikk/20/191245/big-lead/650x360/2011367_szandi-blanka-07-bs.jpg"/>
        <figcaption>Tökéletes harmóniában kell együtt mozognia anyának és lányának, hogy ne történjen baleset © Bánkúti Sándor</figcaption>
      </figure>
      <figure>
        <img src="http://media.borsonline.hu/cikk/20/191245/gallery-picture/645w/2011343_szandi-blanka-12-bs.jpg"/>
        <figcaption>Nem elég a sajátját, sokszor Blanka súlyát is meg kell tartania © Bánkúti Sándor</figcaption>
      </figure>
      <p>– A Csak show és más semmi! adásában szerettem bele a légtornába és a cirkusz világába. Világéletemben sportoltam, lovagoltam mint amatőr zsoké, így sem a forgástól, sem a magasságtól, sem a gyorsaságtól nem féltem – mesélte lapunknak Szandi, akinek sokszor komoly fájdalmakkal kellett megküzdenie a próbák alatt. Az egyik csuklóján már csontkinövés is ke­letkezett, ami nem is csoda, hiszen törékeny nőként a szalagokon nemcsak a sa­ját súlyát kell megtartania, hanem Blankáét is, szervezete pedig védekezik az extrém megterhelés ellen.</p>
      <figure>
        <img src="http://media.borsonline.hu/cikk/20/191245/gallery-picture/645w/2011345_szandi-blanka-15-bs.jpg"/>
        <figcaption>Férje ettől a mutatványtól féltette a legjobban Szandit © Bánkúti Sándor</figcaption>
      </figure>
      <figure>
        <img src="http://media.borsonline.hu/cikk/20/191245/gallery-picture/645w/2011347_szandi-blanka-05-bs.jpg"/>
        <figcaption>Nem esett messze az alma a fájától: Blanka ugyanolyan hajlékony, mint az énekesnő © Bánkúti Sándor</figcaption>
      </figure>
      <p>– Csabi, a férjem félt minket, én még a nyakon forgást is szívesen vállaltam, ami alatt Blanka egy lábával tart. De van olyan pozíció is, amelyben én tartom őt nyolc méter magasban egy kézzel. Amikor 19 évvel ezelőtt 1640 grammal megszületett, és a karomban tartottam, közel sem gondoltam volna, hogy ez lesz belőle – magyarázta tovább az énekesnő.</p>
    </article>
  </body>
</html>