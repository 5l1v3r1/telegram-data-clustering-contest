<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/premier-wilmes-mr-verkiest-regering-met-ps-en-n-va/"/>
    <meta property="og:site_name" content="SCEPTR"/>
    <meta property="article:published_time" content="2019-11-02T10:28:33+00:00"/>
    <meta property="og:title" content="Premier Wilmès (MR) verkiest regering met PS en N-VA"/>
    <meta property="og:description" content="In een interview heeft kersvers eerste minister Sophie Wilmès (MR) haar voorkeur uitgesproken voor een regering met PS en N-VA."/>
  </head>
  <body>
    <article>
      <h1>Premier Wilmès (MR) verkiest regering met PS en N-VA</h1>
      <address><time datetime="2019-11-02T10:28:33+00:00">02 Nov 2019, 10:28</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b>In een interview met <a href="https://www.dhnet.be/actu/belgique/sophie-wilmes-un-gouvernement-psn-va-reste-le-scenario-n-1-5dbd22d7d8ad5838873b3a69">La Dernière Heure</a> heeft kersvers eerste minister <a href="https://sceptr.net/tag/sophie-wilm%C3%A8s">Sophie Wilmès</a> (<a href="https://sceptr.net/tag/mr">MR</a>) haar voorkeur uitgesproken voor een regering met <a href="https://sceptr.net/tag/ps">PS</a> en <a href="https://sceptr.net/tag/n-va">N-VA</a>. De partijen die in zo’n rood-gele constructie passen, moeten volgens haar rond de tafel gaan zitten om een maatschappelijk project uit te werken. <i>“Zolang die oefening niet voltooid is, is het moeilijk om over te gaan naar iets anders”, </i>stelt de liberale.</b>
      </p>
      <p>Maandag brengen pre-formateurs <a href="https://sceptr.net/tag/rudy-demotte">Rudy Demotte</a> (<a href="https://sceptr.net/tag/ps">PS</a>) en <a href="https://sceptr.net/tag/Geert-Bourgeois">Geert Bourgeois</a> (<a href="https://sceptr.net/tag/n-va">N-VA</a>) verslag uit bij de koning. Wellicht wordt hun opdracht verlengd. Bij hun poging om een federale rood-gele constructie tot stand te brengen, zijn ook de <a href="https://sceptr.net/tag/cdv">CD&amp;V</a>, <a href="https://sceptr.net/tag/open-vld">Open Vld</a>, <a href="https://sceptr.net/tag/mr">MR</a> en <a href="https://sceptr.net/tag/sp-a">sp.a</a> betrokken. De opdracht voor het duo is volgens kersvers eerste minister <a href="https://sceptr.net/tag/sophie-wilm%C3%A8s">Sophie Wilmès</a> (MR) in ieder geval duidelijk: <i>“Werken met de grootste partij uit het noorden en de grootste partij uit het zuiden van het land”, </i>zegt ze zaterdag in La Dernière Heure.</p>
      <figure>
        <iframe data-src="https://twitter.com/ladh/status/1190519175866773504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Wilmès haalt neus op voor staatshervorming</h3>
      <p><i>“We hebben ons nog niet rond de tafel gezet om een maatschappelijk project uit te werken”, </i>gaat Wilmès verder over de federale regeringsvorming. <i>“Zolang die oefening niet voltooid is, is het moeilijk om over te gaan naar iets anders.” </i>Ook <a href="https://sceptr.net/tag/charles-michel">Charles Michel</a>, haar liberale collega en voorganger in de Zestien, verkiest een alliantie met de PS en N-VA. <i>“Zij moeten moed tonen en een regering maken”, </i>stelt hij in <a href="https://www.lesoir.be/257806/article/2019-11-02/charles-michel-au-soir-le-ps-et-la-n-va-doivent-faire-preuve-de-courage-et">Le Soir</a>.</p>
      <p>Of er bij de federale formatie ook moet gepraat worden over een mogelijke staatshervorming is minder evident voor Wilmès. <i>“De MR is altijd duidelijk geweest: Prioriteit is de ondersteuning van de economie en de koopkracht”, </i>zegt ze. <i>“Men moet tegemoetkomen aan de dagelijkse zorgen van de bevolking, in plaats van te vervallen in eindeloze institutionele discussies.”</i></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/kandidaat-cdv-voorzitter-bepleit-expertenregering/"/>
        <a href="https://sceptr.net/2019/11/politici-willen-gunstig-rsz-tarief-voor-voetballers-schrappen/"/>
        <a href="https://sceptr.net/2019/11/mustafa-is-ook-van-ons-als-hij-nederlands-spreekt-en-van-vlaanderen-houdt/"/>
      </related>
    </article>
  </body>
</html>