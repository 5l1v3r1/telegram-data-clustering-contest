<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118771-sutra-u-beogradu-osnivacka-konvencija-pokreta-metla-2020-okupljenog-na-inicijtivu-dss?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-02T10:00:07+00:00"/>
    <meta property="og:title" content="Sutra u Beogradu osnivačka konvencija pokreta Metla 2020, okupljenog na inicijtivu DSS"/>
    <meta property="og:description" content=" Osnivačka konvencija pokreta &quot;Metla 2020&quot;, okupljenog na inicijativu Demokratske stranke Srbije (DSS), biće održana sutra u beogradskom centru Sava.Kako je najavljeno, skup će početi u 12 časova a okupljenima će se pored lidera DSS Miloša Jovanovića, obratiti i članovi novog pokreta, predsednik Vojnog sindikata Srbije Novica Antić, Jovan Filipović iz Grupe za prosperitet Srbije i Zlata Djerić iz udruženja Tim za život. Predsednik DSS Miloš Jovanović izjavio je ranije da je cilj formiranja pokreta &quot;Metla 2020&quot; da &quot;počisti&quot; partokratiju u Srbiji.&quot;Nisu problem političke stranke kao takve, problem je način na koji one kod nas funkcionišu. Zarobile su i otele državu, otud partijsko zapošljavanje, kontrola finansijskih tokova od stranaka na vlasti a otud i užasna medijska scena koju one kontrolišu&quot;, kazao je Jovanović."/>
  </head>
  <body>
    <article>
      <h1>Sutra u Beogradu osnivačka konvencija pokreta Metla 2020, okupljenog na inicijtivu DSS</h1>
      <address>
        <time datetime="2019-11-02T10:00:07+00:00">02 Nov 2019, 10:00</time>
      </address>
      <p> Osnivačka konvencija pokreta "Metla 2020", okupljenog na inicijativu Demokratske stranke Srbije (DSS), biće održana sutra u beogradskom centru Sava.<br/><br/>Kako je najavljeno, skup će početi u 12 časova a okupljenima će se pored lidera DSS Miloša Jovanovića, obratiti i članovi novog pokreta, predsednik Vojnog sindikata Srbije Novica Antić, Jovan Filipović iz Grupe za prosperitet Srbije i Zlata Djerić iz udruženja Tim za život. <br/><br/>Predsednik DSS Miloš Jovanović izjavio je ranije da je cilj formiranja pokreta "Metla 2020" da "počisti" partokratiju u Srbiji.<br/><br/>"Nisu problem političke stranke kao takve, problem je način na koji one kod nas funkcionišu. Zarobile su i otele državu, otud partijsko zapošljavanje, kontrola finansijskih tokova od stranaka na vlasti a otud i užasna medijska scena koju one kontrolišu", kazao je Jovanović.</p>
    </article>
  </body>
</html>