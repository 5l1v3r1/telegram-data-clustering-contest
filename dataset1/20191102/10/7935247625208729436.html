<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/baskan-el-koydu-o-hatta-otobus-seferi-basliyor-213905h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T10:16:04+00:00"/>
    <meta property="og:title" content="Başkan el koydu! O hatta otobüs seferi başlıyor"/>
    <meta property="og:description" content="Yunuseli Alparslan Türkeş Caddesi’nde neredeyse bir yıldan fazladır otobüs durakları monte edildiği halde seferler başlatılamamıştı. Konuyla ilgili Büyükşehir Belediye Başkanı Alinur Aktaş BURULAŞ Genel Müdürü'ne talimat verdi. Seferler başlayacak."/>
  </head>
  <body>
    <article>
      <h1>Başkan el koydu! O hatta otobüs seferi başlıyor</h1>
      <h2>Yunuseli Alparslan Türkeş Caddesi’nde neredeyse bir yıldan fazladır otobüs durakları monte edildiği halde seferler başlatılamamıştı. Konuyla ilgili Büyükşehir Belediye Başkanı Alinur Aktaş BURULAŞ Genel Müdürü'ne talimat verdi. Seferler başlayacak.</h2>
      <address>
        <time datetime="2019-11-02T10:16:04+00:00">02 Nov 2019, 10:16</time>
      </address>
      <p>Yunuseli Alparslan Türkeş Caddesi’nde neredeyse bir yıldan fazladır otobüs durakları monte edildiği halde seferler başlatılamamıştı. Olay Gazetesi Yazarı İhsan Aydın da bu durumu dünkü yazısında okuyucularıyla paylaşmıştı.</p>
      <p>Yazar İhsan Aydın, bugünkü köşesinde ise konuyla ilgili müjdeyi paylaştı.</p>
      <p>
        <b>O hatta otobüs seferi başlıyor</b>
      </p>
      <p><b>Bursa</b>’da kentiçi toplu taşımanın sıkıntılı olduğu semtler var.</p>
      <p><b>Büyük</b><b>şehir Belediyesi</b>’nin otobüs filosu yetersiz kaldığı için buralardan vatandaş şikayetleri artıyor.</p>
      <p>Onlardan biri <b>Bursa</b>’nın en hızlı gelişen yerleşimlerinden <b>Yunuseli Mahallesi.</b></p>
      <p>Yunuseli’de başlı başına ilçe olmayı hak eden bir büyüme, nüfus yoğunluğu ve konut gelişimi göze çarpıyor.</p>
      <p>Sadece <b>Yunuseli</b> değil, <b>Aky</b><b>ı</b><b>ld</b><b>ız, G</b><b>üne</b><b>ştepe, 23 Nisan, Dere</b><b>çavu</b><b>ş, G</b><b>ündo</b><b>ğdu, Hamitler, Yenikent Mezarlığı</b> çevresi başdöndürücü hızla büyüyor.</p>
      <p>Bu bölgelerde neredeyse boş alan kalmadı.</p>
      <p><b>Osmangazi Belediyesi</b> sadece bu bölgede en az <b>150 bin ki</b><b>ş</b><b>i</b>nin yaşayacağını düşünüyor.</p>
      <p>Semtin geleceğini de buna göre planlıyor.</p>
      <p>Dolayısıyla, bu semtin bir kaç otobüs hattıyla ulaşım probleminin çözülemeyeceği de ortada.</p>
      <p>Dün elektronik postamıza düşen iletiyle<b> Yunuseli Mahallesi</b>’nin toplu ulaşım sıkıntısını ve semt sakinlerinin yeni otobüs hattı talebini köşemize taşımıştık.</p>
      <p><b>Büyük</b><b>şehir Belediyesi </b>yetkilileri yazımızı okur okumaz harekete geçmiş.</p>
      <p>Eksik olmasın <b>B</b><b>üyük</b><b>şehir Belediye Başkanı Alinur Aktaş</b> <b>BURULAŞ Genel M</b><b>üdürü</b>’nü talimatlandırıp dün sabah <b>Yunuseli</b>’ye göndermiş.</p>
      <p>Öğleden sonra telefonumuz çaldığında karşımızdaki isim <b>BURULAŞ Genel M</b><b>üdürü Mehmet Kür</b><b>ş</b><b>at Çapar </b>idi.</p>
      <p>Söze, <b>“Sabah 07.00’de Yunuseli’deydim. O hatta otobüs seferlerine k</b><b>ı</b><b>sa sürede ba</b><b>şlıyoruz”</b> diyerek müjdeyle girdi.</p>
      <p>
        <a href="https://www.olay.com.tr/o-hatta-otobus-seferi-basliyor-15510yy.htm">
          <b>İhsan Aydın'ın yazısının tamamı için tıklayın...</b>
        </a>
      </p>
    </article>
  </body>
</html>