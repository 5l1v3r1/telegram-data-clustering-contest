<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/germaniki-eisvoli-me-1-dis-prasines-ependyseis-stin-india/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T10:51:08+00:00"/>
    <meta property="og:title" content="Γερμανική «εισβολή» με 1 δισ. πράσινες επενδύσεις στην Ινδία"/>
    <meta property="og:description" content="Η Μέρκελ ανακοίνωσε από το Μουμπάι πρόγραμμα-μαμούθ που θα στηρίζει τα σχέδια των φιλικών προς το περιβάλλον αστικών μετακινήσεων της χώρας"/>
  </head>
  <body>
    <article>
      <h1>Γερμανική «εισβολή» με 1 δισ. πράσινες επενδύσεις στην Ινδία</h1>
      <h2>Η Μέρκελ ανακοίνωσε από το Μουμπάι πρόγραμμα-μαμούθ που θα στηρίζει τα σχέδια των φιλικών προς το περιβάλλον αστικών μετακινήσεων της χώρας</h2>
      <address><time datetime="2019-11-02T10:51:08+00:00">02 Nov 2019, 10:51</time> by <a rel="author">ΤοΒΗΜΑ Team</a></address>
      <p>Η γερμανίδα καγκελάριος, Άνγκελα Μέρκελ, δήλωσε σήμερα από το Μουμπάι ότι η χώρα της θα δαπανήσει ένα δισεκατομμύριο ευρώ τα επόμενα πέντε χρόνια σε σχέδια πράσινων αστικών μετακινήσεων στην Ινδία, τα οποία θα καταρτιστούν βάσει νέας γερμανοϊνδικής συνεργασίας.</p>
      <p>Η Μέρκελ, η οποία συνοδεύεται στην επίσκεψή της στην Ινδία από αρκετούς υπουργούς και αντιπροσωπεία επιχειρηματιών, συναντάται με τον ινδό πρωθυπουργό, Ναρέντρα Μόντι, με τις συνομιλίες τους να αναμένεται να επικεντρωθούν στο εμπόριο, τις επενδύσεις, την περιφερειακή ασφάλεια και την κλιματική αλλαγή.</p>
      <p>
        <a href="https://www.in.gr/2019/11/02/greece/poies-perioxes-tis-attikis-kindyneyoun-perissotero-apo-katastrofikes-plimmyres/">Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες</a>
      </p>
      <p>Η Γερμανία είναι ο μεγαλύτερος εμπορικός εταίρος της Ινδίας στην Ευρώπη και περισσότερες από 1.700 γερμανικές εταιρείες δραστηριοποιούνται στη χώρα αυτήν.</p>
      <p>Γερμανικά κεφάλαια θα χρησιμοποιηθούν για να χρηματοδοτήσουν διάφορα σχέδια φιλικά προς το περιβάλλον, όπως η εισαγωγή ηλεκτρικών λεωφορείων για την αντικατάσταση αυτών που κινούνται με ντίζελ για τις δημόσιες μεταφορές σε αστικά κέντρα.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>