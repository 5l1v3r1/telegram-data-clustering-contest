<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902050/kaya-haalt-uit-naar-ex-coach-maes-ik-kreeg-bewust-geen-speelkansen-bij-lokeren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T10:30:00+00:00"/>
    <meta property="og:title" content="Kaya haalt uit naar ex-coach Maes: &quot;Ik kreeg bewust geen speelkansen bij Lokeren&quot;"/>
    <meta property="og:description" content="Onur Kaya (33) staat voor de 400ste wedstrijd in zijn carrière. De middenvelder van KV Mechelen blikt in Het Laatste Nieuws terug op zijn hoogte- en dieptepunten. Zo was zijn periode bij Sporting Lokeren een zwarte vlek op zijn palmares."/>
  </head>
  <body>
    <article>
      <h1>Kaya haalt uit naar ex-coach Maes: "Ik kreeg bewust geen speelkansen bij Lokeren"</h1>
      <address>
        <time datetime="2019-11-02T10:30:00+00:00">02 Nov 2019, 10:30</time>
      </address>
      <p>
        <b>Onur Kaya (33) staat voor de 400ste wedstrijd in zijn carrière. De middenvelder van KV Mechelen blikt in Het Laatste Nieuws terug op zijn hoogte- en dieptepunten. Zo was zijn periode bij Sporting Lokeren een zwarte vlek op zijn palmares.</b>
      </p>
      <p>Bij Lokeren won Kaya dan wel de Beker van België, toch kijkt de ervaren rot negatief terug op die passage. "Van Charleroi naar Lokeren: een stap hogerop. Lokeren was toen een play-off 1-ploeg, hé. Maar het werd het moeilijkste jaar in mijn carrière (zucht). Een slechte ervaring. Ik werd gewoon genegeerd."</p>
      <p><b>Geen speelkansen</b><br/>"In de Europa League speelde ik nul minuten. Zéro. Terwijl we wel uitgeschakeld werden. Voor mij was het duidelijk dat ik bewust geen kansen kreeg van de trainer. Het kan toch niet dat ik in een paar maanden tijd mijn kwaliteiten verloren was?", doelt Kaya op toenmalig Lokeren-trainer Peter Maes.</p>
      <aside>Lees meer<br/><a href="https://www.voetbalprimeur.be/nieuws/901020/vandenbempt-de-aanstelling-van-maes-bij-lommel-leek-wel-de-schande-van-het-jaar-.html?itm_source=www.voetbalprimeur.be&amp;itm_medium=highlighted-content">Vandenbempt: "De aanstelling van Maes bij Lommel leek wel de schande van het jaar"</a></aside>
      <p>"Kijk, ik ben een eerlijk persoon. Als ik te slecht ben om te spelen, zal ik dat ook toegeven. Maar ik verdiende toen meer speelkansen. Dat Peter Maes coach was? (grijnst) Joker. Ik wil het er liever niet meer over hebben."</p>
      <p><b>Mooie loopbaan</b><br/>In de Jupiler Pro League speelde Kaya ook nog voor Sporting Charleroi, Zulte Waregem en nu dus KV Mechelen. Zijn eerste voetstappen zette Kaya in Nederland, waar hij bij Vitesse Arnem zijn doorbraak kende op het hoogste niveau.</p>
      <aside>Lees meer<br/><a href="https://www.voetbalprimeur.be/nieuws/901823/mechelen-weer-met-voeten-op-de-grond-voor-po1-moet-je-deze-wedstrijden-winnen-.html?itm_source=www.voetbalprimeur.be&amp;itm_medium=highlighted-content">Vrancken ziet KV Mechelen ten onder gaan: "Dat was hét kantelmoment in de match"</a></aside>
    </article>
  </body>
</html>