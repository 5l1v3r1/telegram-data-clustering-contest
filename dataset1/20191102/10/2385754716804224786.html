<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595376/pirlo-quotimoun-konta-stin-romaquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T10:03:00+00:00"/>
    <meta property="og:title" content="Πίρλο: &quot;Ήμουν κοντά στην Ρόμα&quot;"/>
    <meta property="og:description" content="O Αντρέα Πίρλο δεν είναι απλά μία ξεχωριστή πάστα ποδοσφαιριστή που βγαίνει μία φορά κάθε δέκα χρόνια (και βάλε) στο ιταλικό ποδόσφαιρο αλλά ανήκει και στο..."/>
  </head>
  <body>
    <article>
      <h1>Πίρλο: "Ήμουν κοντά στην Ρόμα"</h1>
      <address><time datetime="2019-11-02T10:03:00+00:00">02 Nov 2019, 10:03</time> by <a rel="author">Sigmalivesports</a></address>
      <p>O Αντρέα Πίρλο δεν είναι απλά μία ξεχωριστή πάστα ποδοσφαιριστή που βγαίνει μία φορά κάθε δέκα χρόνια (και βάλε) στο ιταλικό ποδόσφαιρο αλλά ανήκει και στο κλειστό κλαμπ των παικτών που φόρεσαν τη φανέλα και των τριών πιο επιτυχημένων ομάδων από πλευράς τίτλων του calcio: της Γιουβέντους, της Μίλαν και της Ίντερ.<br/> <br/>Η βέκια σινιόρα ήταν μεταξύ των τριών ο τελευταίος σταθμός στην καριέρα του κα μαζί της γιόρτασε την κατάκτηση τεσσάρων σερί σκουντέτι, ωστόσο η ιστορία θα μπορούσε να είχε γραφτεί εντελώς διαφορετικά και να μη φορούσε ποτέ τα ασπρόμαυρα των Τορινέζων αλλά να μετακόμιζε στην ιταλική πρωτεύουσα.<br/> <br/>Και αυτό γιατί μετά από μία γεμάτη δεκαετία στην Μίλαν, είχε μπει και η Ρόμα του Λουίς Ενρίκε στο παιχνίδι για να τον αποκτήσει, με τον "Μαέστρο" να αποκαλύπτει το φλερτ του με τους τζαλορόσι κατά τη διάρκεια ραδιοφωνικής του συνέντευξης στη γειτονική μας χώρα.<br/> <br/>"Πριν πάω στην Γιουβέντους, ήμουν κοντά στην Ρόμα. Υπήρχαν επαφές αλλά στο φινάλε δεν επήλθε συμφωνία", παραδέχτηκε για πρώτη φορά δημόσια ο Πίρλο, ο οποίος μετά από την Γιουβέντους έκανε το ταξίδι στην αλλη πλευρά του Ατλαντικού για να παίξει για την New York City FC, πριν πάρει την απόφαση να κρεμάσει τα ποδοσφαιρικά του παπούτσια το 2017, σε ηλικία 38 ετών.<br/> <br/>Πηγή: Sport24.gr</p>
    </article>
  </body>
</html>