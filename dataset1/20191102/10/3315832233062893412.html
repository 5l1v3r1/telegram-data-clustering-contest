<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/042595529f43182d/stare-de-urgenta-nazista-declarata-intr-un-oras-din-germania.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T10:29:29+00:00"/>
    <meta property="og:title" content="„Stare de urgență nazistă”, declarată într-un oraș din Germania"/>
    <meta property="og:description" content="Oraşul Dresda din estul Germaniei a adoptat o rezoluţie prin care este proclamată „stare de urgenţă nazistă”, relatează DPA, citat de Agerpres."/>
  </head>
  <body>
    <article>
      <h1>„Stare de urgență nazistă”, declarată într-un oraș din Germania</h1>
      <address><time datetime="2019-11-02T10:29:29+00:00">02 Nov 2019, 10:29</time> by <a rel="author">Jurnal.md</a></address>
      <p>
        <b>Oraşul Dresda din estul Germaniei a adoptat o rezoluţie prin care este proclamată „stare de urgenţă nazistă”, relatează DPA, citat de Agerpres.</b>
      </p>
      <p>În rezoluţie, adoptată miercuri seară, consilierii locali atrag atenţia că „opiniile antidemocratice, antipluraliste, mizantrope şi extremiste de dreapta şi acţiunile violente apar cu tot mai mare frecvenţă în Dresda”.</p>
      <p>„Oraşul are o problemă cu naziştii”, a spus Max Aschenbach, consilier al Die Partei, un partid politic satiric, în discursul său care a iniţiat decizia de a proclama starea de urgenţă.</p>
      <p>În intervenţia sa, Aschenbach a făcut referire la mişcarea anti-islamistă şi xenofobă PEGIDA, care a început în oraş în 2014.</p>
      <p>Prin această rezoluţie, oraşul intenţionează să consolideze cultura democratică de fiecare zi şi să asigure o mai bună protecţie a minorităţilor şi victimelor violenţei.</p>
      <p>PEGIDA, care este prescurtarea în germană de la Patrioţii Europeni împotriva Islamizării Occidentului, a celebrat cinci ani de existenţă în Dresda.</p>
      <p>Mişcarea organizează marşuri regulate în fiecare luni seară în oraş pentru a-şi evidenţia mesajul anti-străini şi anti-imigraţie.</p>
    </article>
  </body>
</html>