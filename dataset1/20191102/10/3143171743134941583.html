<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/suora-incinta-a-militello-rosmarino-il-sindaco-la-notizia-doveva-restare-riservata.html"/>
    <meta property="og:site_name" content="Tempostretto"/>
    <meta property="article:published_time" content="2019-11-02T10:13:51+00:00"/>
    <meta property="og:title" content="Suora incinta a Militello Rosmarino. Il sindaco: “La notizia doveva restare riservata”"/>
    <meta property="og:description" content="Le parole del primo cittadino del Comune dei Nebrodi, al centro della ribalta negli ultimi giorni per la notizia"/>
  </head>
  <body>
    <article>
      <h1>Suora incinta a Militello Rosmarino. Il sindaco: “La notizia doveva restare riservata”</h1>
      <address><time datetime="2019-11-02T10:13:51+00:00">02 Nov 2019, 10:13</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Le parole del primo cittadino del Comune dei Nebrodi, al centro della ribalta negli ultimi giorni per la notizia</i>
      </p>
      <p>«C’è il rammarico per quanto avvenuto. Sono cose che dispiacciono. La nostra comunità di 1.200 abitanti è sconcertata. La situazione è stata gestita male e non in modo riservato come si doveva». L’ha detto all’<i>Adnkronos Salvatore Riotta, </i>il sindaco di Militello Rosmarino, lì dove risiedeva la <a href="https://www.tempostretto.it/news/suora-va-in-ospedale-con-forti-dolori-addominali-e-scopre-di-essere-incinta.html">suora 34enne rimasta incinta</a>, prima di essere trasferita in un altro centro religioso di Palermo.</p>
      <p>Il primo cittadino ha raccontato di conoscerla bene: «meno di un anno fa ha preso i voti e si fa da sempre volere bene da tutti».</p>
      <p>A Militello Rosmarino il collegio “Bambin Gesù” «è un istituto molto serio — conclude —. Nel tempo è sempre stata la realtà più positiva del paese. Nel collegio si occupano anche di famiglie indigenti e bambini in difficoltà. Anche per questo siamo delusi per l’accaduto e per come sia stata gestita la notizia ma il buon nome dell’Istituto non va discusso».</p>
    </article>
  </body>
</html>