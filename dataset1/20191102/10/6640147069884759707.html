<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/pennyworth-rinnovato-per-una-seconda-stagione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T10:00:00+00:00"/>
    <meta property="og:title" content="Pennyworth rinnovato per una seconda stagione"/>
    <meta property="og:description" content="La serie TV sulla gioventù del maggiordomo Alfred si guadagna il favore del pubblico e tornerà con un seconda stagione."/>
  </head>
  <body>
    <article>
      <h1>Pennyworth rinnovato per una seconda stagione</h1>
      <address><time datetime="2019-11-02T10:00:00+00:00">02 Nov 2019, 10:00</time> by <a rel="author">Roberto Tavecchia</a></address>
      <p>Le origini di Batman sono state esplorate in <b><i>Gotham</i></b>, il bizzarro <i>crimedrama</i> di <b>FOX</b> per cinque stagioni. A seguito di ciò, i produttori <b>Danny Cannon</b> e <b>Bruno Heller</b> hanno optato per riprendere ulteriormente mano alla storia, scavando nel passato del maggiordomo più famoso di sempre,<b> Alfred Pennyworth</b>, mostrandoci com’era nei suoi anni più giovani e… più violenti. Quell’idea si è trasformata in<b> Pennyworth</b>, il thriller d’epoca targato <b>Epix</b>, che segue un Alfred molto diverso da quello a cui sono abituati la maggior parte dei fan di Batman.</p>
      <figure>
        <img src="https://www.tomshw.it/images/images/2019/04/pennyworth-27191.jpg"/>
      </figure>
      <p>Nonostante l’atipicità del format, lo show è stato premiato da pubblico e critica, risultato più che sufficiente a garantire un secondo ciclo di puntate. <i>“Pennyworth è stato un grande successo per noi, abbracciato sia dalla critica che dai fan. È stata la serie originale più performante mai presentata in anteprima su Epix, riuscendo a raddoppiare il numero di spettatori degli show precedenti”,</i> ha dichiarato il presidente di Epix <b>Michael Wright</b> in una nota. <i>“Bruno Heller, Danny Cannon e WBTV hanno realizzato una serie brillante che tutti i fan dei personaggi provenienti dal mondo del Cavaliere Oscuro dovrebbero assolutamente guardare. Non vediamo l’ora di lavorare con questo cast fenomenale e il team creativo ad un’altra emozionante stagione!”</i></p>
      <p>Nella prima stagione dello show, Alfred Pennyworth (interpretato da <b>Jack Bannon</b>) è un ex-soldato della SAS che decide di costituire una società di sicurezza privata sfruttando l’esperienza acquisita durante la guerra. Presto si collega a un losco americano di nome Thomas Wayne (interpretato da <b>Ben Aldridge</b>), impegnato dietro le quinte di una guerra civile in eruzione. Nello show troviamo anche i talenti di <b>Emma Paetz, Hainsley Lloyd Bennett, Ryan Fletcher, Dorothy Atkinson, Ian Puleston-Davies, Polly Walker, Paloma Faith</b> e <b>Jason Flemyng</b>.</p>
      <figure>
        <img src="https://www.tomshw.it/images/images/2019/04/pennyworth-27192.jpg"/>
      </figure>
      <p>La seconda stagione di <b>Pennyworth</b> è prevista su <b>Epix</b> nel 2020, in Italia la prima dovrebbe arrivare nel corso dello stesso anno.</p>
      <blockquote>Dopo le origini di Alfred, scopri quelle di Bruce Wayne: nell’attesa, recupera la serie TV prequel di Batman su <a href="https://toms.it/hwY2I">Amazon</a>!</blockquote>
    </article>
  </body>
</html>