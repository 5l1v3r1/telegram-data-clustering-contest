<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544030.html/%DA%A9%D8%A7%D9%87%D8%B4---%D8%AA%D8%A7----%D8%AF%D8%B1%D8%AC%D9%87-%D8%A7%DB%8C-%D8%AF%D9%85%D8%A7%DB%8C-%D9%87%D9%88%D8%A7-%D8%AF%D8%B1-%D8%B3%D9%88%D8%A7%D8%AD%D9%84-%D8%AE%D8%B2%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T10:27:00+00:00"/>
    <meta property="og:title" content="کاهش ۷ تا ۱۰ درجه‌ای دمای هوا در سواحل خزر"/>
    <meta property="og:description" content="امروز برای شمال غرب و سواحل دریای خزر بارش باران و گاهی رعد و برق پیش بینی می‌شود و فردا نیز علاوه بر این مناطق گستره بارش‌ها شمال شرق را نیز در بر می‌گیرد."/>
  </head>
  <body>
    <article>
      <h1>کاهش ۷ تا ۱۰ درجه‌ای دمای هوا در سواحل خزر</h1>
      <h2>بارش پراکنده باران در بیشتر مناطق کشور؛</h2>
      <address>
        <time datetime="2019-11-02T10:27:00+00:00">02 Nov 2019, 10:27</time>
      </address>
      <p>امروز برای شمال غرب و سواحل دریای خزر بارش باران و گاهی رعد و برق پیش بینی می‌شود و فردا نیز علاوه بر این مناطق گستره بارش‌ها شمال شرق را نیز در بر می‌گیرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فریبا گودرزی در گفتگو با میزان با اشاره به شرایط جوی کشور طی روز‌های آینده، گفت: امروز برای شمال غرب و سواحل دریای خزر بارش باران و گاهی رعد و برق پیش بینی می‌شود و فردا نیز علاوه بر این مناطق گستره بارش‌ها شمال شرق را نیز در بر می‌گیرد.</p>
      <p>وی با بیان اینکه دوشنبه بارش پراکنده باران در سواحل دریای خزر، غرب و مرکز و دامنه‌های البرز برای قزوین، البرز، تهران و سمنان پیش بینی می‌شود، افزود: برای سه شنبه و چهارشنبه نیز برای اکثر مناطق کشور آسمان صاف انتظار می‌رود.   گودرزی با تاکید بر اینکه برای استان‌های هرمزگان و فارس در روز‌های سه شنبه و چهارشنبه هفته جاری بارش باران پیش بینی می‌شود، تصریح کرد: از امشب تا فردا شب دریای خزر مواج بوده و با توجه به پیش بینی ارتفاع موج تا ۳ نسبت به اجتناب از تردد شناور‌های سبک و صیادی هشدار داده می‌شود.   وی ادامه داد: در برخی نقاط آذربایجان شرقی و غربی، اردبیل، گیلان، مازندران و گلستان رگبار و رعد و برق و تندباد‌های لحظه‌ای پیش بینی می‌شود.   این کارشناس سازمان هواشناسی با بیان اینکه کاهش دما در استان‌های ساحلی خزر ۷ تا ۱۰ درجه پیش بینی می‌شود، گفت: شمال غرب و دامنه‌های جنوبی البرز نیز ۴ تا ۶ درجه کاهش دما خواهد داشت.   وی ادامه داد: برای تهران امروز هوای کمی تا نیمه ابری و گاهی وزش باد پیش بینی می‌شود و بیشینه دما به ۱۹ درجه خواهد رسید.   کارشناس سازمان هواشناسی یادآور شد: شهرکرد با دمای ۴ درجه زیر صفر خنک‌ترین و بندرعباس با دمای ۳۲ درجه گرم‌ترین مراکز استان بوده اند.</p>
    </article>
  </body>
</html>