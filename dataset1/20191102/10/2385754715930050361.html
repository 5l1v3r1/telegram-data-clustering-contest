<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/perierga/595377/viazotan-apo-ton-patera-tis-epi-8-xronia-kai-gennise-to-paidi-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T10:06:00+00:00"/>
    <meta property="og:title" content="Βιαζόταν από τον πατέρα της επί 8 χρόνια και γέννησε το παιδί του"/>
    <meta property="og:description" content="Μια 19χρονη κοπέλα, η οποία βιαζόταν από τον πατέρα της επί οκτώ χρόνια και γέννησε το παιδί του, πρέπει τώρα να εγκαταλείψει έντρομη όχι μόνο το σπίτι της,..."/>
  </head>
  <body>
    <article>
      <h1>Βιαζόταν από τον πατέρα της επί 8 χρόνια και γέννησε το παιδί του</h1>
      <address><time datetime="2019-11-02T10:06:00+00:00">02 Nov 2019, 10:06</time> by <a rel="author">SigmaLive</a></address>
      <p>Μια 19χρονη κοπέλα, η οποία βιαζόταν από τον πατέρα της επί οκτώ χρόνια και γέννησε το παιδί του, πρέπει τώρα να εγκαταλείψει έντρομη όχι μόνο το σπίτι της, αλλά και τη χώρα της, καθώς εκείνος αποφυλακίζεται μετά τη μείωση της ποινής του.</p>
      <p>Η Shannon Clifton γέννησε στα 13 της το παιδί του 36χρονου πατέρα της, ο οποίος, όπως είπε το κορίτσι, την κακοποιούσε σεξουαλικά και την αντιμετώπιζε σαν σύζυγό του.</p>
      <p>Η Shannon, η οποία μεγάλωσε στο Chaddesden, ένα προάστιο του Derby της Μεγάλης Βρετανίας, δήλωσε ότι πήγε να ζήσει με τον πατέρα της, σε ηλικία πέντε ετών, όταν οι γονείς της χώρισαν.</p>
      <p>Το κορίτσι περιγράφει ότι στην αρχή ήταν ωραία με τον πατέρα της, όμως στη συνέχεια εκείνος έγινε βίαιος, χτυπώντας την κάθε φορά που γύριζε από το σχολείο. Ο πρώτος βιασμός έγινε όταν μετακόμισαν σε νέο διαμέρισμα κοντά στο Elvaston Castle.</p>
      <p>Το κορίτσι περιγράφει ότι πήγαινε στο σχολείο «με μώλωπες παντού», αλλά ήταν αναγκασμένη να λέει στους δασκάλους ότι έπαιζε και πάλευε με τα ξαδέλφια της. Μετά από ένα χρονικό διάστημα η Shannon και ο πατέρας της μετακόμισαν ξανά. «Τότε όλα άρχισαν να χειροτερεύουν και οι βιασμοί ήταν πιο συχνοί, έως και τέσσερις φορές την ημέρα».</p>
      <p>Το κορίτσι αναφέρει ότι ο πατέρας της την κακοποιούσε πριν και μετά το σχολείο και κάποιες φορές στη μέση της νύχτας, ενώ άρχισε να συνειδητοποιεί τη συμβαίνει σε ηλικία 9 ετών, καθώς στο μάθημα της σεξουαλικής αγωγής στο σχολείο διδάχτηκε ότι «κανείς δεν θα πρέπει να σε αγγίζει σε αυτά τα μέρη».</p>
      <p>Όταν η Shannon ήταν 11 ετών, παρατήρησε ότι το σώμα της άρχισε να αλλάζει και συνειδητοποίησε ότι ήταν έγκυος.</p>
      <p>Είπε: «Για λίγο δεν του το είπα. Αλλά όταν του το είπα τελικά, με χτύπησε. Όλα ήταν πραγματικά μπερδεμένα, ήμουν παιδί που περίμενε παιδί».</p>
      <p>Περίπου 28 εβδομάδων έχασε το μωρό, ενώ τον Δεκέμβριο του 2012, κατάλαβε ότι έμεινε πάλι έγκυος.</p>
      <p>Στα 12 χρόνια του, το κορίτσι προσπάθησε να μιλήσει στους δασκάλους του και σε έναν κοινωνικό λειτουργό, λέγοντας ότι ο πατέρας της τη χτύπησε άσχημα, αλλά κατάλαβε στη συνέχεια ότι αυτό ήταν μάταιο, καθώς δεν την βοήθησαν να φτάσει μέχρι το νοσοκομείο.  «Δεν έκαναν τίποτα γι 'αυτό, έτσι σκέφτηκα ότι δεν έχει νόημα ό,τι κι αν πω. Έβαλα τον εαυτό μου σε μεγαλύτερο κίνδυνο μιλώντας τους. Ήμουν φοβισμένη Ήταν ευκολότερο να μην κάνω τίποτα. Νόμιζα ότι θα διαρκέσει για πάντα.»</p>
      <p>Το κουβάρι άρχισε να ξετυλίγεται όταν η  Shannon πήγε στο νοσοκομείο για να γεννήσει. Στο δικαστήριο κατάφερε να σταθεί με θάρρος και να πει όλα όσα είχε ζήσει κοντά στον πατέρα της, ενώ στη συνέχεια, όπως λέει, δέχτηκε πληθώρα μηνυμάτων συμπαράστασης, ενώ πολλοί άνθρωποι της έγραφαν ότι τους ενέπνευσε με τη δύναμη και το θάρρος της.</p>
      <p>Η  Shannon κράτησε το παιδί της μόνο για ένα χρόνο και μετά το έδωσε για υιοθεσία. Τον Απρίλιο του 2015, ο Shane Ray Clifton καταδικάστηκε σε 15 χρόνια φυλάκισης, ενώ αργότερα, η ποινή του μειώθηκε σε 10 χρόνια, πράγμα που σημαίνει ότι θα του επιτραπεί, υπό όρους, να βγει από τη φυλακή.</p>
      <p>Η 19χρονη πλέον κοπέλα τρέμει στην ιδέα να την ξαναπλησιάσει ο πατέρας της και θέλει να διαφύγει στο εξωτερικό. Τώρα είναι φοιτήτρια την εγκληματολογική ψυχολογία στο Open University και σχεδιάζει να κυκλοφορήσει το βιβλίο της, The Monster I Loved, πριν από το τέλος του έτους.</p>
      <p>Πηγή: athensvoice</p>
    </article>
  </body>
</html>