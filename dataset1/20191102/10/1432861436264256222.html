<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/majkata-na-ronaldo-futbolnata-mafiq-mu-poprechi-da-ima-poveche-zlatni-topki-1391025.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T10:59:00+00:00"/>
    <meta property="og:title" content="Майката на Роналдо: Футболната мафия му попречи да има повече &quot;Златни топки&quot;"/>
    <meta property="og:description" content="Футболната мафия не позволява на Кристиано Роналдо да продължи да печели най-ценното индивидуално отличие Златната топка Това заяви майката на футболиста - Долорес Авейро, цитирана от AS и SIC Noticias"/>
  </head>
  <body>
    <article>
      <h1>Майката на Роналдо: Футболната мафия му попречи да има повече "Златни топки"</h1>
      <address><time datetime="2019-11-02T10:59:00+00:00">02 Nov 2019, 10:59</time> by <a rel="author">Sportlive.bg</a></address>
      <p>Футболната мафия не позволява на <b><a href="https://www.sportlive.bg/tags/2646">Кристиано Роналдо</a></b> да продължи да печели най-ценното индивидуално отличие "Златната топка". Това заяви майката на футболиста - Долорес Авейро, цитирана от AS и SIC Noticias.</p>
      <p><i>"Ако не беше футболната мафия, синът ми щеше да има повече "Златни топки". Ако той беше испанец или англичанин, те не биха постъпили така. Това се случва заради това, че Кристиано е португалец. Не знам дали ще получи "Златната топка" за тази година, но вярвам в това"</i>, каза Авейро.</p>
      <p>През този сезон Роналдо отбеляза пет гола и асистира за един в 8 мача от италианското първенство. Той е ставал носител на "Златната топка" пет пъти, а с такова постижение може да се похвали само един друг футболист - Лионел Меси. Миналата година призът бе връчен на халфа на Реал Мадрид Лука Модрич. <b><i>Според авторитетно италианско издание обаче именно Роналдо ще вземе "Златната топка" за 2019 година. <a href="https://www.sportlive.bg/worldfootball/italy/Iznenadvashto-ot-Italiq-Eto-koj-pecheli-Zlatnata-topka-i-dokazatelstvo-za-tova-1389299.html">Вижте подробности в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Teves-si-pripomni-otdadenostta-na-Kristiano-Ronaldo-1390752.html"/>
        <a href="https://www.sportlive.bg/timeout/timeoutother/VIDEO-Kristiano-Ronaldo-pokaza-svoq-kostyum-za-Helouin-1390534.html"/>
        <a href="https://www.sportlive.bg/worldfootball/spain/Modrich-Zlatnata-topka-beshe-priznanie-za-cqlata-mi-kariera-1390411.html"/>
        <a href="https://www.sportlive.bg/worldfootball/italy/VIDEO-Chista-duzpa-ili-nagla-simulaciq-na-Ronaldo-donese-uspeha-na-Yuve-1390319.html"/>
        <a href="https://www.sportlive.bg/worldfootball/spain/Mesi-komentira-dali-se-chuvstva-favorit-za-Zlatnata-topka-1374905.html"/>
      </related>
    </article>
  </body>
</html>