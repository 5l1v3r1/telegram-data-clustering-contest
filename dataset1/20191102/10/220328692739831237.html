<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obrazovanie/direktorite-reshavat-ucheben-li-shche-e-ponedelnik-405630.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T10:56:15+00:00"/>
    <meta property="og:title" content="Директорите решават - учебен ли ще е понеделник"/>
    <meta property="og:description" content="Училищата решават в зависимост от това колко време им е необходимо да създадат организацията, каза министър Вълчев"/>
  </head>
  <body>
    <article>
      <h1>Директорите решават - учебен ли ще е понеделник</h1>
      <address>
        <time datetime="2019-11-02T10:56:15+00:00">02 Nov 2019, 10:56</time>
      </address>
      <p>Денят след втория тур на изборите - понеделник, ще е или учебен, или присъствен за учениците като решението ще зависи от директорите.</p>
      <p>"Училищата решават в зависимост от това колко време им е необходимо да създадат организацията, две стаи трябва да се изчистят и подредят, това може да стане сравнително бързо, да започнат малко по късно, с малко намаление на часовете и да проведат учебен ден, дори училището да учи на две смени. Но има училища с много голям брой секции, където това е невъзможно да се направи за един, два или три часа", обясни министърът на образованието и науката Красимир Вълчев.</p>
      <p>Училищата са тези, които трябва да решат, добави министърът. Според него едно започване от обяд предполага половин час формален учебен процес, затова подходът е диференциран.</p>
      <p>В понеделника след първия тур на изборите общинските музеи и галерии обявиха вход свободен или символична такса, за да могат повече ученици да ги посетят. В някои училища имаше спортен полуден. </p>
    </article>
  </body>
</html>