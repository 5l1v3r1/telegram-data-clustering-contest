<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544034.html/%D8%AF%D8%B3%D8%AA%D9%88%D8%B1-%D9%82%D8%A7%D8%B6%DB%8C-%D8%A8%D8%B1%D8%A7%DB%8C-%D8%A7%D9%86%D8%AA%D8%B4%D8%A7%D8%B1-%D9%85%DA%A9%D8%A7%D9%84%D9%85%D9%87-%D8%AA%D9%84%D9%81%D9%86%DB%8C-%D8%AC%D9%86%D8%AC%D8%A7%D9%84%DB%8C-%D8%AA%D8%B1%D8%A7%D9%85%D9%BE"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T10:32:00+00:00"/>
    <meta property="og:title" content="دستور قاضی برای انتشار مکالمه تلفنی جنجالی ترامپ"/>
    <meta property="og:description" content="یک قاضی فدرال به وزارت خارجه آمریکا دستور داده است تا جزئیات بیشتری درباره مکالمه تلفنی جنجالی روسای جمهور ایالات متحده و اوکراین را منتشر کند."/>
  </head>
  <body>
    <article>
      <h1>دستور قاضی برای انتشار مکالمه تلفنی جنجالی ترامپ</h1>
      <address>
        <time datetime="2019-11-02T10:32:00+00:00">02 Nov 2019, 10:32</time>
      </address>
      <p>یک قاضی فدرال به وزارت خارجه آمریکا دستور داده است تا جزئیات بیشتری درباره مکالمه تلفنی جنجالی روسای جمهور ایالات متحده و اوکراین را منتشر کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از رویترز، در حالی که مکالمه تلفنی جنجالی دونالد ترامپ رئیس جمهور آمریکا و ولادیمیر زلنسکی رئیس جمهور اوکراین موجب شده تا مجلس نمایندگان تحقیقات گسترده ای را با هدف استیضاح ترامپ آغاز کند، کریستوفر کوپر قاضی فدرال در واشنگتن به وزارت خارجه آمریکا تا 22 نوامبر یعنی 20 روز دیگر فرصت داده است تا اسناد مربوط به این گفتگوی تلفنی را در اختیار عموم قرار دهد.</p>
      <p>ماه گذشته نیز این قاضی آمریکایی به وزارت خارجه دستور داده بود تا سایر اسناد مربوط به روابط آمریکا با اوکراین از جمله روابط رودی جولیانی وکیل شخصی ترامپ با مقام های اوکراینی را فاش کند.   در جلسه دادگاه که 30 اکتبر برگزار شد، وزارت خارجه آمریکا با ارائه جزئیات بیشتر مربوط به گفتگوی روسای جمهور ایالات متحده و اوکراین مخالفت کرده است. این اسناد هم اکنون در اختیار مایک پامپئو وزیر خارجه آمریکا است.   حمایت ها از استیضاح ترامپ پس از افشای گفتگوی تلفنی جنجالی وی با رئیس جمهور اوکراین به شدت افزایش یافته است.   یک افشاگر اطلاعاتی آمریکا ترامپ را متهم کرده است که کمک نظامی ایالات متحده به اوکراین را به حالت تعلیق درآورده و آن را مشروط به تحقیقات ضد فساد رئیس جمهور اوکراین از جو بایدن معاون رئیس جمهور سابق آمریکا و پسرش کرده است.   دموکراتهای مجلس نمایندگان آمریکا تحقیقات مقدماتی برای استیضاح ترامپ را آغاز کرده اند.   منبع: تسنیم</p>
    </article>
  </body>
</html>