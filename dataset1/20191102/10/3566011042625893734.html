<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544048.html/100-%D9%87%D8%B2%D8%A7%D8%B1-%DA%A9%D8%B4%D8%AA%D9%87-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%AC%D9%86%DA%AF-%DB%8C%D9%85%D9%86-%D8%AA%D8%A7%DA%A9%D9%86%D9%88%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T10:57:00+00:00"/>
    <meta property="og:title" content="100 هزار کشته از ابتدای جنگ یمن تاکنون"/>
    <meta property="og:description" content="گزارش جدیدی از تلفات جنگ یمن از سال 2015 تاکنون منتشر شده که نشان می‌دهد در این بازه زمانی یکصد هزار نفر در این کشور کشته شده‌اند."/>
  </head>
  <body>
    <article>
      <h1>100 هزار کشته از ابتدای جنگ یمن تاکنون</h1>
      <address>
        <time datetime="2019-11-02T10:57:00+00:00">02 Nov 2019, 10:57</time>
      </address>
      <p>گزارش جدیدی از تلفات جنگ یمن از سال 2015 تاکنون منتشر شده که نشان می‌دهد در این بازه زمانی یکصد هزار نفر در این کشور کشته شده‌اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پروژه «داده‌های مربوط به مکان‌ها و رخدادهای درگیری‌های مسلحانه» (Acled) که آمار و ارقام تأییدشده‌ در درگیری‌ها را دنبال می‌کند، در جدیدترین گزارش خود اعلام کرد که آمار تلفات جنگ یمن از سال 2015 تاکنون به یکصد هزار نفر رسیده است.</p>
      <p>  بنا به گزارش روزنامه انگلیسی «گاردین»، آمار و ارقام جدید حاکی از آن است که 12 هزار غیرنظامی در حملات مستقیم جان خود را از دست داده‌اند و  20 هزار نفر در سال جاری میلادی در یمن کشته شده‌اند و امسال را به دومین سال مرگبار جنگ یمن بعد از سال 2018 تبدیل کرده‌اند.   ائتلافی سعودی-غربی-صهیونیستی از مارس 2013 (فروردین 1394) به بهانه‌های واهی جنگ علیه یمن را آغاز کرد تا به ادعای خودش ظرف مدت چند هفته این موضوع را فیصله دهد، اما اکنون پنج سال از این جنگ می‌گذرد ولی ائتلاف سعودی در باتلاق یمن گیر کرده و به دنبال خروج آبرومندانه از بحران است.   این ائتلاف در حملات هوایی متعدد خود، مدارس، بیمارستان‌ها و مراسم‌های عروسی را هدف قرار داد و هزاران غیرنظامی جان خود را از دست دادند.   طبق این گزارش، آوریل، مرگبارترین ماه در سال جاری میلادی در یمن بود به طوریکه بیش از دو هزار و 500 نفر جان خود را در جنگ از دست دادند و این در حالی است که این آمار در ماه سپتامبر معادل یکهزار و 700 نفر بوده است.   سومین سه ماهه سال 2019، کمترین میزان تلفات را از پایان 2017 تا کنو در یمن داشت اما با اینحال، تعداد تلفات غیرنظامیان در این بازه زمانی در مقایسه با سه ماهه قبل افزایش داشته است.   بیشترین درگیری‌ها مربوط به استان‌های «تعز»، «حدیده» و «جوف» بوده است که بیش از 10 هزار نفر در هریک از این مناطق از سال 2015 تاکنون جان خود را از دست دادند.   بنا به گزارش Acled که بودجه آن از طریق وزارت خارجه آمریکا و هلند تأمین می‌شود، این آمار و ارقام، تمامی موارد از جمله حملات هوایی، خمپاره‌ای و درگیری در میدان‌های نبرد و دیگر موارد را شامل می‌شود.   انتهای پیام/</p>
    </article>
  </body>
</html>