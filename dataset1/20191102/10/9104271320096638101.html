<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/concorso-pubblico-in-provincia-le-date-delle-prime-prove"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-02T10:36:10+00:00"/>
    <meta property="og:title" content="Concorso pubblico in Provincia, le date delle prime prove"/>
    <meta property="og:description" content="I posti a tempo indeterminato sono 7: non accadeva da oltre dieci anni"/>
  </head>
  <body>
    <article>
      <h1>Concorso pubblico in Provincia, le date delle prime prove</h1>
      <h2>I posti a tempo indeterminato sono 7: non accadeva da oltre dieci anni</h2>
      <address>
        <time datetime="2019-11-02T10:36:10+00:00">02 Nov 2019, 10:36</time>
      </address>
      <h3>Concorso pubblico in Provincia, le date delle prime prove</h3>
      <p>In attesa della scadenza per la presentazione delle domande  (<b>7 novembre 2019) </b>la Provincia di Biella ha pubblicato le date delle prime prove. I posti a tempo indeterminato sono 7. Era da oltre dieci anni che l’amministrazione non procedeva a un numero così elevato di assunzioni.</p>
      <p><b>ISTRUTTORE DIRETTIVO AMMINISTRATIVO CONTABILE CAT. D</b><br/>Si informa che il calendario delle prove del Concorso pubblico, per soli esami, per il reclutamento di n. 5 Istruttori direttivi amministrativo contabili cat. D, è così articolato:La prova preselettiva si svolgerà il giorno <b>mercoledì 13 novembre 2019</b> alle ore 10.La sede verrà comunicata successivamente con la massima tempestività possibile e comunque almeno 24 h. prima della prova. I candidati ammessi alla pre-selezione sono invitati a presentarsi a partire dalle ore 08.30 muniti di documento di identità in corso di validità. Durante la preselezione i candidati non potranno consultare alcun testo e neanche utilizzare cellulari o altre apparecchiature elettroniche utili al collegamento internet. L’esito della preselezione sarà reso noto il giorno successivo e sarà consultabile, secondo le modalità indicate nel bando. Le due prove scritte, per chi avrà superato la preselezione, si svolgeranno il giorno <b>venerdì 15 novembre 2019</b> (alle ore 10,30 prima prova e alle ore 14,30 seconda prova) presso la sede della Provincia di Biella, Via Quintino Sella n. 12 – 13900 Biella (ingresso da Piazza Unità d’Italia). I candidati dovranno presentarsi per l’identificazione alle ore 10,00 muniti di documento di identità in corso di validità. Il set di attività scritte ed orali a carattere psicoattitudinale per chi avrà superato le prove scritte, si svolgerà a partire dalle ore 09.00 di lunedì 25 novembre 2019 presso la Sede della Provincia di Biella in Via Quintino Sella n. 12, Biella (ingresso da Piazza Unità d’Italia).Seguirà successiva comunicazione con il dettaglio degli orari e delle eventuali giornate successive, da definire in funzione del numero dei candidati ammessi. Il colloquio individuale finale, per chi avrà superato le prove scritte, si svolgerà a partire dalle ore 10.00 del giorno <b>martedì 3 dicembre 2019</b>, presso la sede della Provincia di Biella in Via Quintino Sella n. 12, Biella (Ingresso da Piazza Unità d’Italia).</p>
      <p>
        <b>ISTRUTTORI DIRETTIVI TECNICI CAT. D</b>
      </p>
      <p>Si informa che il calendario delle prove del Concorso pubblico, per soli esami, per il reclutamento di n. 2 Istruttori direttivi tecnici cat. D, è così articolato:La prova preselettiva si svolgerà il giorno <b>mercoledì 13 novembre 2019</b> alle ore 14:00. La sede verrà comunicata successivamente con la massima tempestività possibile e, comunque, almeno 24 h. prima della prova. Qualora il numero dei candidati non rendesse necessaria la preselezione verrà data tempestiva comunicazione dell’annullamento della stessa. I candidati ammessi sono invitati a presentarsi a partire dalle ore 13:00 muniti di documento di identità in corso di validità.Durante la preselezione i candidati non potranno consultare alcun testo e neanche utilizzare cellulari o altre apparecchiature elettroniche utili al collegamento internet.Le due prove scritte, per chi avrà superato la preselezione, (ove effettuata) si svolgeranno il giorno v<b>enerdì 15 novembre 2019</b> (alle ore 10:30 obbligo di presenza per il riconoscimento, alle ore 11:00 prima prova e alle ore 15:30 seconda prova) presso la sede della Provincia di Biella, Via Quintino Sella n. 12 – 13900 Biella (ingresso da Piazza Unità d’Italia). Il set di attività scritte ed orali a carattere psicoattitudinale per chi avrà superato le prove scritte, si svolgerà a partire dalle ore 09:00 di l<b>unedì 25 novembre 2019</b> presso la Sede della Provincia di Biella in Via Quintino Sella n. 12, Biella (ingresso da Piazza Unità d’Italia). Seguirà successiva comunicazione con il dettaglio degli orari e delle eventuali giornate successive, da definire in funzione del numero dei candidati ammessi.Il colloquio individuale finale, si svolgerà a partire dalle ore 10:00 del giorno mercoledì 27 novembre 2019, presso la sede della Provincia di Biella in Via Quintino Sella n. 12, Biella(ingresso da Piazza Unità d’Italia).</p>
      <p>
        <b>PER OGNI COMUNICAZIONE UFFICIALE FARE RIFERIMENTO AL SITO DELL’AMMINISTRAZIONE PROVINCIALE DI BIELLA</b>
      </p>
      <p>
        <b>http://apbiella.soluzionipa.it/openweb/trasparenza/pagina.php?id=28</b>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/concorso-atap-prorogato-termine-la-presentazione-delle-domande"/>
        <a href="https://laprovinciadibiella.it/attualita/pulizie-primavera-sulle-strade-provinciali"/>
        <a href="https://laprovinciadibiella.it/attualita/lavoro-amazon-in-tre-anni-1200-assunzioni-in-piemonte"/>
      </related>
    </article>
  </body>
</html>