<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zpravy_region/dusicky-na-vlne-tajemna-bohnicky-hrbitov-blaznu-dnes-vecer-otevre-svou-branu-20191102.html"/>
    <meta property="og:site_name" content="Pražský deník"/>
    <meta property="article:published_time" content="2019-11-02T10:18:00+00:00"/>
    <meta property="og:title" content="Dušičky na vlně tajemna. Bohnický hřbitov bláznů dnes večer otevřel svou bránu"/>
    <meta property="og:description" content="Dušičky jsou časem vzpomínek na zesnulé. Pražské hřbitovy se uzavřou později než obvykle, v některých budou pořádány mše. Hřbitov bláznů v pražských Bohnicích zvolil méně tradiční způsob prožití dušičkového večera. V sobotu 2.11. nabídl zájemcům komentovanou prohlídku tohoto magického místa."/>
  </head>
  <body>
    <article>
      <h1>Dušičky na vlně tajemna. Bohnický hřbitov bláznů dnes večer otevřel svou bránu</h1>
      <address><time datetime="2019-11-02T10:18:00+00:00">02 Nov 2019, 10:18</time> by <a rel="author">Monika Dorňáková</a></address>
      <p>Bohnický hřbitov se nachází v Praze 8 mezi ulicemi U Skalky a Dolákova. Lidově se mu přezdívá hřbitov bláznů. Radnice se snaží tento objekt získat od hlavního města do své správy a více ho otevřít veřejnosti. A to doslova. Dnešní prohlídka, na kterou návštěvníky pozval místostarosta a historik Jiří Vítek, začala u hřbitovní brány v 18.00.</p>
      <figure>
        <img src="https://g.denik.cz/113/e1/2422354-praha-olsanske-hrbitovy-dusicky-pamatka-zesnulych-pieta-hrbitov-vzpominka_denik-150-3x2.jpg"/>
      </figure>
      <aside>
        <a href="https://prazsky.denik.cz/z-regionu/v-metropoli-vyjde-pronajem-hrobu-ctyrikrat-draz-nez-je-prumer-ceska-20191030.html">V metropoli vyjde pronájem hrobu čtyřikrát dráž, než je průměr Česka Přečíst článek ›</a>
      </aside>
      <p>Prý nejtajemnější místo v Evropě, prosycené zvláštní atmosférou a nabité mimořádně negativní energií. To je Bohnický hřbitov. Vznikl v roce 1909, tedy jen tři roky poté, kdy byla uvedena do provozu bohnická psychiatrická léčebna. Hřbitov je charakteristický tím, že tu nejsou skoro žádné náhrobky. Pohřby totiž většinou proběhly víceméně bez obřadů, protože rodiny se ke svým choromyslným příbuzným obvykle nehlásily.</p>
      <h3>Jsou zde pochováni devianti a vrazi</h3>
      <p>Původně se jednalo o malý dětský hřbitov, kam později začali být pohřbíváni i dospělí pacienti nedaleké psychiatrické léčebny. Často se jednalo o sebevrahy nebo vrahy, kteří kvůli své duševní poruše nemohli být odsouzeni k trestu smrti. Jejich hroby jsou ale ukryty v severní části hřbitova a nevedou k nim žádné cesty.</p>
      <figure>
        <img src="https://g.denik.cz/63/1c/praha-olsanske-hrbitovy-hrbitov-dusicky-31-rijen-31_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/prazske-hrbitovy-zustanou-kolem-dusicek-otevrene-dele-20191101.html">Pražské hřbitovy zůstanou kolem Dušiček otevřené déle Přečíst článek ›</a>
      </aside>
      <p>Do roku 1963, kdy se zde přestalo pohřbívat, tady našlo místo odpočinku zhruba 5 tisíc lidí. Kromě pacientů zdejší psychiatrické léčebny například i italští občané, kteří byli evakuováni během první světové války z Tridentského území.</p>
      <p>Podle všeho zde leží Gavrilo Princip, atentátník na následníka rakousko-uherského trůnu Františka Ferdinanda d’Este a jeho manželku či vrah Otýlie Vranské.</p>
    </article>
  </body>
</html>