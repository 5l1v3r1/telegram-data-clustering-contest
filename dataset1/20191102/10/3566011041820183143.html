<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543996.html/%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D8%A2%D8%B3%D8%AA%D8%A7%D9%86-%D8%A7%D9%85%D8%A7%D9%85%D8%B2%D8%A7%D8%AF%D9%87-%D8%B9%D8%A8%D8%AF%D8%A7%D9%84%D9%84%D9%87-%D8%B9--%D8%A2%D9%85%D9%84-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T10:23:00+00:00"/>
    <meta property="og:title" content="اتمام پروژه آستان امامزاده عبدالله(ع) آمل تا پایان سال"/>
    <meta property="og:description" content="مدیرکل اوقاف و امور خیریه مازندران از اتمام پروژه آستان امامزاده عبدالله(ع) آمل تا پایان سال خبر داد و گفت: تا پایان امسال نمای داخلی به پایان می‌رسد."/>
  </head>
  <body>
    <article>
      <h1>اتمام پروژه آستان امامزاده عبدالله(ع) آمل تا پایان سال</h1>
      <h2>مدیرکل اوقاف مازندران خبر داد</h2>
      <address>
        <time datetime="2019-11-02T10:23:00+00:00">02 Nov 2019, 10:23</time>
      </address>
      <p>مدیرکل اوقاف و امور خیریه مازندران از اتمام پروژه آستان امامزاده عبدالله(ع) آمل تا پایان سال خبر داد و گفت: تا پایان امسال نمای داخلی به پایان می‌رسد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام ابراهیم حیدری جناسمی در حاشیه مراسم بهره برداری پاساژ امام رضا(ع) آمل در گفت‌وگو با خبرنگار <a href="http://www.bloghnews.com/">بلاغ </a>با اشاره به 127 پروژه نیمه کاره در استان مازندران گفت: یکی از برنامه های شاخصی که در سال جاری در نظر داریم و در سالهای بعد نیز ادامه خواهد داشت، پیگیری پروژه های نیمه کاره و اتمام آنهاست.<br/><br/>وی ادامه داد: برخی از این پروژه ها برای موقوفات و تعدادی بقعه های متبرکه و امامزاده ها هستند که از جمله پروژه پاساژ امام‌رضا است که 18 سال نیمه کاره بوده و با پیگیری ریاست اوقاف شهرستان به بهره برداری رسید و در اختیار مردم قرار خواهد گرفت.<br/><br/>مدیرکل اوقاف استان مازندران تصریح کرد: برای تکمیل این پروژه 400 میلیون تومان هزینه شده است؛ البته اسکلت و آجرچینی صورت گرفته بود، بخاطر مشکلاتی که داشت 18سال نیمه کاره ماند.<br/><br/>وی اتمام پروژه امامزاده عبدالله (ع) را دغدغه مردم استان مازندران خواند و عنوان کرد: این بقعه متبرکه که خواستگاه همه مردم استان است به علت عدم پیگیری این پروژه به کندی پیش می رفت،  که با حضور بهرامی رئیس اوقات و هیت امنای جدید سرعت خوبی گرفته است.<br/><br/>حیدری از 83 درصد پیشرفت پروژه آستان امامزاده عبدالله(ع) آمل خبر داد و گفت: تا پایان امسال نمای داخلی به پایان خواهد رسید، اما نمای بیرون و اتمام کامل این پروژه حدود یکسال طول می‌کشید.<br/><br/>وی با بیان اینکه این پروژه از بودجه دولتی تخصیص گرفته نشده است، اظهار کرد: نزورات مردمی، طرح مودت، با حضور حجت السلام خاموشی قول وام داده شد که قریب به سه میلیارد است و اگر تامین شود تا شهریور ماه این پروژه به اتمام خواهد رسید.<br/><br/>مدیرکل اوقاف مازندران در پایان با تاکید بر سیاست های اداره اوقاف استان و شهرستان ها گفت: ساماندهی و پیگیری پروژه های اوقاف، خانه های مخروبه باید بازسازی و بنای مجدد با حضور سرمایه گذارانی که وجود دارد انجام شود.<br/><br/>انتهای پیام/</p>
    </article>
  </body>
</html>