<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/u_rosii_skeruvaly_do_sudu_spravu_proty_eksdeputata_rudkovskogo_1682153"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T10:02:00+00:00"/>
    <meta property="og:title" content="У Росії скерували до суду справу проти ексдепутата Рудьковського"/>
    <meta property="og:description" content="Генпрокуратура РФ скерувала до суду кримінальну справу щодо ексдепутата Верховної Ради, ексміністра транспорту України Миколи Рудьковського, обвинуваченого в нападі на російське посольство."/>
  </head>
  <body>
    <article>
      <h1>У Росії скерували до суду справу проти ексдепутата Рудьковського</h1>
      <address>
        <time datetime="2019-11-02T10:02:00+00:00">02 Nov 2019, 10:02</time>
      </address>
      <p>
        <b>Генпрокуратура РФ скерувала до суду кримінальну справу щодо ексдепутата Верховної Ради, ексміністра транспорту України Миколи Рудьковського, обвинуваченого в нападі на російське посольство.</b>
      </p>
      <p>Про це повідомляє <a href="http://www.genproc.gov.ru/smi/news/genproc/news-1726718/">пресслужба</a> Генпрокуратури РФ.</p>
      <p>«Заступник Генерального прокурора Російської Федерації затвердив обвинувальний висновок у кримінальній справі стосовно громадянина України Миколи Рудьковського. Він звинувачується у скоєнні злочину, передбаченого ч. 2 ст. 360 КК РФ (участь в нападі на службові приміщення і транспортні засоби осіб, що користуються міжнародним захистом, вчинене з метою ускладнення міжнародних відносин)», – йдеться в повідомленні.</p>
      <p>Зазначається, що після затвердження обвинувального висновку кримінальну справу направлено в Московський міський суд для розгляду по суті.</p>
      <p>За даними російського слідства, 14 червня 2014 року Рудьковський спільно з невстановленими особами із числа забороненого в РФ «Правого сектора» взяв участь у нападі на російське посольство в Києві.</p>
      <p>В Генпрокуратурі РФ заявляють, що метою нападу було ускладнення міжнародних відносин Російської Федерації з Україною та іншими державами.</p>
      <p>Нагадаємо, поліція Москви торік 28 вересня <a href="https://zik.ua/news/2018/10/01/politsiya_moskvy_zatrymala_eksministra_transportu_ukrainy_mykolu_1417351">затримала </a>колишнього міністра транспорту України Миколу Рудьковського, якого в Росії оголосили в розшук у справі про напад на російське посольство в Києві в 2014 році.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/25/zhyrynovskogo_vyklykayut_do_ukrainskogo_sudu_1676201"/>
        <a href="https://zik.ua/news/2019/09/16/vyshynskyy_pryide_v_ukrainu_na_nastupne_sudove_zasidannya__advokat_igor_1647957"/>
        <a href="https://zik.ua/news/2019/09/11/yespl_zavershyv_poperedni_sluhannya_spravy_ukraina_proty_rosii_shchodo_prav_1644493"/>
        <a href="https://zik.ua/news/2019/09/11/rf_na_sluhanni_u_yespl_ukrainoyu_keruyut_fashysty_ta_zahid_1644357"/>
      </related>
    </article>
  </body>
</html>