<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/okonomi/pristest-enormt-mye-a-spare/71772978"/>
    <meta property="og:site_name" content="Dinside"/>
    <meta property="article:published_time" content="2019-11-02T10:00:00+00:00"/>
    <meta property="og:title" content="Pristest: Enormt mye å spare"/>
    <meta property="og:description" content="Du kan spare stort på å velge butikkenes egne merkevarer i stedet for kjente merkevarer."/>
  </head>
  <body>
    <article>
      <h1>Pristest: Enormt mye å spare</h1>
      <h2>Du kan spare stort på å velge butikkenes egne merkevarer i stedet for kjente merkevarer.</h2>
      <address><time datetime="2019-11-02T10:00:00+00:00">02 Nov 2019, 10:00</time> by <a rel="author">Kristin Sørdal</a></address>
      <p><a href="https://www.dinside.no/okonomi/norske-matvarer-er-dyrest-i-europa/71462901">Norske matvarer er dyrest i Europa</a>, ifølge den europeiske kjøpekraftsundersøkelsen som ble publisert i høst.</p>
      <related>
        <a href="https://www.dinside.no/okonomi/familie-pa-fem-bruker-5000-kroner-pa-mat-i-maneden/70913472"/>
      </related>
      <p>Selv om det kan være mye å spare på å harryhandle, som du kan lese mer om i <a href="https://www.dinside.no/okonomi/dette-bor-du-handle-pa-svenskehandel/71612054">vår ganske ferske pristest fra Sverige</a>, så trenger du faktisk ikke å reise lenger enn til din lokale matvarebutikk og likevel spare stort å vanlige dagligvarer som pålegg, kjøtt og andre husholdningsartikler:</p>
      <p>Men vår ferske pristest fra norske dagligvarebutikker viser vi at du faktisk kan kutte beløpet på kassalappen med nesten 60 prosent, om du velger smart i butikken. Det er med andre ord utrolig mye å spare!</p>
      <h3>Spar på butikkenes egne merkevarer</h3>
      <p>Alle dagligvarekjedene har egne merkevarer i tillegg til de kjente merkevarene. Disse kalles «EMV» av bransjen - som står for «egne merkevarer». Dette er produkter som kommer i tilleg til de kjente merkavarene, oftest som et rimeligere alternativ.</p>
      <p>Men du skal merke deg at mange av kjedene også har flere varianter av disse EMV-varene, i flere prissegment.</p>
      <p>Nå har vi sjekket prisene på lavprisbutikkenes billigste EMV-varer og sammenlikner med de rimeligste av merkevarene innenfor samme produktgruppe, som vi har funnet i butikkene samtidig.</p>
      <p>Og som du kan se av prisene nedenfor, har vi funnet at prisforskjellen totalt for hele «handlekurven» er på nesten 60 prosent.</p>
      <p>Men det er faktisk prisforskjeller på nesten 500 prosent på enkelte av varene.</p>
      <p>Alle butikkjedene har imidlertid nesten identiske priser på sine egne merkevare-produkter, tilsvarende produkter hos konkurrentene.</p>
      <figure>
        <img src="https://dbstatic.no/71773619.jpg?imageId=71773619&amp;width=1024&amp;height=615"/>
        <figcaption><b>SAMME PRODUSENT:</b> Butikkenes egne merkevarer er ofte også produsert av kjente merkevareprodusenter. Dette Rema-syltetøyet er for eksempel produsert av Lerum - så her er det samme produsent av begge disse. Foto: Kristin Sørdal Vis mer</figcaption>
      </figure>
      <h3>Prisforskjell: Nesten 500 prosent!</h3>
      <p>Vi har sjekket prisene på EMV-varer og merkevarer hos Rema, Extra og Kiwi. Det det er nøyaktig eller ganske så like priser på både merkevarene og EMV-varene i alle butikkene.</p>
      <p>Nedenfor kan du se alle prisene, men her er noen utvalgte produkter hvor det er spesielt mye å spare på å velge butikkenes egne merkevarer sammenliknet med de mer kjente merkevarene:</p>
      <ul>
        <li>Ullvask/Milo: Prisforskjell på 492 prosent</li>
        <li>Tøyvask farget/Omo color: Prisforskjell på 307 prosent</li>
        <li>Oppvaskmiddel/Zalo: Prisforskjell på 352 prosent</li>
        <li>Dopapir/Serla: Prisforskjell på 223 prosent</li>
        <li>Jordbærsyltetøy/Lerum: Prisforskjell på 193 prosent</li>
        <li>Bringebærsyltetøy/Lerum: Prisforskjell på 159 prosent</li>
        <li>Rødkål: Prisforskjell på 146 prosent</li>
        <li>Peanøtter/Polly: Prisforskjell på 127 prosent</li>
        <li>Skurekrem sitron/Jif: Prisforskjell på 126 prosent</li>
        <li>Surkål/Nora: Prisforskjell på 117 prosent</li>
      </ul>
      <p>Det er også interessant at det er mange av de kjente merkevarenavnene som faktisk også produserer butikkenes EMV-varer. Dette kan du lese mer on under tabellen.</p>
      <h3>Her er prisene</h3>
      <table bordered="">
        <tr>
          <td>Produkt</td>
          <td>Kiwi</td>
          <td>Extra</td>
          <td>Rema</td>
          <td>Merke-vare pris</td>
          <td>Merkevare</td>
          <td>Pris-forskjell %</td>
        </tr>
        <tr>
          <td>Jordbærsyltetøy, kg</td>
          <td>16,15</td>
          <td>16,20</td>
          <td>16,20</td>
          <td>47,37</td>
          <td>Lerum 800g</td>
          <td>193,31</td>
        </tr>
        <tr>
          <td>Bringebærsyltetøy, kg</td>
          <td>17,81</td>
          <td>17,80</td>
          <td>17,90</td>
          <td>46,12</td>
          <td>Lerum 800g</td>
          <td>159,10</td>
        </tr>
        <tr>
          <td>Ovnsbakt leverpostei, kg</td>
          <td>72,08</td>
          <td>72,00</td>
          <td>73,51</td>
          <td>102,11</td>
          <td>Gilde original</td>
          <td>41,82</td>
        </tr>
        <tr>
          <td>Sylteagurker/kg</td>
          <td>61,60</td>
          <td>55,00</td>
          <td>61,79</td>
          <td>78,21</td>
          <td>Nora pariseragurker</td>
          <td>42,20</td>
        </tr>
        <tr>
          <td>Rødbeter/kg</td>
          <td>50,55</td>
          <td>42,77</td>
          <td>52,00</td>
          <td>62,57</td>
          <td>Nora</td>
          <td>46,29</td>
        </tr>
        <tr>
          <td>Hvitost, kg</td>
          <td>88,90</td>
          <td>88,90</td>
          <td>88,90</td>
          <td>98,70</td>
          <td>Synnøve</td>
          <td>11,02</td>
        </tr>
        <tr>
          <td>Skivet ost, kg</td>
          <td>94,29</td>
          <td>102,57</td>
          <td>102,50</td>
          <td>95,20</td>
          <td>Synnøve</td>
          <td>0,97</td>
        </tr>
        <tr>
          <td>Kjøttdeig, kg</td>
          <td>114,25</td>
          <td>114,25</td>
          <td>114,25</td>
          <td>149,75</td>
          <td>Gilde</td>
          <td>31,07</td>
        </tr>
        <tr>
          <td>Karbonadedeig, kg</td>
          <td>131,75</td>
          <td>131,75</td>
          <td>131,75</td>
          <td>162,25</td>
          <td>Gilde</td>
          <td>23,15</td>
        </tr>
        <tr>
          <td>Storfe ytrefilet, kg</td>
          <td>186,67</td>
          <td>186,67</td>
          <td>186,70</td>
          <td>329,00</td>
          <td>Gilde</td>
          <td>76,25</td>
        </tr>
        <tr>
          <td>Storfe entrecôte, kg</td>
          <td>165,00</td>
          <td>165,33</td>
          <td>165,00</td>
          <td>299,00</td>
          <td>Gilde</td>
          <td>81,21</td>
        </tr>
        <tr>
          <td>Hvitløksbaguetter/kg</td>
          <td>42,57</td>
          <td>42,57</td>
          <td>42,57</td>
          <td>76,00</td>
          <td>Hatting</td>
          <td>78,53</td>
        </tr>
        <tr>
          <td>Surkål/pk</td>
          <td>6,40</td>
          <td>6,40</td>
          <td>6,40</td>
          <td>13,90</td>
          <td>Nora</td>
          <td>117,19</td>
        </tr>
        <tr>
          <td>Rødkål/pk</td>
          <td>5,70</td>
          <td>5,70</td>
          <td>5,70</td>
          <td>14,00</td>
          <td>Nora</td>
          <td>145,61</td>
        </tr>
        <tr>
          <td>Appelsinbrus sukkerfri, l.</td>
          <td>9,93</td>
          <td>9,93</td>
          <td>9,93</td>
          <td>20,93</td>
          <td>Solo super</td>
          <td>110,78</td>
        </tr>
        <tr>
          <td>Cola sukkerfri, l.</td>
          <td>9,93</td>
          <td>9,93</td>
          <td>9,93</td>
          <td>18,93</td>
          <td>Coca Cola u/sukker</td>
          <td>90,63</td>
        </tr>
        <tr>
          <td>Peanøtter/kg</td>
          <td>41,09</td>
          <td>41,14</td>
          <td>41,14</td>
          <td>93,33</td>
          <td>Polly</td>
          <td>127,14</td>
        </tr>
        <tr>
          <td>Ostepop/kg</td>
          <td>67,60</td>
          <td>68,00</td>
          <td>68,00</td>
          <td>124,17</td>
          <td>Cheez Doodles</td>
          <td>83,68</td>
        </tr>
        <tr>
          <td>Dopapir/100meter</td>
          <td>6,47</td>
          <td>6,36</td>
          <td>6,36</td>
          <td>20,55</td>
          <td>Serla 6-pk</td>
          <td>223,11</td>
        </tr>
        <tr>
          <td>Papirlommetørklær 18pk</td>
          <td>14,70</td>
          <td>14,76</td>
          <td>14,76</td>
          <td>29,00</td>
          <td>Kleenex balm 8-pk</td>
          <td>97,28</td>
        </tr>
        <tr>
          <td>Oppvaskmiddel, l.</td>
          <td>10,53</td>
          <td>10,53</td>
          <td>10,60</td>
          <td>47,60</td>
          <td>Zalo</td>
          <td>352,04</td>
        </tr>
        <tr>
          <td>Universalspray, l.</td>
          <td>23,80</td>
          <td>23,80</td>
          <td>30,00</td>
          <td>31,20</td>
          <td>Jif universal</td>
          <td>31,09</td>
        </tr>
        <tr>
          <td>Skurekrem sitron, 5dl</td>
          <td>11,90</td>
          <td>11,90</td>
          <td>11,90</td>
          <td>26,90</td>
          <td>Jif sitron</td>
          <td>126,05</td>
        </tr>
        <tr>
          <td>Tøymykner/pr vask</td>
          <td>0,20</td>
          <td>0,24</td>
          <td>0,20</td>
          <td>0,40</td>
          <td>Softlan</td>
          <td>100,00</td>
        </tr>
        <tr>
          <td>Tøyvask farget/pr vask</td>
          <td>0,40</td>
          <td>0,40</td>
          <td>0,54</td>
          <td>1,63</td>
          <td>Omo color 1,17kg</td>
          <td>307,50</td>
        </tr>
        <tr>
          <td>Ullvask/pr vask</td>
          <td>0,49</td>
          <td>0,99</td>
          <td>0,67</td>
          <td>2,90</td>
          <td>Milo</td>
          <td>491,84</td>
        </tr>
        <tr>
          <td>TOTALT</td>
          <td>1250,76</td>
          <td>1245,89</td>
          <td>1269,20</td>
          <td>1991,72</td>
          <td/>
          <td/>
        </tr>
        <tr>
          <td>Prisforskjell i %</td>
          <td>59,24</td>
          <td>59,86</td>
          <td>56,93</td>
          <td/>
          <td/>
          <td/>
        </tr>
      </table>
      <h3>Produsenten kan være den samme som merkevaren</h3>
      <p>Er det så noen forskjell på merkevarer og butikkenes egne merkevarer? Her må du nesten selv teste ut, for når det kommer til matvarer så er det gjerne forskjell på smak og behag. Men det du i alle fall skal vite, er at det ofte kan være kjente merkevareprodusenter som også produserer butikkenes EMV-varer.</p>
      <figure>
        <img src="https://dbstatic.no/71773623.jpg?imageId=71773623&amp;width=1024&amp;height=615"/>
        <figcaption><b>PRODUSENT:</b> Du kan finne informasjon om hvem som har produsert EMV-varen på forpakningen. Denne Rema 1000-leverposteien er for eksempel produsert av Grilstad- Foto: Kristin Sørdal Vis mer</figcaption>
      </figure>
      <p>Dette kan du finne ut av ved å lese på hvert enkelt produkt. Det skal sies at det er forskjell på hvordan de ulike kjedene merker produsenten på de ulike varene. For mens det på First Price-varene til Kiwi ofte står «produsert i (et eller annet land) for NorgesGruppen», så merker både Extra og Rema varene sine med mer nøyaktig produsentangivelse.</p>
      <p>
        <b>Her er noen eksempler:</b>
      </p>
      <ul>
        <li>Rema 1000-syltetøyet er produsert av Lerum</li>
        <li>Rema 1000-leverposteien Prima er produsert av Grilstad</li>
        <li>Rema 1000 Prima gulost og Extras Xtra gulost er produsert av Synnøve Finden</li>
        <li>Extras Xtra ovnsbakt leverpostei er produsert av Finsbråten</li>
        <li>Rema 1000 ostepop er produsert av Maarud</li>
      </ul>
      <h3>Husk: Les prislappen</h3>
      <p>Dersom du ønsker å spare på daglivarebudsjettet, bør du alltid lese på prislappen i butikken. Se gjerne etter andre varianter enn merkeproduktet du kanskje kjenner til.</p>
      <figure>
        <img src="https://dbstatic.no/71773620.jpg?imageId=71773620&amp;x=0&amp;y=0&amp;cropw=100&amp;croph=100&amp;width=643&amp;height=482"/>
        <figcaption><b>SAMMENLIKN PRISENE:</b> Vil du finne ut hvilken vare som er billigst, så sjekk sammenlikningsprisen på butikklappen. Foto: Kristin Sørdal Vis mer</figcaption>
      </figure>
      <p>Og den viktigste tingen du bør se etter på prislappen i butikken, er der det er oppgitt pris per liter, per kilo, eller liknende. Det erførst når du sammenlikner denne informasjonen med andre produkter innenfor samme produktgruppe av du finer det billigste produktet.</p>
      <related>
        <a href="https://www.dinside.no/okonomi/hvorfor-er-most-syltetoy-dobbelt-sa-dyrt/70203881"/>
      </related>
    </article>
  </body>
</html>