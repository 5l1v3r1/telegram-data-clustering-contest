<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/yaremenko-opublikuvav-zayavu-pro-zvilnennya-ale-poky-yiyi-ne-podavatyme/"/>
    <meta property="og:site_name" content="Рубрика"/>
    <meta property="article:published_time" content="2019-11-02T10:25:17+00:00"/>
    <meta property="og:title" content="Яременко опублікував заяву про звільнення, але поки її не подаватиме"/>
    <meta property="og:description" content="Голова комітету Верховної Ради з питань зовнішньої політики Богдан Яременко опублікував свою заяву по звільнення. “Прошу звільнити мене за власним бажанням з посади голови комітету ВРУ з питань зовнішньої політики та міжпарламентського співробітництва”, – йдеться у заяві у коментарях до його посту у Фейсбуці. Заява написана на ім’я голови Верховної Ради Дмитра Разумкова. Водночас на […]"/>
  </head>
  <body>
    <article>
      <h1>Яременко опублікував заяву про звільнення, але поки її не подаватиме</h1>
      <address><time datetime="2019-11-02T10:25:17+00:00">02 Nov 2019, 10:25</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/12-7-620x320.jpg"/>
      </figure>
      <p>
        <b>
          <b>Голова комітету Верховної Ради з питань зовнішньої політики Богдан Яременко опублікував свою заяву по звільнення.</b>
        </b>
      </p>
      <p>“Прошу звільнити мене за власним бажанням з посади голови комітету ВРУ з питань зовнішньої політики та міжпарламентського співробітництва”, – йдеться у заяві у коментарях до його посту у Фейсбуці.</p>
      <p>Заява написана на ім’я голови Верховної Ради Дмитра Разумкова. Водночас на ній не стоїть число, а вказано лише “листопада 2019 р.”</p>
      <figure>
        <img src="https://rubryka.com/wp-content/uploads/2019/11/5-2.jpg"/>
      </figure>
      <p>Раніше у п’ятницю Яременко, який потрапив у “секс-скандал” у Верховній Раді, повідомив, що <a href="https://rubryka.com/2019/11/01/yaremenko-napysav-zayavu-pro-skladennya-povnovazhen-golovy-komitetu/">написав заяву на складання повноважень голови комітету.</a></p>
      <p>Водночас він заявив, що передасть заяву голові Верховної Ради “лише коли і якщо рішення про мою відставку прийме фракція партії Слуга народу, яка мене на цю посаду і рекомендувала (орієнтовно в понеділок через тиждень)”.</p>
      <p>Нагадаємо, у п’ятницю <a href="https://rubryka.com/2019/11/01/try-fraktsiyi-prosyat-prybraty-yaremenka-z-krisla-glavy-komitetu-cherez-skandal/">фракції “Голос”, “Батьківщина” і “Європейська солідарність” закликали звільнити нардепа від “Слуги народу” Богдана Яременка з посади глави комітету з питань міжнародних зв’язків.</a></p>
      <p>Раніше <a href="https://rubryka.com/2019/10/30/zhurnalisty-opublikuvaly-lystuvannya-yaremenka-z-poviyeyu-vin-govoryt-shho-tse-provokatsiya/">журналісти опублікували листування Яременка з повією. Він заявив, що це провокація.</a></p>
      <p>Пізніше <a href="https://rubryka.com/2019/10/30/skandalne-lystuvannya-deputata-z-poviyeyu-v-radi-yaremenko-vybachyvsya-za-svij-vchynok/">він вибачився за свій вчинок.</a></p>
    </article>
  </body>
</html>