<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/unele-modele-vechi-iphone-nu-vor-mai-functiona-din-3-noiembrie-fara-update-18532438"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T10:52:57+00:00"/>
    <meta property="og:title" content="Unele modele vechi iPhone nu vor mai funcţiona din 3 noiembrie fără update"/>
    <meta property="og:description" content="Anumite modele de iPhone şi iPad lansate în 2012 nu vor mai funcţiona corect începând de duminică, 3 noiembrie, în lipsa instalării unei actualizări de soft, transmite CNBC."/>
  </head>
  <body>
    <article>
      <h1>Unele modele vechi iPhone nu vor mai funcţiona din 3 noiembrie fără update</h1>
      <address><time datetime="2019-11-02T10:52:57+00:00">02 Nov 2019, 10:52</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Anumite modele de iPhone şi iPad lansate în 2012 nu vor mai funcţiona corect începând de duminică, 3 noiembrie, în lipsa instalării unei actualizări de soft, transmite CNBC.</p>
      <p>În mod special este vorba despre modelele iPhone 5 care nu au instalat update-ul iOS 10.3.4, acestea urmând să nu mai poată să se conecteze la servicii online care solicită informaţii despre oră şi data. Asta înseamnă că nu vor mai putea fi descărcate aplicaţii din magazinul virtual Apple, nu va fi posibilă accesarea mail-ului sau navigarea pe internet.</p>
      <p>Ratarea termenului limită, respectiv ora 20:00 ora României în data de 3 noiembrie, va face imposibilă descărcarea automată a actualizării, astfel că posesorii modelelor în cauză vor trebui să-şi actualizeze aparatele prin intermediul unui computer.</p>
      <p>Modelele iPhone 4 şi o serie de iPad-uri, respectiv Mini, iPad 2 şi iPad 3, vor avea nevoie şi ele de un update, anume iOS 9.3.6 sau nu vor mai fi capabile să asigure o locaţie GPS exactă şi în consecinţă o serie de servicii.</p>
      <p>Update-ul este necesar ca urmare a atingerii unei limite de cod pentru sistemul de navigaţie GPS, care este urmată de o resetare a "ceasului" acestuia.</p>
      <p>Aparatele pot fi actualizate manual din tabelul Setări → General.</p>
    </article>
  </body>
</html>