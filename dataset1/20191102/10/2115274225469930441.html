<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/tirabassi_infarto-6466923/news/2019-11-02/"/>
    <meta property="og:site_name" content="Agi"/>
    <meta property="article:published_time" content="2019-11-02T10:49:00+00:00"/>
    <meta property="og:title" content="Giorgio Tirabassi è stato operato d'urgenza dopo un infarto"/>
    <meta property="og:description" content="L'attore e regista non è in pericolo di vita. All'ospedale di Avezzano è stato sottoposto a un intervento di angioplastica con stent, per risolvere il problema dell'occlusione di una coronaria"/>
  </head>
  <body>
    <article>
      <h1>Giorgio Tirabassi è stato operato d'urgenza dopo un infarto</h1>
      <h2>L'attore e regista non è in pericolo di vita. All'ospedale di Avezzano è stato sottoposto a un intervento di angioplastica con stent, per risolvere il problema dell'occlusione di una coronaria</h2>
      <address><time datetime="2019-11-02T10:49:00+00:00">02 Nov 2019, 10:49</time> by <a rel="author">AGI - Agenzia Giornalistica Italia</a></address>
      <p>È stato operato d'urgenza e ora non è in pericolo di vita <b>Giorgio Tirabassi</b>, l'attore di 59 anni che ieri sera durante la presentazione del suo primo film da regista, 'Il grande salto', <a href="https://www.agi.it/cronaca/tirabassi_malore-6466467/news/2019-11-01/">ha avuto un infarto</a>. Dopo un primo intervento del personale medico di Civitella Alfedena (borgo di 280 abitanti in provincia dell'Aquila, a 1.100 metri di altitudine nel cuore del Parco Nazionale d'Abruzzo) l'attore (volto della fiction 'Distretto di Polizia') è stato trasferito d'urgenza all'ospedale d Avezzano (L'Aquila), per essere sottoposto a un'angioplastica.</p>
      <p>Secondo fonti mediche, le condizioni di Tirabassi sono stazionarie. L'attore è stato sottoposto a un intervento di angioplastica con stent, per risolvere il problema dell'occlusione di una coronaria. Nell'unità di terapia intensiva cardiologica dell'ospedale di Avezzano, Tirabassi è sotto lo stretto controllo dei medici. La prognosi resta riservata.</p>
      <p>Tirabassi ha poi rassicurato così sulle proprie condizioni attraverso Facebook: "Amici e conoscenti voglio tranquillizzare tutti. Sto bene e in buone mani".</p>
    </article>
  </body>
</html>