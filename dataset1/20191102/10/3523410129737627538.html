<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637403/%D8%B3%D9%87-%D8%A8%D8%A7%D8%B2%DB%8C%DA%AF%D8%B1-%D9%85%D8%B9%D8%AA%D8%B1%D8%B6-%D9%87%D8%A7%D9%84%DB%8C%D9%88%D9%88%D8%AF%DB%8C-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T10:14:00+00:00"/>
    <meta property="og:title" content="سه بازیگر معترض هالیوودی دستگیر شدند"/>
    <meta property="og:description" content="جین فوندا، رزانا آرکت و کاترین کینر سه بازیگر زنی هستند که در اعتراض به بحران‌های آب و هوایی آمریکا دستگیر شدند."/>
  </head>
  <body>
    <article>
      <h1>
        <a href="https://www.bultannews.com/fa/news/637403/%D8%B3%D9%87-%D8%A8%D8%A7%D8%B2%DB%8C%DA%AF%D8%B1-%D9%85%D8%B9%D8%AA%D8%B1%D8%B6-%D9%87%D8%A7%D9%84%DB%8C%D9%88%D9%88%D8%AF%DB%8C-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF">سه بازیگر معترض هالیوودی دستگیر شدند</a>
      </h1>
      <h2>جین فوندا، رزانا آرکت و کاترین کینر سه بازیگر زنی هستند که در اعتراض به بحران‌های آب و هوایی آمریکا دستگیر شدند.</h2>
      <address><time datetime="2019-11-02T10:14:00+00:00">02 Nov 2019, 10:14</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،  اعتراض‌های پیاپی جین فوندا برای بررسی جدی تأثیرات منفی تغییرات آب و هوایی توسط مقامات آمریکایی باعث شد که این بازیگر دوباره در یکی از ساختمان‌های مجلس سنای آمریکا در واشنگتن دستگیر شود.</p>
      <p>رزانا آرکت و کاترین کینر دو هنرپیشه دیگری هستند که در این اعتراض‌ها به فوندا پیوسته و آن‌ها نیز دستگیر شده اند. در حدود ساعت ۱ بعد از ظهر روز جمعه، پلیس کنگره آمریکا به تظاهرات در یکی از ساختمای سنای آمریکا که غیر قانونی عنوان شده بود، واکنش نشان داد. آن‌ها ۴۶ نفر را دستگیر کردند و همگی آن‌ها به ایجاد شلوغی و هرج و مرج و همچنین ایجاد اختلال محکوم شدند.</p>
      <p>طبق اعلامی که بعد از اعتراض ارسال شده است، فوندا شب را در زندان سپری خواهد کرد و صبح شنبه در دادگاه عالی واشینگتن حاضر می‌شود. هیچکدام از معترضان دیگر، اما برای شب نگه داشته نشده اند. او با پخش زنده اعتراض‌های خود در صفحه شخصی اش، با عنوان کردن تاثیرات تغییر‌های آب و هوایی از مقامات آمریکایی خواستار یک قرارداد سبز جدید برای پایان دادن به استفاده سوخت‌های فسیلی شده است. این هفته چهارمین باری است که جین فوندا بازداشت می‌شود.</p>
      <p>او معتقد است بحران‌های های آب و هوایی یک مشکل فردی نیست و با تمامی بخش‌های اقتصاد و جامعه آن‌ها درگیر خواهد بود.</p>
      <p>در دو هفته گذشته، سم واترسون و تد دانسون همبازی‌های فوندا در فیلم سینمایی «گریس و فرانکی» نیز که از او حمایت کرده بودند، دستگیر شدند. هفته گذشته نیز ۳۲ نفر در این اعتراض‌ها دستگیر شده بودند.</p>
    </article>
  </body>
</html>