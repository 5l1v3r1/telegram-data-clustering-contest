<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619380/%D8%B3%D8%B1%D9%86%D9%88%D8%B4%D8%AA-%D8%B9%D8%AC%DB%8C%D8%A8-%D8%A8%D8%A7%D8%AC%D9%86%D8%A7%D9%82-%D8%B1%D8%B6%D8%A7%D8%AE%D8%A7%D9%86-%D8%A8%D8%B9%D8%AF-%D8%A7%D8%B2-%D9%BE%DB%8C%D8%B1%D9%88%D8%B2%DB%8C-%D8%A7%D9%86%D9%82%D9%84%D8%A7%D8%A8-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T10:10:00+00:00"/>
    <meta property="og:title" content="سرنوشت عجیب باجناق رضاخان، بعد از پیروزی انقلاب+عکس"/>
    <meta property="og:description" content="حسینعلی اسفندیاری، در جوانی با عفت دختر میرپنج تیمورخان ازدواج کرد و باجناق رضاشاه، شوهر خواهر تاج الملوک و شوهرخاله محمدرضا پهلوی شد. حاصل این ازدواج پسری به نام فرشید بود."/>
  </head>
  <body>
    <article>
      <h1>سرنوشت عجیب باجناق رضاخان، بعد از پیروزی انقلاب+عکس</h1>
      <address>
        <time datetime="2019-11-02T10:10:00+00:00">02 Nov 2019, 10:10</time>
      </address>
      <p>
        <i>حسینعلی اسفندیاری، در جوانی با عفت دختر میرپنج تیمورخان ازدواج کرد و باجناق رضاشاه، شوهر خواهر تاج الملوک و شوهرخاله محمدرضا پهلوی شد. حاصل این ازدواج پسری به نام فرشید بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حسینعلی اسفندیاری، پسر میرزا حسن خان اسفندیاری محتشم السلطنه و نوه میرزا محمد خان نوری صدیق الملک بود که در سال ۱۲۸۰ه.ش. متولد شد. او دکترای طب خود را در شهر پاریس گرفت و پس از بازگشت به ایران در ۱۳۱۲ ه.ش به بهداری ارتش رفت و پس از طی مراتب، درجه سرتیپی گرفت.</p>
      <p>او همچنین رایزن فرهنگی و سرپرست محصلین نظامی در آمریکا بود. اسفندیاری همچنین عضو مجلس سنای ایران ( از ۱۳۴۶/۰۷ه.ش. تا ۱۳۵۷/۱۱ه.ش. ) یعنی در دوره های پنجم، ششم و هفتم مجلس سنا و یک سناتور انتصابی بود. چندی نیز رئیس بهداری وزارت دارایی بود و زمانی عضو هیات عامل سازمان برنامه گردید.</p>
      <p>او در جوانی با عفت دختر میرپنج تیمورخان ازدواج کرد و باجناق رضاشاه، شوهر خواهر تاج الملوک و شوهرخاله محمدرضا پهلوی شد. حاصل این ازدواج پسری به نام فرشید بود. پس از انقلاب مدتی در زندان بود و مدتی پس از آزادی در ۱۳۶۳ ه.ش در تهران به دست نوکر افغانی خود به قتل رسید.</p>
      <figure>
        <img src="https://aftabnews.ir/files/fa/news/1398/8/11/354144_337.jpg"/>
      </figure>
    </article>
  </body>
</html>