<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/eikones-poy-kovoyn-tin-anasa-efodos-tis-omadas-eidikon-apostolon-toy-limenikoy-se-kafeteria-kai-se-spiti-gia-exarthrosi-kyklomatos-sygklonistiko-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-02T10:45:06+00:00"/>
    <meta property="og:title" content="Εικόνες που κόβουν την ανάσα! Έφοδος της Ομάδας Ειδικών Αποστολών του Λιμενικού σε καφετέρια και σε σπίτι για εξάρθρωση κυκλώματος – Συγκλονιστικό βίντεο!"/>
    <meta property="og:description" content="Κόβει την ανάσα η επιχείρηση της Ομάδας Ειδικών Αποστολών του Λιμενικού Σώματος Άνδρες με ειδικό εξοπλισμό μπούκαραν σε ένα σπίτι και μια καφετέρια κάνοντας συλλήψεις. Εξάρθρωσαν κύκλωμα που προμήθευε σε αλλοδαπούς πλαστά ταξιδιωτικά έγγραφα. Το"/>
  </head>
  <body>
    <article>
      <h1>Εικόνες που κόβουν την ανάσα! Έφοδος της Ομάδας Ειδικών Αποστολών του Λιμενικού σε καφετέρια και σε σπίτι για εξάρθρωση κυκλώματος – Συγκλονιστικό βίντεο!</h1>
      <address>
        <time datetime="2019-11-02T10:45:06+00:00">02 Nov 2019, 10:45</time>
      </address>
      <p>Κόβει την ανάσα η επιχείρηση της Ομάδας Ειδικών Αποστολών του Λιμενικού Σώματος Άνδρες με ειδικό εξοπλισμό μπούκαραν σε ένα σπίτι και μια καφετέρια κάνοντας συλλήψεις. Εξάρθρωσαν κύκλωμα που προμήθευε σε αλλοδαπούς πλαστά ταξιδιωτικά έγγραφα. Το βίντεο ντοκουμέντο είναι… βγαλμένο από ταινία.<br/>Ενα βίντεο ντοκουμέντο με σκηνές που παραπέμπουν σε κινηματογραφική ταινία έδωσε στη δημοσιότητα το Λιμενικό. Σε αυτό καταγράφονται καρέ καρέ οι δύο επιχειρήσεις της Ομάδας Ειδικών Αποστολών για την εξάρθρωση του κυκλώματος όπου έγιναν έξι συλλήψεις.</p>
      <p>Άνδρες με ειδικό εξοπλισμό μπούκαραν σε ένα σπίτι και μια καφετέρια και ξετρύπωσαν τα μέλη του κυκλώματος με τα πλαστά έγγραφα. Οι εικόνες που κατέγραψε η κάμερα κόβουν στην κυριολεξία την ανάσα.</p>
      <p>Σύμφωνα με το Λιμενικό Σώμα, στην περιοχή των Πατησίων εντοπίστηκε εργαστήριο με εξοπλισμό για την κατασκευή πλαστών ταξιδιωτικών εγγράφων που χρησιμοποιούσε το κύκλωμα.</p>
      <p>Παράλληλα, σε έρευνα που πραγματοποιήθηκε στο σπίτι ενός εκ των συλληφθέντων, στο Μεταξουργείο, που φέρεται ως ο εγκέφαλος της όpγάνωσης, κατασχέθηκε πληθώρα πλαστών και κλεμμένων ταξιδιωτικών εγγράφων (ταυτότητες και διαβατήρια διαφόρων χωρών), δώδεκα κινητά τηλέφωνα, καθώς και μικροποσότητα ναρκωτικών ουσιών. Επίσης, σε κατάστημα υγειονομικού ενδιαφέροντος, που χρησιμοποιούνταν από το κύκλωμα για την αγοραπωλησία των πλαστών εγγραφών, στη περιοχή των Αχαρνών, συνελήφθησαν εννέα ακόμα άτομα, για τα οποία κινήθηκε η διαδικασία της διοικητικής απέλασης, καθώς στερούνταν νομιμοποιητικών έγγραφων, ενώ οι δύο κατείχαν πλαστά έγγραφα.</p>
      <p>Οι έξι συλληφθέντες πρόκειται να παρουσιαστούν ενώπιον της αρμόδιας εισαγγελικής αρχής, ενώ προανάκριση διενεργείται από την λιμενική αρχή της Καλύμνου σε συνεργασία με το Κεντρικό Λιμεναρχείο Πειραιά και υπό τον συντονισμό της Διεύθυνσης Ασφάλειας και Προστασίας Θαλασσίων Συνόρων.</p>
      <figure>
        <iframe src="https://www.youtube.com/embed/8_q5bVkchEw" width="696" height="392" data-service="Youtube" scrolling="no"/>
      </figure>
      <h3>Σχετικά</h3>
    </article>
  </body>
</html>