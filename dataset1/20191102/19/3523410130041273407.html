<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637593/%D8%AD%D8%A7%D9%84%D8%AA-%D9%86%D8%A7%D8%B4%D9%86%D8%A7%D8%B3-incognito-%D8%A8%D8%B1%D8%A7%DB%8C-%DA%AF%D9%88%DA%AF%D9%84-%D9%85%D9%BE-%D8%AF%D8%B1-%D8%A7%D9%86%D8%AF%D8%B1%D9%88%DB%8C%D8%AF-%D8%A7%D8%B1%D8%A7%D8%A6%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T19:55:00+00:00"/>
    <meta property="og:title" content="حالت ناشناس Incognito برای گوگل مپ در اندروید ارائه شد"/>
    <meta property="og:description" content="گوگل قابلیت ناشناس را در برنامه‌ی گوگل مپ برای حفظ حریم خصوصی بیشتر در اختیار کاربران اندروید قرار داده است."/>
  </head>
  <body>
    <article>
      <h1>
        <a href="https://www.bultannews.com/fa/news/637593/%D8%AD%D8%A7%D9%84%D8%AA-%D9%86%D8%A7%D8%B4%D9%86%D8%A7%D8%B3-incognito-%D8%A8%D8%B1%D8%A7%DB%8C-%DA%AF%D9%88%DA%AF%D9%84-%D9%85%D9%BE-%D8%AF%D8%B1-%D8%A7%D9%86%D8%AF%D8%B1%D9%88%DB%8C%D8%AF-%D8%A7%D8%B1%D8%A7%D8%A6%D9%87-%D8%B4%D8%AF">حالت ناشناس Incognito برای گوگل مپ در اندروید ارائه شد</a>
      </h1>
      <h2>گوگل قابلیت ناشناس را در برنامه‌ی گوگل مپ برای حفظ حریم خصوصی بیشتر در اختیار کاربران اندروید قرار داده است.</h2>
      <address><time datetime="2019-11-02T19:55:00+00:00">02 Nov 2019, 19:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اوایل ماه جاری، گوگل اعلام کرد که ویژگی جدید ناشناس (Incognito) برای Google Maps شروع به کار کرده است و اکنون باید در دستگاه‌های اندروید منتظر این قابلیت باشیم. البته ارائه‌شدن این قابلیت برای تمامی کاربران اندورید کمی زمانبر خواهد بود. قابلیت ناشناس در آینده در اختیار کاربران iOS نیز قرار خواهد گرفت اما هنوز تاریخ دقیقی برای آن مشخص نشده است.</p>
      <p>برای فعال‌کردن این حالت ناشناس در گوگل مپ باید مراحل زیر را دنبال کنید:</p>
      <p>۱. برنامه‌ی Google Maps را باز کنید.</p>
      <p>۲. روی تصویر نمایه‌ی خود ضربه بزنید.</p>
      <p>۳. روی «Turn on Incognito mode» کلیک کنید.</p>
      <figure>
        <video src="https://www.bultannews.com/files/fa/news/1398/8/11/1190662_649.gif" autoplay="" loop=""/>
      </figure>
      <p>قابلیت ناشناس Incognito چیزی نیست که همیشه بخواهید از آن استفاده کنید؛ زیرا باعث غیرفعال شدن برخی از ویژگی‌ها خواهد شد. برای مثال مکان‌هایی که می‌روید در سابقه موقعیت مکانی شما ذخیره نخواهد شد، جستجوهای شما در حساب کاربری‌تان ذخیره نمی‌شوند، از اطلاعات شما برای شخصی‌سازی استفاده نخواهد شد و همچنین میکروفون برای دستیار صوتی گوگل در نقشه از کار خواهد افتاد. از سوی دیگر باید بدانید که با فعال شدن این قابلیت، ردیابی شما همچنان ادامه خواهد داشت.</p>
      <p>این قابلیت ناشناس دقیقا مشابه قابلیت Incognito در مرورگر کروم است که در سال ۲۰۰۸ برای جستجوی در وب و بازدید از صفحات وب مختلف ارائه شد. درنتیجه با این قابلیت هیچ سابقه‌ای از کاربران در مرورگر ثبت نخواهد شد. اما این قابلیت کارایی بیشتری در گوگل مپ خواهد داشت و از حریم خصوصی محافظت خواهد کرد. درنتیجه هیچ اطلاعاتی را از فعالیت‌های کاربران در گوگل مپ ذخیره نخواهد کرد.</p>
      <p>فعال کردن حالت ناشناس در گوگل مپ بر نحوه‌ی استفاده یا ذخیره فعالیت شما در سرویس‌های اینترنت، سایر برنامه‌ها‌، جستجوی صوتی و خدمات گوگل تأثیر نمی‌گذارد. به عبارت دیگر، روشن کردن این ویژگی، اطلاعات ذخیره‌شده در حساب کاربری گوگل را به حداقل می‌رساند، اما کاری برای جلوگیری از دسترسی برنامه‌های ثالث انجام نمی‌دهد. البته نباید این قابلیت را به‌عنوان ابزاری کاملاً قابل اعتماد برای حفظ حریم شخصی دانست.</p>
      <p>به‌طور کلی گوگل این روزها تمرکز زیادی بر حفظ حریم خصوصی کاربران دارد که می‌توان به قابلیت حذف خودکار سابقه فعالیت در یوتیوب و دستورهای مدیریت حریم خصوصی در دستیار صوتی گوگل اشاره کرد.</p>
    </article>
  </body>
</html>