<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/karamana-case-forensic-investigation123.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T19:01:00+00:00"/>
    <meta property="og:title" content="കരമന ദുരൂഹ മരണം: കൂടത്തില്‍ തറവാട് ഫൊറന്‍സിക് വിദഗ്ദരുടെ സഹായത്തോടെ ക്രൈബ്രാഞ്ച് തുറന്ന് പരിശോധിച്ചു"/>
    <meta property="og:description" content="Crime Death Kerala തിരുവനന്തപുരം:ദുരൂഹ മരണങ്ങള്‍ നടന്ന കരമന കൂടത്തില്‍ തറവാട് ഫൊറന്‍സിക് വിദഗ്ദരുടെ സഹായത്തോടെ ക്രൈബ്രാഞ്ച് തുറന്ന് പരിശോധിച്ചു.ജയമാധവന്‍ നായര്‍ തലക്കേ"/>
  </head>
  <body>
    <article>
      <h1>കരമന ദുരൂഹ മരണം: കൂടത്തില്‍ തറവാട് ഫൊറന്‍സിക് വിദഗ്ദരുടെ സഹായത്തോടെ ക്രൈബ്രാഞ്ച് തുറന്ന് പരിശോധിച്ചു</h1>
      <address><time datetime="2019-11-02T19:01:00+00:00">02 Nov 2019, 19:01</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം:ദുരൂഹ മരണങ്ങള്‍ നടന്ന കരമന കൂടത്തില്‍ തറവാട് ഫൊറന്‍സിക് വിദഗ്ദരുടെ സഹായത്തോടെ ക്രൈബ്രാഞ്ച് തുറന്ന് പരിശോധിച്ചു.<br/>ജയമാധവന്‍ നായര്‍ തലക്കേറ്റ ക്ഷതം മൂലം മരിച്ചുവെന്ന ഫോറന്‍സിക് റിപ്പോര്‍ട്ടിന്റെ അടിസ്ഥാനത്തിലാണ് പരിശോധന നടത്തിയത്.</p>
      <p>മരണകാരണം തലയ്‌ക്കേറ്റ ക്ഷതം തന്നെയാണെന്നും കാലപ്പഴക്കം പ്രശ്‌നമാണെങ്കിലും തെളിവുകള്‍ എല്ലാം നഷ്ടപ്പെട്ടിട്ടില്ലെന്നും അന്വേഷണ ഉദ്യോഗസ്ഥന്‍ മുഹമ്മദ് ആരിഫ് പറഞ്ഞു.</p>
      <p>രാവിലെ പതിനൊന്ന് മണിയോടു കൂടിയോടെയാണ് പ്രത്യേക അന്വേഷണസംഘം കൂടത്തില്‍ തറവാട്ടിലെ ഉമാ മന്ദിരത്തിലെത്തിയത്.<br/>തുടര്‍ന്ന് മണിക്കൂറുകളോളം ഫൊറന്‍സിക് മേധാവി ഡോ.ശശികലയുടെ നേതൃത്വത്തിലുള്ള സംഘം പരിശോധന നടത്തി.</p>
      <p>ജയമാധവന്‍ നായരുടെ മൃതദേഹം കണ്ടെത്തിയ സ്ഥലവും ജയപ്രകാശ് രക്തം ചര്‍ദ്ദിച്ച് വീണ സ്ഥലവും ക്രൈബ്രാഞ്ച് പരിശോധിച്ചു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ജയമാധവന്‍ നായര്‍ തലക്കേറ്റ ക്ഷതംമൂലം മരിച്ചുവെന്നാണ് ഫോറന്‍സിക് സയന്‍സ് ലാബിന്റെ കണ്ടെത്തല്‍.തലയില്‍ ക്ഷതമേല്‍ക്കാന്‍ കാരണമായ കട്ടിലിന്റെ വശങ്ങള്‍ ഫൊറന്‍സിക് സംഘം ശേഖരിച്ചു.<br/>ജയമാധവന്റേത് സ്വാഭാവിക മരണമാണോ അസ്വാഭിവകതയുണ്ടോയെന്ന് പരിശോധിക്കുന്നുമെന്നും കാലപ്പഴക്കം പ്രശ്‌നമാണെങ്കിലും തെളിവുകള്‍ എല്ലാം നഷ്ടപ്പെട്ടിട്ടില്ലെന്നും അന്വേഷണ ഉദ്യോഗസ്ഥന്‍ മുഹമ്മദ് ആരിഫ് പറഞ്ഞു.</p>
      <related>
        <a href="https://www.doolnews.com/karamana-case-fir-no-mention-about-suspicious-daeth111.html?utm_source=doolnews&amp;utm_medium=related"/>
      </related>
      <p>പരിശോധനക്ക് മുമ്പായി കേസിലെ പതിനൊന്നാം പ്രതിയും കൂടത്തില്‍ തറവാട്ടിലെ വേലക്കാരിയുമായിരുന്ന ലീലയെ സംഭവസ്ഥലത്തെത്തിച്ചിരുന്നു.<br/>വീടിന്റെ താക്കോല്‍ കൈവശം വെച്ചിരുന്ന രവീന്ദ്രന്‍ നായരോട് താക്കോല്‍ പൊലീസിനെ ഏല്‍പ്പിക്കാന്‍ നേരത്തെ തന്നെ ആവശ്യപ്പെട്ടിരുന്നു.<br/>കൂടുതല്‍ തെളിവുകള്‍ ശേഖരിച്ച ശേഷം രവീന്ദ്രന്‍ നായരെ ചോദ്യം ചെയ്യും. സ്വത്ത് തട്ടിയെടുത്ത കേസില്‍ രവീന്ദ്രന്‍ നായരും മുന്‍ കാര്യസ്ഥന്‍ സഹദേവനുമടക്കം 12 പേര്‍ പ്രതികളാണ്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/oJ4Q2iOKer8" width="500" height="281" data-service="Youtube" scrolling="no"/>
      </figure>
    </article>
  </body>
</html>