<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/20-000-shotlandtsi-na-protest-za-nezavisimost-405676.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T19:08:58+00:00"/>
    <meta property="og:title" content="20 000 шотландци на протест за независимост"/>
    <meta property="og:description" content="Не искат да са във Великобритания"/>
  </head>
  <body>
    <article>
      <h1>20 000 шотландци на протест за независимост</h1>
      <address><time datetime="2019-11-02T19:08:58+00:00">02 Nov 2019, 19:08</time> by <a rel="author">"Стандарт"</a></address>
      <p>По улиците на Глазгоу днес около 20 000 души излязоха, за да демонстрират за независимост на Шотландия от Великобритания, съобщиха организаторите, предаде ДПА.</p>
      <p>Никола Стърджън, първи министър на Шотландия и лидер на Шотландската национална партия, също участва в демонстрацията - първият случай през последните пет години, когато тя се включва в акция в подкрепа на независимостта, отбляза ДПА.</p>
      <p>"Независима Шотландия е по-близо от всякога. Наистина е на разстояние само едно докосване", написа тя само часове преди демонстрацията.</p>
      <p>В петък Стърджън заяви, че ще поиска нов референдум за независимост от Лондон до края на декември.</p>
      <p>Изборите на 12 декември са шансът на Шотландия да се спаси от Брекзит и да поставим бъдещето си в собствените си ръце, заяви тя и призова избирателите да дадат гласа си за Шотландската национална партия и така да укрепят позицията на Шотландия.</p>
      <p>На първия референдум за независимост в Шотландия през 2014 г. 55 процента гласуваха против отцепване от Обединеното кралство. По време на референдума за Брекзит през 2016 г. 62 процента от шотландците гласуваха за оставане в Европейския съюз.</p>
    </article>
  </body>
</html>