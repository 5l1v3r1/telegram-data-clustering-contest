<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-alessandria-novara-streaming-video-tv-intenso-derby-piemontese-serie-c/1943104/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T19:10:59+00:00"/>
    <meta property="og:title" content="DIRETTA/ Alessandria Novara (risultato 0-0) streaming video tv: si comincia!"/>
    <meta property="og:description" content="Diretta Alessandria Novara streaming video e tv: risultato live del match valevole per la tredicesima giornata del campionato di Serie C."/>
  </head>
  <body>
    <article>
      <h1>DIRETTA/ Alessandria Novara (risultato 0-0) streaming video tv: si comincia!</h1>
      <h2>Diretta Alessandria Novara streaming video e tv: risultato live del match valevole per la tredicesima giornata del campionato di Serie C.</h2>
      <address><time datetime="2019-11-02T19:10:59+00:00">02 Nov 2019, 19:10</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA ALESSANDRIA NOVARA (0-0): SI GIOCA</h4>
      <p><b>Alessandria Novara</b>, si comincia: ma con quali numeri statistici si presentano in campo queste due squadre di Serie C? L’Alessandria ha segnato 18 gol il Novara ha segnato 12 reti. I gol subiti dalle due squadre sono 12 per l’Alessandria e 8 per il Novara. La differenza reti fino a questo momento è di +6 Alessandria e +4 Novara. La percentuale passaggi dell’Alessandria è del 77% quella del Novara è del 78%. I risultati dell’Alessandria sono 5 vittorie, 5 pareggi e 2 sconfitte, quelli del Novara sono 5 vittorie, 4 pareggi e 3 sconfitte. Adesso però basta numeri e parole: a parlare sarà solamente il campo, Alessandria Novara comincia!</p>
      <h4>STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Alessandria Novara</b> non sarà trasmessa in televisione sui canali in chiaro o a pagamento del digitale terrestre, né sul satellite. L’esclusiva sarà disponibile in <b>diretta streaming video</b> via internet su Elevensports, collegandosi sul sito elevensports.it con l’ausilio di un pc, oppure sull’applicazione Elevensports tramite smart tv oppure con dispositivi mobili come tablet o smartphone.</p>
      <h4>I BOMBER</h4>
      <p>La diretta di <b>Alessandria Novara</b> mette di fronte due bomber di categoria come Umberto Eusepi e Diego Peralta. Il primo è un bomber di grande esperienza che in questa categoria ha sempre fatto la differenza. Nella prima parte della stagione ha segnato 4 gol come il suo compagno di reparto Chiarello. Nato a Tivoli il 9 gennaio 1989 il centravanti è arrivato in estate in prestito dal Pisa dove ha avuto una doppia e splendida esperienza. In passato ha anche vissuto grandi stagioni in Serie B con le maglie di Ancona, Varese, Pro Vercelli, Salernitana, Pisa stesso e Avellino. L’argentino invece ha segnato finora due reti ed è un classe 1996 di Livorno che cresciuto in Argentina ha ottenuto la cittadinanza italiana da anni. Rapido e tecnico ha dimostrato di avere qualità nella gestione del pallone, staremo a vedere se sarà decisivo oggi. (agg. di Matteo Fantozzi)</p>
      <h4>TESTA A TESTA</h4>
      <p>I precedenti della diretta di <b>Alessandria Novara</b> ci parlano di 7 partite giocate tra il 2009 e il 2019. Le due compagini si sono affrontate anche molto recentemente però allo Stadio Silvio Piola. Era il 9 ottobre scorso quando la squadra bianconera andava a imporsi in trasferta col risultato di 0-1 grazie al gol di Akammadu. Il bilancio è però in favore del Novara che ne ha vinte 3, mentre sono 2 i successi dell’Alessandria e 2 anche i pareggi. Per trovare l’ultimo successo dei Gaudenziani dobbiamo tornare al gennaio del 2015 quando il risultato fu di 2-1. E dire che erano stati gli ospiti a passare in vantaggio grazie a Rantier al minuto 25. Questi rimasero però avanti appena 3 minuti con il gol di Foglio al minuto 28 a riequilibrare le sorti del match. La rete decisiva la siglò in apertura di ripresa da Dickmann. (agg. di Matteo Fantozzi)</p>
      <h4>ORARIO E PRESENTAZIONE PARTITA</h4>
      <p><b>Alessandria Novara</b>, <b>diretta</b> dal signor Cristian Cudini, sabato 2 novembre alle ore 20.45 presso lo stadio Moccagatta di Alessandria, sarà una sfida valevole per la tredicesima giornata del campionato di <b>Serie C 2019-2020</b> nel girone A. Entrambe le squadre a caccia di riscatto in questo sempre sentito derby piemontese, l’Alessandria è reduce da una pesante sconfitta, <a href="https://www.ilsussidiario.net/news/diretta-albinoleffe-alessandria-streaming-video-tv-big-match-a-gorgonzola/1941206/"><b>4-1 sul campo dell’Albinoleffe</b></a>, che ha evidenziato lo stato di crisi per i grigi. Che dopo essersi avvicinati alla vetta della classifica hanno messo in fila tre pareggi consecutivi e poi il tracollo contro i seriani, ritrovandosi a -9 dal Monza capolista e a -2 dal gruppo delle seconde. Un punto indietro all’Alessandria resta il Novara che nelle ultime due partite di campionato ha mancato il salto di qualità inanellando due pareggi consecutivi, in trasferta contro il Renate <a href="https://www.ilsussidiario.net/news/diretta-novara-pistoiese-streaming-video-tv-piemontesi-favoriti-serie-c/1941602/"><b>e in casa contro la Pistoiese</b></a>. Soprattutto questo ultimo risultato è stato considerato deludente in casa azzurra, con una mancata vittoria che ha impedito di portarsi a ridosso del secondo posto nel girone A.</p>
      <h4>PROBABILI FORMAZIONI ALESSANDRIA NOVARA</h4>
      <p>Le probabili formazioni che dovrebbero scendere in campo in Alessandria Novara, sabato 2 novembre alle ore 20.45 presso lo stadio Moccagatta di Alessandria, sfida valevole per la tredicesima giornata del campionato di Serie C nel girone A. I padroni di casa dell’Alessandria, allenati da Cristiano Scazzola, schiereranno un 3-5-2 in campo con: Valentini; Dossena, Cosenza, Sciacca; Cambiasi, Gerace, Sulijc, Castellano, Celia; Eusepi, Arrighini. Risponderà il Novara di Simone Banchieri schierato con un 4-3-2-1: Marchegiani; Cassando, Sbraga, Bellich, Cagnano; Nardi, Fonseca, Bianchi; Peralta, Piscitella, Bortolussi.</p>
      <h4>LE QUOTE PER LE SCOMMESSE</h4>
      <p>Le quote della sfida per l’agenzia di scommesse Snai vedono l’Alessandria favorita sul Novara. Quota per il segno ‘1’ fissata a 2.10, eventuale pareggio quotata 3.10 mentre la quota per il segno ‘2’ viene proposta a 3.55. Le quote per i gol realizzati complessivamente nel corso della partita vedono l’over 2.5 quotato 2.05 e l’under 2.5 quotato 1.70.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/griglia-di-partenza-formula-1-gp-usa-2019-lotta-per-la-pole-position-ad-austin/1944147/"/>
        <a href="https://www.ilsussidiario.net/news/diretta-torino-juventus-streaming-video-tv-derby-della-mole-dai-due-volti-serie-a/1943687/"/>
        <a href="https://www.ilsussidiario.net/news/diretta-real-madrid-betis-streaming-video-dazn-i-blancos-puntano-alla-vetta/1943096/"/>
        <a href="https://www.ilsussidiario.net/news/diretta-modena-perugia-streaming-video-rai-la-supercoppa-italiana-2019-di-volley/1944454/"/>
        <a href="https://www.ilsussidiario.net/news/diretta-sassari-roma-streaming-video-tv-bellanticipo-al-palaserradimigni/1943247/"/>
        <a href="https://www.ilsussidiario.net/news/risultati-serie-c-classifica-diretta-gol-live-score-degli-anticipi-2-novembre/1943209/"/>
      </related>
    </article>
  </body>
</html>