<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/vid-dzhonsona-vymagayut-oprylyudnyty-zvit-shhodo-rosijskogo-vtruchannya/"/>
    <meta property="og:site_name" content="Рубрика"/>
    <meta property="article:published_time" content="2019-11-02T19:24:05+00:00"/>
    <meta property="og:title" content="Від Джонсона вимагають оприлюднити звіт щодо російського втручання"/>
    <meta property="og:description" content="Колишній британський генпрокурор Домінік Грів закликав прем’єра Сполученого Королівства Бориса Джонсона опублікувати звіт щодо втручання РФ у демократичний процес у країні. Про це пише ВВС. На думку ексгенпрокурора, публікація такого звіту перед загальнонаціональними виборами у Британії є необхідною, оскільки звіт містить важливу для виборців інформацію. Грів звинуватив Джонсона в умисному приховуванні цих даних напередодні виборів. […]"/>
  </head>
  <body>
    <article>
      <h1>Від Джонсона вимагають оприлюднити звіт щодо російського втручання</h1>
      <address><time datetime="2019-11-02T19:24:05+00:00">02 Nov 2019, 19:24</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/21-1-620x420.jpg"/>
      </figure>
      <p>Фото Reuters<br/><b><b>Колишній британський генпрокурор Домінік Грів закликав прем’єра Сполученого Королівства Бориса Джонсона опублікувати звіт щодо втручання РФ у демократичний процес у країні.</b></b></p>
      <p>Про це пише <a href="https://www.bbc.com/news/uk-politics-50275383">ВВС.</a></p>
      <p>На думку ексгенпрокурора, публікація такого звіту перед загальнонаціональними виборами у Британії є необхідною, оскільки звіт містить важливу для виборців інформацію.</p>
      <p>Грів звинуватив Джонсона в умисному приховуванні цих даних напередодні виборів. При цьому він наголосив, що не має права розкривати зміст документу.</p>
      <p>Звіт було складено Парламентським комітетом розвідки та безпеки. Він містить свідчення британських спецслужб стосовно спроб Росії вплинути на результат референдуму щодо членства у ЄС (2016) і загальнонаціональних виборів (2017).</p>
    </article>
  </body>
</html>