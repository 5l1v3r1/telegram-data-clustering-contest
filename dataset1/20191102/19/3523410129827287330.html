<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637587/%DA%A9%D8%B4%D9%81-%D8%B3%DB%8C%D8%A7%D9%87%E2%80%8C-%DA%86%D8%A7%D9%84%D9%87%E2%80%8C%D8%A7%DB%8C-%D8%A8%D8%B2%D8%B1%DA%AF-%D9%88-%D9%85%D8%B1%DA%AF%E2%80%8C%D8%A8%D8%A7%D8%B1-%D8%AF%D8%B1-%DA%A9%DB%8C%D9%87%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T19:18:00+00:00"/>
    <meta property="og:title" content="کشف سیاه‌ چاله‌ای بزرگ و مرگ‌بار در کیهان"/>
    <meta property="og:description" content="دانشمندان علوم فضایی موفق شدند با استفاده از روش‌های جدید سیاه چاله‌ای پنهان را کشف کنند."/>
  </head>
  <body>
    <article>
      <h1>
        <a href="https://www.bultannews.com/fa/news/637587/%DA%A9%D8%B4%D9%81-%D8%B3%DB%8C%D8%A7%D9%87%E2%80%8C-%DA%86%D8%A7%D9%84%D9%87%E2%80%8C%D8%A7%DB%8C-%D8%A8%D8%B2%D8%B1%DA%AF-%D9%88-%D9%85%D8%B1%DA%AF%E2%80%8C%D8%A8%D8%A7%D8%B1-%D8%AF%D8%B1-%DA%A9%DB%8C%D9%87%D8%A7%D9%86">کشف سیاه‌ چاله‌ای بزرگ و مرگ‌بار در کیهان</a>
      </h1>
      <h2>دانشمندان علوم فضایی موفق شدند با استفاده از روش‌های جدید سیاه چاله‌ای پنهان را کشف کنند.</h2>
      <address><time datetime="2019-11-02T19:18:00+00:00">02 Nov 2019, 19:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، چطور چیزی را که نامرئی است می‌بینید؟ دانشمندان موفق شدند با استفاده از روش‌هایی خاص برای شناسایی و رویت نور‌های نامرئی در فضا، سیاه چاله‌ای جدید را کشف کنند. این سیاه چاله به علت نور بسیار کم ساطع شده از آن و وجود ستاره‌های خاموش در اطرافش تاکنون کشف نشده بود.</p>
      <p>با وجود پیشرفت‌های بسیار زیاد علوم مرتبط با دانش هوا و فضا در دهه‌های اخیر و ساخت دستگاه‌هایی با توانایی‌های گسترده، اما هنوز هم علت به وجود آمدن و نحوه ساختار سیاه چاله‌ها راز بسیار بزرگی است که دانشمندان موفق به یافتن پاسخی درست نشدند. اما اخیرا تعدادی از دانشمندان ناسا با روشی تازه سیاه چاله‌ای مرموز را کشف کردند. سیاه چاله‌ها با بلعیدن نور محیط تاریک را در اطراف خود به وجود می‌آورند.</p>
      <p>خوشبختانه دستگاه‌‍‌های جدید می‌توانند امواج نوری را که به وسیله چشم انسان و لنز‌های دستگاه‌های معمولی دیده نمی‌شوند، رویت کرده و از همین طریق ناشناخته‌های زیادی در کیهان را کشف کنند. سیاه چاله‌ها به دلیل جاذبه بسیار زیاد خود ستاره‌ها و هر سیاره‌ای که در نزدیک آن‌ها باشند را به سمت خود کشیده و می‌بلعند.</p>
      <p>
        <b>سنجش طیف نور روش جدید دانشمندان برای کشف ناشناخته‌های کیهان</b>
      </p>
      <p>از جمله امواج نوری که در روش جدید دانشمندان به نام spectroscopy قابل شناسایی می‌باشد، اشعه ایکس است. دانشمندان با استفاده از همین اشعه دو ستاره دیگر را نیز در فاصله تقریبا کمی از سیاه چاله یاد شده کشف کردند. اخترشناسان این سیاه چاله را Cygnus X-1 نامیده‌اند. سازمان فضایی آمریکا امیدوار است با روش طیف سنجی در آینده نقاط تاریک بیبشتری از کیهان را روشن سازد.</p>
      <p>اندازه‌گیری‌های اولیه نشان می‌دهد سیاه چاله Cygnus X-1 تا حدود ۳ برابر بزرگ‌تر از خورشید است. چنین اندازه‌ای برای یک سیاه چاله بسیار بزرگ محسوب نمی‌شود، زیرا در گذشته سیاه چاله‌هایی با ابعاد بسیار بزرگ‌تر کشف شده است.</p>
    </article>
  </body>
</html>