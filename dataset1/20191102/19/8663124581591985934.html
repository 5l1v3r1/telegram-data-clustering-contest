<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/eshli-barti-elina-svitolina-prognoz-i-stavka-maksyma-kravtsya/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-02T19:47:00+00:00"/>
    <meta property="og:title" content="Ешлі Барті – Еліна Світоліна. Прогноз і ставка Максима Кравця"/>
    <meta property="og:description" content="Прогнозист «Рейтингу Букмекерів», член команди трейдерів букмекерської компанії Favbet і професійний букмекер Максим Кравець склав прогноз на матч Ешлі Барті – Еліна Світоліна у фіналі Підсумкового турніру WTA, який проходить в Шеньчжені."/>
  </head>
  <body>
    <article>
      <h1>Ешлі Барті – Еліна Світоліна. Прогноз і ставка Максима Кравця</h1>
      <address><time datetime="2019-11-02T19:47:00+00:00">02 Nov 2019, 19:47</time> by <a rel="author">Максим Кравець</a></address>
      <p>Прогнозист «Рейтингу Букмекерів», член команди трейдерів букмекерської компанії Favbet і професійний букмекер Максим Кравець склав прогноз на матч Ешлі Барті – Еліна Світоліна у фіналі Підсумкового турніру WTA, який проходить в Шеньчжені.</p>
      <p>
        <b>13:30, 03 лис 2019</b>
      </p>
      <p>Еліна Світоліна близька до другої поспіль перемоги на Підсумковому турнірі і найбільшим призовим в історії жіночого тенісу – 4,7 млн доларів. Залишилося зробити останній, але найскладніший крок – обіграти в фіналі першу ракетку світу Ешлі Барті.</p>
      <p>Якоюсь мірою Світоліна дійсно унікальна тенісистка. Адже якщо говорити відверто, то цей сезон у неї не вдався. Так, були два півфінали на турнірах Великого Шолому (Вімблдон і US Open), але при цьому кількість перемог в сезоні у неї найгірша за останні три роки. І що найголовніше – ЖОДНОГО трофею. Більш того, навіть жодного фіналу. Але незважаючи ні на що, Світоліна вже другий рік поспіль просто перевтілюється на Підсумковому турнірі. Можливо, завдяки своїй по-справжньому класній фізичній підготовці. Адже навіть неозброєним оком помітно, що поки всі інші грають з останніх сил на тому, що залишилося (а багато хто навіть не дограють матч до кінця), Світоліна зараз показує куди сильніший теніс, ніж навесні або влітку.</p>
      <p>На шляху до фіналу Еліна обіграла Кароліну Плішкову, Сімону Халеп і навіть в нічого не вирішуючому матчі із Софією Кенін виклалася на 100%. Найбільші складнощі у Світоліної були в півфіналі з Беліндою Бенчич: українка програла перший сет і хто знає, як закінчився б матч, якби не травма Бенчич. У будь-якому випадку і сама Світоліна провела відмінний матч, і подала рекордну кількість ейсів в кар’єрі – 16.</p>
      <p>Про Ешлі Барті теж можна було б говорити досить довго. Австралійка проводить, без сумніву, кращий сезон в кар’єрі, 2019 рік вона починала на 15-му місці, але вже влітку вийшла на 1-е місце в рейтингу. В першу чергу завдяки титулам в Майамі і на Ролан Гаррос. Але що стосується особистих зустрічей з Ешлі, то тут Світоліна веде 5:0. У тому числі є перемога і цього сезону, на турнірі в Індіан-Веллсі.</p>
      <p>Одна з цікавих особливостей Світоліної – вона часто вилітає на ранній стадії турнірів, але вже якщо доходить до фіналу, то там своє не впускає. У кар’єрі Еліни було 15 фіналів, в 13 (!!!) з них вона виграла. Причому після 2016 року українка в фіналах не програє. Ризикнемо припустити, що і цього разу фінал залишиться за нею. Вся Україна вірить в це!</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-sergij-stahovs-kyj-attila-balash-ukrayinets-peremozhe-ale-ne-bez-problem/"/>
        <a href="https://bookmaker-ratings.com.ua/tips/augsburg-shal-ke-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/fortuna-kel-n-prognoz-i-stavka-oleksiya-andronova/"/>
      </related>
    </article>
  </body>
</html>