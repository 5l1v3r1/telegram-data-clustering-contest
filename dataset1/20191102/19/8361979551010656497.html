<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/apl-aston-villa-liverpul-manchester-siti-sautgempton-votford-chelsi-bornmut-myu-matchi-02-11-2019-50051293.html"/>
    <meta property="og:site_name" content="НВ"/>
    <meta property="article:published_time" content="2019-11-02T19:59:00+00:00"/>
    <meta property="og:title" content="Англійська Прем'єр-ліга. Ліверпуль і Манчестер Сіті здобули вольові перемоги, Манчестер Юнайтед програв"/>
    <meta property="og:description" content="В рамках 11-го туру англійської Прем'єр-ліги відбулися вісім матчів."/>
  </head>
  <body>
    <article>
      <h1>Англійська Прем'єр-ліга. Ліверпуль і Манчестер Сіті здобули вольові перемоги, Манчестер Юнайтед програв</h1>
      <h2>В рамках 11-го туру англійської Прем'єр-ліги відбулися вісім матчів.</h2>
      <address>
        <time datetime="2019-11-02T19:59:00+00:00">02 Nov 2019, 19:59</time>
      </address>
      <p>Ліверпуль, який очолює турнірну таблицю, переграв на виїзді Астон Віллу, хоча поступався з рахунком 0:1 до 87-ї хвилини після голу Трезеге.</p>
      <p>Рівновагу відновив Ендрю Робертсон, після чого в доданий до основного час, на 90+4-й хвилині, перемогу мерсисайдцям приніс Садіо Мане.</p>
      <p>Програвав по ходу матчу також діючий чемпіон і переслідувач Ліверпуля Манчестер Сіті, який пропустив від Саутгемптона на 13-й хвилині.</p>
      <p>Але голи Серхіо Агуеро і Кайла Вокера за три хвилини до кінця матчу принесли господарям три очки. Півзахисник збірної України не зіграв за Сіті, оскільки продовжує відновлення після травми.</p>
      <p>Переміг і Челсі, який переграв на виїзді Вотфорд, завдяки чому піднявся на третю сходинку. У складі гостей відзначилися Теммі Абрахам і Крістіан Пулішич.</p>
      <p>Після трьох перемог поспіль у всіх турнірах поступився Манчестер Юнайтед, якого вдома здолав Борнмут — 1:0. Як результат, манкуніанці опустилися на 10-те місце.</p>
      <p>Поразки від Ньюкасла з рахунком 2:3 зазнав і Вест Хем українського півзахисника Андрія Ярмоленка, який вийшов в основі, але був замінений у перерві, не відзначившись результативними діями.</p>
      <p>
        <i>Результати 11-го туру АПЛ:</i>
      </p>
      <p>Астон Вілла — Ліверпуль 1:2 <br/><b>Голи:</b> Трезеге, 21 — Робертсон, 88, Мане, 90+5</p>
      <p><b>Манчестер Сіті</b> — Саутгемптон 2:1</p>
      <p><b>Голи:</b> Агуеро, 70, Вокер, 86 — Ворд-Прауз, 13</p>
      <p>Вотфорд — <b>Челсі</b> 1:2 <br/><b>Голи:</b> Деулофеу, 80 (з пенальті) — Абрахам, 5, Пулішич, 55</p>
      <p><b>Борнмут</b> — Манчестер Юнайтед 1:0</p>
      <p><b>Гол:</b> Кінг, 45+1</p>
      <p>Вест Хем — <b>Ньюкасл</b> 2:3 <br/><b>Голи:</b> Бальбуена, 73, Снодграсс, 90 — Кларк, 16, Фернандес, 22, Шелві, 51</p>
      <p>Арсенал — Вулверхемптон 1:1 <br/><b>Голи:</b> Обамеянг, 21 — Хіменес, 76</p>
      <p><b>Брайтон</b> — Норвіч 2:0 <br/><b>Голи:</b> Троссард, 68, Даффі, 84</p>
      <p><b>Шеффілд Юнайтед</b> — Бернлі 3:0 <br/><b>Голи:</b> Лундстрем, 17, 43, Флек, 44</p>
      <p>
        <b>Турнірна таблиця</b>
      </p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/808/big/1d51513bf1debbeccf1630b13d8c75ba.png?stamp=20191102215400&amp;q=85&amp;output=jpg&amp;bg=white"/>
        <figcaption>Фото: УЄФА</figcaption>
      </figure>
      <p>Раніше півзахисник лондонського Арсеналу <a href="https://nv.ua/ukr/sport/football/dzhaka-arsenal-poslav-fanativ-klubu-foto-apl-50050720.html">Граніт Джака змінив в Instagram аватарку</a> після того, як «послав» уболівальників свого клубу.</p>
      <p>
        <b>НВ</b>
      </p>
    </article>
  </body>
</html>