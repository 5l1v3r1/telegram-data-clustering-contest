<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619502/%D9%81%D8%B1%D9%88%D8%B4-%DB%B1%DB%B0%DB%B0-%D9%87%D8%B2%D8%A7%D8%B1-%DA%AF%D9%88%D8%B4%DB%8C-%D8%AA%D9%86%D9%87%D8%A7-%D8%AF%D8%B1-%DB%8C%DA%A9-%D8%AF%D9%82%DB%8C%D9%82%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T19:07:00+00:00"/>
    <meta property="og:title" content="فروش ۱۰۰ هزار گوشی تنها در یک دقیقه!"/>
    <meta property="og:description" content="هواوی تنها در عرض مدت یک دقیقه، ۱۰۰ هزار دستگاه گوشی Mate ۳۰ مجهز به قابلیت پشتیبانی از شبکه ۵G را به فروش رسانده است."/>
  </head>
  <body>
    <article>
      <h1>فروش ۱۰۰ هزار گوشی تنها در یک دقیقه!</h1>
      <address>
        <time datetime="2019-11-02T19:07:00+00:00">02 Nov 2019, 19:07</time>
      </address>
      <p>
        <i>هواوی تنها در عرض مدت یک دقیقه، ۱۰۰ هزار دستگاه گوشی Mate ۳۰ مجهز به قابلیت پشتیبانی از شبکه ۵G را به فروش رسانده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>با توجه به افزایش روزافزون محبوبیت فناوری‌های نوین و گسترش تلاش و فعالیت شرکت‌های مختلف تکنولوژی و اپراتورهای بین المللی برای برقراری و توسعه زیرساخت‌های لازم برای فناوری نسل پنجم اینترنت ۵G، می‌توان گفت که یک ماراتن و رقابت تنگاتنگی میان این غول‌های تکنولوژی درگرفته است و هر یک از آن‌ها در تلاشند نخستین اپراتور و شرکت مخابراتی باشند که امکان دسترسی و بهره‌برداری از جدیدترین نسل از اینترنت ۵G را در اختیار کاربرانشان قرار می‌دهند. نسل پنجم شبکه تلفن همراه ۵G، استانداردهای پیشنهادی برای نسل جدید ارتباطات سیار است که پس از نسل چهارم شبکه تلفن همراه فعلی ارائه می‌شود.</p>
      <p>هواوی به تازگی اعلام کرده که موفق شده است تنها در عرض مدت یک دقیقه بالغ بر ۱۰۰ هزار دستگاه گوشی مدل Mate ۳۰ را که از شبکه نسل پنجم اینترنت همراه ۵G پشتیبانی می‌کند، به فروش برساند.</p>
      <p>پیشتر نیز کارشناسان و تحلیلگران فعال در حوزه فناوری برآورد و اعلام کرده بودند که ظهور گوشی‌های هوشمند مجهز به قابلیت پشتیبانی از شبکه ۵G قادر خواهند بود انقلاب جدیدی را در بازارهای جهانی فروش موبایل ایجاد کنند و آن را از رکود چند ساله خود خارج کند.</p>
      <p>بر اساس گزارش وب سایت gsmarena، ثبت‌نام و پیش فروش گوشی‌های هواوی Mate ۳۰ ۵G و Mate ۳۰ Pro ۵G که ۱۰ روز پیش آغاز شده بود، حالا فروش آن از امروز به صورت رسمی کلید زده شده و رکورد جدیدی را برای این شرکت بزرگ چینی به ارمغان آورده است و آن نیز فروش ۱۰۰ هزار دستگاه گوشی تنها در ظرف مدت یک دقیقه است.</p>
      <p>گوشی‌های هواوی میت ۳۰ و میت ۳۰ پرو که هر دو مجهز به قابلیت پشتیبانی از شبکه ۵G هستند، در بازار چین به ترتیب با قیمت ۷۰۵ دلار و ۹۷۵ دلار عرضه خواهند شد که نسبت به بسیاری دیگر از رقبای خود با قابلیت مشابه، از قیمت بسیار پایین تر و مقرون به صرفه تری برخوردار شده‌اند.</p>
      <p>گفته می‌شود هر دوی آنها به مودم های ۵G، چیپست‌های کایرین ۹۹۰، باتری ۴۲۰۰ و ۴۵۰۰ میلی آمپرساعتی تجهیز شده‌اند.</p>
      <p>اوایل سال ۲۰۱۲ میلادی بود که اتحادیه بین‌المللی مخابرات (ITU) تحت نظر سازمان ملل برنامه‌ای را برای توسعه تیم ارتباطات بین‌المللی موبایلی (IMT) برای افق ۲۰۲۰ و فرای آن (IMT-۲۰۲۰) آغاز کرد. در نتیجه رسماً یک مسابقه جهانی برای تعیین نسل پنجم شبکه موبایل شروع شد و از آن پس، شاهد رقابت تنگاتنگی میان اپراتورهای اینترنت و تلفن همراه در سراسر جهان هستیم که هر یک بدنبال برقراری و راه‌اندازی نسل جدید و پرسرعت اینترنت ۵G در کشورهای مختلفی همچون کره جنوبی، ژاپن، چین، ایالات متحده آمریکا، استرالیا و غیره هستند و از توانایی‌ها و برنامه‌های خود در این زمینه رونمایی می‌کنند.</p>
      <p>بسیاری از بزرگترین شرکت‌های مخابراتی و اپراتورهای فعال در جهان نظیر نوکیا، اریکسون، هواوی، ال‌جی، اسپرینت و غیره به شدت در حال رقابت برای راه‌اندازی نخستین شبکه اتصال به اینترنت نسل پنجم ۵G هستند. نسل پنجم شبکه تلفن همراه ۵G، استانداردهای پیشنهادی برای نسل جدید ارتباطات سیار است که پس از نسل چهارم شبکه تلفن همراه فعلی ارائه می‌شود.</p>
    </article>
  </body>
</html>