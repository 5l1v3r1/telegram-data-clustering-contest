<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tervel-pulev-shche-se-bie-v-plovdiv-405677.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T19:12:04+00:00"/>
    <meta property="og:title" content="Тервел Пулев ще се бие в Пловдив"/>
    <meta property="og:description" content="Боксьорът излиза на ринга през декември"/>
  </head>
  <body>
    <article>
      <h1>Тервел Пулев ще се бие в Пловдив</h1>
      <address><time datetime="2019-11-02T19:12:04+00:00">02 Nov 2019, 19:12</time> by <a rel="author">Пламен Вълков</a></address>
      <p>Българският професионален боксьор в полутежка категория Тервел Пулев съобщи, че ще участва в гала-вечер по бокс в Пловдив през декември.</p>
      <p>„Здравейте приятели, готви се голяма гала-вечер с мое участие през декември в Пловдив, но аз съм концентриран върху моя следващ професионален мач“, съобщи Тервел.</p>
      <p>Следващият мач на Пулев на професионалния ринг е на 8 ноември в германския град Кьолн срещу представителя на домакините Каи Курзава. 42-годишният ветеран Курзава има 38 победи в 46 мача, 26 от които с нокаут. Той обаче допусна четири загуби в последните си пет срещи, а единственият му успех от април 2017 година насам е срещу унгареца Габор Хадаси през октомври миналата година. Българинът пък е непобеден в 13 мача като професионалист, с 11 успеха с нокаут.</p>
    </article>
  </body>
</html>