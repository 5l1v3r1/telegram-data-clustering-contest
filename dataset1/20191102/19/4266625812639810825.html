<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/cud_vyznachyv_zastavu_dubnevychu_u_rozmiri_100_mln_grn_1682357"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T19:28:00+00:00"/>
    <meta property="og:title" content="Cуд визначив заставу Дубневичу у розмірі 100 млн грн"/>
    <meta property="og:description" content="Вищий антикорупційний суд визначив народному депутату Ярославу Дубневичу, якого підозрюють у заволодінні державними коштами на суму у понад 93 млн грн, запобіжний захід у вигляді застави у розмірі 100 млн грн."/>
  </head>
  <body>
    <article>
      <h1>Cуд визначив заставу Дубневичу у розмірі 100 млн грн</h1>
      <address>
        <time datetime="2019-11-02T19:28:00+00:00">02 Nov 2019, 19:28</time>
      </address>
      <p>
        <b>Вищий антикорупційний суд визначив народному депутату Ярославу Дубневичу, якого підозрюють у заволодінні державними коштами на суму у понад 93 млн грн, запобіжний захід у вигляді застави у розмірі 100 млн грн.</b>
      </p>
      <p>Про це повідомляє <a href="https://www.unn.com.ua/uk/news/1833576-antikoruptsiyniy-sud-viznachiv-zastavu-dubnevichu-1">УНН.</a></p>
      <p>Так, слідчий суддя постановив у задоволенні клопотання Генерального прокурора України Руслана Рябошапки відмовити та застосувати стосовно Дубневича запобіжний захід у вигляді застави у вигляді 100 млн грн.</p>
      <p>Нагадаємо, нардепа підозрюють у вчиненні злочину, передбаченого ч.5 ст.191 КК України (привласнення, розтрата майна або заволодіння ним шляхом зловживання службовим становищем).</p>
      <p>За версією слідства, повідомили у САП, вказаний народний депутат лобіював виділення грошових коштів з бюджету ПАТ «Укрзалізниця» на закупівлю товарів у підконтрольних йому підприємств. Фінансові втрати від реалізації схеми проведення процедур відкритих торгів стрілочних переводів, запасних частин до них та комплектів роздільного скріплення згідно матеріалів експертизи становили понад 93 млн грн.</p>
      <p><a href="https://zik.ua/tv/video/230813">Нагадаємо</a>, 31 жовтня Рада зняла недоторканність з Дубневича і дала дозвіл на його арешт.</p>
      <p>Генеральний прокурор Руслан Рябошапка під час представлення у Верховній Раді подань про зняття недоторканності, затримання і згоди на арешт народного депутата <a href="https://zik.ua/news/2019/10/31/ryaboshapka_u_vr_poyasnyv_u_chomu_same_zvynuvachuietsya_yaroslav_dubnevych_1680609">Ярослава Дубневича</a> заявив, що в ГПУ є вся необхідна інформація про участь нардепа у злочинних схемах.</p>
      <related>
        <h4>читайте також</h4>
        <a href="https://zik.ua/news/2019/11/02/video_dnya_na_rivnenshchyni_za_dopomogoyu_vybuhu_zruynuvaly_staryy_zavod_1682339"/>
        <a href="https://zik.ua/news/2019/11/02/myhaylo_kazinik_u_programi_intervyu_z_lytvynenko__onlayntranslatsiya_1682263"/>
        <a href="https://zik.ua/news/2019/11/02/mykola_skoryk_u_programi_intervyu_z_lytvynenko__onlayn_translatsiya_1682245"/>
        <a href="https://zik.ua/news/2019/11/02/elina_svitolina_obigrala_belindu_benchich_i_zigraie_u_finali_pidsumkovogo_1682287"/>
      </related>
    </article>
  </body>
</html>