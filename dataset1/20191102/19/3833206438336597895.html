<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Lili-Ivanova-slozhi-v-malkiya-si-dzhob-gildiyata-na-Painer-i-ne-samo-910597"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T19:02:00+00:00"/>
    <meta property="og:title" content="Лили Иванова сложи в малкия си джоб гилдията на &quot;Пайнер&quot;, и не само!"/>
    <meta property="og:description" content="Лили Иванова и Димитър Рачков продават най-скъпите билети за естрадната и музикална сцена у нас.Само..."/>
  </head>
  <body>
    <article>
      <h1>Лили Иванова сложи в малкия си джоб гилдията на "Пайнер", и не само!</h1>
      <address>
        <time datetime="2019-11-02T19:02:00+00:00">02 Nov 2019, 19:02</time>
      </address>
      <p>Лили Иванова и Димитър Рачков продават най-скъпите билети за естрадната и музикална сцена у нас.</p>
      <p>Само преди дни комикът изнесе "Забраненото шоу на Рачков" в зала 1 на НДК на цени за вход от 80 лева. През декември в същата зала в три последователни вечери концерти ще изнесе Лили Иванова, която тази година вдига тавана на рекорда за най-скъп билет от 180 лв., нещо, което не се е случвало в родния шоу бизнес за БГ артист.</p>
      <p>От кака си Лили е видял и цигуларят Васко Василев, който пусна билети за концерта си през ноември, пак в зала 1 на НДК, от 150 лева. В топ 3 на най-скъпи билети влиза Ицо Хазарта, който ще представи първия си солов албум в НДК, а билетите вървят от 30 до 120 лева.</p>
      <p>120 лева струват билетите за дуета Ал Бано и Румина Пауър. Двамата се събират за втори път заедно  и ще изнесат концерт в Арена Армеец на 2 декември. Такава е цената на билетите и за Дийп Пърпъл, които ще пеят в Арена Армеец на 7 декември, като най-ниската цена е 40 лв. Любе ще пеят в НДК на същите цени и на същата дата, само че в НДК.</p>
      <p>Браян Адамс гостува в Пловдив на 14 ноември. Билетите за шоуто му вървят от 60 до 120 лева. За първи път у нас ще пее френската Лили Иванова – Мирей Матийо. Тя ще направи рецитала си в зала 1 на НДК на цени от 60 до 120 лева, но има и ВИП места межди 120 и 200 лева.</p>
      <p>Камен Донев ще изнесе юбилейното 500-тно представление "Народно творчество", което ще се състои на 19 декември в Арена Армеец. Цените на билетите са от 25 до 60 лева.  </p>
      <p>Мариус Куркински отбелязва 50-годишния си юбилей със сборен спектакъл "Мариус 50". Билетите за Арена Армеец на 21 декември се продават между 20 и 50 лева. На 13-и декември в зала 1 на НДК се събират диско звездите Шейла Боник от Бони М, Прешъс Уилсън от Иръпшън и Сандра. Благовест и Светослав Аргирови също ще се включат в шоуто, а феновете трябва да се бръкан между 40 и 130 лева, ако искат да видят любимците си на сцената. Мирослав Илич тази година ще направи големия си концерт у нас в Пловдив с цени на билетите от 30 до 870 лева, но има и ВИП пакети по 100 лева. Големият концерт на "Пайнер" на 3 декември е също в Пловдив. Талоните за вход се продават по 5, 8 и 10 лева.</p>
      <p>На 13 май гръцката звезда Никос Вертис се завръща на българска сцена на 13 май. Той ще пее в Арена Армеец, а билетите вървят между 40 и 80 лева, пише "Телеграф".</p>
    </article>
  </body>
</html>