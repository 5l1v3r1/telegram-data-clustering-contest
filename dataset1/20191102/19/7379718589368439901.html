<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/02/hong-kong-cresce-la-protesta-lacrimogeni-sulla-folla"/>
    <meta property="og:site_name" content="euronews"/>
    <meta property="article:published_time" content="2019-11-02T19:05:52+00:00"/>
    <meta property="og:title" content="Hong Kong, cresce la protesta, lacrimogeni sulla foll"/>
    <meta property="og:description" content="Manifestanti dispersi dalla polizia tramite il lancio di gas lacrimogeni,a ma le proteste a Hong Kong non si placano"/>
  </head>
  <body>
    <article>
      <h1>Hong Kong, cresce la protesta, lacrimogeni sulla foll</h1>
      <address>
        <time datetime="2019-11-02T19:05:52+00:00">02 Nov 2019, 19:05</time>
      </address>
      <p>All'alba della 22esima settimana di protesta, la polizia di Hong Kong ha sparato gas lacrimogeni per disperdere i manifestanti antigovernativi nella città controllata dalla Cina.</p>
      <p>Sfidando un divieto della polizia, migliaia di manifestanti mascherati e vestiti di nero si sono riversati nel quartiere centrale dello shopping di Hong Kong per un nuovo raduno di protesta e per ribadire la richiesta di un'autonomia significativa dopo che Pechino ha indicato che potrebbe stringere la sua presa sul territorio.</p>
      <p>Protesta che è iniziata pacificamente all'inizio della giornata e si è rapidamente trasformata in caos nella zona di Victoria Park di Causeway Bay e nelle strade vicine.</p>
      <p>I manifestanti sono fuggiti in tutte le direzioni dopo aver cercato di creare barricate improvvisate lungo la strada.</p>
      <p>La manifestazione di sabato non ha avuto il permesso ufficiale della polizia, come è richiesto, ma questo, ancora una volta, non ha fermato le proteste. Le maschere facciali, inoltre, sono state vietate da una legge d'emergenza di epoca coloniale .</p>
      <p>Le proteste sono iniziate nel mese di giugno e da allora sono cresciute in intensità con un vero e proprio movimento che chiede elezioni dirette per i leader di Hong Kong, come promesso quando la Gran Bretagna l'ha restituita alla Cina .</p>
    </article>
  </body>
</html>