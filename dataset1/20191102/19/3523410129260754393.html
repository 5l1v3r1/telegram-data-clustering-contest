<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637590/%D8%B1%D9%88%D8%B3%DB%8C%D9%87-%D8%AF%D8%B1-%D9%85%D8%A7%D9%87-%D8%A7%DA%A9%D8%AA%D8%A8%D8%B1-%D8%A8%D9%87-92-%D8%AF%D8%B1%D8%B5%D8%AF-%D8%AA%D8%B9%D9%87%D8%AF-%D8%AE%D9%88%D8%AF-%D8%AF%D8%B1-%D9%82%D8%A8%D8%A7%D9%84-%D8%A7%D9%88%D9%BE%DA%A9-%D8%B9%D9%85%D9%84-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T19:30:00+00:00"/>
    <meta property="og:title" content="روسیه در ماه اکتبر به 92 درصد تعهد خود در قبال اوپک عمل کرد"/>
    <meta property="og:description" content="وزیر انرژی روسیه گزارش داد: این کشور در ماه اکتبر 211 هزار بشکه در روز از تولید نفت خود را در قالب توافق با اوپکی‌ها برای کاهش عرضه نفت به بازار..."/>
  </head>
  <body>
    <article>
      <h1>
        <a href="https://www.bultannews.com/fa/news/637590/%D8%B1%D9%88%D8%B3%DB%8C%D9%87-%D8%AF%D8%B1-%D9%85%D8%A7%D9%87-%D8%A7%DA%A9%D8%AA%D8%A8%D8%B1-%D8%A8%D9%87-92-%D8%AF%D8%B1%D8%B5%D8%AF-%D8%AA%D8%B9%D9%87%D8%AF-%D8%AE%D9%88%D8%AF-%D8%AF%D8%B1-%D9%82%D8%A8%D8%A7%D9%84-%D8%A7%D9%88%D9%BE%DA%A9-%D8%B9%D9%85%D9%84-%DA%A9%D8%B1%D8%AF">روسیه در ماه اکتبر به 92 درصد تعهد خود در قبال اوپک عمل کرد</a>
      </h1>
      <h2>وزیر انرژی روسیه گزارش داد: این کشور در ماه اکتبر 211 هزار بشکه در روز از تولید نفت خود را در قالب توافق با اوپکی‌ها برای کاهش عرضه نفت به بازار...</h2>
      <address><time datetime="2019-11-02T19:30:00+00:00">02 Nov 2019, 19:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از تاس، الکساندر نواک، وزیر انرژی روسیه، امروز به خبرنگاران گفت:‌مسکو در قالب اجرای توافق کاهش عرضه نفت به بازار جهانی با کشورهای اوپک پلاس 211 هزار بشکه روزانه از تولید نفت خود در ماه اکتبر کاسته است.</p>
      <p>وی ادامه داد:‌روسیه در ماه اکتبر سال جاری نسبت به مدت مشابه سال گذشته در راستای اجرای توافق کاهش عرضه نفت به بازار جهانی با اوپک پلاس 211 هزار بشکه از تولید نفت خود کاسته است.</p>
      <p>در عین حال در پایان ماه اکتبر این رقم به 298 هزار بشکه در روز رسیده است.</p>
      <p>با توجه به آنکه روسیه توافق کرده بود 228 هزار بشکه از تولید نفت خود کاهش دهد رقم 211 هزار بشکه‌ای حاکی از عمل کردن مسکو به 92 و نیم درصد از تعهد خود است.</p>
      <p>توافق کاهش عرضه نفت در بازار جهانی بین کشورهای عضو اوپک و دیگر تولید کنندگان نفت که در مجموع به اوپک پلاس مشهور شده‌اند با هدف تثبیت قیمت نفت در بازار جهانی شکل گرفت و تا ماه مارس 2020 تمدید شده است.</p>
      <p>بر اساس محاسبات آژانس بین‌المللی انرژی کشورهای عضو اوپک پلاس تاکنون بیش از دو برابر تعهد خود از عرضه نفت به بازار جهانی کاسته‌اند.</p>
    </article>
  </body>
</html>