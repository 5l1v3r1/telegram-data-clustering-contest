<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/02/special-committe-to-study-on-uapa.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-02T19:40:00+00:00"/>
    <meta property="og:title" content="യുഎപിഎയില്‍ ഇടപെടാന്‍ സര്‍ക്കാര്‍; പരിശോധിക്കാൻ ജഡ്ജി അധ്യക്ഷനായ സമിതി"/>
    <meta property="og:description" content="മാവോയിസ്റ്റ് ലഘുലേഖ കൈവശം വെച്ച സിപിഎം പ്രവര്‍ത്തകര്‍ക്കെതിരെ പൊലീസ് യുഎപിഎ ചുമത്തിയത് സർക്കാർ പരിശോധിക്കും. ഹൈക്കോടതി ജഡ്ജി അധ്യക്ഷനായ സമിതിയാണ്.Moist Kerala. Maoist Attack. Manorama News. Manorama Online. Malayalam news. മാവോയിസ്റ്റ് കേരള. മനോരമ ന്യൂസ്. മനോരമ ഓൺലൈൻ. മലയാളം വാർ‍ത്ത.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>യുഎപിഎയില്‍ ഇടപെടാന്‍ സര്‍ക്കാര്‍; പരിശോധിക്കാൻ ജഡ്ജി അധ്യക്ഷനായ സമിതി</h1>
      <address><time datetime="2019-11-02T19:40:00+00:00">02 Nov 2019, 19:40</time> by <a rel="author">മനോരമ ലേഖകൻ</a></address>
      <p>തിരുവനന്തപുരം∙ മാവോയിസ്റ്റ് ലഘുലേഖ കൈവശം വെച്ച സിപിഎം പ്രവര്‍ത്തകര്‍ക്കെതിരെ പൊലീസ് യുഎപിഎ ചുമത്തിയത് സർക്കാർ പരിശോധിക്കും. ഹൈക്കോടതി ജഡ്ജി അധ്യക്ഷനായ സമിതിയാണ് പരിശോധിക്കുന്നത്. സമിതിയുടെ റിപ്പോര്‍ട്ട് അനുസരിച്ച് മാത്രമേ പ്രോസിക്യൂഷന് അനുമതി നൽകൂ. ഈ സര്‍ക്കാര്‍ അധികാരമേറ്റ ശേഷം 6 കേസുകളില്‍ പ്രോസിക്യൂഷന്‍ നിഷേധിച്ചിരുന്നു. പൊലീസ് നടപടി സര്‍ക്കാരിനെയും ഇടതുമുന്നണിയേയും  വെട്ടിലാക്കിയ സാഹചര്യത്തിലാണ് നടപടി. </p>
      <p>പൊലീസ് നടപടിക്കെതിരെ പ്രതിപക്ഷനേതാവ് രമേശ് ചെന്നിത്തലയും സിപിഐ സംസ്ഥാന സെക്രട്ടറി കാനം രാജേന്ദ്രനും രംഗത്തെത്തി. പൊലീസ് കാരണം പലതവണ  തലകുനിക്കേണ്ടി വന്ന സര്‍ക്കാരിന്റെ  രാഷ്ട്രീയ നിലപാടുകളെ പോലും ചോദ്യം ചെയ്യുന്നതായി യുഎപിഎ ചുമത്തിയുള്ള സിപിഎം പ്രവര്‍ത്തകരുടെ അറസ്റ്റ്. പിണറായി സര്‍ക്കാരിന്റെ കിരാതമുഖം വെളിവാക്കുന്നതാണെന്ന് അറസ്റ്റെന്ന് പ്രതിപക്ഷനേതാവ് രമേശ് ചെന്നിത്തല കുറ്റപ്പെടുത്തി. പൊലീസ് നടപടി ഇടതുപക്ഷ സര്‍ക്കാരിന് കളങ്കം ചാര്‍ത്തുന്നതാണെന്ന് സിപിഐ ദേശീയ സെക്രട്ടേറിയറ്റ് അംഗം ബിനോയ് വിശ്വം  വിമര്‍ശിച്ചു.  പൊലീസിനെ നിലനിര്‍ത്തണമെന്ന് പരോക്ഷമായി സിപിഐ പറഞ്ഞു. </p>
    </article>
  </body>
</html>