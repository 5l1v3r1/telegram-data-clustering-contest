<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637592/%D9%82%D9%85%D8%A7%D8%B1%D8%A8%D8%A7%D8%B2%DB%8C-%D9%86%DB%8C%D9%85%DB%8C-%D8%A7%D8%B2-%DA%A9%D9%88%D8%AF%DA%A9%D8%A7%D9%86-11-%D8%AA%D8%A7-16-%D8%B3%D8%A7%D9%84%D9%87-%D8%A7%D9%86%DA%AF%D9%84%DB%8C%D8%B3%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T19:45:00+00:00"/>
    <meta property="og:title" content="قماربازی نیمی از کودکان 11 تا 16 ساله انگلیسی"/>
    <meta property="og:description" content="حدود نیمی از کودکان 11 تا 16 ساله انگلیسی، قماربازی کرده اند و قماربازی در میان کودکان و نوجوانان اقلیتهای نژادی، بیش تر دیده می شود."/>
  </head>
  <body>
    <article>
      <h1>
        <a href="https://www.bultannews.com/fa/news/637592/%D9%82%D9%85%D8%A7%D8%B1%D8%A8%D8%A7%D8%B2%DB%8C-%D9%86%DB%8C%D9%85%DB%8C-%D8%A7%D8%B2-%DA%A9%D9%88%D8%AF%DA%A9%D8%A7%D9%86-11-%D8%AA%D8%A7-16-%D8%B3%D8%A7%D9%84%D9%87-%D8%A7%D9%86%DA%AF%D9%84%DB%8C%D8%B3%DB%8C">قماربازی نیمی از کودکان 11 تا 16 ساله انگلیسی</a>
      </h1>
      <h2>حدود نیمی از کودکان 11 تا 16 ساله انگلیسی، قماربازی کرده اند و قماربازی در میان کودکان و نوجوانان اقلیتهای نژادی، بیش تر دیده می شود.</h2>
      <address><time datetime="2019-11-02T19:45:00+00:00">02 Nov 2019, 19:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، براساس بررسی دانشگاه کاردیف، حدود نیمی از کودکان 11 تا 16 ساله انگلیسی، قماربازی کرده اند و قماربازی در میان کودکان و نوجوانان اقلیتهای نژادی، بیش تر دیده می شود.<br/>دانشگاه کاردیف در یکی از گسترده ترین بررسی هایی که درباره قماربازی کودکان و نوجوانان انگلیسی توصیف شده است، اعلام کرد:41 درصد از افراد 11 تا 16 ساله انگلیسی، در دوازده ماه گذشته، قماربازی کرده اند.<br/>دستگاه های قماربازی در مراکز خرید، در درون میخانه ها و باشگاه ها و نیز کارت های قماربازی، از روش های مورد علاقه کودکان و نوجوانان انگلیسی، برای قماربازی است.<br/>براساس گزارش دانشگاه کاردیف، کودکانی که کمتر به مدرسه می روند، بیش تر قماربازی می کنند و سپس از قمار خود، ناراحت می شوند.<br/>پژوهشگران این دانشگاه تاکید کرده اند به منظور افزایش آگاهی کودکان و نوجوانان از خطرهای قماربازی، باید اقدامات فراوانی صورت گیرد و از سیاستمداران، مدارس و خانواده ها خواسته اند برای پیشگیری از قماربازی کودکان، اقدام کنند.<br/>گاردین نوشت: در حالی که در 20 سال اخیر، شمار بزرگسالانی که سیگار می کشند یا مشروب الکلی می نوشند رو به کاهش بوده، قمار بازی، به علت وفور امکانات قمار، حتی در میان کودکان و نوجوانان رو به افزایش است و بسیاری از کودکان قمارباز، در بزرگسالی نیز قمار می کنند.<br/>در نظرسنجی دانشگاه کاردیف، از بیش از 37 هزار دانش آموز 11 تا 16 ساله، نظرخواهی شد. پارسال نیز کمیسیون قمار (Gambling Commission) در انگلیس گزارش داد: 39 درصد از دانش آموزان 11 تا 16 ساله، با پول خودشان قمار کرده اند</p>
    </article>
  </body>
</html>