<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/rnbo-zatverdila-oboronniy-byudzhet-na-2020-rik-328293_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T19:59:00+00:00"/>
    <meta property="og:title" content="РНБО затвердила оборонний бюджет на 2020 рік"/>
    <meta property="og:description" content="Витрати України на безпеку і оборону у проекті бюджету 2020 складуть 5,4% від ВВП."/>
  </head>
  <body>
    <article>
      <h1>РНБО затвердила оборонний бюджет на 2020 рік</h1>
      <h2>Витрати України на безпеку і оборону у проекті бюджету 2020 складуть 5,4% від ВВП.</h2>
      <address>
        <time datetime="2019-11-02T19:59:00+00:00">02 Nov 2019, 19:59</time>
      </address>
      <p>У РНБО затвердили рішення про пропозиції до бюджету-2020, що стосуються оборони України. Відповідне рішення було прийнято на засіданні в суботу, 2 листопада.</p>
      <p>Рада національної безпеки і оборони України ухвалила рішення щодо пропозицій до проекту закону України "Про Державний бюджет України на 2020 рік" по статтях, пов'язаних із забезпеченням національної безпеки і оборони.</p>
      <p>Згідно з рішенням, витрати України на безпеку і оборону у проекті бюджету 2020 складуть 245,8 мільярда гривень - 5,4% від обсягу валового внутрішнього продукту країни.</p>
      <p>З цієї суми планується виділити 207,8 млрд гривень на видатки за бюджетними програмами Міноборони, 10 млрд гривень на державні гарантії, 28 млрд гривень - на додаткові видатки загального фонду за бюджетною програмою РНБО "Нерозподілені видатки на національну безпеку і оборону", які будуть розписані окремо за рішенням Ради нацбезпеки.</p>
      <p>Як повідомлялося, <a href="https://dt.ua/internal/viyna-i-diryaviy-oboronniy-potenciyal-327406_.html"><b>витрати держбюджету-2020 на забезпечення</b></a> нацбезпеки зростуть лише на РНБО, де за бюджетною програмою "Нерозподілені видатки на національну безпеку і оборону" передбачено 28 млрд грн. Докладніше читайте в статті Валентина Бадрака<b> <a href="https://dt.ua/internal/viyna-i-diryaviy-oboronniy-potenciyal-327406_.html">"Війна і дірявий оборонний потенціал"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>