<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811182.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T19:36:00+00:00"/>
    <meta property="og:title" content="نامه روحانی به سران کشورهای شورای همکاری خلیج فارس و عراق درباره پویش صلح هرمز"/>
    <meta property="og:description" content="به گزارش مهر، سید عباس موسوی سخنگوی وزارت امور خارجه کشورمان در پاسخ به پرسش خبرنگاران در خصوص اخبار منتشره از ارسال نامه رئیس جمهوری اسلامی ایران به سران کشورهای شورای همکاری خلیج فارس و عراق، ضمن تایید این خبر افزود: پس از ارائه &quot; پویش صلح هرمز &quot; توسط ریاست محترم جمهوری اسلامی ایران در نشست امسال مجمع عمومی سازمان ملل متحد، ایشان متن کامل آن را برای سران کشورهای یاد شده ارسال کرد و در آن خواستار تشریک مساعی همه آنها در پردازش و اجرای آن شدند."/>
  </head>
  <body>
    <article>
      <h1>نامه روحانی به سران کشورهای شورای همکاری خلیج فارس و عراق درباره پویش صلح هرمز</h1>
      <address>
        <time datetime="2019-11-02T19:36:00+00:00">02 Nov 2019, 19:36</time>
      </address>
      <p>سخنگوی وزارت خارجه ضمن تایید اخبار منتشره درباره ارسال نامه رئیس جمهور به سران کشورهای شورای همکاری خلیج فارس و عراق، گفت: ایشان خواستار تشریک مساعی همه در اجرای پویش صلح هرمز شد.</p>
      <p>به گزارش مهر، سید عباس موسوی سخنگوی وزارت امور خارجه کشورمان در پاسخ به پرسش خبرنگاران در خصوص اخبار منتشره از ارسال نامه رئیس جمهوری اسلامی ایران به سران کشورهای شورای همکاری خلیج فارس و عراق، ضمن تایید این خبر افزود: پس از ارائه " پویش صلح هرمز " توسط ریاست محترم جمهوری اسلامی ایران در نشست امسال مجمع عمومی سازمان ملل متحد، ایشان متن کامل آن را برای سران کشورهای یاد شده ارسال کرد و در آن خواستار تشریک مساعی همه آنها در پردازش و اجرای آن شدند.</p>
      <p>وی افزود: این امر نشان دهنده جدیت جمهوری اسلامی ایران و اهمیت دادن به کشورهای منطقه در تامین ثبات و امنیت در منطقه خلیج فارس است.</p>
      <p>موسوی اضافه کرد: دکتر ظریف وزیر امور خارجه کشورمان نیز بزودی نامه ای در این زمینه خطاب به دبیرکل سازمان ملل متحد ارسال خواهد کرد.</p>
    </article>
  </body>
</html>