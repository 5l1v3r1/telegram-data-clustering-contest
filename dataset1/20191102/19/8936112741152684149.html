<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/eintracht-frankfurt-bayern-5-1-niemieckie-media-bezlitosne-dla-bayernu,982456.html"/>
    <meta property="og:site_name" content="TVN24"/>
    <meta property="article:published_time" content="2019-11-02T19:57:00+00:00"/>
    <meta property="og:title" content="Niemieckie media po &quot;katastrofie&quot; Bayernu. &quot;Uratowałoby go tylko pięciu Lewandowskich&quot;"/>
    <meta property="og:description" content="Koszmarna sobota Bayernu Monachium. Po upokarzającej porażce z Eintrachtem 1:5 zespół Roberta Lewandowskiego został skrytykowany w niemieckich mediach. Najłagodniej dziennikarze obeszli się z Polak..."/>
  </head>
  <body>
    <article>
      <h1>Niemieckie media po "katastrofie" Bayernu. "Uratowałoby go tylko pięciu Lewandowskich"</h1>
      <address>
        <time datetime="2019-11-02T19:57:00+00:00">02 Nov 2019, 19:57</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/5cd81ef7-da74-42f0-a229-e468cb6437e1.jpg?type=1&amp;srcmode=0&amp;srcx=1/1&amp;srcy=12/25&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Lewandowski strzela w tym sezonie jak na zawołanie Foto: Getty Images | Video: Eleven Sports Network</figcaption>
      </slideshow>
      <h3>Koszmarna sobota Bayernu Monachium. Po upokarzającej porażce z Eintrachtem 1:5 zespół Roberta Lewandowskiego został skrytykowany w niemieckich mediach. Najłagodniej dziennikarze obeszli się z Polakiem, który znów trafił do siatki.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi niemieckiej można oglądać na kanałach ELEVEN SPORTS w player.pl</a>
        </b>
      </p>
      <p>Mistrzowie Niemiec ponieśli drugą porażkę w sezonie, a ich bilans uzupełniają trzy remisy i pięć wygranych - jak na hegemona ostatnich lat jest to wynik bardzo przeciętny. Nic więc dziwnego, że w ostatnim czasie pojawia się mnóstwo spekulacji dotyczących ewentualnego zwolnienia trenera Nico Kovaca. Po kompromitacji we Frankfurcie stołek Chorwata wydaje się być rozgrzany do czerwoności.</p>
      <h3>Boateng kozłem ofiarnym</h3>
      <related>
        <a href="https://eurosport.tvn24.pl/pilka-nozna,105/efektowny-gol-lewego-na-nic-kompromitujaca-porazka-bayernu,982397.html"/>
      </related>
      <p>Sobotnie ciosy są dla niego tym bardziej bolesne, że zadawali je byli podopieczni, z którymi pracował w latach 2016-2018.</p>
      <p>"Zmierzch Bayernu we Frankfurcie. Wściekły Kovac przegrywa po raz drugi i to na starych śmieciach" - piszą w pomeczowym komentarzu dziennikarze "Bilda". "Abendzeitung", które przeprowadziło relację na żywo ze spotkania, w słowach jest oszczędne. W podsumowaniu używa tylko jednego, za to bardzo wymownego - "katastrofa".</p>
      <p>Suchej nitki na monachijczykach nie zostawia też "Sueddeutschezeitung". Dziennikarze tej gazety "znęcając" się nad Bayernem wskazali też głównego winowajcę. "Klęska zaczęła się od Boatenga" - czytamy w tytule. Wybór środkowego obrońcy na kozła ofiarnego dziwić nie może, bo to on już w 8. minucie nie zdążył za rywalami pędzącymi w kontrze, sfaulował Gonzalo Paciencię i, wylatując z boiska z czerwoną kartką, osłabił zespół.</p>
      <h3>Lewandowski oszczędzony</h3>
      <p>Jedynym, który w sobotę może mieć do siebie niewiele zastrzeżeń jest Lewandowski. Polski napastnik sytuację bramkową stworzył sobie sam i strzelił tym samym gola w 10. kolejnym spotkaniu tego sezonu. Choć Bayernowi na nic się to zdało, to dziennikarze postawę napastnika docenili, zgodnie oceniając go najwyżej w drużynie.</p>
      <p>Wymowny jest też komentarz "Abendzeitung". "W swoim 300. meczu w Bundeslidze strzelił 216 gola - to szalony wynik. W sobotę Bayern mógł się uratować tylko, gdyby miał w składzie pięciu Lewandowskich".</p>
      <p>Po 10 kolejkach Bayern zajmuje w lidze czwarte miejsce. Ma cztery punkty straty do prowadzącej Borussii Moenchengladbach.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/505845da-c96d-4674-a2d7-9904e43e51b0.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>W Bayernie mają o czym myśleć<cite>Źródło: Getty Images</cite></figcaption>
      </figure>
      <p><b>WYNIKI 10. KOLEJKI BUNDESLIGI:</b><br/>Hoffenheim - Paderborn 3:0<br/>Borussia D. - Wolfsburg 3:0<br/>Bayer - Borussia M. 1:2<br/>Eintracht Frankfurt - Bayern 5:1<br/>RB Lipsk - Mainz 8:0<br/>Werder  - Freiburg 2:2<br/>Union Berlin - Hertha 1:0<br/><br/><b>niedziela:</b><br/>Fortuna Duesseldorf - FC Koeln <br/>Augsburg - Schalke</p>
      <p>Autor: pqv/TG / Źródło: eurosport.pl</p>
    </article>
  </body>
</html>