<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/enas-34xronos-zei-pagideymenos-se-soma-paidiou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T19:07:07+00:00"/>
    <meta property="og:title" content="Ένας 34χρονος ζει «παγιδευμένος» σε σώμα παιδιού"/>
    <meta property="og:description" content="Ο Ζου, ο οποίος εργάζεται παράλληλα και ως κομμωτής, δηλώνει πως «είμαι ακόμα σαν παιδί, γι’ αυτό τον λόγο δεν μπορώ να έχω γυναίκα ή παιδί και δεν μπορώ να γεράσω»"/>
  </head>
  <body>
    <article>
      <h1>Ένας 34χρονος ζει «παγιδευμένος» σε σώμα παιδιού</h1>
      <h2>Ο Ζου, ο οποίος εργάζεται παράλληλα και ως κομμωτής, δηλώνει πως «είμαι ακόμα σαν παιδί, γι’ αυτό τον λόγο δεν μπορώ να έχω γυναίκα ή παιδί και δεν μπορώ να γεράσω»</h2>
      <address><time datetime="2019-11-02T19:07:07+00:00">02 Nov 2019, 19:07</time> by <a rel="author">ΤοΒΗΜΑ Team</a></address>
      <p>Ο Ζου Σενγκάι είναι αγρότης, ζει στην επαρχία Χουμπέι στην Κίνα και ισχυρίζεται ότι το σώμα του σταμάτησε να αναπτύσσεται όταν ήταν έξι ετών. Τότε, είχε χτυπήσειτο κεφάλι του σε μία πέτρα.</p>
      <p>Ο Ζου, ο οποίος εργάζεται παράλληλα και ως κομμωτής, δηλώνει πως «είμαι ακόμα σαν παιδί, γι’ αυτό τον λόγο δεν μπορώ να έχω γυναίκα ή παιδί και δεν μπορώ να γεράσω».</p>
      <p><a href="https://www.in.gr/2019/11/03/economy/pleonasma-merisma-kai-anadromika-erxontai-ta-xristougenna/">Διαβάστε ακόμη : Πλεόνασμα - Μέρισμα και αναδρομικά έρχονται τα Χριστούγεννα <br/></a>«Παρόλο που είμαι 34 χρονών, το σώμα μου είναι ακόμα σαν ενός ανήλικου παιδιού» υποστηρίζει, σημειώνοντας πως λόγω της εμφάνισης του και του τόνου της φωνής του πολλές φορές τον μπερδεύουν με παιδί.</p>
      <figure>
        <img src="https://www.in.gr/wp-content/uploads/2019/11/1-71-600x439.jpg"/>
      </figure>
      <h3>Χτύπησε σε ένα βράχο</h3>
      <p>Οπως μεταδίδει η <a href="https://www.dailymail.co.uk/news/article-7638819/Chinese-man-34-trapped-six-year-olds-body-brain-injuries.html?fbclid=IwAR1EOiaYjEEnHMXHi7EvI7hhopuU8fXHJZt5HAbzcbCJCgnEd-AT4wt1UFg">DailyMail,</a> χτύπησε σ’ έναν βράχο ενώ έπαιζε ένα παιχνίδι και οι γιατροί του είπαν πώς το μέρος του εγκεφάλου που απελευθερώνει ορμόνες που σχετίζονται με την ανάπτυξη έπαθε ζημιά. Γι΄αυτό το λόγο επομένως δεν μπορεί να μεγαλώσει.</p>
      <p>Ωστόσο, εξαιτίας της κατάστασης του συστήματος Υγείας στην Κίνα τότε, το πρόβλημά του δεν αντιμετωπίστηκε με σωστό τρόπο.</p>
      <figure>
        <img src="https://www.in.gr/wp-content/uploads/2019/11/1-72-600x315.jpg"/>
      </figure>
      <p>Σύμφωνα με τον ίδιο, δεν αιμορραγούσε μετά το χτύπημα γι’ αυτό και δεν ανησύχησε. Το ίδιο βράδυ, όμως, ανέβασε πυρετό και η κατάσταση του δεν βελτιώθηκε τις επόμενες τρεις μέρες με αποτέλεσμα να μεταφερθεί σε νοσοκομείο όπου οι γιατροί του αφαίρεσαν το πηγμένο αίμα στον εγκέφαλο του.</p>
      <p>Οι γονείς του θεώρησαν ότι έγινε καλά και για τα επόμενα τρία χρόνια ζούσε σαν φυσιολογικό παιδί, όμως όταν έγινε εννιά διαπίστωσε ότι δεν είχε ψηλώσει καθόλου και ότι το σώμα του ήταν όπως όταν ήταν έξι.</p>
      <p>Επισκέφθηκε ένα μεγαλύτερο νοσοκομείο όπου του είπαν για το πρόβλημα που αντιμετώπιζε και ακολούθησε φαρμακευτική αγωγή για πέντε χρόνια, όμως τίποτα δεν άλλαξε.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>