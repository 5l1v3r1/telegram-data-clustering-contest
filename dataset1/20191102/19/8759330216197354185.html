<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902121/eupgnk.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T19:50:00+00:00"/>
    <meta property="og:title" content="Genk krijgt flinke domper te verwerken na onverwachte nederlaag tegen Eupen"/>
    <meta property="og:description" content="KRC Genk blijft dit seizoen maar sukkelen. De Limburgers moesten drie punten pakken tegen KAS Eupen, maar slaagden niet in hun opzet. Sterker nog, Eupen haalde het met 2-0 van de landskampioen."/>
  </head>
  <body>
    <article>
      <h1>Genk krijgt flinke domper te verwerken na onverwachte nederlaag tegen Eupen</h1>
      <address>
        <time datetime="2019-11-02T19:50:00+00:00">02 Nov 2019, 19:50</time>
      </address>
      <p>
        <b>KRC Genk blijft dit seizoen maar sukkelen. De Limburgers moesten drie punten pakken tegen KAS Eupen, maar slaagden niet in hun opzet. Sterker nog, Eupen haalde het met 2-0 van de landskampioen.</b>
      </p>
      <p>De jonge Odey kreeg van Felice Mazzu zijn eerste basisplek in de competitie. De jonge spits wist ook meteen te overtuigen met enkele goede acties en kansen bij het sterk begonnen Genk. De Limburgers toonden ook het meeste aanvalsdrang.</p>
      <p>De bezoekers leken dus op weg naar het eerste doelpunt. Dat kwam er niet. Genk kreeg wel een dubbele mokerslag te verwerken nadat Eupen op bijzonder korte tijd twee keer wist te scoren. Jonathan Bolingi en Jordi Amat waren de beulen van dienst.</p>
      <figure>
        <iframe data-src="https://twitter.com/kas_eupen/status/1190681464389672961?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Genk leek helemaal van slag en kwam amper nog tot kansen. Eupen daarentegen, dat bleef bijzonder goed meevoetballen en kreeg zelfs de beste kansen op de 3-0. De Genk-fans waren dan ook absoluut niet tevreden en riepen om het ontslag van hun trainer, Felice Mazzu.</p>
      <p>Felice Mazzu besloot om in te grijpen en bracht Ito op het veld. Genk zocht duidelijk naar die belangrijke aansluitingstreffer, maar die liet maar op zich wachten. Het derde doelpunt van de avond leek zelfs aan de overkant te gaan vallen. Eupen kroop wel naar achter, maar had ook de beste kansen. Dat doelpunt viel er uiteindelijk niet meer.</p>
      <aside>Lees meer<br/><a href="https://www.voetbalprimeur.be/nieuws/902113/fans-van-genk-roepen-om-ontslag-mazzu-na-nieuwe-mokerslag.html?itm_source=www.voetbalprimeur.be&amp;itm_medium=highlighted-content">Fans van Genk roepen om ontslag Mazzu na nieuwe mokerslag: 'Oprotten!'</a></aside>
      <p>Eupen springt dankzij de overwinning naar de tiende plek in de stand. Het telt nu zestien punten na veertien wedstrijden. Genk blijft steken op de zevende plek met twintig punten na dertien wedstrijden. Het heeft een achterstand van één punt op Charleroi, de zesde in de stand.</p>
    </article>
  </body>
</html>