<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637473/%DA%AF%D9%88%D8%B4%DB%8C-%D9%88%DB%8C%D9%88%D9%88-%D9%88%D8%A7%DB%8C-19-%D8%A8%D8%A7-%DA%86%DB%8C%D9%BE%D8%B3%D8%AA-%D9%85%D8%AF%DB%8C%D8%A7%D8%AA%DA%A9-%D9%88-%D8%B8%D8%A7%D9%87%D8%B1%DB%8C-%D8%A2%D8%B4%D9%86%D8%A7-%D8%A7%D8%B2-%D8%B1%D8%A7%D9%87-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T13:17:00+00:00"/>
    <meta property="og:title" content="گوشی ویوو وای 19 با چیپست مدیاتک و ظاهری آشنا از راه رسید"/>
    <meta property="og:description" content="گوشی ویوو وای 19 (vivo Y19) در قامت یک موبایل میان رده در ویتنام و تایلند معرفی شد."/>
  </head>
  <body>
    <article>
      <h1>
        <a href="https://www.bultannews.com/fa/news/637473/%DA%AF%D9%88%D8%B4%DB%8C-%D9%88%DB%8C%D9%88%D9%88-%D9%88%D8%A7%DB%8C-19-%D8%A8%D8%A7-%DA%86%DB%8C%D9%BE%D8%B3%D8%AA-%D9%85%D8%AF%DB%8C%D8%A7%D8%AA%DA%A9-%D9%88-%D8%B8%D8%A7%D9%87%D8%B1%DB%8C-%D8%A2%D8%B4%D9%86%D8%A7-%D8%A7%D8%B2-%D8%B1%D8%A7%D9%87-%D8%B1%D8%B3%DB%8C%D8%AF">گوشی ویوو وای 19 با چیپست مدیاتک و ظاهری آشنا از راه رسید</a>
      </h1>
      <h2>گوشی ویوو وای 19 (vivo Y19) در قامت یک موبایل میان رده در ویتنام و تایلند معرفی شد.</h2>
      <address><time datetime="2019-11-02T13:17:00+00:00">02 Nov 2019, 13:17</time> by <a rel="author">بولتن نیوز | bultannews.com</a></address>
      <p><b>گروه IT:</b> گوشی <b>ویوو وای 19</b> (vivo Y19) در قامت یک موبایل میان رده در ویتنام و تایلند معرفی شد. طراحی ویوو وای ۱۹ یادآور دیگر محصول جدید کمپانی چینی،<b> ویوو یو ۳</b> است که پیش‌تر وارد بازار چین شده بود.   <br/>به گزارش بولتن نیوز به نقل از گجت نیوز، با وجود تشابه در طراحی، یک تفاوت مهم وجود دارد؛ اینکه گوشی ویوو وای 19 به تراشه<b> هلیو P65 مدیاتک</b> تجهیز شده و ویوو یو 3 از<b> اسنپدراگون 675 کوالکام</b> قدرت می‌گیرد. سایر مشخصات این دو دستگاه، تقریبا یکسان است.<br/><br/>در جلو، یک صفحه نمایش 6.53 اینچی با وضوح فول اچ دی پلاس و ناچ قطره‌ای وجود دارد. پنل پشتی هم میزبان سه دوربین و یک فلاش LED است. اجزای ماژول سه‌گانه را دوربین معمولی 16 مگاپیکسلی، دوربین فوق عریض 8 مگاپیکسلی و سنسور عمقی 2 مگاپیکسلی تشکیل می‌دهند.<br/><br/>قابلیتی موسوم به <b>Pose Master</b> هم هست که به طور هوشمند، بهترین ژست را برای عکاسی تعیین و به کاربران پیشنهاد می‌کند. باتری 5000 میلی‌آمپر ساعتی ویوو Y19 توانایی پشتیبانی از شارژ سریع و البته شارژ معکوس کابلی را دارد.<br/><br/>برخلاف ویوو U3، این محصول فقط در یک نسخه<b> 128 گیگابایتی</b> با<b> 6 گیگ رم</b> عرضه می‌شود. هنوز وب‌سایت ویتنامی کمپانی، به هیچ قیمتی اشاره نکرده است؛ ولی هزینه خرید برای مشتریان تایلندی، مبلغی معادل<b> 230 دلار</b> خواهد بود. هم‌اکنون امکان پیش‌خرید گوشی جدید ویوو وجود دارد و عرضه‌‌ی آن از تاریخ<b> 14 آبان</b> (5 نوامبر) آغاز خواهد شد.</p>
    </article>
  </body>
</html>