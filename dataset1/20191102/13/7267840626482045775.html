<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357007879-v-hmelnickoj-oblasti-perevernulsja-avtobus-postradali-8-chelovek-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-02T13:49:00+00:00"/>
    <meta property="og:title" content="В Хмельницкой области перевернулся автобус, пострадали 8 человек (фото)"/>
    <meta property="og:description" content="На Хмельниччині працівники поліції з'ясовують причини та обставини, за яких перекинувся рейсовий автобус у Кам'янець-Подільському районі. В результаті аварії орієнтовно травмувалося 7 пасажирів та водій транспортного засобу. Дані щодо кількості та..."/>
  </head>
  <body>
    <article>
      <h1>В Хмельницкой области перевернулся автобус, пострадали 8 человек (фото)</h1>
      <address>
        <time datetime="2019-11-02T13:49:00+00:00">02 Nov 2019, 13:49</time>
      </address>
      <p>На Хмельниччині працівники поліції з'ясовують причини та обставини, за яких перекинувся рейсовий автобус у Кам'янець-Подільському районі. В результаті аварії орієнтовно травмувалося 7 пасажирів та водій транспортного засобу. Дані щодо кількості та стану здоров’я потерпілих ще уточнюються, <a href="https://www.facebook.com/policia.Khmelnytskoi.oblasti/posts/2353966278048107?__tn__=-R">повідомляє</a> поліція області.</p>
      <p>Дорожньо-транспортна пригода сталася 2 листопада близько 11-ї години ранку на околиці села Довжок Кам'янець-Подільського району.</p>
      <p>Рейсовий автобус, який рухався за маршрутом "Залісся-1 – Кам’янець-Подільський", з’їхав у кювет та перекинувся.<br/>За попередніми даними, в результаті перекидання транспортного засобу 31-річний водій та 7 пасажирів автобуса отримали тілесні ушкодження різного ступеня важкості. Потерпілих доставили в Кам’янець-Подільську районну лікарню.</p>
      <p>Деталі та причини дорожньо-транспортної пригоди встановлюються. На місці події працюють слідчо-оперативні групи Головного управління Національної поліції Хмельницької області та Кам’янець-Подільського відділення поліції.</p>
      <related>
        <h4>Читайте также:</h4>
        <a href="https://glavnoe.ua/news/n357007822-pod-harkovom-zhiguli-vletel-v-derevo-passazhir-pogib-voditel-v-neotlozhke"/>
      </related>
      <p>За попередньою інформацією, у транспортному засобі заклинило колесо, але остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.</p>
      <p>В подальшому інформація щодо ДТП буде уточнюватися.</p>
      <figure>
        <img src="https://img.glavnoe.ua/Image2018/2019/11/02/0003.jpg"/>
      </figure>
      <figure>
        <img src="https://img.glavnoe.ua/Image2018/2019/11/02/0004.jpg"/>
      </figure>
      <figure>
        <img src="https://img.glavnoe.ua/Image2018/2019/11/02/0005.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357007810-pod-kievom-pjanyj-na-bmw-sbil-beremennuju-zhenschinu"/>
      </related>
    </article>
  </body>
</html>