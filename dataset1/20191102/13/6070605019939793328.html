<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/internacional/espanyol-ofereix-Greta-Thunberg-Atlantic_0_2336766505.html"/>
    <meta property="og:site_name" content="Ara.cat"/>
    <meta property="article:published_time" content="2019-11-02T13:28:20+00:00"/>
    <meta property="og:title" content="El govern espanyol ofereix ajuda a Greta Thunberg per tornar a creuar l'Atlàntic"/>
    <meta property="og:description" content="L'activista ha de buscar un transport alternatiu per anar a Madrid després de la renúncia de Xile"/>
  </head>
  <body>
    <article>
      <h1>El govern espanyol ofereix ajuda a Greta Thunberg per tornar a creuar l'Atlàntic</h1>
      <h2>L'activista ha de buscar un transport alternatiu per anar a Madrid després de la renúncia de Xile</h2>
      <address>
        <time datetime="2019-11-02T13:28:20+00:00">02 Nov 2019, 13:28</time>
      </address>
      <p>El govern espanyol s'ha ofert a ajudar l'activista sueca Greta Thunberga a creuar l'oceà Atlàntic, <a href="https://www.ara.cat/internacional/Madrid-acollira-ONU-climatic-Xile_0_2336166491.html">per poder participar a la conferència sobre el Canvi Climàtic de l'ONU (COP 25), que finalment se celebrarà el desembre a Madrid </a>després de la renúncia del govern xilè a causa de l'onada de protestes que viu el país. Thunberg havia viatjat en un veler sense emissions de la família reial de Mònaco fins a Nova York per participar de la cimera que es va celebrar al setembre i tenia previst quedar-se al continent americà fins al desembre per participar de la reunió a Santiago.</p>
      <p>
        <a href="https://www.ara.cat/internacional/Greta-Thunberg-travessara-Atlantic-Grimaldi_0_2279172177.html">Així s'ho farà Greta Thunberg per viatjar de Suècia a Nova York sense agafar cap avió</a>
      </p>
      <p>L'anunci del govern espanyol l'ha fet a Twitter la ministra de Transició Ecològica en funcions, Teresa Ribera, en resposta al tuit de la jove: "Estimada Greta, seria fantàstic tenir-te aquí a Madrid. Vas fer un llarg viatge que ens va ajudar a despertar consciències, obrir ments i engegar l'acció. Ara ens encantaria ajudar-te a creuar l'Atlàntic de tornada". </p>
      <figure>
        <iframe data-src="https://twitter.com/Teresaribera/status/1190371788028628992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Thunberg havia demanat ajuda a través de les xarxes socials: "Ara que la COP25 s'ha traslladat oficialment de Santiago a Madrid necessitaré una mica m'ajuda. Resulta que he creuat mig món en sentit contrari. Haig de trobar una manera de creuar l'Atlàntic el novembre".</p>
      <figure>
        <iframe data-src="https://twitter.com/GretaThunberg/status/1190290034131267591?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La jove sueca busca sistemes de transport alternatius per denunciar la petjada ecològica dels avions. El seu viatge d'anada a Nova York en un veler de competició <a href="https://www.ara.cat/internacional/Greta-Thunberg-Nova-York-sostenible_0_2297770269.html">va ser criticat perquè els tripulants havien de tornar en avió i per la duresa de les condicions que va haver de suportar la noia, de només 15 anys, en els 15 dies de travessa a l'Atlàntic</a>.</p>
      <figure>
        <img src="https://www.ara.cat/2019/08/29/internacional/Thunberg-Malizia-II-creuat-Atlantic_2297780281_65080837_117x66.jpg"/>
      </figure>
      <p>
        <a href="https://www.ara.cat/internacional/Greta-Thunberg-Nova-York-sostenible_0_2297770269.html">El viatge de Greta Thunberg en vaixell a Nova York tampoc és sostenible</a>
      </p>
    </article>
  </body>
</html>