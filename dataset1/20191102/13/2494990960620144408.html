<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/gossip/2019/11/02/news/briatore-fidanzata-nuova-foto-gregoraci-instagram-1233977/"/>
    <meta property="og:site_name" content="Il Tempo"/>
    <meta property="article:published_time" content="2019-11-02T13:58:00+00:00"/>
    <meta property="og:title" content="Briatore e la baby-fidanzata. Gregoraci, solo insulti"/>
    <meta property="og:description" content="La showgirl contro l'ex marito: &quot;Fa rabbrividire&quot;"/>
  </head>
  <body>
    <article>
      <h6 class="kicker">SBOTTO SOCIAL</h6>
      <h1>Briatore e la baby-fidanzata. Gregoraci, solo insulti</h1>
      <h2>La showgirl contro l'ex marito: "Fa rabbrividire"</h2>
      <address><time datetime="2019-11-02T13:58:00+00:00">02 Nov 2019, 13:58</time> by <a rel="author">Giada Oricchio</a></address>
      <p>Elisabetta Gregoraci contro l’ex marito Flavio Briatore per colpa della nuova fidanzata Benedetta Bosi, studentessa di Giurisprudenza, 49 anni più giovane del proprietario del Billionaire. La showgirl è a Los Angeles con il figlio Nathan, ma il gossip l’ha raggiunta anche lì, via web: prima con le foto esclusive pubblicate dal settimanale “Chi”, poi con i commenti dei follower sul suo profilo Instagram. Una fan ha scritto: “Brava, non è il problema di avere un altro rapporto, ma l’età, questo destabilizza” e la Gregoraci (30 anni meno di Briatore) ha risposto tagliente: “Più che destabilizza, fa rabbrividire”.</p>
      <p>Un altro utente ha commentato: “poveraccio, si è dato la zappa sui piedi, questa volta ha davvero scombussolato gli equilibri di età tra uomo e donna… la gente non aspetta altro che fare battute, battutine e battutacce… se ne renderà conto” e la presentatrice calabrese: “Me lo auguro se ne renda conto… ma non ne sono sicura”, mentre a chi le esprimeva solidarietà ipotizzando che durante il matrimonio avesse sopportato tanto, ha risposto lapidaria: “Tanto”.</p>
      <p>A un altro follower che scrive: “Ma ora Flavio va alle scuole medie a conoscere le sue compagne”, Elisabetta risponde sarcastica: “Praticamente”, mentre a un fan in visibilio per il suo fisico scolpito: “Beato Flavio” replica: “Sei rimasto indietro”. C’è anche l’inguaribile romantica: “Io tifo per una riconciliazione tra te e Flavio”. La risposta? L’emoji della faccina terrorizzata. Briatore e la moglie si sono separati diversi mesi fa in maniera consensuale, ma si era ipotizzato un ritorno di fiamma dopo alcuni giorni di vacanza trascorsi insieme per il bene del figlio e dopo diversi like di apprezzamento e commenti di stima del manager sotto il profilo Instagram della Gregoraci. A quanto pare non è così.  </p>
      <related>
        <h4>Articoli Correlati</h4>
        <a href="https://www.iltempo.it/multimedia/2019/10/30/gallery/benedetta-bosi-flavio-briatore-malindi-foto-instagram-amore-gossip-anni-miss-carnevale-viareggio-1233113/"/>
      </related>
    </article>
  </body>
</html>