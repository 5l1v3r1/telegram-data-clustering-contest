<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/02/migranti-pd-chiederemo-ritiro-o-modifica-dei-decreti-sicurezza-top10_20191102_141250/"/>
    <meta property="og:site_name" content="Askanews"/>
    <meta property="article:published_time" content="2019-11-02T13:12:50+00:00"/>
    <meta property="og:title" content="Migranti, Pd: chiederemo ritiro o modifica dei decreti sicurezza"/>
    <meta property="og:description" content="Roma, 2 nov. (askanews) – “Nei prossimi giorni chiederemo il ritiro o la modifica dei decreti sicurezza, così come stabilito nel programma di governo e come fatto rilevare nelle osservazioni del Presidente della Repubblica. Perché i decreti sicurezza e le politiche di Salvini hanno determinato solo un aumento del numero di irregolari, illegalità e creato […]"/>
  </head>
  <body>
    <article>
      <h1>Migranti, Pd: chiederemo ritiro o modifica dei decreti sicurezza</h1>
      <h2>"Tenere insieme legalità e accoglienza"</h2>
      <address>
        <time datetime="2019-11-02T13:12:50+00:00">02 Nov 2019, 13:12</time>
      </address>
      <figure>
        <img src="http://www.askanews.it/wp-content/uploads/2019/11/20191102_141244_1C491639.jpg"/>
      </figure>
      <p>Roma, 2 nov. (askanews) – “Nei prossimi giorni chiederemo il ritiro o la modifica dei decreti sicurezza, così come stabilito nel programma di governo e come fatto rilevare nelle osservazioni del Presidente della Repubblica. Perché i decreti sicurezza e le politiche di Salvini hanno determinato solo un aumento del numero di irregolari, illegalità e creato un clima di odio insopportabile. I tweet, le urla, gli slogan non hanno risolto nulla. Anzi. Hanno prodotto più illegalità, insicurezza e paura”. E’ quanto annuncia il Pd in un post sulla sua pagina Facebook.</p>
      <p>“Vogliamo – si legge nel post – costruire una politica sull’immigrazione seria, che tenga insieme legalità e accoglienza. Umanità e politica estera. Con l’Europa, non contro l’Europa. Perché l’Italia è la porta del Mediterraneo e tutti se ne devono fare carico come abbiamo stabilito negli accordi di Malta. È tempo di dimostrare agli italiani che c’è chi fomenta i problemi e c’è chi è in grado di risolverli rispettando i diritti e senza mettere le persone le une contro le altre”.</p>
      <p>afe/sam</p>
    </article>
  </body>
</html>