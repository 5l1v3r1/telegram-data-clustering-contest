<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/118786-u-juznom-delu-kosovske-mitrovice-novo-skrnavljenje-spomenika-obelezene-mitrovske-zadusnice?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-02T13:45:04+00:00"/>
    <meta property="og:title" content="U južnom delu Kosovske Mitrovice novo skrnavljenje spomenika, obeležene mitrovske zadušnice"/>
    <meta property="og:description" content="Mitrovske zadušnice obeležene su danas na Kosovu, u sredinama gde su to bezbednosni uslovi dozvolili i gde još ima Srba, a organizovano autobusima posetili su i groblje u južnom delu Kosovske Mitrovice i naišli na novo skrnavljenje i uništavanje spomenika.Na tom groblju, gde su do 1999. godine sahranjivani pravoslavci i katolici, uništeno je i oskrnavljeno više od 80 odsto spomenika i odnete su sve bronzane biste i metalne ograde.Obnovljena je samo kapela na groblju, koja je bila zapaljena, ali ona je zaključana jer se na tom groblju ne vrše sahrane prvoslavaca, dok za katolike to pravilo ne važi i njihove grobove niko ne dira.Mnogi su posmrtne ostake svojih najmilijih preneli na groblje u selo Rudare gde se od 1999. obavljaju sahrane, ali i u Centralnu Srbiju gde su se srpske porodice odselile.Zadušnice su obeležene i na centralnom Kosovu i u selima gde još uvek ima Srba."/>
  </head>
  <body>
    <article>
      <h1>U južnom delu Kosovske Mitrovice novo skrnavljenje spomenika, obeležene mitrovske zadušnice</h1>
      <address>
        <time datetime="2019-11-02T13:45:04+00:00">02 Nov 2019, 13:45</time>
      </address>
      <p><b>Mitrovske zadušnice obeležene su danas na Kosovu, u sredinama gde su to bezbednosni uslovi dozvolili i gde još ima Srba, a organizovano autobusima posetili su i groblje u južnom delu Kosovske Mitrovice i naišli na novo skrnavljenje i uništavanje spomenika.</b><br/><br/>Na tom groblju, gde su do 1999. godine sahranjivani pravoslavci i katolici, uništeno je i oskrnavljeno više od 80 odsto spomenika i odnete su sve bronzane biste i metalne ograde.<br/><br/>Obnovljena je samo kapela na groblju, koja je bila zapaljena, ali ona je zaključana jer se na tom groblju ne vrše sahrane prvoslavaca, dok za katolike to pravilo ne važi i njihove grobove niko ne dira.<br/><br/>Mnogi su posmrtne ostake svojih najmilijih preneli na groblje u selo Rudare gde se od 1999. obavljaju sahrane, ali i u Centralnu Srbiju gde su se srpske porodice odselile.<br/><br/>Zadušnice su obeležene i na centralnom Kosovu i u selima gde još uvek ima Srba.</p>
    </article>
  </body>
</html>