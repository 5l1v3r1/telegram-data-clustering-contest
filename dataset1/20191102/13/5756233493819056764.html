<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619424/%D9%87%D8%B4%D8%AF%D8%A7%D8%B1-%D9%86%D8%A7%D8%A8%DB%8C%D9%86%D8%A7%DB%8C%DB%8C-%D8%AF%D8%B1-%D8%B5%D9%88%D8%B1%D8%AA-%D8%AE%DB%8C%D8%B1%D9%87-%D8%B4%D8%AF%D9%86-%D8%A8%D9%87-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AF%D8%B1-%D8%AA%D8%A7%D8%B1%DB%8C%DA%A9%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T13:19:00+00:00"/>
    <meta property="og:title" content="هشدار! نابینایی در صورت خیره شدن به تلفن همراه در تاریکی"/>
    <meta property="og:description" content="پزشکان در تحقیقات جدید خود به این نتیجه رسیده‌اند که خیره شدن به تلفن همراه در تاریکی باعث لخته شدن خون در چشم و نابینایی می‌شود."/>
  </head>
  <body>
    <article>
      <h1>هشدار! نابینایی در صورت خیره شدن به تلفن همراه در تاریکی</h1>
      <address>
        <time datetime="2019-11-02T13:19:00+00:00">02 Nov 2019, 13:19</time>
      </address>
      <p>
        <i>پزشکان در تحقیقات جدید خود به این نتیجه رسیده‌اند که خیره شدن به تلفن همراه در تاریکی باعث لخته شدن خون در چشم و نابینایی می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>پزشکان در تحقیقات جدید خود به این نتیجه رسیده‌اند که خیره شدن به تلفن همراه در تاریکی باعث لخته شدن خون در چشم می‌شود؛ در صورت عدم درمان در اسرع وقت، منجر به کاهش شدید بینایی و نابینایی می‌شود.</p>
      <p>نشریه "the sun" در گزارشی از نابینایی موقت مردی در چین به علت خیره شدن به تلفن همراه خود در تاریکی خبر داد؛ "وانگ" که در شمال غرب چین زندگی می‌کند، بر اثر کار کردن با تلفن هوشمند خود به مدت طولانی در تاریکی، بینایی خود را از دست داد.</p>
      <p>با مراجعه وانگ به پزشکان، آنها متوجه انسداد شریان شبکیه مرکزی چششم او شدند؛ از این عارضه با عنوان "سکته چشمی" یاد می‌شود؛ این وضعیت در اثر انسداد شریان‌هایی که اکسیژن را به شبکیه حمل می‌کنند ایجاد می‌شود که سیگنال‌هایی را به مغز می‌فرستد.</p>
      <p>پزشک وانگ، "لی تائو" گفت که نابینایی موقت وانگ ناشی از استفاده بیش از حد از وسایل الکترونیکی است که می‌تواند منجر به فشار بیش از حد در بینایی شود.</p>
      <p>دکتر تائو با مشاهده حدود 20 جوان مبتلا به این بیماری گفت: «انسداد شریان‌ها در شبکیه چشم به طور ناگهانی، جدی است و منجر به نابینایی می‌شود؛ ما معمولاً آن را "سکته چشمی" می‌نامیم.»</p>
      <p>اما برخی از پزشکان درباره علت نابینایی موقت وانگ تردید دارند، چرا که آنها معتقدند سکته چشمی بیشتر در افراد مسن که دارای سابقه بیماری قلبی می‌باشند رخ می‌دهد؛ بر همین اساس آنان معتقدند وانگ دچار "میگرن چشمی" شده است.</p>
      <p>پزشکان توضیح دادند که "میگرن چشمی" نوعی نابینایی موقت است که به دلیل گرفتگی رگ‌های خونی در پشت کره چشم یا شبکیه رخ می‌دهد؛ به طور کلی افرادی که به صورت بی‌وقفه به یک نقطه نگاه می‌کنند دچار میگرن چشمی می‌شوند.</p>
      <figure>
        <img src="https://aftabnews.ir/files/fa/news/1398/8/11/354271_384.jpg"/>
      </figure>
    </article>
  </body>
</html>