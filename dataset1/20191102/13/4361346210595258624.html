<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/edesek-vagyunk-nevet-akarunk/185700"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T13:00:00+00:00"/>
    <meta property="og:title" content="Édesek vagyunk, nevet akarunk!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Édesek vagyunk, nevet akarunk!</mark>
      </h1>
      <address><time datetime="2019-11-02T13:00:00+00:00">02 Nov 2019, 13:00</time> by <a rel="author">Bors</a></address>
      <p>
        <b>Nevük nincs, ezért a rendőrség a lakosság segítségét kéri. </b>
        <b>Nevük nincs, ezért a rendőrség a lakosság segítségét kéri.</b>
      </p>
      <p>Kilenc kiskutyája született Lövésznek, a járőrnek és Bambinak, a magyar rendőrség két szolgálati ebének. Ugyan még csak másfél hetesek, de jól nézze meg ezeket az apróságokat, mert közülük kerülnek majd ki a rendőrök hű társai. Nevük egyelőre nincs, ezért a rendőrség a lakosság segítségét kéri.</p>
      <figure>
        <img src="http://media.borsonline.hu/cikk/20/191241/big-lead/650x360/2011349_rendorkutyik-instagram.jpg"/>
        <figcaption>Jól érzik magukat, az anyának van elég teje, nem kell beavatkoznunk táppal – mondta dr. Less Ferenc alezredes © Instagram</figcaption>
      </figure>
      <p>– Az anya tenyészállatként szolgál nálunk, az apa jó képességű járőrként – mesélte dr. Less Ferenc a Kutyavezető-képző és Állatfelügyeleti Főosztály rendőr alezredese a Borsnak. Az a szokás, hogy az alom kölykeinek mindig más, az ABC következő betűjével kezdődő nevet adnak, és amikor a sorrendben az ABC végére érnek, akkor minden kezdődik elölről. Most az i betű következik. – A ku­tyákat mi neveljük fel, folyamatos kiképzést kapnak. Amelyek egy bizonyos teszten nem mennek át, jelképes összegért eladjuk. Nálunk nem kötelező a fajtatisztaság, mert jó munkatulajdonsággal az „irányított” keverékek is rendelkeznek. Ezek egyébként német juhászok – mondta az alezredes, aki elárulta, hogy a rendőrség Instagram- és Twitter-oldalán lehet leadni az ötleteket.</p>
    </article>
  </body>
</html>