<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973141/tel-abyadda-bomba-y%C3%BCkl%C3%BC-ara%C3%A7la-sald%C4%B1r%C4%B1-13-%C3%B6l%C3%BC-20-yaral%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T13:30:00+00:00"/>
    <meta property="og:title" content="Tel Abyad'da bomba yüklü araçla saldırı: 13 ölü, 20 yaralı"/>
    <meta property="og:description" content="Şanlıurfa'nın Akçakale ilçesinin tam karşısında kalan Suriye kenti Tel Abyad'da bombalı bir saldırı gerçekleşti. Pazar yerine yapılan saldırıda aralarında çocukların da olduğu 13 sivil hayatını kaybetti. En az 20 kişi de yaralandı.  Yaralılar Akçakal"/>
  </head>
  <body>
    <article>
      <h1>Tel Abyad'da bomba yüklü araçla saldırı: 13 ölü, 20 yaralı</h1>
      <address>
        <time datetime="2019-11-02T13:30:00+00:00">02 Nov 2019, 13:30</time>
      </address>
      <p>Şanlıurfa'nın Akçakale ilçesinin tam karşısında kalan Suriye kenti Tel Abyad'da bombalı bir saldırı gerçekleşti.<br/><br/>Pazar yerine yapılan saldırıda aralarında çocukların da olduğu 13 sivil hayatını kaybetti. En az 20 kişi de yaralandı. <br/><br/>Yaralılar Akçakale'deki hastanelere kaldırılırken, ölü sayısının artmasından endişe ediliyor.<br/><br/>Independent Türkçe'de yer alan habere göre, son olarak Tel Abyad’ın güneyindeki Ayn Arus köyüne 26 Ekim’de düzenlenen saldırıda bomba yüklü bir motosiklet infilak etmişti. <br/><br/><b>MSB'den açıklama</b><br/><br/>Öte yandan Milli Savunma Bakanlığı (MSB) tarafından saldırıya ilişkin yapılan açıklamada, "Barış Pınarı Harekâtı neticesinde evlerine ve topraklarına geri dönebilen Tel Abyadlı masum sivillere yönelik bombalı terör saldırısı yapan eli kanlı PKK/YPG’li teröristlerin bu insanlık dışı saldırısını en sert şekilde kınıyor ve tüm ülkeleri bu acımasız terör örgütüne karşı tavır almaya davet ediyoruz. Barış Pınarı Harekât Bölgesinde Telabyad merkezinde herşeyin güzelleştiği, normalleştiği bir ortamda, buna tahammül edemeyen PKK / YPG’li alçaklar tarafından Telabyad merkezinde masum insanların alışveriş yaptığı pazar yerinde, bir bombalı aracın patlatılması sonucunda ilk verilere göre, 13 sivil hayatını kaybetmiş, 20 civarında sivil yaralanmıştır" denildi.<br/><br/>ABD ile 17 Ekim’de varılan mutabakatta YPG’nin Türkiye-Suriye sınırından itibaren 30 kilometre derinliğin dışına çıkacağı üzerinde anlaşılmıştı. <br/><br/> </p>
    </article>
  </body>
</html>