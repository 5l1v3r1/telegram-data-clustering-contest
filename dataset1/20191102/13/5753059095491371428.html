<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.repubblica.it/cronaca/2019/11/02/news/roma_stupro_discoteca_factory_arrestato_anche_addetto_alla_sicurezza-240075549/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T13:31:00+00:00"/>
    <meta property="og:title" content="Roma, stupro di gruppo discoteca Factory: arrestato anche un 'buttafuori'"/>
    <meta property="og:description" content="Si tratta di un tunisino di 35 anni. Per la violenza, avvenuta lo scorso maggio ai danni di una ragazza di 21 anni, era stato già fermato un inserviente"/>
  </head>
  <body>
    <article>
      <h1>Roma, stupro di gruppo discoteca Factory: arrestato anche un 'buttafuori'</h1>
      <h2>Si tratta di un tunisino di 35 anni. Per la violenza, avvenuta lo scorso maggio ai danni di una ragazza di 21 anni, era stato già fermato un inserviente del locale. Ora è caccia al terzo uomo</h2>
      <address>
        <time datetime="2019-11-02T13:31:00+00:00">02 Nov 2019, 13:31</time>
      </address>
      <p> Si sta stringendo il cerchio contro il branco di tre persone che, lo scorso 22 maggio, violentò a turno una 21enne etiope in uno sgabuzzino esterno alla discoteca "Factory", nella capitale Gli agenti della Squadra mobile di Roma hanno arrestato una seconda persona, ritenuta responsabile della violenza sessuale di gruppo.<br/><br/>Si tratta di un uomo, un tunisino di 35 anni, che era l'addetto alla sicurezza del locale. Gli agenti, coordinati dall'aggiunto Maria Monteleone e dal pm Francesca Passaniti, lo hanno arrestato ieri sera all'aeroporto di Fiumicino dove l'uomo è atterrato dalla Tunisia. Ad incastrarlo il Dna presente sulla vittima e sugli abiti che questa indossava.<br/><br/>Per la violenza di quella notte la polizia ha già arrestato a luglio un cittadino romeno.  A quanto ricostruito dagli investigatori, l'uomo arrestato ieri arrivò, nel locale di pertinenza della discoteca mentre la ragazza subiva già violenza dal primo uomo. La giovane, vedendolo vestito con la divisa della security, sperò di essere aiutata da quell'uomo che, al contrario abusò di lei.<br/><br/>Il buttafuori,  pochi giorni dopo lo stupro, aveva lasciato l'Italia per rientrare in Tunisia. Ad incastrarlo la comparazione del dna dell'uomo, che è stato ritrovato sulla vittima e sugli abiti che indossava. Nella serata di ieri, certo che le acque si fossero calmate per il trascorrere del tempo, il tunisino  è sbarcato dalla Tunisia all'aeroporto di Fiumicino dove gli agenti, in collaborazione con la polizia di frontiera di Fiumicino, lo ha tratto in arrestato. L'uomo deve rispondere di violenza sessuale di gruppo aggravata e lesioni. Ora le indagini proseguono per incastrare anche il terzo uomo<br/><br/><br/> </p>
    </article>
  </body>
</html>