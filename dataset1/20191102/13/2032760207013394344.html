<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88495"/>
    <meta property="og:site_name" content="Denník politika"/>
    <meta property="article:published_time" content="2019-11-02T13:35:02+00:00"/>
    <meta property="og:title" content="Svetová obchodná organizácia rozhodla, Čína môže uvaliť miliardové clá na americké tovary"/>
    <meta property="og:description" content="2.11.2019 (Webnoviny.sk) – Svetová obchodná organizácia (WTO) rozhodla, že Čína môže uvaliť clá na americké tovary v hodnote 3,6 mld. USD, keďže americká vláda v minulosti v prístupe voči čínskym produktom nedodržala pravidlá v oblasti antidumpingových ciel. Čína sťažnosť podala pred takmer šiestimi rokmi. Ide teda o prípad, ktorý vznikol dávno pred terajšou obchodnou vojnou medzi USA a Čínou. WTO zistila chyby v technikách, ktoré USA použili pri určení antidumpingových ciel."/>
  </head>
  <body>
    <article>
      <h1>Svetová obchodná organizácia rozhodla, Čína môže uvaliť miliardové clá na americké tovary</h1>
      <address><time datetime="2019-11-02T13:35:02+00:00">02 Nov 2019, 13:35</time> by <a rel="author">Webnoviny</a></address>
      <p>2.11.2019 (Webnoviny.sk) – Svetová obchodná organizácia (WTO) rozhodla, že Čína môže uvaliť clá na americké tovary v hodnote 3,6 mld. USD, keďže americká vláda v minulosti v prístupe voči čínskym produktom nedodržala pravidlá v oblasti antidumpingových ciel. Čína sťažnosť podala pred takmer šiestimi rokmi. Ide teda o prípad, ktorý vznikol dávno pred terajšou obchodnou vojnou medzi USA a Čínou. WTO zistila chyby v technikách, ktoré USA použili pri určení antidumpingových ciel.</p>
      <p>Išlo napríklad o to, že Washington sa zaoberal čínskymi firmami ako jedným celkom a v podstate spolu s producentmi, ktorí porušili pravidlá, postihol aj niektorých výrobcov, ktorí pravidlá neporušili. Peking v sťažnosti na pôde WTO žiadal, aby organizácia dovolila Číne uvaliť clá na americké tovary v hodnote 7 mld. USD, avšak WTO túto sumu zredukovala.</p>
      <p>(1 EUR = 1,1139 USD)</p>
      <p>Viac k témam: <a href="https://www.webnoviny.sk/tag/cla/"><u>clá</u></a>, <a href="https://www.webnoviny.sk/tag/spojene-staty-americke/"><u>Spojené štáty americké</u></a><br/>Zdroj: Webnoviny.sk – <a href="https://www.webnoviny.sk/svetova-obchodna-organizacia-rozhodla-cina-moze-uvalit-miliardove-cla-na-americke-tovary/"><u>Svetová obchodná organizácia rozhodla, Čína môže uvaliť miliardové clá na americké tovary</u></a> © SITA Všetky práva vyhradené.</p>
    </article>
  </body>
</html>