<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/roma-napoli-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-02T13:00:57+00:00"/>
    <meta property="og:title" content="Dove vedere Roma-Napoli in TV e in streaming"/>
    <meta property="og:description" content="È la prima partita di Serie A in programma oggi, si gioca all'Olimpico: le informazioni e i link per seguirla in diretta dalle 15"/>
  </head>
  <body>
    <article>
      <h1>Dove vedere Roma-Napoli in TV e in streaming</h1>
      <h2>È la prima partita di Serie A in programma oggi, si gioca all'Olimpico: le informazioni e i link per seguirla in diretta dalle 15</h2>
      <address>
        <time datetime="2019-11-02T13:00:57+00:00">02 Nov 2019, 13:00</time>
      </address>
      <p>Roma-Napoli è la prima partita dell’<a href="https://www.ilpost.it/2019/11/02/partite-serie-a-giornata-11/">undicesima giornata di Serie A</a>. Si gioca oggi pomeriggio alle 15 allo Stadio Olimpico di Roma e sarà trasmessa in diretta da Sky. In classifica le due squadre sono separate da un solo punto: la Roma è quarta e si trova in un buon periodo mentre il Napoli è quinto e in questa prima parte di stagione ha deluso le aspettative. Tuttavia, una vittoria oggi nel cosiddetto derby del Sud potrebbe rinvigorire la squadra di Ancelotti e riportarla a ridosso delle prime posizioni della classifica. Allo Stadio Olimpico sono previsti circa 45.000 spettatori.</p>
      <figure>
        <iframe src="https://www.youtube.com/embed/LseBG3FAiQU" width="675" height="380" data-service="Youtube" scrolling="no"/>
      </figure>
      <h3>Dove vedere Roma-Napoli</h3>
      <p>Roma-Napoli verrà trasmessa in esclusiva da Sky su Sky Sport Serie A (canale 202) con il commento di Maurizio Compagnoni e Luca Marchegiani. Gli abbonati potranno seguirla in streaming tramite le piattaforme Sky Go e Now TV. Su Now TV chi non possiede un abbonamento a Sky potrà comunque acquistare la partita pagando 7,99 euro per il pass giornaliero. <a href="https://www.ilpost.it/2019/07/31/calcio-tv-streaming/">Qui</a> trovate una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le formazioni di Roma-Napoli</h3>
      <p><b>Roma (4-2-3-1)</b> Pau Lopez; Spinazzola, Cetin, Smalling, Kolarov; Mancini, Veretout; Zaniolo, Pastore, Kluivert; Dzeko<br/><b>Napoli (4-4-2)</b> Meret; Di Lorenzo, Manolas, Koulibaly, Mario Rui; Callejon, Ruiz, Zielinski, Insigne; Mertens, Milik</p>
      <related>
        <h4>Articoli Correlati</h4>
        <a href="https://www.ilpost.it/2019/11/01/formula-1-nuove-regole/"/>
        <a href="https://www.ilpost.it/2019/09/17/siya-kolisi/"/>
        <a href="https://www.ilpost.it/2019/11/01/petrolio-spiagge-brasile/"/>
      </related>
    </article>
  </body>
</html>