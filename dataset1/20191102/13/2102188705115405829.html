<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/2/653260/"/>
    <meta property="og:site_name" content="Економічна правда"/>
    <meta property="article:published_time" content="2019-11-02T13:02:00+00:00"/>
    <meta property="og:title" content="&quot;Метінвест&quot; Ахметова скоротив виручку на 10%, EBITDA – на 18%"/>
    <meta property="og:description" content="Виручка Metinvest B.V. (Нідерланди), материнської компанії гірничо-металургійної групи “Метінвест”, у серпні 2019 року знизилася на 9,8%, або на 93 млн доларів, у порівнянні з попереднім місяцем - до 853 млн доларів з 946 млн доларів."/>
  </head>
  <body>
    <article>
      <h1>"Метінвест" Ахметова скоротив виручку на 10%, EBITDA – на 18%</h1>
      <address>
        <time datetime="2019-11-02T13:02:00+00:00">02 Nov 2019, 13:02</time>
      </address>
      <p>Виручка Metinvest B.V. (Нідерланди), материнської компанії гірничо-металургійної групи "Метінвест", у серпні 2019 року знизилася на 9,8%, або на 93 млн доларів, у порівнянні з попереднім місяцем - до 853 млн доларів з 946 млн доларів.</p>
      <p>Про свідчать попередні неаудовані консолідовані щомісячними результатами фінансової звітності компанії, які є в розпорядженні <a href="https://interfax.com.ua/">"Інтерфакс-Україна"</a>.</p>
      <p>Згідно зі звітністю, показник EBITDA за підсумками серпня становив 119 млн доларів, що на 17,9% (на 26 млн доларів) менше, ніж у липні поточного року (145 млн доларів).</p>
      <p>Згідно зі звітом, скоригована EBITDA металургійного дивізіону групи за серпень 2019 року склала "мінус" 43 млн доларів (в липні "мінус" 26 млн доларів), зокрема "мінус" 17 млн доларів - від участі в СП 9 млн доларів); EBITDA гірничодобувного дивізіону - 163 млн доларів (у липні - 174 млн доларів), зокрема від СП - 25 млн доларів (34 млн доларів).</p>
      <p>Витрати керуючої компанії - 6 млн (7 млн доларів).</p>
      <p>Загальна виручка в серпні-2019 складалася з виручки метдивізіону розміром 687 млн доларів (у липні - 721 млн доларів), гірничодобувного - 316 млн доларів (346 млн доларів), внутрішньо групові продажі - 150 млн доларів (120 млн доларів).<br/><br/>Загальна заборгованість компанії у серпні скоротилася на 52 млн доларів у порівнянні з липнем - до 2,679 млрд доларів із 2,731 млрд доларів. При цьому обсяг коштів скоротився на 65 млн доларів - до 238 млн доларів з 303 млн доларів.</p>
      <p>Використані в інвестдіяльності грошові кошти склали 59 млн доларів, використані у фінансовій діяльності - 43 млн доларів.</p>
      <p>Крім того, "Метінвест" за рахунок перепродажу квадратної заготовки (виробленої ДМК корпорації "ІСД" - ІФ) у серпні обсягом 67 тис. тонн отримав 29 млн доларів, також від перепродажу 191 тис. тонн плоского прокату - 103 млн доларів, 56 тис. тонн довгого прокату - 30 млн доларів, 96 тис. тонн чушкового чавуну - 35 млн доларів.<br/><br/>Основними акціонерами "Метінвесту" є група "СКМ" Ріната Ахметова (71,24%) і "Смарт-холдинг" Вадима Новинського (23,76%), які спільно керують компанією.</p>
      <p>ТОВ "Метінвест Холдинг" - керуюча компанія групи "Метінвест".</p>
    </article>
  </body>
</html>