<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/facebook-bo-vendarle-placal-denarno-kazen-zaradi-skandala-cambridge-analytica.html?RSS78b3d205644d6fe33d0fd0f5b4c8e08f"/>
    <meta property="og:site_name" content="Računalniške novice"/>
    <meta property="article:published_time" content="2019-11-02T13:32:00+00:00"/>
    <meta property="og:title" content="Facebook bo vendarle plačal denarno kazen zaradi škandala Cambridge Analytica!"/>
    <meta property="og:description" content="Tako imenovana afera &quot;Cambridge Analytica&quot; je v začetku lanskega leta več kot jasno pokazala, da se podjetje Facebook ni prav nič naučilo na področju varovanja osebnih podatkov."/>
  </head>
  <body>
    <article>
      <h1>Facebook bo vendarle plačal denarno kazen zaradi škandala Cambridge Analytica!</h1>
      <address>
        <time datetime="2019-11-02T13:32:00+00:00">02 Nov 2019, 13:32</time>
      </address>
      <p>Tako imenovana afera "Cambridge Analytica" je v začetku lanskega leta več kot jasno pokazala, da se podjetje Facebook ni prav nič naučilo na področju varovanja osebnih podatkov uporabnikov. Zlorabljenih je bilo namreč več kot 87 milijonov osebnih podatkov, med katerimi je bilo največ oškodovancev lociranih v Združenih državah Amerike, nekaj pa tudi v Evropi. Osebne podatke je s pomočjo ohlapne politike varovanja informacij in neodzivnosti vodilnih podjetja Facebook izkoristilo analitsko podjetje Cambridge Analytica, ki je z zlorabljenimi osebnimi podatki pomagalo celo pri vodenju predsedniške kampanje Donalda Trumpa.</p>
      <p>Zaradi površnega ravnanja z osebnimi podatki uporabnikov v aferi "Cambridge Analytica", si je podjetje Facebook nedavno prislužilo rekordno denarno kazen tudi v Združenem kraljestvu. Varuh osebnih podatkov je namreč največjemu družabnemu omrežju zadal denarno kazen v višini preračunanih 577 milijonov evrov. Facebook je v plačilo denarne kazni seveda privolil, saj je ta v primerjavi z njegovo tržno vrednostjo nadvse nizka. Tržna vrednost največjega družbenega omrežja namreč znaša kar neverjetnih preračunanih 482 milijard evrov. Kljub temu je to najvišja kazen, ki jo lahko izrekel britanski Urad informacijskega pooblaščenca (ICO).</p>
      <figure>
        <iframe src="https://www.youtube.com/embed/VDR8qGmyEQg" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://sl-si.facebook.com/RacunalniskeNovice">Facebook RN</a></footer>
    </article>
  </body>
</html>