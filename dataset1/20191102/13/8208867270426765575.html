<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/02/news/alarm_phone_tratti_in_salvo_200_migranti-240075471/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T13:27:00+00:00"/>
    <meta property="og:title" content="Alarm Phone: tratti in salvo 200 migranti"/>
    <meta property="og:description" content="&quot;Sono sull'imbarcazione italiana Asso Trenta, in fuga da Libia&quot;. Avvertite le autorità"/>
  </head>
  <body>
    <article>
      <h1>Alarm Phone: tratti in salvo 200 migranti</h1>
      <h2>"Sono sull'imbarcazione italiana Asso Trenta, in fuga da Libia". Avvertite le autorità</h2>
      <address><time datetime="2019-11-02T13:27:00+00:00">02 Nov 2019, 13:27</time> by <a rel="author">ALESSANDRA ZINITI</a></address>
      <p><b>ROMA</b> - Non ci sono navi umanitarie in questo momento nel Mediterraneo ma i migranti continuano a partire a centinaia. Ben 200 sono state salvate dal mercantile italiano Asso30 che tra ieri sera e stamattina ha dato assistenza a due gommoni nella zona di mare in acque internazionali nei pressi delle piattaforme  petrolifere.  <br/><br/>Della situazione è stata informata la centrale operativa della Guardia costiera italiana e il mercantile e’ adesso in attesa di istruzioni. Difficilmente si potra’ chiedere ad un mercantile di aspettare con così tanti migranti a bordo per tutti i giorni necessari a negoziare la redistribuzione in Europa. Una situazione inedita dovuta all’assenza di navi di soccorso delle Ong.<br/><br/>Ocean Viking e Open Arms dopo aver sbarcato le persone soccorse nei giorni scorsi stanno facendo rotta verso i porti di Marsiglia e Palermo per cambio di equipaggio e la Alan Kurdi con una novantina di migranti si sta dirigendo verso Taranto, porto sicuro assegnato ieri dal Viminale</p>
      <figure>
        <iframe data-src="https://twitter.com/alarm_phone/status/1190598787636629506?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>