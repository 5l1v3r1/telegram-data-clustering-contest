<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/910544.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T13:58:00+00:00"/>
    <meta property="og:title" content="Гонзо и Акрапович харесаха двама чужденци за Локо, има обаче проблем"/>
    <meta property="og:description" content="Локомотив Пловдив очаква двама чуждестранни играчи, които да дойдат на проби. Засега от клуба не раз..."/>
  </head>
  <body>
    <article>
      <h1>Гонзо и Акрапович харесаха двама чужденци за Локо, има обаче проблем</h1>
      <address>
        <time datetime="2019-11-02T13:58:00+00:00">02 Nov 2019, 13:58</time>
      </address>
      <p>Локомотив Пловдив очаква двама чуждестранни играчи, които да дойдат на проби. Засега от клуба не разкриват никакви подробности. Въпросните играчи трябва да пристигат на "Лаута“ по време на паузата за евроквалификациите в средата на ноември.</p>
      <p>За тогава черно-белите ще уредят контрола. Съперникът за спаринга ще стане ясен до дни. Единият футболист е бил гледан и харесан от спортния директор <a href="https://www.plovdiv24.bg/sport/persons/2073.html">Георги Иванов</a>-Гонзо, а другият – от старши треньора <a href="https://www.plovdiv24.bg/sport/persons/5205.html">Бруно Акрапович</a>, твърди "Тема спорт". За момента обаче от клуба не дават повече данни, защото има проблеми с документите им и най-вече с пристигането им в България.</p>
      <p>Босненският специалист продължава да е категоричен, че иска първо да види играчите на проби и едва след това да се пристъпва към договори. <a href="https://www.plovdiv24.bg/sport/persons/2073.html">Георги Иванов</a>-Гонзо пък вече е набелязал и няколко играчи за зимната селекция от Първа и Втора лига.</p>
      <p>С оглед евентуалното напускане на <a href="https://www.plovdiv24.bg/sport/persons/39.html">Георги Илиев</a>, чийто договор изтича, в клуба ще насочат усилия към привличането именно на такъв тип играч. "Смърфовете" обаче все още таят надежди, че ветеранът ще размисли и ще остане и за пролетта.</p>
    </article>
  </body>
</html>