<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/serie-di-furti-in-casa-arrestati-due-messinesi-video.html"/>
    <meta property="og:site_name" content="Tempostretto"/>
    <meta property="article:published_time" content="2019-11-02T13:03:15+00:00"/>
    <meta property="og:title" content="Serie di furti in casa. Arrestati due messinesi. VIDEO"/>
    <meta property="og:description" content="Sono stati attribuiti loro tre furti in tre case diverse e un tentato furto"/>
  </head>
  <body>
    <article>
      <h1>Serie di furti in casa. Arrestati due messinesi. VIDEO</h1>
      <address><time datetime="2019-11-02T13:03:15+00:00">02 Nov 2019, 13:03</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Sono stati attribuiti loro tre furti in tre case diverse e un tentato furto</i>
      </p>
      <p>MESSINA – Nello scorso settembre erano entrati a rubare in casa di un 39enne. I carabinieri di Messina Centro hanno individuato come responsabili il 31enne Christian Lo Presti e il 26enne Davide Cortese, a cui sono stati attribuiti anche altri due furti in casa e un altro tentato furto.</p>
      <p>I militari li hanno arrestati ieri per furto in abitazione in concorso. Nell’ordinanza del giudice per le indagini preliminari del Tribunale di Messina, i due “risultano dediti alla commissione di reati contro il patrimonio in maniera sistematica” con “allarmante professionalità delinquenziale”.</p>
      <p>Quasi tutta la refurtiva è stata riconsegnata ai legittimi proprietari.</p>
    </article>
  </body>
</html>