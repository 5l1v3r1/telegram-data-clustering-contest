<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1973156/%C2%AB%D8%AA%D9%88%D8%A7%D9%81%D9%82-%D8%B1%DB%8C%D8%A7%D8%B6%C2%BB-%D8%AF%D8%B1%D8%A8%D8%A7%D8%B1%D9%87%D9%94-%DB%8C%D9%85%D9%86-%D8%B3%D9%87%E2%80%8C%D8%B4%D9%86%D8%A8%D9%87-%D8%A2%DB%8C%D9%86%D8%AF%D9%87-%D8%A7%D9%85%D8%B6%D8%A7-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-02T13:45:00+00:00"/>
    <meta property="og:title" content="«توافق ریاض» دربارهٔ یمن سه‌شنبه آینده امضا می‌شود"/>
    <meta property="og:description" content="سعودی اعلام کرد که سه‌شنبه آینده پنجم نوامبر، توافق ریاض بین دولت مشروع و قانونی یمن و شورای انتقالی جنوبی امضا می‌شود. به گزارش الشرق الاوسط، محمد آل جابر سفیر سعودی در یمن در توییتی بیان کرد: این پیشرفت در روند سیاسی در یمن با رهبری ملک سلمان بن عب"/>
  </head>
  <body>
    <article>
      <h1>«توافق ریاض» دربارهٔ یمن سه‌شنبه آینده امضا می‌شود</h1>
      <address>
        <time datetime="2019-11-03T13:45:00+00:00">03 Nov 2019, 13:45</time>
      </address>
      <p>سعودی اعلام کرد که سه‌شنبه آینده پنجم نوامبر، توافق ریاض بین دولت مشروع و قانونی یمن و شورای انتقالی جنوبی امضا می‌شود.<br/><br/>به گزارش الشرق الاوسط، محمد آل جابر سفیر سعودی در یمن در توییتی بیان کرد: این پیشرفت در روند سیاسی در یمن با رهبری ملک سلمان بن عبدالعزیز و ولیعهد سعودی محقق شد و امیدواریم مرحله ای جدید در ثبات، امنیت و توسعه در یمن باشد.<br/><br/>به گفته او، مراسم امضا روز سه شنبه آینده با حضور شاهزاده محمد بن سلمان و شیخ محمد بن زاید ولیعهدهای سعودی و امارات و نیز عبد ربه منصور هادی رئیس‌جمهور یمن برگزار خواهد شد.<br/><br/>در همین رابطه، معمر الاریانی وزیر اطلاع‌رسانی یمن اعلام کرد که این مراسم با حضور مقامات مسئول، رهبران حزبی و شخصیت‌های یمنی برگزار می‌شود.<br/><br/>الاریانی با اشاره به مواضع تاریخی و مثبت سعودی در قبال یمن گفت: تلاش سعودی و منصور هادی برای گردهم آوردن جریان‌ها و گروه‌های سیاسی یمن در راستای یکپارچه کردن آنها برای بازپس‌گیری حکومت یمن و ناکام گذاشتن کودتای شبه نظامیان حوثی مورد حمایت ایران است.</p>
    </article>
  </body>
</html>