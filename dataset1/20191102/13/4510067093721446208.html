<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/un-tir-care-transporta-ulei-de-masline-rasturnat-in-sant-langa-poclusa-de-barcau-152520.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-02T13:33:00+00:00"/>
    <meta property="og:title" content="Un TIR care transporta ulei de măsline s-a răsturnat în șanț lângă Poclușa de Barcău"/>
    <meta property="og:description" content="Un TIR încărcat cu ulei de măsline s-a răsturnat în șanț, sâmbătă la prânz, lângă Poclușa de Barcău. Camionul de mare tonaj a intrat în balans după care a părăsit carosabilul. Pompierii au intervenit pentru eliberarea unei persoane supraponderale aflată în cabină care a fost rănită ușor. Traficul se desfășoară alternativ."/>
  </head>
  <body>
    <article>
      <h1>Un TIR care transporta ulei de măsline s-a răsturnat în șanț lângă Poclușa de Barcău</h1>
      <address><time datetime="2019-11-02T13:33:00+00:00">02 Nov 2019, 13:33</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://www.ebihoreanul.ro/modules/news/files/rolland_toth_accident_Poclusa.jpg"/>
        <figcaption>(foto: Facebook, Info Trafic Bihor, Rolland Toth)</figcaption>
      </figure>
      <p>
        <b>Ploaie de autoaccidentări pe şoselele bihorene! Un TIR încărcat cu ulei de măsline s-a răsturnat, sâmbătă la prânz, într-un şanţ pe DN 19 E, în afara localităţii Pocluşa de Barcău.</b>
      </p>
      <p>"Camionul de mare tonaj a intrat în balans după care a părăsit carosabilul în sensul direcţiei de mers", a declarat comisarul şef Alina Fărcuţa, purtătorul de cuvânt al Poliţiei Bihor.</p>
      <p>La faţa locului s-au deplasat autospeciale ale Poliţiei, Ambulanţei şi Pompierilor. Aceştia din urmă au intervenit pentru eliberarea din cabină a şoferului secund rănit uşor care, supraponderal fiind, a fost evacuat cu greutate.</p>
      <p>"În momentul de faţă traficul rutier se desfăşoară alternativ pe câte un sens de mers la indicaţiile poliţiştilor rutieri", a mai declarat Fărcuţa.</p>
    </article>
  </body>
</html>