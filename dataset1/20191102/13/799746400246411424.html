<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/2/7102558/"/>
    <meta property="og:site_name" content="Європейська правда"/>
    <meta property="article:published_time" content="2019-11-02T13:24:46+00:00"/>
    <meta property="og:title" content="У Франції &quot;жовті жилети&quot; проводять національну асамблею, щоб обговорити майбутнє руху"/>
    <meta property="og:description" content="Зустріч почалася в п’ятницю ввечері і триватиме до неділі в колишньому музеї напередодні першої річниці протестів 17 листопада."/>
  </head>
  <body>
    <article>
      <h1>У Франції "жовті жилети" проводять національну асамблею, щоб обговорити майбутнє руху</h1>
      <address>
        <time datetime="2019-11-02T13:24:46+00:00">02 Nov 2019, 13:24</time>
      </address>
      <p>Близько 600 організаторів протестів "жовтих жилетів" з усієї Франції зібралися в Монпельє, щоб обговорити майбутнє свого руху.</p>
      <p>Про це повідомляє "Європейська правда" з посиланням на <a href="https://www.thelocal.fr/">The Local.</a></p>
      <p>Зустріч почалася в п'ятницю ввечері і триватиме до неділі в колишньому музеї напередодні першої річниці протестів 17 листопада.</p>
      <p>"Нам потрібно зробити щось видатне, щоб відзначити дату", - сказав делегат з Гренобля, який, як і інші присутні, називав журналістам тільки своє ім'я.</p>
      <p>На зустрічі, яку назвали національні збори, очікується близько 200 делегацій. Учасники проведуть серію семінарів для обговорення таких питань на кшталт, як реагувати на жорстку поліцейську тактику або як працювати з іншими протестними рухами.</p>
      <p>"Ми почали в умовах жорстоких репресій ... з відчуттям невідкладності в рішенні проблем. Зараз настав час для більш довгострокової роботи на міцній основі", - сказав Крістоф Шапюї, офіційний представник асамблеї.</p>
      <p>Перші протести в листопаді минулого року збирали понад 280 000 осіб по всій Франції. Згодом кількість учасників зменшувалася.</p>
      <p>Але ціла група активістів підтримує суботні демонстрації в містах по всій Франції, стверджуючи, що Еммануель Макрон як і раніше ігнорує потреби певних соціальних груп.</p>
    </article>
  </body>
</html>