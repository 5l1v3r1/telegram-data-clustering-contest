<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-1st-t20-gautam-gambhir-shared-video-of-bangladesh-cricketers-practice-question-aap-government-2828135.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T01:21:57+00:00"/>
    <meta property="og:title" content="गौतम गंभीर बांग्लादेश का प्रैक्टिस का VIDEO किया शेयर, AAP से पूछा सवाल"/>
    <meta property="og:description" content="India vs Bangladesh, 1st T20I at Delhi: भारत और बांग्लादेश के बीच रविवार (3 नवंबर) को पहला टी-20 मैच दिल्ली के अरुण जेटली स्टेडियम में खेला जाना है। वहीं, दूसरी तरफ दिल्ली में वायु प्रदूषण काफी..."/>
  </head>
  <body>
    <article>
      <h1>गौतम गंभीर बांग्लादेश का प्रैक्टिस का VIDEO किया शेयर, AAP से पूछा सवाल</h1>
      <address><time datetime="2019-11-02T01:21:57+00:00">02 Nov 2019, 01:21</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 1st T20I at Delhi:</b> भारत और बांग्लादेश के बीच रविवार (3 नवंबर) को पहला टी-20 मैच दिल्ली के अरुण जेटली स्टेडियम में खेला जाना है। वहीं, दूसरी तरफ दिल्ली में वायु प्रदूषण काफी खतरनाक स्तर पर है। ऐसे में बांग्लादेश के खिलाड़ी मास्क लगाकर प्रैक्टिस कर रहे है। पूर्व क्रिकेटर गौतम गंभीर ने बांग्लादेश के खिलाड़ियों की प्रैक्टिस का एक वीडियो शेयर करते हुए हुए आम आदमी पार्टी पर निशाना साधा है। </p>
      <p>दिल्ली में दिवाली के बाद से वायु प्रदूषण का खराब स्तर लगातार बढ़ रहा है। दिल्ली की हवा की क्वॉलिटी इस समय गंभीर श्रेणी में है। बांग्लादेश के बॉलिंग कोच डेनियल विटोरी, बैटिंग कोच रसेल डॉमिंगो के अलावा कुछ खिलाड़ी भी मास्क पहने नजर आए। </p>
      <h3>
        <a href="https://www.livehindustan.com/cricket/story-india-vs-bangladesh-if-the-ball-gets-wet-just-change-it-dean-jones-on-day-night-test-at-kolkata-2828117.html">डे-नाइट टेस्ट में ओस की परेशानी पर ऑस्ट्रेलिया के पूर्व बल्लेबाज ने दी ये सलाह</a>
      </h3>
      <h3>
        <a href="https://www.livehindustan.com/cricket/story-diana-edulji-hits-out-at-farokh-engineer-says-should-have-thought-before-making-foolish-statements-2827731.html">इडुल्जी का इंजीनियर पर निशाना,'उनकी खराब क्रिकेट जानकारी से हैरान हू'</a>
      </h3>
      <p>क्रिकेटर से नेता बने गौतम गंभीर ने बांग्लादेशी खिलाड़ियों के मास्क पहन कर प्रैक्टिस करने का एक वीडियो अपने ऑफिशियल टि्वटर हैंडल से शेयर कर दिल्ली सरकार पर निशाना साधा है। गौतम गंभीर ने इस वीडियो को शेयर करते हुए लिखा है- क्या यही है...”AAP” की दिल्ली। इससे पहले ही गौतम गंभीर ने दिल्ली के मुख्यमंत्री अरविंद केजरीवाल को टैग करते हुए वायु प्रदूषण को लेकर सवाल पूछे थे। </p>
      <figure>
        <iframe data-src="https://twitter.com/GautamGambhir/status/1190254371897888769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वहीं, दूसरी तरफ जब गौतम गंभीर से दिल्ली के प्रदूषण और इस टी-20 मैच को लेकर सवाल पूछा गया तो उन्होंने कहा था, क्रिकेट मैच से ज्याद जरूरी दिल्ली का यह प्रदूषण हैं। उन्होंने कहा था कि मैच होना चाहिए, लेकिन हो या ना हो उन्हें इसका फर्क नहीं पड़ता। उन्हें दिल्ली में हो रहे इस वायु प्रदूषण की चिंता है।</p>
    </article>
  </body>
</html>