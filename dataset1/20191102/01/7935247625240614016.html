<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turkyilmaza-kilicdaroglu-morali-projeler-cok-guzel-yanindayim-15512yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T01:00:00+00:00"/>
    <meta property="og:title" content="Türkyılmaz’a Kılıçdaroğlu morali: Projeler çok güzel, yanındayım!"/>
    <meta property="og:description" content="Aslında… CHP Genel Başkanı Kemal Kılıçdaroğlu ile Mudanya Belediye Başkanı Hayri Türkyılmaz arasında gözlenen bağ yeni..."/>
  </head>
  <body>
    <article>
      <h1>Türkyılmaz’a Kılıçdaroğlu morali: Projeler çok güzel, yanındayım!</h1>
      <address><time datetime="2019-11-02T01:00:00+00:00">02 Nov 2019, 01:00</time> by <a rel="author">Ahmet Emin Yılmaz</a></address>
      <p>Aslında… <b>CHP Genel Başkanı Kemal Kılıçdaroğlu</b> ile <b>Mudanya Belediye Başkanı Hayri Türkyılmaz </b>arasında gözlenen bağ yeni değil.</p>
      <p>Bu bağ…</p>
      <p>Geçen dönem oluştu. 31 Mart seçimi öncesi <b>Türkyılmaz’</b>ın yeniden <b>Mudanya Adayı</b> gösterilmemesi için yoğun girişimlere <b>Kılıçdaroğlu</b> kulak vermedi.</p>
      <p>Sonrasında…</p>
      <p>Aralarındaki bağ da <b>giderek güçlenen</b> bir diyaloğa dönüştü.</p>
      <p>Nitekim…</p>
      <figure>
        <img src="https://www.olay.com.tr/d/other/1.-yazi-icin-chp-genel-baskani-kemal-kilicdaroglu-ve-mudanya-belediye-baskani-hayri-turkyilmaz.png"/>
      </figure>
      <p>
        <b>Mudanya Belediye Başkanı Hayri Türkyılmaz </b>
      </p>
      <p>sık sık <b>Ankara’</b>ya gidiyor ve neredeyse her gidişinde <b>Kılıçdaroğlu’</b>nu da ziyaret ediyor.</p>
      <p>Bu ziyaretlerde de hem <b>Mudanya’</b>da yapılanları anlatıyor, hem projeleri hakkında bilgi veriyor.</p>
      <p>Yine öyle oldu…</p>
      <p><b>CHP Bursa Milletvekili Nurhayat Altaca Kayışoğlu </b>ile birlikte <b>Kılıçdaroğlu’</b>nu ziyaret ettiğinde geniş kapsamlı bir <b>bilgilendirme</b> yaptı.</p>
      <p>Önce…</p>
      <p><b>Mudanya’</b>da ilk kez düzenlenen <b>Kitap Fuarı</b> hakkında bilgi verdi.</p>
      <p>Özellikle de…</p>
      <p><b>Suriyeli</b> sığınmacıların sorunlarıyla çözüm önerilerinin masaya yatırıldığı <b>Türkiye’nin Dış Politikası ve Mültecilik-Gelenler, Gidenler ve Kalanlar</b> temalı fuar sonuç bildirgesini takdim etti.</p>
      <p>Ardından…</p>
      <p><b>Tarihi Kentler Birliği </b> tarafından <b>Tarihi ve Kültürel Mirası Koruma </b>konulu proje yarışmasında <b>Myrleia Antik Kentie Arkeoparkı</b> ile <b>Tirilye Sanat Evi</b> ve <b>Kumyaka Çevre Sağlıklaştırma </b>projelerine verilen <b>Jüri Özel Ödülü’</b>nü anlattı. Tarihi kent kimliğini korumak için attıkları adımları hakkında bilgi verdi.</p>
      <p>Yanı sıra…</p>
      <p><b>Yıldıztepe Sosyal Yaşam Merkezi, Zübeyde Ana Çocuk Akademisi, Taş Mektep Resterasyonu, Kumyaka Çevre Sağlıklaştırma Projesi, Myrleia Arkeoparkı</b> projelerindeki son durumu görseller eşliğinde anlattı.</p>
      <p>Sonra da…</p>
      <p>Temelini <b>Kılıçdaroğlyu’</b>nun attığı <b>Zübeyde Ana Çocuk Akademisi </b>açılışına davet etti. <b>Kılıçdaroğlu da </b>açılış daveti için <b>“Seve seve gelirim”</b> dedikten sonra şunu söyledi:</p>
      <p>
        <b>“Hayri Başkan, Mudanya Belediyesi olarak sosyal demokrat belediyeciliğin en güzel örneklerini veriyorsunuz. Projeler çok güzel, ben de desteğimle her zaman yanınızdayım. Genel Merkez olarak destekliyoruz.”</b>
      </p>
      <p> </p>
      <p>
        <b>CHP’de ilk aday: Muharrem Or</b>
      </p>
      <p> </p>
      <figure>
        <img src="https://www.olay.com.tr/d/other/2.-yazi-icin-muharrem-or.jpg"/>
      </figure>
      <p>Açıklanan takvime göre… <b>CHP’</b>de delege seçimleri 8 Kasım’dan itibaren başlıyor. İlçe kongreleri ise 15 Aralık’tan itibaren başlayacak.</p>
      <p>İşte…</p>
      <p>Böyle bir süreçte, özellikle de delege seçimleri başlamadan <b>ilk aday açıklaması</b> bugün yapılıyor.</p>
      <p><b>Muharrem Or, </b>bugün saat 14.00’te <b>CHP Yıldırım İlçe Başkanlığı’</b>nda düzenleyeceği basın toplantısıyla kongrede <b>CHP Yıldırım İlçe Başkanı Adayı</b> olacağını açıklayacak.</p>
      <p> </p>
      <p>
        <b>Cumhurbaşkanı Erdoğan’a Gürsu’dan Deveci Armudu götürdü</b>
      </p>
      <p> </p>
      <figure>
        <img src="https://www.olay.com.tr/d/other/3.-yazi-icin-cumhurbaskani-recep-tayyip-erdogana-gursudan-deveci-armudu,-atilla-odunc.jpg"/>
      </figure>
      <p>Armut çeşidi çok… Fakat <b>Deveci Armudu</b> yalnızca <b>Gürsu</b> topraklarında yetişiyor. Zaman zaman başka bölgelerde yetiştirdiğini söyleyenler çıksa bile, <b>Gürsu’</b>daki <b>Deveci Armudu’</b>nun lezzeti hiçbirinde yok.</p>
      <p>O bakımdan…</p>
      <p>Tıpkı <b>siyah incir</b> gibi, coğrafi işaretli <b>Deveci Armudu</b> da bu yöreye özgü meyvelerden biri.</p>
      <p>İşte…</p>
      <p><b>AK Parti Bursa Milletvekili Atilla Ödünç, </b>kendi yöresi <b>Gürsu’</b>nun dünyada bilinen <b>Deveci Armudu’</b>nu çarşamba günü <b>TBMM’</b>deki <b>AK Parti Grup Toplantısı</b> sonrası <b>Cumhurbaşkanı Recep Tayyip Erdoğan’</b>a takdim etti.</p>
      <p><b>Gürsu’</b>daki çiftçilerin yetiştirdiği armutları, hazırlattığı özel kutular içinde <b>Ankara’</b>ya götüren <b>Ödünç,</b> takdim için yöresel giysili kız çocuğunu bile <b>Gürsu’</b>dan götürdü.</p>
      <p>Nitekim…</p>
      <p><b>Erdoğan</b> da dev armutları gördüğünde hayranlığını gizlemedi ve <b>“Maşallah”</b> deme gereği duydu.</p>
      <p><b>Ödünç, </b>daha sonra armutlardan siyasi partilerin genel başkanlarına, bakanlara, bakan yardımcılarına da takdim etti.</p>
      <p> </p>
      <p>
        <b>Ödünç: Milletvekilleri birlik halinde</b>
      </p>
      <p> </p>
      <figure>
        <img src="https://www.olay.com.tr/d/other/4.-yazi-icin-ak-parti-bursa-milletvekili-atilla-odunc.jpg"/>
      </figure>
      <p>
        <b>Cumhurbaşkanı Recep Tayyip Erdoğan </b>
      </p>
      <p>başta, siyasi partilerin genel başkanları, bakanlar ve bakan yardımcılarına <b>Gürsu’</b>nun dünyaca ünlü <b>Deveci Armudu’</b>nu götüren <b>AK Parti Bursa Milletvekili Atilla Ödünç, </b>çarşamba günü <b>TBMM’</b>de oluşan havadan memnun.</p>
      <p>Muhtarlara, çiftçilere ve soğuk hava deposu sahiplerine teşekkür eden <b>Ödünç, </b>siyaset için de şunu söyledi:</p>
      <p>
        <b>“Bursa milletvekilleri olarak birlikte hareket ediyoruz. Sayın Hakan Çavuşoğlu ve Sayın Efkan Ala deneyimlerini bizimle paylaşıyorlar.”</b>
      </p>
      <p> </p>
      <p>
        <b>DP Yıldırım İlçe Başkanı İsmail Gültekin istifa edip jübile yaptı</b>
      </p>
      <p> </p>
      <figure>
        <img src="https://www.olay.com.tr/d/other/5.-yazi-icin-dp-yildirim-ilce-baskani-ismail-gultekin.jpg"/>
      </figure>
      <p>Siyasete…1983 yılında <b>İstanbul</b>’dayken <b>ANAP</b> saflarında başladı.1984 yerel seçiminde <b>DYP İstanbul Büyükşehir Belediye Başkanı Adayı</b> olan <b>Hüsamettin Cindoruk’</b>un çalışma ekibine katıldı.</p>
      <p>Sonrasında…</p>
      <p><b>Bursa’</b>ya yerleşen <b>Gültekin’</b>i uzun yıllar <b>DYP</b>/<b>DP’</b>de il ve ilçe yönetim kurullarında gördük. Yıllarca <b>partinin neferi</b> olarak çalıştı, hep geri planda kaldı.</p>
      <p>Fakat 2 yıl önce <b>DP Yıldırım İlçe Başkanlığı’</b>nı üstlenerek ilk kez <b>vitrine</b> çıktı.</p>
      <p>Ne var ki…</p>
      <p>Bu pozisyonu uzun sürmedi ve dün verdiği kararla <b>DP Yıldırdım İlçe Başkanlığı’</b>ndan istifa etti. Sohbet ederken de, nedenini şöyle açıkladı:</p>
      <p>
        <b>“Ben her dönem partimin hizmetkarı oldum, olmaya devam edeceğim. Gençlerin önünü açmak gerektiğine inanıyorum. Bu nedenle ilçe başkanlığından istifa ettim, ama ayrılmıyorum, partimin hizmetindeyim.”</b>
      </p>
      <p>Sonra da…</p>
      <p><b>“Bilmeden de olsa kırdıklarım olabilir… Partililerimden helallik istiyorum”</b> dedi.</p>
      <p> </p>
      <p>
        <b>Harmancık’ın Canip Efe’si anıldı</b>
      </p>
      <p> </p>
      <figure>
        <img src="https://www.olay.com.tr/d/other/6.-yazi-icin-harmancik-kaymakami-yasin-sahin-ve-canip-efe-anma-toreni.png"/>
      </figure>
      <p>Herkes onu <b>Harmancıklı Canip Efe</b> olarak tanıyor. <b>Canip Kahraman </b>işgali sona erdiren <b>Kurtuluş Savaşı’</b>na katımlı, <b>Cevizdere’</b>de <b>Yunan’</b>a karşı savaşmış. <b>Bursa’</b>nın kurtuluşu için şehre inen <b>Kabakçı Çetesi’</b>nin de önemli isimlerinden biri olmuş.</p>
      <p>İşte…</p>
      <p><b>“Milli değerlerimize sahip çıkıyoruz”</b> sloganıyla harekete geçen <b>Harmancık Kaymakamı Yasin Şahin, </b>vatan için canını ortaya koyan <b>Canip Efe’</b>ye mezarı başında anma töreni düzenledi. Törene <b>Uludağlı Efeler</b> de katıldı.</p>
    </article>
  </body>
</html>