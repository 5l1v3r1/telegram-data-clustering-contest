<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619258/%DA%A9%D8%B4%D9%81-%D8%AC%D8%AF%DB%8C%D8%AF-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B3%D8%B1%D8%AF%DA%AF%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T01:30:00+00:00"/>
    <meta property="og:title" content="کشف جدید درباره افسردگی"/>
    <meta property="og:description" content="براساس شواهد جدید پزشکی، افرادی که سابقه افسردگی حاد دارند، هنگام یادآوری احساس گناه، ارتباط کمتری بین دو ناحیه خاص از مغزشان مشاهده می‌شود. اکنون، تحقیقات جدید حاکی از تقویت این ارتباط مغزی و افزایش اعتماد به نفس در این بیماران به کمک نوع جدیدی از آزمایش نوروفیدبک است."/>
  </head>
  <body>
    <article>
      <h1>کشف جدید درباره افسردگی</h1>
      <address>
        <time datetime="2019-11-02T01:30:00+00:00">02 Nov 2019, 01:30</time>
      </address>
      <p>
        <i>براساس شواهد جدید پزشکی، افرادی که سابقه افسردگی حاد دارند، هنگام یادآوری احساس گناه، ارتباط کمتری بین دو ناحیه خاص از مغزشان مشاهده می‌شود. اکنون، تحقیقات جدید حاکی از تقویت این ارتباط مغزی و افزایش اعتماد به نفس در این بیماران به کمک نوع جدیدی از آزمایش نوروفیدبک است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم مشترکی از متخصصان اعصاب و روان از برزیل و انگلیس در این بررسی‌ها نشان دادند که فقط یک جلسه تمرین نوروفیدبک با استفاده از تکنیک "تصویرسازی تشدید مغناطیسی کارکردی" (fMRI) می‌تواند چنین نتیجه‌ای را به دنبال داشته باشد.</p>
      <p>نوروفیدبک روشی است که به افراد امکان می‌دهد تا چگونگی تاثیر بر فعالیت مغز خود را با مشاهده بازنمایی از آن فعالیت در زمان واقعی یاد بگیرند.</p>
      <figure>
        <img src="https://aftabnews.ir/files/fa/news/1398/8/10/353862_805.jpg"/>
      </figure>
      <p>نوروفیدبک الکتروانسفالوگرافی از دهه ۱۹۷۰ میلادی وجود داشته است اما نوروفیدبک با استفاده از fMRI که از تصویربرداری برای بررسی فعالیت مغز استفاده می‌کند پیشرفت تازه‌تری محسوب می‌شود.</p>
      <p>نوروفیدبک با استفاده از fMRI نیز مانند نوروفیدبک الکتروانسفالوگرافی غیرتهاجمی است اما با رویکرد الکتروانسفالوگرافی متفاوت بوده و وضوح بیشتری از آن بخش مغزیِ مورد مطالعه را ارائه می‌دهد.</p>
      <p>در یک مطالعه قبلاََ همین تیم تحقیقاتی از fMRI استفاده کرده بودند تا نشان دهند وقتی افراد دارای سابقه اختلال افسردگی حاد احساس گناه یا "خود سرزنشی بیش از حد" را تجربه می‌کنند، ارتباط کمتری بین بخش‌های (ATL) و (SCC) در مغز خود دارند.</p>
      <p>ارتباط بین نواحی مغز به میزان ارتباط آن‌ها به منظور تبادل اطلاعات مربوط می‌شود. در مورد دو بخش ATL و SCC مغز، ارتباط آن‌ها به تفسیر رفتارهای اجتماعی مربوط می‌شود.</p>
      <p>برای این مطالعه محققان ۲۸ نفر را با سابقه اختلال افسردگی حاد انتخاب کرده و به طور تصادفی آن‌ها را در دو گروه مداخله فعال و مداخله کنترلی قرار دادند.</p>
      <p>در این مطالعه هر دو گروه می‌توانستند نوروفیدبک fMRI از فعالیت اتصال ATL-SCC خود را در زمان واقعی روی یک صفحه کامپیوتر رنگی مشاهده کنند. همچنین کامپیوتر میزان اتصال ATL-SCC را به صورت دماسنج نشان می‌داد.</p>
      <p>به نوشته سایت تخصصی مدیکال نیوز تودی، محققان با توجه در پایان این آزمایش‌ها دریافتند که نوروفیدبک fMRI می‌تواند جایگزینی مناسب برای بیمارانی باشد که به درمان‌های معمولی پاسخی ضعیف می‌دهند و در نهایت به بهبود عزت نفس در این بیماران کمک کند.</p>
    </article>
  </body>
</html>