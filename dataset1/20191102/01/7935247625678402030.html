<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/o-hatta-otobus-seferi-basliyor-15510yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T01:00:00+00:00"/>
    <meta property="og:title" content="O hatta otobüs seferi başlıyor"/>
    <meta property="og:description" content="Bursa’da kentiçi toplu taşımanın sıkıntılı olduğu semtler var.Büyükşehir Belediyesi’nin otobüs filosu yetersiz kaldığı için buralardan..."/>
  </head>
  <body>
    <article>
      <h1>O hatta otobüs seferi başlıyor</h1>
      <address><time datetime="2019-11-02T01:00:00+00:00">02 Nov 2019, 01:00</time> by <a rel="author">İhsan Aydın</a></address>
      <p><b>Bursa</b>’da kentiçi toplu taşımanın sıkıntılı olduğu semtler var.</p>
      <p><b>Büyük</b><b>şehir Belediyesi</b>’nin otobüs filosu yetersiz kaldığı için buralardan vatandaş şikayetleri artıyor.</p>
      <p>Onlardan biri <b>Bursa</b>’nın en hızlı gelişen yerleşimlerinden <b>Yunuseli Mahallesi.</b></p>
      <p>Yunuseli’de başlı başına ilçe olmayı hak eden bir büyüme, nüfus yoğunluğu ve konut gelişimi göze çarpıyor.</p>
      <p>Sadece <b>Yunuseli</b> değil, <b>Aky</b><b>ı</b><b>ld</b><b>ız, G</b><b>üne</b><b>ştepe, 23 Nisan, Dere</b><b>çavu</b><b>ş, G</b><b>ündo</b><b>ğdu, Hamitler, Yenikent Mezarlığı</b> çevresi başdöndürücü hızla büyüyor.</p>
      <p>Bu bölgelerde neredeyse boş alan kalmadı.</p>
      <p><b>Osmangazi Belediyesi</b> sadece bu bölgede en az <b>150 bin ki</b><b>ş</b><b>i</b>nin yaşayacağını düşünüyor.</p>
      <p>Semtin geleceğini de buna göre planlıyor.</p>
      <p>Dolayısıyla, bu semtin bir kaç otobüs hattıyla ulaşım probleminin çözülemeyeceği de ortada.</p>
      <p>Dün elektronik postamıza düşen iletiyle<b> Yunuseli Mahallesi</b>’nin toplu ulaşım sıkıntısını ve semt sakinlerinin yeni otobüs hattı talebini köşemize taşımıştık.</p>
      <p><b>Büyük</b><b>şehir Belediyesi </b>yetkilileri yazımızı okur okumaz harekete geçmiş.</p>
      <p>Eksik olmasın <b>B</b><b>üyük</b><b>şehir Belediye Başkanı Alinur Aktaş</b> <b>BURULAŞ Genel M</b><b>üdürü</b>’nü talimatlandırıp dün sabah <b>Yunuseli</b>’ye göndermiş.</p>
      <p>Öğleden sonra telefonumuz çaldığında karşımızdaki isim <b>BURULAŞ Genel M</b><b>üdürü Mehmet Kür</b><b>ş</b><b>at Çapar </b>idi.</p>
      <p>Söze, <b>“Sabah 07.00’de Yunuseli’deydim. O hatta otobüs seferlerine k</b><b>ı</b><b>sa sürede ba</b><b>şlıyoruz”</b> diyerek müjdeyle girdi.</p>
      <p>Burada ilginç bir durum söz konusuydu.</p>
      <p>Açılışını <b>Cumhurbaşkanı Yardımcısı Fuat Oktay</b>’ın yaptığı <b>Alparslan T</b><b>ürke</b><b>ş Caddesi</b>’nde neredeyse bir yıldan fazladır otobüs durakları monte edildiği halde seferler başlatılamamıştı.</p>
      <p>Haliyle bu durum hem mahalle sakinlerinin tepkisini çekiyor hem de ortaya <b>BURULA</b><b>Ş</b> açısından hoş olmayan bir tablo çıkarıyordu.</p>
      <p>Otobüsün uğramadığı duraklar çoğu meslektaşımız tarafından da fotoğraflanarak habere ve köşelere taşındı.</p>
      <p>Şimdi bu durum ortadan kalkıyor.</p>
      <p>Müjdeyi Genel Müdür Çapar verdi.</p>
      <p><b>Aky</b><b>ıldız</b>’dan başlayıp, <b>Fuat Kuş</b><b>çuo</b><b>ğlu Caddesi</b>’ne paralel <b>Alparslan T</b><b>ürke</b><b>ş Caddesi</b>’nden geçecek yeni bir otobüs hattının kısa sürede sefere başlayacağını, bunun için de gecikmeden, kısa adı <b>UKOME</b> olan, <b>Ulaşım Koordinasyon Merkezi Kurulu</b>’nun ilk toplantısında kararı alınacağını açıkladı.</p>
      <p>Bölgede oturan hemşehrilerimizin müsterih olmasını isteyen Çapar, otobüs eskiden olduğu gibi <b>Korupark</b>’a kadar da dolaştırmayacaklarını, <b>Akyıldız</b>’dan başlayacak hattın<b> G</b><b>üne</b><b>ştepe, Yunuseli</b>’den direk <b>Acemler</b>’e yolcu taşıyacağını, sabah ve akşam saatlerinde <b>B17</b> ve <b>B17/A</b> otobüslerine binemeyen öğrencilerin de bu yeni hattı kullanarak okullarına ve evlerine rahatça ulaşabileceğini ifade etti.</p>
      <p>Bu haber <b>Yunuseli</b>’deki yurttaşlarımızı sevince boğacaktır.</p>
      <p>Duyarlılığı için ayrıca Büyükşehir Belediye Başkanı Aktaş’a da teşekkür edilecektir.</p>
      <p>Sorunu köşemize taşıdığımız için eğer bizim de bir nebze katkımız olduysa bundan keyif alırız.</p>
      <p>Şimdiden hayırlı olsun.</p>
      <p> </p>
      <p>
        <b>Ba</b>
        <b>şkent’te G</b>
        <b>ürsu havas</b>
        <b>ı</b>
      </p>
      <p> </p>
      <p><b>AK Parti Bursa Milletvekili Atilla Ödünç </b>yerel yönetim tecrübesiyle şimdi <b>TBMM</b>’de kentimizi temsil ediyor.</p>
      <p>Dün bir çay içimi için uğradığı <b>Olay Medya</b>’da kendisiyle kısa sohbet fırsatı bulduk.</p>
      <p>Ödünç aktif çalışan vekillerimizden.</p>
      <p>Hem Parlamento hem de <b>Bursa</b>’da vakti boşa geçirmiyor.</p>
      <p>En son <b>K</b><b>ı</b><b>z</b><b>ılay Kan Haftası’</b>nda <b>TBMM </b>bahçesine gelen Kızılay TIR’ında ilk kan veren vekil olmuş. Gazetecilere <b>Bursa kestanesi</b>ni ikramıyla da kentimizin bu meşhur lezzetini tattırmış.</p>
      <p>Ödünç, <b>TBMM</b>’de <b>Gürsu Belediye Ba</b><b>ş</b><b>kan</b><b>ı Mustafa Işık</b> ve muhtarlarla yaptığı çıkarmadan da bahsetti.</p>
      <figure>
        <img src="https://www.olay.com.tr/d/other/aydin-023.jpg"/>
      </figure>
      <p>
        <b>Gürsu</b>
      </p>
      <p>’nun meşhur deveci armudunu vekillere, çalışanlara, gazetecilere ve konuklara ikram etmişler.</p>
      <p>Vekil Ödünç <b>90 bin ton rekolte</b>nin yakalandığı deveci armudunun <b>yüzde 60’</b>nın <b>Ortado</b><b>ğ</b><b>u</b> ve <b>Avrupa</b> ülkelerine ihraç edildiğini söylüyor.</p>
      <p>Vekil Ödünç Gürsu’dan yılda<b> 50 bin ton</b>un üzerinde ihracat yapılan deveci armudunun piyasa fiyatının da <b>8-10 TL </b>civarında olduğunu ekliyor. </p>
    </article>
  </body>
</html>