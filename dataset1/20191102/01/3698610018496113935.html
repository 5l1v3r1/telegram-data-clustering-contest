<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/verhovna-rada-pokazala-deputatski-zarplati-za-zhovten-naybilshe-otrimav-stefanchuk-328244_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T01:26:00+00:00"/>
    <meta property="og:title" content="Верховна Рада показала депутатські зарплати за жовтень: найбільше отримав Стефанчук"/>
    <meta property="og:description" content="Найвищі зарплати у керівництва парламенту і голів фракцій, найнижчі – у пересічних депутатів."/>
  </head>
  <body>
    <article>
      <h1>Верховна Рада показала депутатські зарплати за жовтень: найбільше отримав Стефанчук</h1>
      <h2>Найвищі зарплати у керівництва парламенту і голів фракцій, найнижчі – у пересічних депутатів.</h2>
      <address>
        <time datetime="2019-11-02T01:26:00+00:00">02 Nov 2019, 01:26</time>
      </address>
      <p>Народним <b><a href="https://dt.ua/POLITICS/atlantic-council-ukrayini-potribno-zbilshiti-zarplatu-deputativ-i-peremogti-gendernu-nerivnist-319135_.html">депутатам нарахували заробітну плату</a></b> за жовтень. Найкраще в парламенті оплачується робота спікера і його заступників, найнижчу зарплату отримують рядові депутати, які не є керівниками фракцій і комітетів. Ці дані містяться у відповіді апарату Верховної Ради на запит видання <a href="https://ua-news.liga.net/politics/news/deputatam-narahuvali-zarplatu-za-jovten-hto-skilki-zarobiv">Liga.net</a>.</p>
      <p>Найвищу зарплату за минулий місяць нарахували першому заступнику голови Верховної Ради Руслану Стефанчуку – 54 100 гривень Спікер Дмитро Разумков заробив 44 600 гривень, віцеспікерка Олена Кондратюк – 45 400 гривень.</p>
      <p>Трохи нижчу зарплату отримають керівники депутатських фракцій і груп:</p>
      <p>Давид Арахамія ("Слуга народу") – 36 700 гривень;</p>
      <p>Юлія Тимошенко ("Батьківщина") – 43 400 гривень;</p>
      <p>Сергій Рахманін ("Голос") – 40 700 гривень;</p>
      <p>Артур Герасимов та Ірина Геращенко ("Європейська Солідарність") – 38 800 і 36 500 гивень відповідно;</p>
      <p>Юрій Бойко і Вадим Рабинович ("Опозиційна платформа – За життя") – 38 800 і 32 800 гривень;</p>
      <p>Тарас Батенко і Віктор Бондар ("За майбутнє") – по 41 300 гривень.</p>
      <p>Крім голів фракцій доплати отримують також голови, їхні заступники і секретарі комітетів. Найнижчі зарплати – у пересічних депутатів, які не займають жодних керівних посад.</p>
      <p>Петру Порошенку нарахували за місяць 31 600, Святославу Вакарчуку - 41 660 гривень.</p>
      <p>Найнижчу зарплату за підсумками місяця отримає Ірина Луценко – їй нарахували всього 19 986 гривень.</p>
      <figure>
        <img src="https://image.zn.ua/media/images/original/Nov2019/243813.jpg"/>
        <figcaption>liga.net</figcaption>
      </figure>
      <figure>
        <img src="https://image.zn.ua/media/images/original/Nov2019/243814.jpg"/>
        <figcaption>liga.net</figcaption>
      </figure>
      <figure>
        <img src="https://image.zn.ua/media/images/original/Nov2019/243815.jpg"/>
        <figcaption>liga.net</figcaption>
      </figure>
      <p>Спікер <b><a href="https://dt.ua/POLITICS/razumkov-nazvav-nedostatnoyu-deputatsku-zarplatu-v-50-tisyach-griven-321094_.html">Дмитро Разумков називав зарплату в 50 тисяч гривень явно недостатньою</a></b> для народних депутатів. Однак від питання, який рівень оплати праці парламентарів він вважає справедливим, політик ухилився.</p>
      <p>Зазначимо, що депутатські зарплати більші за міністерські.</p>
      <p><b><a href="https://dt.ua/ECONOMICS/ministr-osviti-otrimuye-zarplatu-vische-nizh-ministr-oboroni-i-golova-mzs-325859_.html">Найвищу зарплату у Кабміні</a></b> у вересні отримала міністерка освіти і науки Ганна Новосад – їй нарахували трохи менше 31 тисячі гривень. Зарплата міністра закордонних справ Вадима Пристайка склала 27,5 тисяч гривень, міністру оборони Андрію Загороднюку нарахували за місяць – 19,5 тисяч гривень.</p>
      <footer>За матеріалами: <a href="https://dt.ua/go/aHR0cDovL25ld3MubGlnYS5uZXQv">liga.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>