<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/antikorupciyniy-sud-nastupnogo-tizhnya-vizmetsya-za-spravu-truhanova-637138.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T01:56:33+00:00"/>
    <meta property="og:title" content="Антикорупційний суд наступного тижня візьметься за справу Труханова"/>
    <meta property="og:description" content="У ході підготовчого судового засідання у п’ятницю колегія суддів ухвалила призначити справу до розгляду по суті"/>
  </head>
  <body>
    <article>
      <h1>Антикорупційний суд наступного тижня візьметься за справу Труханова</h1>
      <address>
        <time datetime="2019-11-02T01:56:33+00:00">02 Nov 2019, 01:56</time>
      </address>
      <h4>У ході підготовчого судового засідання у п’ятницю колегія суддів ухвалила призначити справу до розгляду по суті</h4>
      <p>Вищий антикорупційний суд 6 листопада розпочне розгляд справи відносно недостовірного декларування одеського міського голови Геннадія Труханова.</p>
      <p>Про це повідомляє пресслужба <a href="https://www.facebook.com/sap.gov.ua/posts/1951426848293822">Спеціалізованої антикорупційної прокуратури</a>.</p>
      <p>Зазначається, що у ході підготовчого судового засідання у п’ятницю колегія суддів ухвалила призначити справу до розгляду по суті.</p>
      <p>«У п’ятницю, 1 листопада 2019 року, за участі прокурорів САП в Антикорупційному суді призначити вказану справу до розгляду по суті. Засідання заплановано на 6 листопада 2019 року», - йдеться у повідомленні.</p>
      <p>Раніше повідомлялося, що <a href="https://glavcom.ua/odesa/news/spravu-truhanova-peredali-do-antikorupciynogo-sudu-633381.html">Вищий антикорупційний суд України розглядатиме справу про внесення мером Одеси Геннадієм Трухановим </a>завідомо неправдивих відомостей у декларації за 2015 і 2016 роки.</p>
      <p>За даними правоохоронців, Труханів не задекларував квартиру, два паркомісця, елінг, дачу, нежитлову нерухомість, два автомобіля, частки у низці суб'єктів господарювання, відсотки за вкладами у банках. Всього в декларації 2015 року мер Одеси не вніс майновий стан на загальну суму 32, 5 млн грн, у декларації 2016 року - на 18, 81 млн грн. Все майно записане на його колишню дружину, з якою у Труханового є діти.</p>
      <p>Сам Труханів після оголошення йому підозри заявив, що ця справа – «метод тиску» на нього і членів його сім'ї.</p>
      <p>У разі доведення провини, Труханову загрожує ув'язнення від 2 до 5 років з позбавленням права обіймати певні посади чи займатися певною діяльністю на строк до 3 років. Крім того, міський голова може достроково припинити свої повноваження через рішення суду.</p>
      <related>
        <a href="https://glavcom.ua/odesa/news/spravu-truhanova-peredali-do-antikorupciynogo-sudu-633381.html"/>
        <a href="https://glavcom.ua/news/antikorupciyna-prokuratura-oskarzhila-rishennya-sudu-po-truhanovu-614515.html"/>
        <a href="https://glavcom.ua/economics/finances/prokuror-vpevneniy-shcho-dubnevich-osobisto-mozhe-vnesti-93-mln-grn-zastavi-637122.html"/>
      </related>
    </article>
  </body>
</html>