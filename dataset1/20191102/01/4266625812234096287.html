<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/vlasnykam_ievroblyah_ozvuchyly_novu_formulu_rozmytnennya_1682033"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T01:30:00+00:00"/>
    <meta property="og:title" content="Власникам «євроблях» озвучили нову формулу розмитнення"/>
    <meta property="og:description" content="В Україні можуть затвердити нову формулу для розмитнення «євроблях». Зараз готується законопроєкт, згідно з яким податки за легалізацію авто на іноземних номерах в цілому будуть становити 35% від вартості транспортного засобу."/>
  </head>
  <body>
    <article>
      <h1>Власникам «євроблях» озвучили нову формулу розмитнення</h1>
      <address>
        <time datetime="2019-11-02T01:30:00+00:00">02 Nov 2019, 01:30</time>
      </address>
      <p>
        <b>В Україні можуть затвердити нову формулу для розмитнення «євроблях». Зараз готується законопроєкт, згідно з яким податки за легалізацію авто на іноземних номерах в цілому будуть становити 35% від вартості транспортного засобу.</b>
      </p>
      <p>Про це повідомили представники «євробляхерів», обізнані з ходом переговорів в рамках круглого столу в Міністерстві інфраструктури, інформує <a href="https://ukr.media/auto/404629/">Ukr.Media.</a></p>
      <p>За даними, в автомобілістів є всі шанси, що автомобілі на номерах з іноземною реєстрацією можна буде розмитнити за нинішньою формулою, але без урахування коефіцієнта віку транспорту. А це серйозно знизить вартість легалізації для старих автомобілів.</p>
      <p>За словами власників євроблях, з урахуванням ПДВ і мита загальна сума платежів у бюджет складе приблизно 35%. Разом з тим у Мінфіну є деякі питання до такої формули. Поки не зрозуміло, яка сума буде надходити в бюджет і чи держава зможе отримувати потрібні надходження від автоіндустрії.</p>
      <p>Однак власники автомобілів з іноземною реєстрацією розраховують на затвердження даної формули. Якщо законопроєкт підтримають, то машину за тисячу євро можна буде розмитнити всього за 350 євро. Більш того, адвокат «євробляхерів» зазначив, що остаточно не визначено, хто зможе розмитнити авто за такими тарифами та чи буде діяти ставка для авто, завезених до 25 листопада 2018, коли був прийнятий чинний закон про розмитнення.</p>
      <p><a href="https://zik.ua/news/2019/10/31/u_vr_proponuyut_pity_na_postupky_vlasnykam_ievroblyah_1680321">Нагадаємо, </a>народний депутат від партії «Слуга народу» Олексій Ковальов пропонує спростити умови ввезення транспортних засобів на митну територію України, знизивши ставки акцизного податку.</p>
      <p> </p>
      <p>
        <b>
          <i>Читайте більше новин на тему: <a href="https://zik.ua/tag/ievroblyahy">євробляхи</a></i>
        </b>
      </p>
      <related>
        <h4>читайте також</h4>
        <a href="https://zik.ua/news/2019/10/21/bezkoshtovni_ievroblyahy_ukraintsiv_zdyvuvaly_nebachenoyu_shchedristyu_1672363"/>
        <a href="https://zik.ua/news/2019/09/27/byudzhet_otrymav_vid_rozmytnennya_ievroblyah_u_7_raziv_bilshe_zaplanovanogo_1656123"/>
        <a href="https://zik.ua/news/2019/09/19/mininfrastruktury_planuie_zminyty_poryadok_rozmytnennya_ievroblyah_1650491"/>
        <a href="https://zik.ua/news/2019/08/23/vidterminuvannya_zi_shtrafamy_dlya_ievroblyah_nichogo_pryntsypovo_ne_zminyt__oleg_pendzyn_1632981"/>
      </related>
    </article>
  </body>
</html>