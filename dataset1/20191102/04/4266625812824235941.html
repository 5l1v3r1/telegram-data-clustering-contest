<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/smog_peretvoryv_deli_na_gazovu_kameru_1682099"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T04:30:00+00:00"/>
    <meta property="og:title" content="Смог перетворив Делі на «газову камеру»"/>
    <meta property="og:description" content="Забруднення повітря в столиці Індії сягнуло настільки небезпечного рівня, що влада змушена була запровадити в місті надзвичайний стан."/>
  </head>
  <body>
    <article>
      <h1>Смог перетворив Делі на «газову камеру»</h1>
      <address>
        <time datetime="2019-11-02T04:30:00+00:00">02 Nov 2019, 04:30</time>
      </address>
      <p>
        <b>Забруднення повітря в столиці Індії сягнуло настільки небезпечного рівня, що влада змушена була запровадити в місті надзвичайний стан.</b>
      </p>
      <p>Спеціальна комісія Верховного суду запровадила обмеження в самому Делі, а також у кількох сусідніх штатах: призупинені всі будівельні роботи і заборонено запускати салюти, передає <a href="https://www.bbc.com/ukrainian/news-50269155?xtor=AL-73-%5Bpartner%5D-%5Bukr%5D-%5Bheadline%5D-%5Bukrainian%5D-%5Bbizdev%5D-%5Bisapi%5D">ВВС.</a></p>
      <p>Міські школи закрилися принаймні до найближчого вівторка. Школярам і їхнім батькам вже видали понад п’ять мільйонів респіраторів.</p>
      <p>Голова міського уряду Арвінд Кеджрівал сказав, що столиця перетворюється на «газову камеру».</p>
      <p>Жителі Делі публікують в соцмережах фото та відео, зроблені в місті, і жаліються на ситуацію, яка з кожним роком стає все гіршою.</p>
      <p>Причиною різкого погіршення екологічної ситуації стали фермери, які палять стерню, що залишилася на полях після збору врожаю.</p>
      <p>У північних районах Індії у листопаді та грудні щороку спалюється понад 23 мільйони тонн таких відходів сільгоспвиробництва на території 80 тисяч квадратних кілометрів.</p>
      <p>Ситуацію ще більше погіршують численні салюти, які жителі міста запускають на честь індуїстського свята Дівалі, будівельне сміття, а також шкідливі викиди фабрик і транспортних засобів.</p>
      <p>У складі смогу, що окутав Делі, є діоксид вуглецю, азот і сірка.</p>
      <p>Небезпека полягає ще й у тому, що деякі частинки смогу дуже дрібні і, потрапляючи в організм людини, можуть осідати в легенях, а в деяких випадках – потрапляти прямо в кровоносну систему.</p>
      <p><a href="https://zik.ua/news/2019/10/28/v_indii_tretyu_dobu_ne_mozhut_distaty_dytynu_shcho_provalylasya_v_kolodyaz_1678185">Нагадаємо</a>, на півдні Індії уже протягом трьох діб намагаються врятувати дворічного хлопчика, який провалився в покинутий глибокий колодязь.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/vlada_indii_rozdilyla_shtat_dzhammu_ta_kashmir_1681313"/>
        <a href="https://zik.ua/news/2019/10/28/v_indii_tretyu_dobu_ne_mozhut_distaty_dytynu_shcho_provalylasya_v_kolodyaz_1678185"/>
        <a href="https://zik.ua/news/2019/10/24/pakystan_ta_indiya_pidpysaly_istorychnu_ugodu_pro_kordon_1675333"/>
        <a href="https://zik.ua/news/2019/10/20/u_sutychtsi_na_kordoni_mizh_indiieyu_i_pakystanom_zagynulo_shchonaymenshe_semero_1672221"/>
      </related>
    </article>
  </body>
</html>