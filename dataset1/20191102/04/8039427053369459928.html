<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944209"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T04:24:20+00:00"/>
    <meta property="og:title" content="ఎర్రజొన్న రైతులకు వ్యాపారుల వల!"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఎర్రజొన్న రైతులకు వ్యాపారుల వల!</h1>
      <address>
        <time datetime="2019-11-02T04:24:20+00:00">02 Nov 2019, 04:24</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>
          <b>విత్తనాలిచ్చే సమయంలోనే పంటకు ధర..</b>
        </li>
        <li>
          <b>పలు జిల్లాల్లో బలవంతంగా ఒప్పందాలు</b>
        </li>
        <li>
          <b>15 ఏళ్ల తర్వాత మళ్లీ తెరపైకి ‘బై బ్యాక్‌’</b>
        </li>
      </ul>
      <p><b>హైదరాబాద్‌, నవంబరు 1 (ఆంధ్రజ్యోతి): </b>సాగు ప్రారంభించక ముందే ఎర్రజొన్న రైతులకు కష్టాలు మొదలయ్యాయి. విత్తనాలు విక్రయిస్తున్న వ్యాపారులు.. సాగు చేసిన తర్వాత పంటను తమకే విక్రయించాలంటూ రైతులతో బలవంతంగా ఒప్పందాలు చేయించుకుంటున్నారు. నాలుగు నెలల తర్వాత వచ్చే పంటకు ధరను కూడా ఇప్పుడే నిర్ణయిస్తున్నారు. వాస్తవానికి 15 ఏళ్ల క్రితం వరకూ ఈ తరహా విధానమే అమల్లో ఉండేది. నిజామాబాద్‌, నిర్మల్‌, జగిత్యాల జిల్లాల్లో సుమారు 50,000- 60,000 ఎకరాల్లో ఎర్రజొన్న సాగు చేసేందుకు రైతులు సిద్ధమవుతున్నారు.</p>
      <p> రైతులకు విత్తనాలు సరఫరా చేస్తున్న వ్యాపారులు.. పంటను వారికే విక్రయించేలా బలవంతంగా ఒప్పంద పత్రాలు రాయించుకుంటున్నారు. తొలుత క్వింటాలుకు రూ.1,900 చొప్పున చెల్లిస్తామంటూ కొందరు వ్యాపారులు ఒప్పందాలు చేసుకోగా.. ఆ తర్వాత మరి కొందరు రంగంలోకి దిగి రూ.2,200 చెల్లించేందుకు సిద్ధమయ్యారు. ఈ విధానాన్ని రైతులు వ్యతిరేకిస్తున్నా.. వ్యాపారులు వదలడం లేదు. ప్రభుత్వానికి ఎర్రజొన్న కొనుగోలు చేసే ఉద్దేశం లేదని, ముందే కొనుగోలు ఒప్పందాలు చేసుకోవాలని వ్యవసాయ శాఖ అధికారులతో చెప్పిస్తున్నారు. ఇప్పటికే వ్యాపారుల చేతుల్లో పలు మార్లు మోసపోయిన రైతులు అందుకు ఆసక్తి చూపటం లేదు. వ్యాపారులకు ప్రభుత్వ పెద్దలు అండగా నిలవటం, ఒప్పంద విధానాన్ని ప్రోత్సహిస్తుండడంపై మండిపడుతున్నారు.</p>
    </article>
  </body>
</html>