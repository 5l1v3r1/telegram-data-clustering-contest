<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/efektivni-i-prosti-pravila-dlya-shudnennya-u-zrilomu-vici-636696.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T04:19:08+00:00"/>
    <meta property="og:title" content="Ефективні і прості правила для схуднення у зрілому віці"/>
    <meta property="og:description" content="Більше рухатися, контролювати харчування і бути спокійним - головні фактори, що запобігають набору ваги - науковці"/>
  </head>
  <body>
    <article>
      <h1>Ефективні і прості правила для схуднення у зрілому віці</h1>
      <address>
        <time datetime="2019-11-02T04:19:08+00:00">02 Nov 2019, 04:19</time>
      </address>
      <h4>Більше рухатися, контролювати харчування і бути спокійним - головні фактори, що запобігають набору ваги - науковці</h4>
      <p>Вчені з США визначили, що з кожним роком в зрілому віці люди втрачають 1% м'язової маси. Через це знижується рівень метаболізму і організм спалює менше калорій.</p>
      <p>Щоб уникнути цього вчені радять додавати як мінімум два-три силові тренування на тиждень, крім звичайних щотижневих вправ для серцево-судинної системи. У силових тренуваннях медики радять зрілим людям скористатися послугами тренерів, оскільки вони можуть легко призвести до травм.</p>
      <p>Експерти також пишуть, що потрібно для підтримання форми в зрілому віці проходити щонайменше 10 тисяч кроків на день. Крім цього, вчені спростовують поширену думку про те, що жінки після менопаузи набирають більше ваги, ніж чоловіки.</p>
      <p>Головними факторами, які сприяють або запобігають набору ваги залишається будь-яка фізична активність, психологічний стан людини і контроль споживання калорій.</p>
      <p>«Я закликаю моїх пацієнтів працювати над контролем порцій і вживати в їжу більше низькокалорійних продуктів, таких як свіжі фрукти та овочі, оскільки вони наповнюють нас меншою кількістю калорій і важливі для старіння, життєздатності та профілактики захворювань», - говорить дієтолог Джессіка Мургейтіо.</p>
      <p>За словами вчених, вага може стабілізуватися після 60 років, оскільки в цьому віці люди починають їсти менше.</p>
      <related>
        <a href="https://glavcom.ua/news/analizi-ne-pidtverdili-sibirsku-virazku-u-ditini-na-ternopilshchini-636535.html"/>
        <a href="https://glavcom.ua/world/observe/rosiysku-pianistku-yaka-zbirala-groshi-na-likuvannya-zasudili-za-narkotiki-636486.html"/>
        <a href="https://glavcom.ua/country/health/facebook-zapustila-noviy-instrument-dlya-vidstezhennya-stanu-zdorovya-636159.html"/>
      </related>
    </article>
  </body>
</html>