<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944174"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T04:04:35+00:00"/>
    <meta property="og:title" content="వైసీపీ వేధింపులతో ఊరొదిలిపోయాం!"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>వైసీపీ వేధింపులతో ఊరొదిలిపోయాం!</h1>
      <address>
        <time datetime="2019-11-02T04:04:35+00:00">02 Nov 2019, 04:04</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>
          <b>మిమ్మల్ని కలవాలని వస్తుంటే పోలీసులు అడ్డుకున్నారు</b>
        </li>
        <li>
          <b>మానవహక్కుల బృందానికి మోర్జంపాడు వాసుల ఫిర్యాదు</b>
        </li>
      </ul>
      <p><b>గుంటూరు, నవంబరు 1(ఆంధ్రజ్యోతి): </b>వైసీపీ ఆగడాలు భరించలేక ఊరొదిలిపోయామని, ఇప్పుడు మిమ్మల్ని కలవాలని వస్తున్న తమను పోలీసులు అడ్డుకున్నారని జాతీయ మానవ హక్కుల కమిషన్‌ బృందానికి గుంటూరు జిల్లా మాచవరం మండలం మోర్జంపాడు గ్రామస్థులు ఫిర్యాదు చేశారు. శుక్రవారం గుంటూరులోని అర్‌అండ్‌బీ అతిథి గృహంలో కమిషన్‌ సభ్యులను కలిసి తమ వెళ్లబోసుకున్నారు. తామంతా బీసీ వర్గాలకు చెందిన వారమని, ఎన్నికల ఫలితాలు వచ్చినప్పటి నుంచి, తమ పది కుటుంబాలను స్థానిక వైసీపీ నేతలు వేధిస్తూ, ఊళ్లో నివసించే పరిస్థితులు లేకుండా చేశారని పేర్కొన్నారు. పోలీసులే గ్రామాన్ని ఖాళీ చేయమనటంతో, గత్యంతరం లేక పెదగ్రామంలో తలదాచుకుంటున్నామని విన్నవించారు. గురువారం కమిటీ పిన్నెల్లి గ్రామంలో పర్యటిస్తుందని తెలిసి కలవడానికి వస్తుండగా, పోలీసులు ఊరు బయటే అడ్డుకొని సాయంత్రం వరకు జీపులోనే ఉంచారని తెలిపారు. ఢిల్లీలో టీడీపీ నేతలు ఫిర్యాదు చేసిన గ్రామాల్లో తమ గ్రామం లేదని చెప్పి అడ్డుకున్నారని చెప్పుకొచ్చారు. దానికి సంబంధించిన వీడియో ఫుటేజీలు సభ్యులకు చూపించారు. దీంతో కమిటీ ప్రతినిధులు స్పందించి, బాధితుల వివరాలు తీసుకున్నారు. బాధితుల తరఫున కలిసిన వారిలో మాజీ మంత్రి కాల్వ శ్రీనివాసులు, మీడియా కో-ఆర్డినేటర్‌ దారపనేని నరేంద్ర, గుంటూరుజిల్లా అధికార ప్రతినిధి కనపర్తి శ్రీనివాసరావు ఉన్నారు.</p>
    </article>
  </body>
</html>