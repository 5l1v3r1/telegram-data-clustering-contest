<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619372/%D8%AD%D8%B2%D8%A8-%D8%A7%D9%84%D9%84%D9%87-%D8%A8%D8%A7-%D8%A7%D9%86%D8%AA%D8%B4%D8%A7%D8%B1-%DB%8C%DA%A9-%D9%88%DB%8C%D8%AF%D8%A6%D9%88-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D9%87%D8%B4%D8%AF%D8%A7%D8%B1-%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T09:28:00+00:00"/>
    <meta property="og:title" content="حزب الله با انتشار یک ویدئو به اسرائیل هشدار داد"/>
    <meta property="og:description" content="حزب‌الله در ویدئویی با زیرنویس عبری به رژیم صهیونیستی هشدار داد هر پهپادی به حریم لبنان تجاوز کند، زده خواهد شد."/>
  </head>
  <body>
    <article>
      <h1>حزب الله با انتشار یک ویدئو به اسرائیل هشدار داد</h1>
      <address>
        <time datetime="2019-11-02T09:28:00+00:00">02 Nov 2019, 09:28</time>
      </address>
      <p>
        <i>حزب‌الله در ویدئویی با زیرنویس عبری به رژیم صهیونیستی هشدار داد هر پهپادی به حریم لبنان تجاوز کند، زده خواهد شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>روه اطلاع‌رسانی «الاعلام الحربی» لبنان نزدیک به حزب‌الله ویدئویی کوتاه برای هشدار به رژیم صهیونیستی و تجاوز پهپادی آن منتشر کرد.</p>
      <p>در این ویدئوی کوتاه برخی سلاح‌های مقاومت و عملیات‌های آن نشان داده می‌شود و نصرالله در آن می‌گوید: ما با پهپادهای اسرائیلی در آسمان لبنان مقابله خواهیم کرد؛ زمانی که این پهپادها وارد لبنان شوند برای ساقط کردن آنها وارد عمل می‌شویم.</p>
      <p>این ویدئو زیرنویس «عبری» دارد و با کلمه «بالمرصاد» (در کمین) به پایان می‌رسد.</p>
      <p>شبکه «المیادین» نوشت، رسانه‌های دشمن صهیونیستی این ویدئو را «پیامی واضح به اسرائیل می‌دانند مبنی بر اینکه پهپادهایش به هدف تبدیل شده‌اند همانگونه که حزب‌الله وعده داده است».</p>
      <p>«کارمیلا مناشیه» تحلیلگر اسرائیلی در این زمینه اعلام کرد: همانگونه که شنیدیم نصرالله تهدید کرد و تهدیداتش را عملی کرد؛ ارتش اسرائیل در حال حاضر بر اساس یک سیستم متعادل‌تر و مهار دقیق‌تر از گذشته کار می‌کند.</p>
      <p>این تحلیلگر ادامه داد، وضع در شمال (مرز لبنان با فلسطین اشغالی) هر لحظه قابل انفجار است و تیراندازی به سمت پهپاد اسرائیلی در «النبطیه» برای اولین بار تیراندازی از لبنان به سمت یک پهپاد صهیونیستی را عینیت بخشید.</p>
      <p>پس از اینکه یک پهپاد صهیونیستی پنجشنبه هفته گذشته وارد حریم هوایی لبنان شد حزب‌الله به سمت این پهپاد تیراندازی و آن را مجبور کرد حریم هوایی لبنان را ترک کند.</p>
    </article>
  </body>
</html>