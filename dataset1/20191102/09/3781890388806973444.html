<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739676"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T09:56:00+00:00"/>
    <meta property="og:title" content="'มหาธีร์'โอด'มหาอำนาจ'กดขี่ ลั่นเอาคืนแบนสินค้าUS-EU"/>
    <meta property="og:description" content="“มหาธีร์”แนะชาติอาเซียนต้องผนึกกำลังรับมือผลกระทบจากสงครามเศรษฐกิจจีน-สหรัฐฯ โอดชาติมหาอำนาจกดขี่มาเลเซีย ถูกอียูระงับนำเข้าน้ำมันปาล์ม ลั่นพร้อมเอาคืนแบนสินค้าจากสหรัฐฯ-อียู"/>
  </head>
  <body>
    <article>
      <h1>'มหาธีร์'โอด'มหาอำนาจ'กดขี่ ลั่นเอาคืนแบนสินค้าUS-EU</h1>
      <address>
        <time datetime="2019-11-02T09:56:00+00:00">02 Nov 2019, 09:56</time>
      </address>
      <figure>
        <img src="https://www.dailynews.co.th/admin/upload/20191102/news_neSkjbCdEg170826_533.jpg?v=20191102178"/>
      </figure>
      <p>
        <b>“มหาธีร์”แนะชาติอาเซียนต้องผนึกกำลังรับมือผลกระทบจากสงครามเศรษฐกิจจีน-สหรัฐฯ โอดชาติมหาอำนาจกดขี่มาเลเซีย ถูกอียูระงับนำเข้าน้ำมันปาล์ม ลั่นพร้อมเอาคืนแบนสินค้าจากสหรัฐฯ-อียู</b>
      </p>
      <p>เมื่อวันที่ 2 พ.ย. ที่อาคารอิมแพค ฟอรั่ม อิมแพค เมืองทองธานี  ตุน ดร.มหาธีร์ บิน โมฮัมหมัด นายกรัฐมนตรีมาเลเซีย กล่าวตอนหนึ่งในงานการประชุมสุ​ดยอดผู้นำธุรกิจ ASEAN Business and Investment Summit 2019 (ABIS 2019) ซึ่งจัดขึ้นโดยสภาที่ปรึกษาธุ​รกิจอาเซียน ร่วมกับกระทรวงการต่างประเทศ กระทรวงพาณิชย์และคณะกรรมการร่​วมภาคเอกชน3สถาบัน (กกร.)  ว่า  อาเซียนเป็นตลาดขนาดใหญ่ระดั​บโลก มีประชากรกว่า 650 ล้านคน มีความหลากหลายทางชีวภาพและอยู่​ในตำแหน่งยุทธศาสตร์ระหว่​างประเทศสำคัญ ๆ ซึ่งมีโอกาสอย่างมากที่จะพั​ฒนาศักยภาพของอาเซียนในการเป็​นกลุ่มเศรษฐกิจที่ใหญ่ รวมถึงมีอำนาจการต่อรองของภูมิ​ภาคที่จะเพิ่มขึ้นตามไปด้วย จึงต้องร่วมมือกัน โดยเริ่มจากสร้างตลาดภายในภูมิ​ภาคอาเซียนให้เข้มแข็งก่อนจะเข้​าสู่การปฏิวัติอุตสาหกรรมครั้​งที่ 4 คือยุคแห่งดิจิทัลและนวัตกรรม เป็นยุคที่สามารถเข้าถึงข้อมู​ลขนาดมหาศาล (บิ๊กดาต้า) อีกทั้งจะต้องเร่งทำให้การศึ​กษาและคุณภาพชีวิตที่ดีให้กั​บประชากรในประเทศ เพื่อเสริมสร้างความเข้าใจในเรื่​องเทคโนโลยีและดิจิทัล ตลอดจนช่วยผลักดันการส่​งออกของประเทศในภูมิภาคอาเซี​ยนไปยังตลาดอื่นๆ เช่น ยุโรป สหรัฐฯ เป็นต้น พร้อมทั้งลดปัญหาเรื่​องกำแพงภาษีระหว่างกัน ขณะที่ภาครัฐควรประชาสัมพันธ์​ให้ประชาชนและภาคธุรกิจได้​ตระหนักถึงความสำคัญของการเปลี่​ยนผ่านไปสู่ยุคดิจิทัล<br/>               <br/>นายกรัฐมนตรีมาเลเซีย กล่าวอีกว่า  สำหรับการที่สหรัฐอเมริ​กาทำสงครามทางการค้ากับประเทศอื่​นๆนั้น ตนเชื่อว่าประชาชนชาวสหรัฐฯก็​ไม่ต้องการ เพราะสร้างผลกระทบมากมาย และอาจนำไปสู่การเปลี่ยนแปลงผู้​นำของเขาในอนาคตได้ ขณะที่สงครามทางเศรษฐกิจระหว่​างจีนกับสหรัฐฯ ตนคิดว่าประเทศต่างๆในภูมิ​ภาคอาเซียนจำเป็นต้องร่วมมือกั​นให้มากขึ้น เพื่อลดผลกระทบจาก พร้อมยกตัวอย่างว่ามาเลเซียกำลั​งถูกชาติมหาอำนาจกดขี่ อาทิ กรณีที่สหภาพยุโรป (อียู) ระงับการนำเข้าน้ำมันปาล์​มจากมาเลเซีย ซึ่งมาเลเซียมีรายได้​จากการการส่งออกน้ำมันปาล์ม คิดเป็นร้อยละ 2.8 ของจีดีพีมาเลเซีย ในปี 2561 ทั้งนี้ มาเลเซียพร้อมดำเนินการตอบโต้ด้​วยการยกเลิกการนำเข้าสินค้​าจากสหรัฐฯ และอียูเช่นกัน.<br/> <br/> <br/> </p>
    </article>
  </body>
</html>