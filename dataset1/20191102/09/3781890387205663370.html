<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739673"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T09:56:00+00:00"/>
    <meta property="og:title" content="'ฮังซอ'สวน'นิชิโนะ'กรีดญวนไร้สปิริต 'ดูตัวเองก่อนว่าคนอื่น'"/>
    <meta property="og:description" content="ไฟลูกหนังไทย-ญวน คุโชน 'ปาร์คฮังซอ' สวนกลับ 'นิชิโนะ' กรณีกรีดแข้งญวนไร้สปิริต ในเพจช้างศึก ชี้ก่อนว่าคนอื่นต้องดูตัวเอง แข้งช้างศึกก็เป็นเหมือนกัน"/>
  </head>
  <body>
    <article>
      <h1>'ฮังซอ'สวน'นิชิโนะ'กรีดญวนไร้สปิริต 'ดูตัวเองก่อนว่าคนอื่น'</h1>
      <address>
        <time datetime="2019-11-02T09:56:00+00:00">02 Nov 2019, 09:56</time>
      </address>
      <p>
        <b>ไฟลูกหนังไทย-ญวน คุโชน "ปาร์คฮังซอ" สวนกลับ "นิชิโนะ" กรณีกรีดแข้งญวนไร้สปิริต ในเพจช้างศึก ชี้ก่อนว่าคนอื่นต้องดูตัวเอง แข้งช้างศึกก็เป็นเหมือนกัน</b>
      </p>
      <p>ตามที่ อากิระ นิชิโนะ โค้ชทีมชาติไทย ให้สัมภาษณ์เพจช้างศึก ถึงกรณีที่ บุย เทียน ดุง นอนกองไปกับสนาม เกมที่ ไทย พบ เวียดนาม ฟุตบอลโลก 2022 รอบคัดเลือก นัดแรก เมื่อ 5 ก.ย. ซึ่ง กุนซือซามูไร พูดว่าเป็นสิ่งที่เกินกว่าเหตุ เลยพูดภาษาญี่ปุ่นออกไป แต่ประโยคนี้ คงไม่สามารถเอามาพูดตรงนี้ได้ จากนั้นก็บอกให้ลุกเร็วๆ อะไรประมาณนี้<br/><br/>"ผมอยากให้ลองสังเกตว่า ประเทศที่ฟุตบอลยังไม่ได้อยู่ในระดับสูง เวลาแข่งขันจริงจะน้อย เช่น เกม 90 นาที เวลาเล่นจริงอาจจะแค่ 50-60 นาที ต่างจากฟุตบอลระดับสูง ที่พวกเขาจะพยายามใช้ทุกวินาทีในการแข่งให้มีค่าที่สุด ตรงนี้ผมไม่สามารถเข้าใจได้จริงๆ ถึงวิธีการเล่นของผู้เล่นลักษณะนี้ เพราะถ้าคิดถึงเรื่องการพัฒนาต่อไป เราก็ไม่ควรมีผู้เล่นลักษณะนี้เช่นกัน"<br/><br/>อ่านข่าว <a href="https://www.dailynews.co.th/sports/736437">https://www.dailynews.co.th/sports/736437</a><br/><br/>ขณะเดียวกัน ปาร์ค ฮัง ซอ กุนซือเวียดนาม ได้ตอบโต้นิชิโนะ ระบุว่า "ผมได้ยินที่ โค้ชไทย วิจารณ์ เทียนดุง, แต่เราเป็นเฮดโค้ชเหมือนกัน, เราควรระมัดระวังการคอมเมนท์นักเตะฝั่งตรงข้าม เราต้องดูตัวเราเองก่อนวิจารณ์คนอื่น"<br/><br/>"ในคิงส์คัพปีนี้ นักเตะไทยหลายคนก็ทำเหมือนกัน, ผมไม่มีวันสอนนักเตะผมให้ทำเช่นนี้, เราต่างยอมรับในเรื่องดังกล่าว"<br/><br/>ทีม ไทย จะแก้มือ เวียดนาม ในเกมคัดบอลโลก วันที่ 19 พ.ย. นี้ ที่กรุงฮานอย<br/><br/>(ที่มา https://www.foxsportsasia.com/football/asian-football/fifa-wc-asian-qualifiers/1192342/park-hang-seo-hits-back-at-thailand-boss-akira-nishino-for-calling-vietnam-players-unprofessional/?fbclid=IwAR1o0eAcknp-9Cvr9gBIdfs5hnSjUUhJPFfPiMtQUrSaGAFJ3MEJJ8K39M0)</p>
    </article>
  </body>
</html>