<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/race-jij-binnenkort-met-de-automobili-pininfarina-battista-video-32994"/>
    <meta property="og:site_name" content="Apparata"/>
    <meta property="article:published_time" content="2019-11-02T09:39:00+00:00"/>
    <meta property="og:title" content="Race jij binnenkort zelf met de Pininfarina Battista? [video]"/>
    <meta property="og:description" content="Gameloft en het exclusieve automerk werken samen, dus het kan!"/>
  </head>
  <body>
    <article>
      <h1>Race jij binnenkort zelf met de Pininfarina Battista? [video]</h1>
      <h2>Gameloft en het exclusieve automerk werken samen, dus het kan!</h2>
      <address><time datetime="2019-11-02T09:39:00+00:00">02 Nov 2019, 09:39</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Hoewel Automobili Pininfarina erg exotisch klinkt, zeker in combinatie met hun opvallende Battista als elektrische sportauto, is dit exclusieve merk nog niet heel bekend onder de massa. De eigenaar en oprichter van het merk, Battista Farina, is echter heilig overtuigd van zijn merk en heeft zelfs het eerste model van zijn merk naar zichzelf vernoemd: vandaar de naam Battista. Dit is een een elektrisch aangedreven sportauto met een enorm acceleratievermogen. De Battista ‘Pinin’ Farina is een echte supercar en toch wel een lust voor het oog. De auto is zo exclusief dat je eerst een <a href="https://www.automobili-pininfarina.com/">aanvraagproces</a> moet doorlopen als je er één wilt bestellen. Als je bent ‘goedgekeurd’ volgt een proces waarbij je jouw wensen kunt opgeven, want de auto wordt op bestelling gemaakt. Met een prijs vanaf zo’n 2,5 miljoen dollar zal het weinigen gegeven zijn om achter het stuur te stappen. Zelfs wanneer je een van de gelukkigen bent is het erg onwaarschijnlijk dat je hem zult gebruiken om te racen.</p>
      <p>Toch is het niet ondenkbaar dat jij binnenkort achter het stuur kruipt van deze elektrische super sportscar voor een spannende race. Het automerk maakte namelijk bekend dat zij een samenwerking zijn aangegaan met ontwikkelaar Gameloft. Kenners weten wat dit betekent: de virtuele Battista ‘Pinin’ Farina komt beschikbaar in Asphalt 9.</p>
      <figure>
        <img src="https://static.apparata.nl/images/2019/automobili-pininfarina-batista-asphalt-9-3.jpg"/>
      </figure>
      <p>Inmiddels is de virtuele sportauto aangekondigd in de legends database, dus je kunt hier alle details lezen. Natuurlijk is er ook al een aantal foto’s van het virtuele racemonster vrijgegeven. Zie jij jezelf al zitten?</p>
      <figure>
        <img src="https://static.apparata.nl/images/2019/automobili-pininfarina-batista-asphalt-9-2.jpg"/>
      </figure>
      <p>In deze video kun je alvast beleven hoe de supersportwagen door Asphalt 9 racet.</p>
      <p>Natuurlijk kun je dit vergelijken met het origineel.</p>
      <p>Dat is genieten, toch?</p>
      <p>Speel jij liever Gran Turismo? Ook daar zie je diverse <a href="https://www.apparata.nl/nieuws/deze-jaguar-rijd-je-voorlopig-alleen-in-gran-turismo-32909">exclusieve auto’s</a> terug.</p>
      <p>Afbeeldingen: Automobili Pininfarina en Asphalt 9.</p>
    </article>
  </body>
</html>