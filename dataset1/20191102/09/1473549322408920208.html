<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/wicepremier-ukrainy-dmytro-kuleba-w-2020-roku-wielkie-manewry-z-nato-na-morzu-czarnym,982310.html"/>
    <meta property="og:site_name" content="TVN24"/>
    <meta property="article:published_time" content="2019-11-02T09:59:07+00:00"/>
    <meta property="og:title" content="Wicepremier Ukrainy zapowiada &quot;wielkie ćwiczenia&quot; NATO na Morzu Czarnym"/>
    <meta property="og:description" content="Ukraiński wicepremier Dmytro Kułeba powiedział w piątek, że Ukraina planuje w przyszłym roku przeprowadzić wielkie czterodniowe manewry wojskowe wspólnie z NATO na Morzu Czarnym. Dodał, że ćwiczeni..."/>
  </head>
  <body>
    <article>
      <h1>Wicepremier Ukrainy zapowiada "wielkie ćwiczenia" NATO na Morzu Czarnym</h1>
      <address><time datetime="2019-11-02T09:59:07+00:00">02 Nov 2019, 09:59</time> by <a rel="author">asty/tr/kwoj</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/e48925d7-acdd-4fad-8dcd-31fc5c514f9a-480p.mp4"/>
          <figcaption>Ćwiczenia amerykańskich wojsk</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/cb2b6484-d503-4411-89bc-52d7fb2e653a-480p.mp4"/>
          <figcaption>Sekretarz generalny NATO składa wizytę na Ukrainie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/bdd3befd-cd18-4e9e-99fb-5fbccfab1f22-480p.mp4"/>
          <figcaption>Wspólne ćwiczenia Ukraina-NATO</figcaption>
        </figure>
        <figcaption>Manewry wojsk amerykańskich. Materiał archiwalny z 11 kwietnia<cite>Foto: Reuters Archive/PAP/EPA/STEPAN FRANKO | Video: Reuters Archive</cite></figcaption>
      </slideshow>
      <h3>Ukraiński wicepremier Dmytro Kułeba powiedział w piątek, że Ukraina planuje w przyszłym roku przeprowadzić "wielkie" czterodniowe manewry wojskowe wspólnie z NATO na Morzu Czarnym. Dodał, że ćwiczenia będą koncentrowały się na "zagrożeniach hybrydowych".</h3>
      <p>Wicepremier Ukrainy do spraw integracji europejskiej i euroatlantyckiej Dmytro Kułeba zwrócił uwagę na "zaplanowane na 2020 rok wielkie czterodniowe ćwiczenia" podczas konferencji prasowej w Kijowie.</p>
      <h3>"NATO nigdy nie uzna aneksji Krymu"</h3>
      <p>W środę i czwartek wizytę w Kijowie złożyli członkowie Rady Północnoatlantyckiej wraz z sekretarzem generalnym NATO Jensem Stoltenbergiem.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/298578a5-2ed5-491d-8a2a-b74b4cc28093.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Jens Stoltenberg odbył wizytę w Kijowie<cite>Źródło: PAP/EPA/STEPAN FRANKO</cite></figcaption>
      </figure>
      <p>Podczas wizyty Stoltenberg zapewnił między innymi, że NATO nigdy nie uzna dokonanej przez Rosję "nielegalnej aneksji" ukraińskiego Krymu oraz powiedział, że Sojusz potępia agresywne działania Rosji w regionie Morza Czarnego.</p>
      <p>- Sojusznicy nawołują do zwrotu Ukrainie okrętów przejętych w ubiegłym roku oraz zapewnienia swobodnego dostępu do ukraińskich portów na Morzu Azowskim - podkreślił.</p>
      <p>Sekretarz generalny poinformował też o pomocy przekazywanej przez NATO siłom zbrojnym Ukrainy, szkoleniach ukraińskich żołnierzy oraz wspieraniu reform.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/02ff2880-5cf6-465b-b06d-81e7acd6d8bb.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Krym<cite>Źródło: PAP/Adam Ziemienowicz</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/czarnobyl-przestal-odstraszac-ludzi-rekordowa-liczba-turystow-w-strefie-smierci,982309.html"/>
        <a href="https://www.tvn24.pl/wiadomosci-ze-swiata,2/die-welt-usa-i-ukraina-nie-przegraly-w-sprawie-nord-stream-2,982131.html"/>
        <a href="https://www.tvn24.pl/wiadomosci-ze-swiata,2/turcy-zlapali-syryjskich-zolnierzy-rozmawiaja-z-rosja-o-ich-przekazaniu,982024.html"/>
        <a href="https://www.tvn24.pl/wiadomosci-ze-swiata,2/czas-sfer-wplywow-minal-drzwi-do-czlonkostwa-ukrainy-w-nato-pozostaja-otwarte,981881.html"/>
        <a href="https://www.tvn24.pl/wiadomosci-ze-swiata,2/media-byly-doradca-trumpa-wezwany-przed-kongres-bialy-dom-milczy,981839.html"/>
      </related>
    </article>
  </body>
</html>