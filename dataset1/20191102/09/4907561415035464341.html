<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/aktif-karbonlu-gidalar-sagliga-faydali-mi-fotograflari-2216419"/>
    <meta property="og:site_name" content="Posta"/>
    <meta property="article:published_time" content="2019-11-02T09:38:13+00:00"/>
    <meta property="og:title" content="Aktif karbonlu gıdalar sağlığa faydalı mı?"/>
    <meta property="og:description" content="İnsanlar simsiyah yiyecekleri ve içecekleri ilk gördüğünde tedirgin olsa da aslında yeni bir trend. Aktif karbonlu ürünler son yıllarda hayatımıza girdi. Diş macunları ile hayatımıza giren aktif karbon ile ilgili uzmanlar olumlu bir yaklaşım sergileseler de bazı yan etkileri olduğuna dair görüşler de öne çıkıyor. Peki, ‘Aktif karbonlu gıdalar sağlığa faydalı mı?’ İşte aktif karbon hakkında bilmeniz gerekenler…"/>
  </head>
  <body>
    <article>
      <h1>Aktif karbonlu gıdalar sağlığa faydalı mı?</h1>
      <address>
        <time datetime="2019-11-02T09:38:13+00:00">02 Nov 2019, 09:38</time>
      </address>
      <h3>İnsanlar simsiyah yiyecekleri ve içecekleri ilk gördüğünde tedirgin olsa da aslında yeni bir trend. Aktif karbonlu ürünler son yıllarda hayatımıza girdi. Diş macunları ile hayatımıza giren <a href="https://www.posta.com.tr/haberler/aktif-karbon">aktif karbon </a>ile ilgili uzmanlar olumlu bir yaklaşım sergileseler de bazı yan etkileri olduğuna dair görüşler de öne çıkıyor. Peki, ‘Aktif karbonlu gıdalar sağlığa faydalı mı?’ İşte aktif karbon hakkında bilmeniz gerekenler…</h3>
      <figure>
        <img src="https://i.pstimaj.com/img/78/700x0/5dbd4d2566a97c1569c8d7fe"/>
      </figure>
      <p>Son yılların trendlerinden biri olan aktif karbon birçok üründe kullanılıyor. Gıdadan, diş macununa, yüz yıkama ürünlerinden içeceklere kadar birçok yerde karşımıza çıkıyor. Aktif karbon yanmış yiyecek veya yanmış kömür değil.</p>
      <figure>
        <img src="https://i.pstimaj.com/img/78/700x0/5dbd4c9cae298b634e32b94a"/>
      </figure>
      <p>Aslında aktif karbon bir takviye. Eczanelerde preparat şeklinde bulunuyor. Detoks meraklıları arasında popüler bir bileşen olan aktif kömür ile ilgili kafa karışıklığı sürüyor.</p>
      <figure>
        <img src="https://i.pstimaj.com/img/78/700x0/5dbd4c9bae298b634e32b948"/>
      </figure>
      <p>Aktif kömür ya da aktif karbon olarak bilinen takviye ile ilgili uzmanlar akşamdan kalmayı önlemeye, gazı azaltmaya, hazımsızlığı ve ishali azaltmaya ve vücuttaki toksinleri temizlemeye yardımcı olabileceğini söylüyor. Ancak bu iddiaların birçoğunun kanıtı yetersiz. </p>
      <figure>
        <img src="https://i.pstimaj.com/img/78/700x0/5dbd4c9c66a97c1569c8d7fb"/>
      </figure>
      <p>Modern tıbba göre aktif karbon birçok kullanım alanına sahip. Zehirlerin veya ilaçların (genellikle aşırı dozdan) kan dolaşımında ve bağırsaklarda emilmesini engellemek için kullanılıyor. Birçok kişi tarafından iyi tolere edilmesine rağmen, bazı kişiler de kumlu dokudan olumsuz etkiler yaşayabiliyor. </p>
      <figure>
        <img src="https://i.pstimaj.com/img/78/700x0/5dbd4c9b66a97c15f89d3e82"/>
      </figure>
      <p>Vücudu temizleyen yararlarının yanında bazı istenmeyen yan etkileri de ortaya çıkarabilir. Bazı reçeteli ilaçların etkilerini azaltabileceği için uzmanlar ilacı aldıktan 2 saat içinde aktif kömürün tüketilmemesi gerektiğini söylüyor. Aktif karbonla birlikte diğer ilaçların alınması, ilaçların vücudunuz tarafından emilmesini engelleyebilir. </p>
      <figure>
        <img src="https://i.pstimaj.com/img/78/700x0/5dbd4c9b66a97c15680a730f"/>
      </figure>
      <p>Amerika, aktif bir kömürün gıda maddesi olarak kullanımı için henüz gıda katkı maddesi veya renk katkı maddesi düzenlemesine sahip değil. Restoranların ise aktif karbonun kullanımı için gıda kalitesinde olmasını sağlamaları gerekiyor. </p>
      <figure>
        <img src="https://i.pstimaj.com/img/78/700x0/5dbd4c9c66a97c15680a7312"/>
      </figure>
      <p>Aktif karbonlu gıdalar ilk olarak 2014 yılında Japonya’da hamburgerde kullanıldı. 2017 yazında aktif karbonlu dondurmalar popüler oldu. Gotik partilerde kömür kokteylleri kullanılmaya başlandı ve trend haline geldi. </p>
      <figure>
        <img src="https://i.pstimaj.com/img/78/700x0/5dbd4c9bae298b62f56fbb58"/>
      </figure>
      <p>Bazı uzmanlara göre, aktif karbonun dişleri ve cildi beyazlatıcı, sivilceleri azaltıcı, sindirim sisteminde şişliği önleyici ve gaz kramplarına karşı olumlu etkisi var.</p>
      <p>Yalnızca yiyeceklerde değil, içecekler ve hatta cilt temizliği ürünlerinde de görmek mümkün. Bazı uzmanlar aktif karbonu vücudu hem içeriden hem de dışarıdan temizlemek için değerli ve doğal bir madde olarak görüyor. </p>
      <figure>
        <img src="https://i.pstimaj.com/img/78/700x0/5dbd4c9cae298b62f56fbb5a"/>
      </figure>
      <p>İnsanların ağzını siyaha çevirmiş olmalarına rağmen bu koyu renkte yiyecekler ve içeceklerden keyif alan birçok kişi, lezzetli olduklarını iddia etse de, genellikle öğünler sindirildikten sonra belirgin olan yan etkilerle uzmanlara başvuruyor. </p>
      <figure>
        <img src="https://i.pstimaj.com/img/78/700x0/5dbd4c9bae298b634fafeded"/>
      </figure>
      <p>Aktif karbonlu gıdaları suni tatlandırıcılarla beraber almak mide bulantısı yapabilir. Uzmanlar aktif karbon tüketenlerin bol miktarda su içmelerini tavsiye ediyor. </p>
    </article>
  </body>
</html>