<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543977.html/-%D9%81%D9%88%D9%82-%D9%84%DB%8C%D8%B3%D8%A7%D9%86%D8%B3%D9%87-%D9%87%D8%A7--%D8%A7%D8%B2-18-%D8%A2%D8%A8%D8%A7%D9%86-%D9%BE%D8%AE%D8%B4-%D9%85%DB%8C-%D8%B4%D9%88%D8%AF--%D8%A2%D8%BA%D8%A7%D8%B2-%D9%81%D8%B5%D9%84-%D8%AC%D8%AF%DB%8C%D8%AF-%D8%A8%D8%AF%D9%88%D9%86--%D8%A8%D9%87%D9%86%D8%A7%D9%85-%D8%AA%D8%B4%DA%A9%D8%B1-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T09:04:00+00:00"/>
    <meta property="og:title" content="«فوق لیسانسه‌ها» از 18 آبان پخش می‌شود/ آغاز فصل جدید بدون «بهنام تشکر»"/>
    <meta property="og:description" content="مجموعه تلویزیونی «فوق لیسانسه‌ها» از روز شنبه 18 آبان ماه به روی آنتن شبکه سه سیما می‌رود."/>
  </head>
  <body>
    <article>
      <h1>«فوق لیسانسه‌ها» از 18 آبان پخش می‌شود/ آغاز فصل جدید بدون «بهنام تشکر»</h1>
      <address>
        <time datetime="2019-11-02T09:04:00+00:00">02 Nov 2019, 09:04</time>
      </address>
      <p>مجموعه تلویزیونی «فوق لیسانسه‌ها» از روز شنبه 18 آبان ماه به روی آنتن شبکه سه سیما می‌رود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فصل سوم مجموعه تلویزیونی «لیسانسه‌ها» با نام «فوق لیسانسه‌ها» بناست با پایان مجموعه «گیله‌وا» و از روز شنبه 18 آبان ماه روی آنتن شبکه سه سیما برود.</p>
      <p>  بنا بر این گزارش، سریال لیسانسه‌ها برای اولین بار در دی ماه سال 95 به کارگردانی سروش صحت و تهیه‌کنندگی رضا جودی در قالب ۲۸ قسمت ۴۰ دقیقه‌ای روی آنتن تلویزیون رفت و در همان فصل اول توانست مخاطبان بسیاری را به خود جذب کند.   از بازیگران این مجموعه می‌توان هوتن شکیبا، بهنام تشکر، کاظم سیاح، امیرحسین رستمی، امیر کاظمی، هوتن شکیبا، متین ستوده، بیژن بنفشه‌خواه و ... را نام برد.   پس از موفقیتی که فصل اول این مجموعه به دست آورد، تهیه کنندگان سریال خیلی زود به فکر ساخت سری دوم «لیسانسه‌ها» افتادند و در همان روز‌های نخستین بعد از پخش فصل اول، ساخت لیسانسه‌ها ۲ آغاز شد و نهایتا کمتر از ۱ سال بعد، در آذر ماه ۹۶، «لیسانسه‌ها ۲» در قالب ۴۰ قسمت منتشر شد.   سروش صحت به خوبی توانست از محبوبیت فصل اول سریال استفاده کند و کمی طنز سیاسی را چاشنی سریال قرار داد و به شدت با واکنش مثبت از سوی مخاطبین مواجه شد.   ساخت فصل سوم نیز در اواخر اسفند ماه ۹۷ کلید خورد و از هفته آینده روی آنتن شبکه سه سیما خواهد رفت.    از جمله تغییراتی که در این فصل صورت گرفته، خروج بهنام تشکر در نقش پلیس در این سریال است که جای خود را به بازیگر دیگری داده است.    انتهای پیام/ </p>
    </article>
  </body>
</html>