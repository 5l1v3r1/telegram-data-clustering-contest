<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nevizhdano-nashestvie-na-nashentsi-v-srbiya-prez-uikendite-izprazvat-shchandovete-i-video_news706698.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T09:00:00+00:00"/>
    <meta property="og:title" content="Невиждано нашествие на нашенци в Сърбия през уикендите, изпразват щандовете и... ВИДЕО"/>
    <meta property="og:description" content="Българските туристи харчат &quot;отлично&quot;, доволен е шефът на туристическата организация Лесковац"/>
  </head>
  <body>
    <article>
      <h1>Невиждано нашествие на нашенци в Сърбия през уикендите, изпразват щандовете и... ВИДЕО</h1>
      <h2>Българските туристи харчат "отлично", доволен е шефът на туристическата организация Лесковац</h2>
      <address>
        <time datetime="2019-11-02T09:00:00+00:00">02 Nov 2019, 09:00</time>
      </address>
      <p>https://blitz.bg/obshtestvo/nevizhdano-nashestvie-na-nashentsi-v-srbiya-prez-uikendite-izprazvat-shchandovete-i-video_news706698.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572608904-0000428160-article2.jpg"/>
      </figure>
      <p>
        <b>Само една-единствена туристическа проява – Царибродската сушеница, носи на този град приходи от 100 000 евро, което е равно на една пета от градския бюджет. Българите идват чрез туристически агенции, но повечето от тях просто палят колата и тръгват за Сърбия. Идват не само от София, но и от Перник, Благоевград, Драгоман.</b>
      </p>
      <figure>
        <img src="https://static.blitz.bg/documents/thumbnails/520/201911/1572608904-0000428160-article2.jpg"/>
      </figure>
      <p>Директорът на туристическата организация Цариброд Васил Андреев обяснява, че Царибродската сушеница се организира на 16 и 17 ноември, уточнява Dnes.bg.<br/><br/>"Подготвил съм цяла реч на български", казва Андреев и допълни: "Когато дойдат, те изпразват всичките щандове с месо. А това е много важно за нас, защото сме успели да накараме хората отново да гледат прасета. Само тази  проява за един ден носи на Цариброд 100 000 евро, което е равно на една пета от бюджета".<br/><br/>Тези дни в София се състоя туристическа презентация както на Цариброд, така и на Белград и Лесковац. За първите девет месеца на годината българските туристи са реализирали 103 708 нощувки, предимно в Белград.<br/><br/>"Готови сме за пристигането на българите, които винаги са в десетката по многочисленост гости в Белград", каза Слободан Ункович, зам.-директор на туристическата организация Белград.<br/><br/>Освен в Белград българите обичат и сръбските балнеолечебни курорти, като и местата, на които се организират различни прояви.<br/><br/>Българските туристи ходят в Сърбия семейно, с по-голяма компания, но и все повече млади хора избират страната за забавления. В Сърбия те празнуват всички празници - от новогодишните и 8 март и 1 май, до есенните.<br/><br/>"Българските туристи идват при нас не само на Рощилиядата, но и на карнавала, както и на всички празници и уикенди", казва Небойша Коцич, шеф на туристическата организация Лесковац.<br/><br/>"Новогодишните празници са изкупени още от миналата година, когато са си тръгнали доволни. Надяваме се, че скоро ще бъде открит хотел "Белград", защото ще увеличим броя на леглата и ще ги задържим възможно най-дълго. Те харчат отлично, хранят се единствено в ресторантите, защото обичат нашата кухня", обяснява директорът.</p>
      <figure>
        <iframe src="https://www.youtube.com/embed/mJqCiiWYI-k" width="560" height="315" data-service="Youtube" scrolling="no"/>
      </figure>
    </article>
  </body>
</html>