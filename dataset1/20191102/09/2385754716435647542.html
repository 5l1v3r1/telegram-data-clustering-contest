<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/595371/entyposiakoi-oi-mpaks-me-tromero-gianni-ntempouto-gia-ton-thanasi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T09:23:00+00:00"/>
    <meta property="og:title" content="Εντυπωσιακοί οι Μπακς με τρομερό Γιάννη - Ντεμπούτο για τον Θανάση"/>
    <meta property="og:description" content="Εντυπωσιακοί ήταν οι Μπακς απέναντι στους Μάτζικ, τους οποίους διέλυσαν με 123-91, με τον Γιάννη να σημειώνει double - double και τον Θανάση Αντετοκούνμπο..."/>
  </head>
  <body>
    <article>
      <h1>Εντυπωσιακοί οι Μπακς με τρομερό Γιάννη - Ντεμπούτο για τον Θανάση</h1>
      <address><time datetime="2019-11-02T09:23:00+00:00">02 Nov 2019, 09:23</time> by <a rel="author">Sigmalivesports</a></address>
      <p>Εντυπωσιακοί ήταν οι Μπακς απέναντι στους Μάτζικ, τους οποίους διέλυσαν με 123-91, με τον Γιάννη να σημειώνει double - double και τον Θανάση Αντετοκούνμπο να ντεμπουτάρει και να καρφώνει! <br/> <br/>Πάρτι έστησαν στο Ορλάντο οι Μπακς, οι οποίοι διέλυσαν τους Μάτζικ με 123-91 έχοντας τον Γιάννη για ακόμα ένα βράδυ σε τρομερά κέφια, ενώ για πρώτη φορά αγωνίστηκε και ο αδερφός του Θανάσης!<br/> <br/>Ο «Greek Freak», σημείωσε 29 πόντους (9/12 διπ., 1/4 τρ., 8/11 β.), ενώ έκανε double - double με τα 14 ριμπάουντ που μάζεψε, κάνοντας και 6 ασίστ, αλλά και 2 κλεψίματα. Στο φινάλε της αναμέτρησης μπήκε στο παιχνίδι και ο Θανάσης Αντετοκούνμπο, ο οποίος στο ντεμπούτο του αγωνίστηκε 6 λεπτά σημειώνοντας 2 πόντους με 1/2 δίποντα και μάλιστα με κάρφωμα, ενώ χρεώθηκε και με μία τεχνική ποινή μαζί με τον Ιβόντου των Μάτζικ με τον οποίο είχε μια ένταση! Επίσης μάζεψε 2 ριμπάουντ κι έδωσε 1 ασίστ! Ο Μπλέτσο σημείωσε 18 πόντους κι ήταν πίσω από τον Γιάννη.<br/> <br/>Για τους Μάτζικ τώρα, ξεχώρισε ο Φουρνιέ με 19 πόντους, με τον Βούτσεβιτς να ακολουθεί με 14 πόντους.<br/> <br/>Τα δωδεκάλεπτα: 27-31, 41-62, 71-88, 91-123<br/> <br/>Πηγή: gazzetta.gr</p>
    </article>
  </body>
</html>