<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/youth-league-state-secratary-and-nine-others-case132.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T09:25:00+00:00"/>
    <meta property="og:title" content="പ്രകോപനപരമായി മുദ്രാവാക്യം വിളിച്ച് പ്രകടനം; യൂത്ത് ലീഗ് സംസ്ഥാന സെക്രട്ടറിയും നേതാക്കളും ഉള്‍പ്പെടെയുള്ള ഒന്‍പത് പേര്‍ക്കെതിരെ കേസ്"/>
    <meta property="og:description" content="KERALA NEWS Kerala കോഴിക്കോട്: പ്രകോപനപരമായി പ്രകടനം നടത്തിയതിന് യൂത്ത് ലീഗ് സംസ്ഥാന സെക്രട്ടറിയും നേതാക്കളും ഉള്‍പ്പെടെയുള്ള ഒന്‍പത് പേര്‍ക്കെതിരെ കേസ്. യൂത്ത് ലീഗ് നാദ"/>
  </head>
  <body>
    <article>
      <h1>പ്രകോപനപരമായി മുദ്രാവാക്യം വിളിച്ച് പ്രകടനം; യൂത്ത് ലീഗ് സംസ്ഥാന സെക്രട്ടറിയും നേതാക്കളും ഉള്‍പ്പെടെയുള്ള ഒന്‍പത് പേര്‍ക്കെതിരെ കേസ്</h1>
      <address><time datetime="2019-11-02T09:25:00+00:00">02 Nov 2019, 09:25</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: പ്രകോപനപരമായി പ്രകടനം നടത്തിയതിന് യൂത്ത് ലീഗ് സംസ്ഥാന സെക്രട്ടറിയും നേതാക്കളും ഉള്‍പ്പെടെയുള്ള ഒന്‍പത് പേര്‍ക്കെതിരെ കേസ്. യൂത്ത് ലീഗ് നാദാപുരം നിയോജക മണ്ഡലം സമ്മേളനത്തിന്റെ സമാപനത്തോടനുബന്ധിച്ച് നടന്ന പ്രകടനത്തില്‍ പ്രകോപനപരമായി മുദ്രാവാക്യം വളിച്ചെന്ന പരാതിയിലാണ് കേസെടുത്തത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>സംസ്ഥാന സെക്രട്ടറി വി.വി മുഹമ്മദലി, നിയോജകമണ്ഡലം ജനറല്‍ സെക്രട്ടറി സി.കെ നാസര്‍, മണ്ഡലം പ്രസിഡന്റ് കെ.എം സമീര്‍ ഉള്‍പ്പെടെ ഒമ്പത് പേര്‍ക്കെതിരെയാണ് കേസ്.</p>
      <related>
        <a href="https://www.doolnews.com/kerala-maoist-encounter-forensic-report-out1254.html?utm_source=doolnews&amp;utm_medium=related"/>
      </related>
      <p>മത സ്പര്‍ധ വളര്‍ത്തും വിധം പ്രകോപനം നടത്തി മുദ്രാവാക്യം വിളിച്ചതിന് ജാമ്യമില്ലാ വകുപ്പ് പ്രകാരമാണ് കേസെടുത്തിരിക്കുന്നത്. സംഭവത്തില്‍ പൊലീസ് സ്വമേധയ കേസെടുക്കാത്തതിനെതിരെ രൂക്ഷ വിമര്‍ശനവുമായി സി.പി.ഐ.എം ജില്ലാ സെക്രട്ടറി വാണിമേലില്‍ നടന്ന പൊതുയോഗത്തില്‍ സംസാരിച്ചിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇതിന് പിന്നാലെയാണ് പൊലീസ് വാണിമേല്‍ സ്വദേശികളെയും നേതാക്കളെയും ഉള്‍പ്പെടുത്തി കേസ് രജിസ്റ്റര്‍ ചെയ്തത്.</p>
      <related>
        <a href="https://www.doolnews.com/president-s-rule-likely-if-no-maharashtra-government-by-nov-7-bjp-leader142.html?utm_source=doolnews&amp;utm_medium=related"/>
      </related>
      <p>വെള്ളൂരിലെ കൊല്ലപ്പെട്ട സി.പി.ഐ.എം പ്രവര്‍ത്തകന്‍ സി.കെ ഷിബിന്റെ അച്ഛന്‍ ഭാസ്‌കരന്റെ പരാതിയിലാണ് പൊലീസ് കേസെടുത്തത്. കഴിഞ്ഞ ദിവസം കല്ലാച്ചിയില്‍ നിന്ന് തുടങ്ങിയ യൂത്ത് ലീഗ് പ്രകടനത്തിന്റെ പിന്‍നിരയിലുള്ളവര്‍ പ്രകോപന മുദ്രാവാക്യം വിളിച്ചെന്നാണ് പരാതി.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/bMfbIGYydL8" width="560" height="315" data-service="Youtube" scrolling="no"/>
      </figure>
    </article>
  </body>
</html>