<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/fondo-dresda-nbsp-ndash-consiglio-comunale-217902.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-02T09:00:00+00:00"/>
    <meta property="og:title" content="Dresda, il consiglio comunale dichiara lo stato di emergenza nazismo - la delibera e' stata..."/>
    <meta property="og:description" content="IN FONDO A DRESDA – IL CONSIGLIO COMUNALE DELLA CITTÀ TEDESCA APPROVA UNA DELIBERA CHE DICHIARA LO “STATO DI EMERGENZA NAZISMO” – LA RISOLUZIONE NON È STATA VOTATA DALLA CDU, IL PARTITO DELLA MERKEL CHE L’HA CRITICATA COME PURAMENTE SIMBOLICO E LESSICAMENTE SBAGLIATO – NEL 2018 LA CITTÀ DELLA SASSONIA È STATA TEATRO DI 60 VIOLENZE LEGATE ALL’ESTREMA DESTRA. IL PROMOTORE DEL TESTO È IL CONSIGLIERE DEL PARTITO SATIRICO “DIE PARTEI”"/>
  </head>
  <body>
    <article>
      <h1>Dresda, il consiglio comunale dichiara lo stato di emergenza nazismo - la delibera e' stata...</h1>
      <address>
        <time datetime="2019-11-02T09:00:00+00:00">02 Nov 2019, 09:00</time>
      </address>
      <p>
        <b>IN FONDO A DRESDA – IL CONSIGLIO COMUNALE DELLA CITTÀ TEDESCA APPROVA UNA DELIBERA CHE DICHIARA LO “STATO DI EMERGENZA NAZISMO” – LA RISOLUZIONE NON È STATA VOTATA DALLA CDU, IL PARTITO DELLA MERKEL CHE L’HA CRITICATA COME PURAMENTE SIMBOLICO E LESSICAMENTE SBAGLIATO – NEL 2018 LA CITTÀ DELLA SASSONIA È STATA TEATRO DI 60 VIOLENZE LEGATE ALL’ESTREMA DESTRA. IL PROMOTORE DEL TESTO È IL CONSIGLIERE DEL PARTITO SATIRICO “DIE PARTEI”</b>
      </p>
      <hr/>
      <p>
        <b>Da <a href="http://www.repubblica.it/">www.repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254327/1232579.htm">
          <img src="https://cdn-static.dagospia.com/img/foto/11-2019/neonazisti-1232579.jpg"/>
        </a>
        <figcaption>neonazisti</figcaption>
      </figure>
      <p>"Stato d'emergenza nazismo". Lo dichiara una delibera approvata a maggioranza dal consiglio comunale di Dresda. Un atto che il Partito cristianodemocratico (Cdu) della cancelliera Angela Merkel non ha votato criticandolo come puramente simbolico e lessicalmente sbagliato.</p>
      <figure>
        <a href="https://www.dagospia.com/mediagallery/Dago_fotogallery-254327/1232578.htm">
          <img src="https://cdn-static.dagospia.com/img/foto/11-2019/neonazisti-1-1232578.jpg"/>
        </a>
        <figcaption>neonazisti 1</figcaption>
      </figure>
      <p>La risoluzione della città capoluogo della Sassonia motiva la scelta con il fatto che "atteggiamenti e atti antidemocratici, antipluralisti, contrari all'umanità e di estrema destra che arrivano fino alla violenza vengono apertamente alla luce a Dresda in maniera sempre più forte".</p>
      <figure>
        <a href="https://www.dagospia.com/mediagallery/Dago_fotogallery-254327/1232577.htm">
          <img src="https://cdn-static.dagospia.com/img/foto/11-2019/neonazisti-3-1232577_tn.jpeg"/>
        </a>
        <figcaption>neonazisti 3</figcaption>
      </figure>
      <p>Le autorità locali si impegnano a rafforzare la quotidiana cultura democratica e a proteggere meglio minoranze e vittime di violenza di destra. La delibera è stata votata da Verdi, post-comunisti (Linke), Liberali (Fdp) e socialdemocratici (Spd) mentre la Cdu ha bocciato l'iniziativa parlando di "mera politica dei simboli" ed "errore linguistico".</p>
      <figure>
        <a href="https://www.dagospia.com/mediagallery/Dago_fotogallery-254327/1232575.htm">
          <img src="https://cdn-static.dagospia.com/img/foto/11-2019/max-aschenbach-die-partei-1232575.jpg"/>
        </a>
        <figcaption>Max Aschenbach - Die Partei</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254327/1230679.htm">
          <img src="https://cdn-static.dagospia.com/img/foto/10-2019/angela-merkel-1230679.jpg"/>
        </a>
        <figcaption>ANGELA MERKEL</figcaption>
      </figure>
      <p>"La città ha un problema con i nazisti", ha esortato Max Aschenbach, consigliere del partito satirico Die Partei e promotore del testo. "Dobbiamo fare qualcosa - ha spiegato Aschenbach parlando con l'emittente Mdr - La politica deve finalmente cominciare a contrastare", questo fenomeno "e dire che è inaccettabile". Nel solo 2018 l'associazione Raa Sachsen ha registrato a Dresda 60 violenze di estrema destra, in aumento rispetto alle 52 dell'anno prima.</p>
      <figure>
        <a href="https://www.dagospia.com/mediagallery/Dago_fotogallery-254327/1232576.htm">
          <img src="https://cdn-static.dagospia.com/img/foto/11-2019/neonazisti-2-1232576.jpg"/>
        </a>
        <figcaption>neonazisti 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254327/1175388.htm">
          <img src="https://cdn-static.dagospia.com/img/foto/06-2019/il-festival-neonazi-scudo-e-spada-a-ostritz-2-1175388.jpg"/>
        </a>
        <figcaption>il festival neonazi scudo e spada a ostritz 2</figcaption>
      </figure>
    </article>
  </body>
</html>