<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637397/%DA%A9%D8%AF%D8%A7%D9%85-%D8%A2%DB%8C%D9%81%D9%88%D9%86-%D9%85%D9%86%D8%A7%D8%B3%D8%A8-%D8%B4%D9%85%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T09:02:00+00:00"/>
    <meta property="og:title" content="کدام آیفون مناسب شماست؟"/>
    <meta property="og:description" content="به گفته کارشناسان حوزه فناوری، کاربرانی که قصد خریدگوشی‌های آیفون را دارند، بهتر است با توجه به نیاز و بودجه خود در این مورد تصمیم گیری و انتخاب کنند."/>
  </head>
  <body>
    <article>
      <h1>
        <a href="https://www.bultannews.com/fa/news/637397/%DA%A9%D8%AF%D8%A7%D9%85-%D8%A2%DB%8C%D9%81%D9%88%D9%86-%D9%85%D9%86%D8%A7%D8%B3%D8%A8-%D8%B4%D9%85%D8%A7%D8%B3%D8%AA">کدام آیفون مناسب شماست؟</a>
      </h1>
      <h2>به گفته کارشناسان حوزه فناوری، کاربرانی که قصد خریدگوشی‌های آیفون را دارند، بهتر است با توجه به نیاز و بودجه خود در این مورد تصمیم گیری و انتخاب کنند.</h2>
      <address><time datetime="2019-11-02T09:02:00+00:00">02 Nov 2019, 09:02</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کارشناسان فعال در حوزه <b>فناوری</b> با بررسی و تحلیل قابلیت‌های کاربردی و مشخصات فنی موجود در مدل‌های مختلف<b> آیفون‌</b>های جدید، فهرست و گزارشی را تهیه و منتشر کرده اند که به کاربران و علاقمندان به خریداری گوشی های آیفون کمک و راهنمایی می کند تا کدام مدل آن را تهیه، خریداری و استفاده کنند.  </p>
      <p>اپل به عنوان توسعه دهنده <b>گوشی‌های هوشمند</b> آیفون هر ساله در جریان برگزاری رویدادی از مدل‌های جدید گوشی‌های خود رونمایی و پرده برداری می‌کند که از جمله جدیدترین گوشی‌های آن می‌توان به آیفون ۱۱، آیفون ۱۱ پرو و آیفون ۱۱ پرو مکس اشاره کرد که در سپتامبر ۲۰۱۹ رونمایی و سپس روانه بازارهای جهانی شد.  <br/>اپل به هنگام معرفی این محصولات جدید، آیفون ۱۱ را جایگزینی برای آیفون ایکس آر نامید که از قیمت پایین تر و اندازه کوچکتری نسبت به دو مدل پرچمدار دیگر برخوردار است و درواقع، نسخه مقرون به صرفه و اقتصادی گوشی های آیفون به شمار می رود.  </p>
      <p>بر اساس گزارش وب سایت CNBC، قیمت گوشی‌های هوشمند آیفون ۱۱، آیفون ۱۱ پرو و آیفون ۱۱ پرو مکس به ترتیب ۶۹۹ دلار، ۹۹۹ دلار و ۱۰۹۹ دلار گزارش و اعلام شده است.</p>
      <p>پیشتر نیز بسیاری از کارشناسان و تحلیلگران فعال در حوزه فناوری برآورد و اعلام کرده بودند که استقبال کاربران و مشتریان در بازارهای جهانی علی الخصوص چین از گوشی مقرون به صرفه آیفون ۱۱ بسیار بیشتر از دو مدل دیگر آن خواهد بود.  </p>
      <p>حالا به تازگی کارشناسان فهرستی از مدل گوشی های جدید آیفون که در طول یکی دو سال اخیر معرفی و عرضه شده اند، منتشر کرده اند تا کاربران بتوانند بر اساس نیاز خود بهترین و مناسب ترین گوشی موجود در بازار را خریداری و استفاده کنند.  </p>
      <p><b>آیفون ۱۱؛ </b>مناسب برای اکثریت کاربران / کاربران با استفاده معمولی از موبایل</p>
      <p><b>آیفون ۱۱ پرو و آیفون پرو مکس</b>؛ مناسب برای علاقمندان به عکاسی </p>
      <p><b>آیفون ۱۱ و آیفون ۱۱ پرو مکس؛ </b>مناسب برای تاجران و صاحبان کسب و کار</p>
      <p><b>آیفون ۸ و آیفون ۱۰ (ایکس)؛ </b>مناسب برای کاربرانی که برای اولین بار آیفون می خرند</p>
    </article>
  </body>
</html>