<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/oradencele-au-dominat-intrecerile-feminine-de-la-turneul-de-tenis-cupa-toamnei-oradene-2019-152511.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-02T09:52:00+00:00"/>
    <meta property="og:title" content="Orădencele au dominat întrecerile feminine de la turneul de tenis Cupa Toamnei Orădene 2019"/>
    <meta property="og:description" content="Sportivele de la clubul CSM Oradea au fost protagonistele întrecerilor feminine de la turneul de tenis dotat cu Cupa Toamna Orădeană 2019, competiție care s-a desfășurat pe terenurile de lângă Arena Antonio Alexe. Atât în proba de simplu, cât și în cea de dublu, Patricia Goina a învins-o pe colega ei Floriana Popovici. La masculin, orădenii au ajuns până în semifinale."/>
  </head>
  <body>
    <article>
      <h1>Orădencele au dominat întrecerile feminine de la turneul de tenis Cupa Toamnei Orădene 2019</h1>
      <address><time datetime="2019-11-02T09:52:00+00:00">02 Nov 2019, 09:52</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://www.ebihoreanul.ro/modules/news/files/goina_patricia.jpg"/>
        <figcaption>foto: CSM Oradea</figcaption>
      </figure>
      <p>Turneul de tenis de câmp dotat cu Cupa Toamna Orădeană 2019, competiție care s-a desfășurat pe terenurile de lângă Arena Antonio Alexe, a consemnat o finală sută la sută orădeană. Astfel, în ultimul act al probei feminine de simplu au ajuns Patricia Goina <i>(foto)</i>, cap de serie numărul 2, și Floriana Popovici, principala favorită a probei de simplu.</p>
      <p>Cele două sportive sunt legitimate la CSM Oradea, iar la capătul disputei, câștig de cauză a avut Patricia Goina, cea care s-a impus cu scorul de 6-2, 6-2.</p>
      <p>Competiția, rezervată sportivilor de 16 ani, atât la masculin cât și la feminin, a fost organizată de clubul CSM Oradea și s-a disputat pe hard, la băieți, respectiv pe zgură, la fete.</p>
      <p>În întrecerea feminină, CSM Oradea a mai fost reprezentată de Bianca Moise, Anamaria Coroiu, Anne Marie Gânțe, Andrada Bonte și Serena Druță.</p>
      <p>La dublu, Patricia Goina a făcut echipă cu Anastasia Safta, de la ACS Tennis Team, cele două reușind să câștige proba,  după o spectaculoasă finală, disputată în compania aceleiași Floriana Popovici de la CSM Oradea, și Alexia Trașcă, de la Tenis Club București.</p>
      <p>La masculin, în proba de simplu, a câștigat Alin Fătu, de la AS Tenis Club București, care s-a impus în finală, cu 6-1, 6-2, în fața lui Andrei Firaru, de la ATC Elite Târgu Jiu.</p>
      <p>La această probă, de simplu, a băieților, nu mai puțin de șase jucători de la CSM Oradea au fost la start. Cel mai bun rezultat l-a obținut însă Christian Zoltan Teszari, care a și fost cotat drept cap de serie numărul 1. El s-a oprit însă în semifinale. Ceilalți jucători de la CSM care au participat sunt Andrei Țigan, Ion Arcasa Straciuc, Mihai Lungu, Vladimir Cuc și Răzvan Sime.</p>
      <p>La dublu masculin, cuplul format din Vladimir Cuc Ion Arcasa Straciuc, ambii de la CSM Oradea , au ajuns și ei până în semifinale. Au câștigat proba de dublu însă Andrei Firaru și Alexandru Giurea, de la Elite Târgu Jiu.</p>
    </article>
  </body>
</html>