<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902041/anderlecht-heeft-een-piepjonge-ploeg-maar-breekt-zijn-record-niet.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T09:00:00+00:00"/>
    <meta property="og:title" content="Anderlecht heeft een piepjonge ploeg, maar breekt zijn record niet"/>
    <meta property="og:description" content="Anderlecht zette donderdag wel een heel jonge ploeg op het terrein tegen KAA Gent. Kemar Roofe was met 26 jaar de oudste. In de hele geschiedenis heeft Anderlecht slechts één keer een nog jongere ploeg opgesteld."/>
  </head>
  <body>
    <article>
      <h1>Anderlecht heeft een piepjonge ploeg, maar breekt zijn record niet</h1>
      <address>
        <time datetime="2019-11-02T09:00:00+00:00">02 Nov 2019, 09:00</time>
      </address>
      <p>
        <b>Anderlecht zette donderdag wel een heel jonge ploeg op het terrein tegen KAA Gent. Kemar Roofe was met 26 jaar de oudste. In de hele geschiedenis heeft Anderlecht slechts één keer een nog jongere ploeg opgesteld.</b>
      </p>
      <p>Gemiddeld was de ploeg van Anderlecht 21,36 jaar oud. Dat is ook logisch, want met Cobbaut (21), Kayembe (21), Saelemaekers (20), Sambi Lokonga (20), Dewaele (20), Verschaeren (18) en Kana (17) speelden er zeven spelers onder de 22 jaar mee.</p>
      <p>Het leek een record te zijn, maar daarvoor moet Anderlecht nog meer zijn best doen. In 2013 versloeg het namelijk Bergen met een team dat gemiddeld amper 20,8 jaar oud was. Youri Tielemans (16), Dennis Praet (19), Chancel Mbemba (19) en Aleksandar Mitrovic (19) speelden toen allemaal mee. Matias Suarez was met 25 jaar de oudste speler.</p>
      <p>De kans dat Anderlecht het record breekt tegen Cercle Brugge is nihil, want Nacer Chadli zou terugkeren voor die match.</p>
      <aside>Lees meer<br/><a href="https://www.voetbalprimeur.be/nieuws/901934/vercauteren-hoopt-op-comeback-tegen-cercle-brugge-nog-niet-zeker-.html?itm_source=www.voetbalprimeur.be&amp;itm_medium=highlighted-content">Vercauteren hoopt op comeback tegen Cercle Brugge: "Nog niet zeker"</a></aside>
    </article>
  </body>
</html>