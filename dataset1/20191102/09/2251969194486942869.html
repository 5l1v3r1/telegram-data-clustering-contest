<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/02/ladri-in-azione-in-ospedale-rubati-migliaia-di-euro-di-farmaci/1320372/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-02T09:40:41+00:00"/>
    <meta property="og:title" content="Ladri in azione in ospedale, rubati migliaia di euro di farmaci"/>
    <meta property="og:description" content="RECANATI - Furto nella farmacia del Santa Lucia. Sottratti anche medicinali per pazienti oncologici"/>
  </head>
  <body>
    <article>
      <h1>Ladri in azione in ospedale, rubati migliaia di euro di farmaci</h1>
      <h2>RECANATI - Furto nella farmacia del Santa Lucia. Sottratti anche medicinali per pazienti oncologici</h2>
      <address><time datetime="2019-11-02T09:40:41+00:00">02 Nov 2019, 09:40</time> by <a rel="author">Federica Nardi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F02%2Fladri-in-azione-in-ospedale-rubati-migliaia-di-euro-di-farmaci%2F1320372%2F">Condividi52</a><a href="https://twitter.com/intent/tweet?text=Ladri+in+azione+in+ospedale%2C+rubati+migliaia+di+euro+di+farmaci&amp;url=https%3A%2F%2Fwww.cronachemaceratesi.it%2F2019%2F11%2F02%2Fladri-in-azione-in-ospedale-rubati-migliaia-di-euro-di-farmaci%2F1320372%2F">Tweet</a>Email52 Condivisioni</p>
      <p> </p>
      <p><b>Razzia di farmaci dalla farmacia dell’ospedale Santa Lucia di Recanati. Bottino da quantificare ma si tratta di un valore di qualche migliaia di euro.</b> E’ successo mercoledì notte ma il personale se n’è accorto la mattina seguente, dato che la struttura è aperta solo il giovedì e il sabato mattina. La dottoressa che ha aperto la farmacia ha notato la finestra rotta, che i ladri hanno usato per entrare. Nel bottino dei ladri anche farmaci oncologici. Nella farmacia dell’ospedale infatti vengono immagazzinati i farmaci destinati a pazienti specifici, e per questo anche gli orari di apertura al pubblico sono ridotti. «Non ci sono mai stati furti prima d’ora in quella struttura – spiega Alessandro Maccioni, direttore dell’Av3 -. Probabilmente chi ci è andato l’ha fatto a colpo sicuro dato che hanno rubato solo i farmaci più costosi. Il valore è ancora da quantificare ma si aggira intorno alle migliaia di euro. Non appena sarà chiaro formalizzeremo la denuncia ai carabinieri».</p>
    </article>
  </body>
</html>