<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619374/%D8%AA%D9%87%D8%B1%D8%A7%D9%86-%D8%A7%D8%A8%D8%B1%DB%8C-%D9%88-%D9%86%DB%8C%D9%85%D9%87-%D8%A7%D8%A8%D8%B1%DB%8C-%D8%A7%DA%A9%D8%AB%D8%B1-%D9%86%D9%82%D8%A7%D8%B7-%D8%A7%DB%8C%D8%B1%D8%A7%D9%86-%D8%A8%D8%A7%D8%B1%D8%A7%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T09:32:00+00:00"/>
    <meta property="og:title" content="تهران ابری و نیمه ابری/ اکثر نقاط ایران بارانی"/>
    <meta property="og:description" content="کارشناس سازمان هواشناسی به تشریح وضعیت جوی کشور طی روزهای آینده پرداخت."/>
  </head>
  <body>
    <article>
      <h1>تهران ابری و نیمه ابری/ اکثر نقاط ایران بارانی</h1>
      <address>
        <time datetime="2019-11-02T09:32:00+00:00">02 Nov 2019, 09:32</time>
      </address>
      <p>
        <i>کارشناس سازمان هواشناسی به تشریح وضعیت جوی کشور طی روزهای آینده پرداخت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>فریبا گودرزی با اشاره به شرایط جوی کشور طی روزهای آینده، گفت: امروز برای شمال غرب و سواحل دریای خزر بارش باران و گاهی رعد و برق پیش بینی می‌شود و فردا نیز علاوه بر این مناطق گستره بارش‌ها شمال شرق را نیز در بر می‌گیرد.</p>
      <p>وی با بیان اینکه دوشنبه بارش پراکنده باران در سواحل دریای خزر، غرب و مرکز و دامنه‌های البرز برای قزوین، البرز، تهران و سمنان پیش بینی می‌شود، افزود: برای سه شنبه و چهارشنبه نیز برای اکثر مناطق کشور آسمان صاف انتظار می‌رود.</p>
      <p>گودرزی با تاکید بر اینکه برای استان‌های هرمزگان و فارس در روزهای سه شنبه و چهارشنبه هفته جاری بارش باران پیش بینی می‌شود، تصریح کرد: از امشب تا فردا شب دریای خزر مواج بوده و با توجه به پیش بینی ارتفاع موج تا ۳ نسبت به اجتناب از تردد شناورهای سبک و صیادی هشدار داده می‌شود.وی ادامه داد: در برخی نقاط آذربایجان شرقی و غربی، اردبیل، گیلان، مازندران و گلستان رگبار و رعد و برق و تندبادهای لحظه‌ای پیش بینی می‌شود.</p>
      <p>این کارشناس سازمان هواشناسی با بیان اینکه کاهش دما در استان‌های ساحلی خزر ۷ تا ۱۰ درجه پیش بینی می‌شود، گفت: شمال غرب و دامنه‌های جنوبی البرز نیز ۴ تا ۶ درجه کاهش دما خواهد داشت.</p>
      <p>وی ادامه داد: برای تهران امروز هوای کمی تا نیمه ابری و گاهی وزش باد پیش بینی می‌شود و بیشینه دما به ۱۹ درجه خواهد رسید.</p>
      <p>کارشناس سازمان هواشناسی یادآور شد: شهرکرد با دمای ۴ درجه زیر صفر خنک‌ترین و بندرعباس با دمای ۳۲ درجه گرم‌ترین مراکز استان بوده اند.</p>
    </article>
  </body>
</html>