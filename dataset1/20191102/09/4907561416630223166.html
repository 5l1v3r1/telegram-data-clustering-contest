<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/pastirma-sicaklari-12-kasima-kadar-etkili-olacak-2216422"/>
    <meta property="og:site_name" content="Posta"/>
    <meta property="article:published_time" content="2019-11-02T09:51:16+00:00"/>
    <meta property="og:title" content="'Pastırma sıcakları' 12 Kasım'a kadar etkili olacak"/>
    <meta property="og:description" content="Sonbaharın kendini iyiden iyiye gösterdiği bu günlerde aniden bastıran soğuk ve yağışlı hava hepimizin moralini bozmuştu. Bir yandan trafik çilesi diğer yandan ısınma problemiyle boğuşanlara İstanbul Teknik Üniversitesi (İTÜ) Uçak ve Uzay Bilimleri Fakültesi Meteoroloji Mühendisliği Bölümünden müjdeli bir haber geldi..."/>
  </head>
  <body>
    <article>
      <h1>'Pastırma sıcakları' 12 Kasım'a kadar etkili olacak</h1>
      <address>
        <time datetime="2019-11-02T09:51:16+00:00">02 Nov 2019, 09:51</time>
      </address>
      <h3>Sonbaharın kendini iyiden iyiye gösterdiği bu günlerde aniden bastıran soğuk ve yağışlı hava hepimizin moralini bozmuştu. Bir yandan trafik çilesi diğer yandan ısınma problemiyle boğuşanlara İstanbul Teknik Üniversitesi (İTÜ) Uçak ve Uzay Bilimleri Fakültesi Meteoroloji Mühendisliği Bölümü'nden müjdeli bir haber geldi...</h3>
      <p>
        <b>
          <i>İstanbul Teknik Üniversitesi (İTÜ) Uçak ve Uzay Bilimleri Fakültesi <a href="https://www.posta.com.tr/haberler/meteoroloji">Meteoroloji</a> Mühendisliği Bölümü Öğretim Üyesi Prof. Dr. Hüseyin Toros, mevsim normallerinde görülen soğuk havanın ardından yüksek basıncın etkisiyle ülke genelinde yaşanacak "pastırma yazının" 12 <a href="https://www.posta.com.tr/haberler/kasim">Kasım</a>'a kadar süreceğini belirtti.</i>
        </b>
      </p>
      <p>
        <b>Toros, "Türkiye genelinde 12 Kasım'a kadar devam edecek pastırma yazında, sıcaklıklar İstanbul'da gündüzleri 23-24 dereceye kadar çıkarken, gece 10-16 derece arasında seyredecek. Ülke genelinde de sıcaklıkların İç Anadolu Bölgesi dışında 20 derece civarında seyretmesi bekleniyor. Yüksek basıncın hakim olmasıyla gündüzleri <a href="https://www.posta.com.tr/haberler/sicak">sıcak</a> olurken geceleri ayaz yaşanacak. Sabaha karşı ciddi soğuklar görülebilir. Pazartesi gününden itibaren lodos etkisiyle çok yoğun olmamakla birlikte yurt genelinde çöl tozları etkili olabilir'' dedi.</b>
      </p>
      <figure>
        <img src="https://i.pstimaj.com/img/75/640x0/5dbd517a66a97c1569c8d801"/>
      </figure>
      <p>Toros, AA muhabirine yaptığı açıklamada, "sonbaharda havaların soğumasının ardından yaşanan güneşli sıcak günler" anlamına gelen ve "pastırma sıcaklıkları" olarak da ifade edilen "pastırma yazı"nın genellikle ekim ayının sonları ve kasım ayının başlarında görüldüğünü dile getirdi.</p>
      <p>Bazı yıllar hiç yaşanmazken bazen de yılda birden fazla olan pastırma sıcaklarının geçen yıl ekimde etkili olduğunu vurgulayan Toros, pastırma yazında, yüksek basınç etkisiyle gündüzlerin güneşli ve mevsim normallerine göre sıcak, gecelerin ise ayaz sebebiyle soğuk olduğunu kaydetti.</p>
      <p>Prof. Dr. Toros, ülke genelinin yarından itibaren yüksek basıncın etkisi altına gireceğini ifade ederek, "Türkiye genelinde 12 Kasım'a kadar devam edecek pastırma yazında, sıcaklıklar İstanbul'da gündüzleri 23-24 dereceye kadar çıkarken, gece ise 10-16 derece arasında seyredecek. Ülke genelinde de sıcaklıkların İç Anadolu Bölgesi dışında 20 derece civarında seyretmesi bekleniyor. Yüksek basıncın hakim olmasıyla gündüzleri sıcak olurken geceleri ayaz yaşanacak. Sabaha karşı ciddi soğuklar oluşabilir." dedi.</p>
      <h3>PUSLU HAVA GÖRÜŞ MESAFESİNİ DÜŞÜRECEK</h3>
      <p>Prof. Dr. Hüseyin Toros, takvim yapraklarında genellikle 11 Kasım'da "Mevsimsiz Sıcaklar, Pastırma Yazı" ibaresi şeklinde yer alan bu dönemin, gündüzleri güneşli ve geceleri ayaz olması sebebiyle pastırma yapımına uygun olduğu için bu isimle anıldığını anlattı.</p>
      <p>Geceleri etkili olan ayazın etlerin daha çabuk kurumasına yol açtığı için genellikle "pastırma ayazı" tabirinin de kullanıldığını belirten Toros, çöl bölgesinden sıcak hava geldiği için bazı yerlerde sabah saatlerinde havanın puslu olabileceğini, bunun da görüş mesafesini düşüreceği için sürücülerin dikkat etmesi gerektiğini söyledi.</p>
      <figure>
        <img src="https://i.pstimaj.com/img/75/640x0/5dbd518aae298b62f56fbb5c"/>
      </figure>
      <h3>DON TEHLİKESİ UYARISI</h3>
      <p>Pazartesi gününden itibaren lodos etkisiyle çok yoğun olmamakla birlikte yurt genelinde çöl tozlarının etkili olabileceğini dile getiren Toros, geceleri ayaz etkisiyle havanın aşırı soğuması sonucu don tehlikesi oluşabileceğinden ziraat sektörünün de dikkat etmesi gerektiğini vurguladı.</p>
      <p>Prof. Dr. Hüseyin Toros, kuzey yarım kürede aynı dönemlerde görülen güneşli ve sıcak günlerin farklı isimlerle ifade edildiğini, ABD'de "yerli yazı", Almanya'da "kocakarı yazı", İsveç'te de "Azize Birgitta yazı" olarak adlandırıldığını aktardı.</p>
      <p>
        <b>(AA)</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/tel-abyadda-bombali-teror-saldirisi-cok-sayida-olu-ve-yarali-var-2216451">
          <img src="https://i.pstimaj.com/img/100/180x95/5dbd8862ae298b6be6376eea"/>
        </a>
      </figure>
      <p>
        <a href="https://www.posta.com.tr/tel-abyadda-bombali-teror-saldirisi-cok-sayida-olu-ve-yarali-var-2216451">1 Tel Abyad’da bombalı terör saldırısı! Çok sayıda ölü v...</a>
      </p>
      <figure>
        <a href="https://www.posta.com.tr/son-dakika-sehir-hatlarinda-seferler-iptal-edildi-2216452">
          <img src="https://i.pstimaj.com/img/100/180x95/5d7caa3066a97c85a890024b"/>
        </a>
      </figure>
      <p>
        <a href="https://www.posta.com.tr/son-dakika-sehir-hatlarinda-seferler-iptal-edildi-2216452">2 Son dakika! Şehir hatlarında seferler iptal edildi</a>
      </p>
      <figure>
        <a href="https://www.posta.com.tr/hong-kongta-protestolar-giderek-siddetleniyor-2216454">
          <img src="https://i.pstimaj.com/img/100/180x95/5dbd8c6cae298b6be711cbcc"/>
        </a>
      </figure>
      <p>
        <a href="https://www.posta.com.tr/hong-kongta-protestolar-giderek-siddetleniyor-2216454">3 Hong Kong'ta protestolar giderek şiddetleniyor</a>
      </p>
      <figure>
        <a href="https://www.posta.com.tr/nobetci-noterler-yogun-ilgi-gordu-2216453">
          <img src="https://i.pstimaj.com/img/100/180x95/5dbd898aae298b6cbc90b179"/>
        </a>
      </figure>
      <p>
        <a href="https://www.posta.com.tr/nobetci-noterler-yogun-ilgi-gordu-2216453">4 Nöbetçi noterler yoğun ilgi gördü</a>
      </p>
      <figure>
        <a href="https://www.posta.com.tr/yargitaydan-iscilere-sevindiren-tazminat-2216421">
          <img src="https://i.pstimaj.com/img/100/180x95/5dbd4d4966a97c15f7098fb8"/>
        </a>
      </figure>
      <p>
        <a href="https://www.posta.com.tr/yargitaydan-iscilere-sevindiren-tazminat-2216421">5 Yargıtay'dan işçilere sevindiren tazminat</a>
      </p>
      <figure>
        <a href="https://www.posta.com.tr/erdal-besikcioglu-sanatci-hep-actir-asla-doymaz-doyunca-tuccar-olur-2216374">
          <img src="https://i.pstimaj.com/img/100/180x95/5dbc915866a97cf0b16e1bd3"/>
        </a>
      </figure>
      <p>
        <a href="https://www.posta.com.tr/erdal-besikcioglu-sanatci-hep-actir-asla-doymaz-doyunca-tuccar-olur-2216374">6 Erdal Beşikçioğlu: Sanatçı hep açtır asla doymaz, doyu...</a>
      </p>
      <figure>
        <a href="https://www.posta.com.tr/cep-numaranizi-sakin-vermeyin-2216438">
          <img src="https://i.pstimaj.com/img/100/180x95/5dbd6ae466a97c15680a7352"/>
        </a>
      </figure>
      <p>
        <a href="https://www.posta.com.tr/cep-numaranizi-sakin-vermeyin-2216438">7 Cep numaranızı sakın vermeyin!</a>
      </p>
      <figure>
        <a href="https://www.posta.com.tr/murat-gezer-gece-turlarina-hiz-verdi-2216436">
          <img src="https://i.pstimaj.com/img/100/180x95/5dbd671eae298b62f641b456"/>
        </a>
      </figure>
      <p>
        <a href="https://www.posta.com.tr/murat-gezer-gece-turlarina-hiz-verdi-2216436">8 Murat Gezer gece turlarına hız verdi</a>
      </p>
      <figure>
        <a href="https://www.posta.com.tr/bakan-soylu-acikladi-yakalanan-deaslilari-ulkelerine-gonderecegiz-2216435">
          <img src="https://i.pstimaj.com/img/100/180x95/5dbd64dcae298b62f641b452"/>
        </a>
      </figure>
      <p>
        <a href="https://www.posta.com.tr/bakan-soylu-acikladi-yakalanan-deaslilari-ulkelerine-gonderecegiz-2216435">9 Bakan Soylu açıkladı: Yakalanan DEAŞ'lıları ülkelerine...</a>
      </p>
      <figure>
        <a href="https://www.posta.com.tr/reynmenden-ailesine-son-model-araba-2216431">
          <img src="https://i.pstimaj.com/img/100/180x95/5dbd644eae298b634e32b95c"/>
        </a>
      </figure>
      <p>
        <a href="https://www.posta.com.tr/reynmenden-ailesine-son-model-araba-2216431">10 Reynmen'den ailesine son model araba!</a>
      </p>
    </article>
  </body>
</html>