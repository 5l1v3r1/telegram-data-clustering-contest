<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yargitaydan-iscilere-sevindiren-tazminat-2216421"/>
    <meta property="og:site_name" content="Posta"/>
    <meta property="article:published_time" content="2019-11-02T09:33:47+00:00"/>
    <meta property="og:title" content="Yargıtay'dan işçilere sevindiren tazminat"/>
    <meta property="og:description" content="Hukuksuz uygulamalar sebebiyle işverenini şikayet ettiği için kovulan işçiler için Yargıtaydan emsal niteliğinde bir karar geldi..."/>
  </head>
  <body>
    <article>
      <h1>Yargıtay'dan işçilere sevindiren tazminat</h1>
      <address>
        <time datetime="2019-11-02T09:33:47+00:00">02 Nov 2019, 09:33</time>
      </address>
      <h3>Hukuksuz uygulamalar sebebiyle işverenini şikayet ettiği için kovulan işçiler için Yargıtay'dan emsal niteliğinde bir karar geldi...</h3>
      <p>
        <b>
          <i>Yüksek Mahkeme, kendisini şikayet eden işçiyi kovan patronların kötü niyet tazminatı ödeyeceğine hükmetti.</i>
        </b>
      </p>
      <p>Çalıştığı iş yerinde geçirdiği iş kazası sonucu sol el işaret parmağının 2. boğumundan kopan <a href="https://www.posta.com.tr/haberler/isci">işçi</a>, iş yerinde gerekli tedbiri almayan işvereni Cumhuriyet Savcılığı'na şikayet etti. İddiaya göre, iş kazasının yargıya intikal ettirilmesine öfkelenen işveren, yaralı işçiyi işten attı. Mahkemenin yolunu tutan işçi, Cumhuriyet Başsavcılığına şikayette bulunduğunu, bu nedenle iş akdinin haksız feshedildiğini, çalıştığı süre boyunca fazla mesai ücretlerini alamadığını, işe girdiği tarihten çıkartıldığı tarihe kadar yıllık izin kullanmadığını öne sürdü.</p>
      <p>Kıdem ve kötü niyet tazminatı ile fazla mesai ücreti, yıllık izin ücreti ve ödenmeyen ücret alacaklarını istedi. Davalı işveren ise davacının devamsızlık yaptığını bu nedenle iş akdinin haklı nedenlerle feshedildiğini savundu. Mahkeme; davacının davalı tarafından işten haksız çıkarıldığına, ödenmeyen yıllık izin ücret alacağının bulunduğu gerekçesiyle bu taleplerin kabulü ile davacının davalı işveren tarafından işten kötü niyetli olarak çıkarıldığının davacı tarafça ispatlanamadığı ve fazla mesai ücret alacağının dinlenen tanık beyanlarına göre ödendiğini gerekçesiyle bu taleplerin reddine hükmetti. Kararı taraflar temyiz etti.</p>
      <figure>
        <img src="https://i.pstimaj.com/img/75/640x0/5dbd4d6cae298b634fafedf3"/>
      </figure>
      <h3>KÖTÜ NİYET TAZMİNATI ÖDEYECEK</h3>
      <p>Yargıtay 9. Hukuk Dairesi; emsal bir karara imza attı. Kararda şu ifadelere yer verildi: “Her ne kadar feshe dayanak olarak devamsızlık gösterilmişse de davacının devamsızlık yaptığına dair yeterli delil de sunulmamıştır. Olayların gelişimi ve dosya kapsamı hep birlikte değerlendirildiğinde davacının hizmet akdinin davacının işvereni Cumhuriyet Savcılığına şikayeti üzerine sona erdirildiği ve yapılan feshin kötü niyetli olduğu kabul edilmelidir. Bu nedenle kötü niyet tazminatı isteminin kabulü gerekirken yazılı şekilde reddi hatalıdır. Fazla çalışma ücret alacağının ödendiğini ispat yükü işverene ait olup, davalı işveren tarafından fazla çalışma ücret alacaklarının ödendiğine ilişkin imzalı maaş bordrosu veya eşdeğer belge sunulmamıştır. Fazla mesainin ödendiğine ilişkin tanık beyanları, beyan sahibini bağlayacak nitelikte olup, davacının fazla mesai ücretlerinin ödendiğini ispatlamaz. Buna göre tanıkların davacının çalışma saatlerine yönelik beyanlarının değerlendirilerek davacının haftalık yasal çalışma süresini aşan çalışmaları varsa alacaklarının hüküm altına alınması gerekirken yanılgılı değerlendirmeyle talebin reddine karar verilmesi hatalıdır. Temyiz olunan kararın, bozulmasına oy birliği ile hükmedilmiştir.”</p>
      <p>
        <b>(İHA)</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/tehdit-edilen-secil-ogretmen-icin-turkiye-seferber-oldu-2216515">
          <img src="https://i.pstimaj.com/img/100/180x95/5dbdbeab66a97c2775a7aaee"/>
        </a>
      </figure>
      <p>
        <a href="https://www.posta.com.tr/tehdit-edilen-secil-ogretmen-icin-turkiye-seferber-oldu-2216515">1 Tehdit edilen Seçil öğretmen için Türkiye seferber old...</a>
      </p>
      <figure>
        <a href="https://www.posta.com.tr/selin-imer-hic-keskemiz-yok-2216529">
          <img src="https://i.pstimaj.com/img/100/180x95/5dbdefc266a97c2844eada92"/>
        </a>
      </figure>
      <p>
        <a href="https://www.posta.com.tr/selin-imer-hic-keskemiz-yok-2216529">2 Selin İmer: Hiç keşkemiz yok</a>
      </p>
      <figure>
        <a href="https://www.posta.com.tr/taner-olmez-ve-sevgilisi-ece-cesmioglu-objektiflerden-kacamadi-2216520">
          <img src="https://i.pstimaj.com/img/100/180x95/5dbdd1c766a97c2844eada66"/>
        </a>
      </figure>
      <p>
        <a href="https://www.posta.com.tr/taner-olmez-ve-sevgilisi-ece-cesmioglu-objektiflerden-kacamadi-2216520">3 Taner Ölmez ve sevgilisi Ece Çeşmioğlu objektiflerden ...</a>
      </p>
      <figure>
        <a href="https://www.posta.com.tr/diyarbakirda-3-terorist-etkisiz-hale-getirildi-2216518">
          <img src="https://i.pstimaj.com/img/100/180x95/5dbdce72ae298b75839d0115"/>
        </a>
      </figure>
      <p>
        <a href="https://www.posta.com.tr/diyarbakirda-3-terorist-etkisiz-hale-getirildi-2216518">4 Diyarbakır'da 3 terörist etkisiz hale getirildi</a>
      </p>
      <figure>
        <a href="https://www.posta.com.tr/ibrahim-kalin-abd-temsilciler-meclisi-heyeti-ile-gorustu-2216519">
          <img src="https://i.pstimaj.com/img/100/180x95/5dbdcf2e66a97c2775a7ab20"/>
        </a>
      </figure>
      <p>
        <a href="https://www.posta.com.tr/ibrahim-kalin-abd-temsilciler-meclisi-heyeti-ile-gorustu-2216519">5 İbrahim Kalın, ABD Temsilciler Meclisi Heyeti ile görü...</a>
      </p>
      <figure>
        <a href="https://www.posta.com.tr/bosna-hersekte-48-buyuklugunde-deprem-2216516">
          <img src="https://i.pstimaj.com/img/100/180x95/5dbdc5ed66a97c27775f316f"/>
        </a>
      </figure>
      <p>
        <a href="https://www.posta.com.tr/bosna-hersekte-48-buyuklugunde-deprem-2216516">6 Bosna Hersek’te 4,8 büyüklüğünde deprem</a>
      </p>
      <figure>
        <a href="https://www.posta.com.tr/gunun-ozeti-2-kasim-2019-2216444">
          <img src="https://i.pstimaj.com/img/100/180x95/5dbd7703ae298b634fafee2b"/>
        </a>
      </figure>
      <p>
        <a href="https://www.posta.com.tr/gunun-ozeti-2-kasim-2019-2216444">7 Günün özeti | 2 Kasım 2019</a>
      </p>
      <figure>
        <a href="https://www.posta.com.tr/ibrahim-celikkol-ve-esinden-geri-sayim-basladi-pozu-2216514">
          <img src="https://i.pstimaj.com/img/100/180x95/5dbdbcb9ae298b75839d00d8"/>
        </a>
      </figure>
      <p>
        <a href="https://www.posta.com.tr/ibrahim-celikkol-ve-esinden-geri-sayim-basladi-pozu-2216514">8 İbrahim Çelikkol ve eşinden 'geri sayım başladı' pozu</a>
      </p>
      <figure>
        <a href="https://www.posta.com.tr/ikinci-rus-askeri-heyeti-ile-gerceklesen-gorusmeler-tamamlandi-2216488">
          <img src="https://i.pstimaj.com/img/100/180x95/5dbdae22ae298b6be6376f13"/>
        </a>
      </figure>
      <p>
        <a href="https://www.posta.com.tr/ikinci-rus-askeri-heyeti-ile-gerceklesen-gorusmeler-tamamlandi-2216488">9 İkinci Rus Askeri Heyeti ile gerçekleşen görüşmeler ta...</a>
      </p>
      <figure>
        <a href="https://www.posta.com.tr/kadir-dogulu-romantizmin-dibine-vurdu-2216487">
          <img src="https://i.pstimaj.com/img/100/180x95/5dbdab4d66a97c1e59ea74a7"/>
        </a>
      </figure>
      <p>
        <a href="https://www.posta.com.tr/kadir-dogulu-romantizmin-dibine-vurdu-2216487">10 Kadir Doğulu romantizmin dibine vurdu</a>
      </p>
    </article>
  </body>
</html>