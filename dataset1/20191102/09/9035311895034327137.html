<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/malide-askeri-birlige-saldiri-en-az-53-asker-hayatini-kaybetti-10-u-agir-yarali"/>
    <meta property="og:site_name" content="euronews"/>
    <meta property="article:published_time" content="2019-11-02T09:41:11+00:00"/>
    <meta property="og:title" content="Mali'de askeri birliğe saldırı: En az 53 asker hayatını kaybetti"/>
    <meta property="og:description" content="Afrika ülkesi Mali'nin doğusunda askeri bir noktaya düzenlenen saldırıda en az 53 asker hayatını kaybetti, çok sayıda kişi de yaralandı. Saldırılarda bir sivilin de hayatını kaybettiği belirtildi."/>
  </head>
  <body>
    <article>
      <h1>Mali'de askeri birliğe saldırı: En az 53 asker hayatını kaybetti</h1>
      <address><time datetime="2019-11-02T09:41:11+00:00">02 Nov 2019, 09:41</time> by <a rel="author">Kerem Congar</a></address>
      <p>Afrika ülkesi Mali'nin doğusunda askeri bir noktaya düzenlenen saldırıda en az 53 asker hayatını kaybetti, çok sayıda kişi de yaralandı.</p>
      <p>Mali ordusu resmi Twitter hesabında Nijer sınırı üzerinde olan Menaka bölgesindeki Indelimane askeri noktasına kimliği belirsiz kişiler tarafından saldırı düzenlediğini duyurdu.</p>
      <p>Saldırıyı henüz herhangi bir grup üstlenmezken Mali İletişim Bakanı Yaya Sangare, çatışmalarda bir sivilin de öldüğünü dile getirerek, "Şu anda durum kontrol altında. Ölüleri teşhis süreci şu anda devam ediyor." diye konuştu. Sangare, yaralananlardan 10'unun ağır durumda olduğunu bunun yanında askeri birlikteki çok sayıda mühimmatın da zarar gördüğünü açıkladı.</p>
      <p>Güvenlik kaynakları birçok askerin de kaybolduğu bilgisini paylaşırken, devlet yetkilileri halkı birlik ve beraberliği sağlamada gayret göstermeye davet etti.</p>
      <p>Mali'nin kuzey ve orta kesimleri, 2012'den bu yana ayrılıkçı çatışmalar ve terör saldırılarına sahne oluyor.</p>
      <p>Fransa'nın "Barkhane Operasyonu" adı altında Mali'de görevlendirdiği 4 bin asker ve Birleşmiş Milletler öncülüğünde kurulan 15 bin kişilik barış gücü Mali Çok Boyutlu Entegre İstikrar Misyonu, henüz güvenlik tehdidini ortadan kaldırmayı başaramadı.</p>
      <ul>
        <li>
          <b>
            <a href="https://tr.euronews.com/2019/09/18/liberya-da-bir-ilkokulda-yangin-cikti-en-az-30-cocuk-yasamini-yitirdi">Liberya'da Kuran kursunda yangın: En az 27 çocuk yaşamını yitirdi</a>
          </b>
        </li>
        <li>
          <a href="https://tr.euronews.com/2019/03/24/mali-de-bir-koye-saldiri-aralarinda-kadin-ve-cocuklarin-da-bulundugu-115-kisi">
            <b>Mali'de bir köye saldırı: Aralarında kadın ve çocukların da bulunduğu 115 kişi hayatını kaybetti</b>
          </a>
        </li>
      </ul>
    </article>
  </body>
</html>