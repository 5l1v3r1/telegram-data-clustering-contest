<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/1-chilo-e-mezzo-di-marijuana-alla-stazione-di-messina-arrestato-un-nigeriano.html"/>
    <meta property="og:site_name" content="Tempostretto"/>
    <meta property="article:published_time" content="2019-11-02T09:34:49+00:00"/>
    <meta property="og:title" content="1 kg e mezzo di marijuana alla Stazione di Messina. Arrestato un nigeriano"/>
    <meta property="og:description" content="E' stata trovata con l'aiuto del fiuto dei cani antidroga “Dandy” e “Ghimly”"/>
  </head>
  <body>
    <article>
      <h1>1 kg e mezzo di marijuana alla Stazione di Messina. Arrestato un nigeriano</h1>
      <address><time datetime="2019-11-02T09:34:49+00:00">02 Nov 2019, 09:34</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>E' stata trovata con l'aiuto del fiuto dei cani antidroga “Dandy” e “Ghimly”</i>
      </p>
      <p>MESSINA – 1 chilo e mezzo di marijuana, nascosta in due involucri di plastica sottovuoto. E’ stata trovata e sequestrata dai “Baschi Verdi” della Guardia di Finanza di Messina, con l’aiuto del fiuto dei cani antidroga “Dandy” e “Ghimly”.</p>
      <p>I militari sono intervenuti alla Stazione Centrale di Messina, concentrandosi su alcune persone e individuando il corriere della droga, arrestato in flagranza e portato al carcere di Messina Gazzi.</p>
      <p>La marijuana, se immessa sul mercato, avrebbe potuto fruttare diverse migliaia di euro.</p>
    </article>
  </body>
</html>