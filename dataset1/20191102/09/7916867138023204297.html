<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134234-paulius-valinskas-grizta-i-lietkabeli.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-02T09:30:00+00:00"/>
    <meta property="og:title" content="Paulius Valinskas grįžta į „Lietkabelį“"/>
    <meta property="og:description" content="Praėjusį sezoną Panevėžio „Lietkabelio“ garbę gynęs Paulius Valinskas grįžta į klubą. Tinklalapio „BasketNews.lt“ žiniomis, „Lietkabelis“ ir Valinskas susitarė dėl naujo bendradarbiavimo. Šią žinią oficialiai paskelbė ir klubas, kuris pranešė, kad Valinsko debiutas įvyks antradienio dvikovoje su Ostendėje su vietos „Filou“. Panevėžiečiams pastiprinimo gynėjų grandyje prireikė po to, kai klubas išsiskyrė su Kendricku ..."/>
  </head>
  <body>
    <article>
      <h1>Paulius Valinskas grįžta į „Lietkabelį“</h1>
      <address>
        <time datetime="2019-11-02T09:30:00+00:00">02 Nov 2019, 09:30</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-196394-any1000x1000.jpg">
          <img src="https://www.basketnews.lt/paveikslelis-196394-any630x500.jpg"/>
        </a>
      </figure>
      <p>Nuotr. BNS</p>
      <p>Praėjusį sezoną Panevėžio „Lietkabelio“ garbę gynęs <a href="https://www.basketnews.lt/zaidejai/12773-paulius-valinskas.html">Paulius Valinskas</a> grįžta į klubą.</p>
      <p>Tinklalapio <a href="https://www.basketnews.lt/">„BasketNews.lt“</a> žiniomis, „Lietkabelis“ ir Valinskas susitarė dėl naujo bendradarbiavimo. </p>
      <p>Šią žinią oficialiai paskelbė ir klubas, kuris pranešė, kad Valinsko debiutas įvyks antradienio dvikovoje su Ostendėje su vietos „Filou“.</p>
      <p>Panevėžiečiams pastiprinimo gynėjų grandyje prireikė po to, kai klubas išsiskyrė su Kendricku Brownu.</p>
      <p>23-ejų gynėjas sezoną pradėjo Prancūzijos aukščiausioje lygoje, kur gynė Orleano „Loiret Basket“ ekipos garbę.</p>
      <p>Valinskas per penkerias šio sezono rungtynes nacionalinėse Prancūzijos pirmenybėse, vidutiniškai žaisdamas po 12,4 minutės, pelnė po 3,2 taško, atkovojo po 1 kamuolį ir rinko po 1,2 naudingumo balo.</p>
      <p>Praėjusį sezoną 190 cm ūgio krepšininkas Lietuvos krepšinio lygoje („Betsafe-LKL“) vidutiniškai žaidė po 28 minutes, pelnė po 12,5 taško, atliko po 3,5 rezultatyvaus perdavimo ir atkovojo po 2,3 kamuolio.</p>
      <p>FIBA Čempionų lygoje kauniečio statistika siekė 10 taškų, 3,6 atkovoto kamuolio ir 2,7 rezultatyvaus perdavimo per 25 žaidimo minutes.</p>
      <p>„Lietkabeliui“ taip pat atstovauja Pauliaus brolis Marius Valinskas.</p>
      <p>Panevėžiečiai LKL su 4 pergalėmis ir 2 pralaimėjimais žengia trečioje vietoje.</p>
      <p>FIBA Čempionų lygoje „Lietkabelis“ po trijų turų pergalės skonio dar nepatyrė.</p>
      <h3>Šį sezoną metamos baudos</h3>
      <figure>
        <img src="https://www.basketnews.lt/paveikslelis-126449-any100x100.jpg"/>
      </figure>
      <p>70% 12,5</p>
      <figure>
        <img src="https://www.basketnews.lt/paveikslelis-147664-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/51-lietuvos-krepsinio-lyga/statistika.html">12,5</a></li>
        <li>Taiklumas: <a href="https://www.basketnews.lt/lygos/51-lietuvos-krepsinio-lyga/statistika.html">70,1%</a></li>
        <li>Vieta lygoje: <a href="https://www.basketnews.lt/lygos/51-lietuvos-krepsinio-lyga/statistika.html">8</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82638-kedainiu-nevezis-panevezio-lietkabelis.html">16</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82652-panevezio-lietkabelis-alytaus-sintek-dzukija.html">9</a></li>
        <li>Daugiausia pataiko: <a href="https://www.basketnews.lt/zaidejai/12377-martynas-sajus.html">Martynas Sajus</a></li>
      </ul>
    </article>
  </body>
</html>