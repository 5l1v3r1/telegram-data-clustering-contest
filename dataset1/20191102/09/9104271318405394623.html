<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/carosello-del-risotto-italiano-il-successo-di-ognissanti"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-02T09:32:41+00:00"/>
    <meta property="og:title" content="Carosello del Risotto Italiano, il successo di Ognissanti"/>
    <meta property="og:description" content="Cavaglià, domani sera alle 22 l'assegnazione del premio della giuria popolare"/>
  </head>
  <body>
    <article>
      <h1>Carosello del Risotto Italiano, il successo di Ognissanti</h1>
      <h2>Cavaglià, domani sera alle 22 l'assegnazione del premio della giuria popolare</h2>
      <address>
        <time datetime="2019-11-02T09:32:41+00:00">02 Nov 2019, 09:32</time>
      </address>
      <h3>Carosello del Risotto Italiano, il successo di Ognissanti</h3>
      <p>Giornata trionfale per il ‘Carosello del Risotto Italiano’ a Cavaglià, tra Motoraduno, spettacoli musicali e risotti in occasione della<br/>festività di ‘Ognissanti’. Al mattino ottimo risultato per la prima edizione del motoraduno  dedicato a Marco Simoncelli con la Fondazione omonima presente al  Polivalente con i gadget dedicati al Sic. Parole di apprezzamento sul  palco a sera della fidanzata del compianto Marco, Kate Fretti, che ha  avuto parole di ringraziamento per tutti : ‘Per l’affetto tributato a  Marco – ha sottolineato – e per la generosità che ci ha consentito di raccogliere molto denaro per le attività benefiche a vantaggio dei  bambini autistici dei quali la Fondazione si occupa’. Alla cifra<br/>raccolta si aggiungerà una ulteriore offerta della organizzazione a  termine manifestazione che sarà comunicata a bocce ferme.<br/>Pranzo con risotti soprattutto per i centauri di ritorno dal giro tra Serra e Lago mentre a sera il polivalente esplodeva di persone ed<br/>entusiasmo : 400 risotti preparati per i presenti (alla fine circa 500)  che hanno mangiato (bevuto) ed assistito al concertone revival condotto<br/>da Andrea Guasco con l’orchestra Luca Panama : Giuliano dei Notturni, Michele, Paki dei Nuovi Angeli e il mitico Mal hanno scatenato giovani e meno giovani con i loro successi.</p>
      <p>Dal ‘Ballo di Simone’ a ‘Bambolina’, da ‘Se mi vuoi lasciare’ a ‘Susan  dei marinai’, da ‘Donna Felicità a ‘Singapore, da ‘Yeeeeeh’ a ‘Furia’ in<br/>un crescente entusiamo all’insenga del sorriso. A metà serata premiazione da parte della giuria tecnica presieduta da  Edoardo Raspelli per il miglior risotto tra quelli preparati dalle Pro  Loco ospiti: vince Cossano Canavese con il risotto ai funghi che è la loro specialità.</p>
      <p>Soddisfazione del presidente della Pro Loco e chef della manifestazione Gian Luca Bellardone, del Comune che ha omaggiato con un mazzo di fiori Kate, fidanzata del Sic e la madrina Francesca Buonaccorso, miss ‘Senza  Trucco’ al concorso ‘Miss Monnalisa nel Mondo’ con finale a<br/>Salsomaggiore terme (dove ha preso il posto di Miss Italia). Per  l’amministrazione c’era il raggiante vicesindaco Giorgio Cabrio.<br/>Oggi dalle 12 risotti e specialità piemontesi per pranzo e stasera cena  dalle 19 e poi cabaret piemontese con Marco e Mauro e musiche con lo<br/>spettacolo di Aurelio e Stefania in ‘Come è bello far l’amore da Fossano  in giù’. Il premio della giuria popolare (tutti coloro che mangiano possono  votare il miglior risotto) verrà assegnato domenica sera alle 22.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/ancora-una-giornata-di-sole-in-serata-possibili-temporali"/>
        <a href="https://laprovinciadibiella.it/attualita/vendemmia-nel-biellese-si-inizia-con-lerbaluce"/>
        <a href="https://laprovinciadibiella.it/attualita/academy-un-nuovo-progetto-di-citta-studi-per-favorire-linserimento-lavorativo"/>
      </related>
    </article>
  </body>
</html>