<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/paraskinio/24o-evaggelio/24-eyaggelio-h-marseig-hrthe-gia-pontense-kai-lisantro-semedo.5631038.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-02T09:54:00+00:00"/>
    <meta property="og:title" content="24 Ευαγγέλιο: Η Μαρσέιγ ήρθε για Ποντένσε και Λισάντρο Σεμέδο"/>
    <meta property="og:description" content="Το 24ο Ευαγγέλιο γράφει για το σκανάρισμα σε εξτρέμ που κάνει η Μαρσέιγ, για το σκάουτινγκ του απεσταλμένου της στα Ολυμπιακός - ΑΕΚ, ΟΦΗ - Ξάνθη και για την τιμή έκπληξη που πλασάρεται ο Σεμέδο της Κρήτης."/>
  </head>
  <body>
    <article>
      <h1>24 Ευαγγέλιο: Η Μαρσέιγ ήρθε για Ποντένσε και Λισάντρο Σεμέδο</h1>
      <h2>Το 24ο Ευαγγέλιο γράφει για το σκανάρισμα σε εξτρέμ που κάνει η Μαρσέιγ, για το σκάουτινγκ του απεσταλμένου της στα Ολυμπιακός - ΑΕΚ, ΟΦΗ - Ξάνθη και για την τιμή έκπληξη που πλασάρεται ο Σεμέδο της Κρήτης.</h2>
      <address><time datetime="2019-11-02T09:54:00+00:00">02 Nov 2019, 09:54</time> by <a rel="author">Ευάγγελος Μίχος</a></address>
      <p>Η παρουσία απεσταλμένου σκάουτ της Μαρσέιγ στο "Καραισκάκης", την περασμένη Κυριακή για το<a href="https://www.sport24.gr/football/ellada/SuperLeague/olympiakos-aek-2-0-milhse-h-erythroleykh-poiothta.5626967.html"> Ολυμπιακός - ΑΕΚ</a>, ουσιαστικά είχε... προαναγγελθεί σε αρκετά ελληνικά ΜΜΕ ημέρες πριν απο την σέντρα του εν λόγω ντέρμπι.</p>
      <p>Αυτό που μάλλον πέρασε στα ψιλά ή λίγοι έδωσαν σημασία, γιατί ακριβώς δεν γράφτηκε, ήταν πως ο Γάλλος ειδικός την προηγούμενη ημέρα (Σάββατο) είχε παρακολουθήσει άλλη αναμέτρηση της Σούπερλιγκ και συγκεκριμένα στο Ηράκλειο το <a href="https://www.sport24.gr/football/ellada/SuperLeague/ofh-ksanthh-2-0-foyl-gia-eyrwph-me-aporthhto-kastro-to-genti-koyle.5626540.html">ΟΦΗ - Ξάνθη</a>! Είναι αλήθεια πως στο παρελθόν, το πιο πρόσφατο αλλά και τον περασμένο χειμώνα, έχουν γραφτεί διάφορα ονόματα παικτών του <a href="https://www.sport24.gr/football/omades/olympiakos/">Ολυμπιακού </a>που φέρεται να ενδιαφέρουν την ομάδα της Μασσαλίας.</p>
      <p>Αυτό που μεταφέρθηκε πάντως στο 24ο Ευαγγέλιο ήταν πως στο δεδομένο τάιμινγκ μεταγραφική προτεραιότητα της Μαρσέιγ αποτελεί η απόκτηση εξτρέμ. Για την ακρίβεια και το καλοκαίρι ήθελαν αλλά δεν τα... κατάφεραν.</p>
      <p>Κατά συνέπεια "σκανάρει" διάφορους στόχους που βρίσκονται στην λίστα της, η οποία φυσιολογικά εμπλουτίζεται και με νέα ονόματα. Μια τέτοια περίπτωση , λοιπόν, είναι και ο Ποντένσε του Ολυμπιακού και του... Μέντες. Αλμυρότατος ακόμη και για τα δεδομένα  της Μαρσέιγ ο Πορτογάλος αλλά τον παρακολουθεί. Για την ... ιστορία πάντως η πιο ακριβή αγορά της Μαρσέιγ ever είναι... αριστερός εξτρέμ. Ο Ντιμίτρι Παγέτ από την Γουέστ Χαμ έναντι 29,5 εκατ. ευρώ.</p>
      <p>Τι δουλειά τότε είχε ο σκάουτ της Μαρσέιγ να ... πεταχθεί για ποδοσφαιρικό λόγο και μέχρι την Κρήτη; Η απάντηση έχει ονοματεπώνυμο και συγκεκριμένα του Λισάντρο Σεμέδο! Ο 23χρονος εξτρεμ από το Κάπο Βέρντε με το ολλανδικό διαβατήριο παίζει μεν στον <a href="https://www.sport24.gr/football/omades/Ofi/">ΟΦΗ </a>αλλά δανεικός από την Φορτούνα Σιτάρντ. Και έχει προταθεί στην Μαρσειγ. Για την ακρίβεια και στην ομάδα της Μασσαλίας!</p>
      <figure>
        <img src="https://www.sport24.gr/incoming/article5631040.ece/BINARY/w620/semedo.jpg"/>
      </figure>
      <p>Το... μυστικό είναι πως απο πίσω "κρύβεται" γνωστός Ιταλός ατζέντης, που στο παρελθόν έχει διατελέσει και τεχνικός διευθυντής και ο οποίος έχει εμπλοκή στον Σεμέδο, σε συνεργασία με το Γραφείο στο οποίο ανήκει. Ποιά είναι η αρχική τιμή με την οποία "δουλεύουν" την υπόθεση και προσπαθούν να πλασάρουν τον Λισάντρο Σεμέδο;</p>
      <p>Τα τρία (3) εκατομμύρα ευρώ! Πάρα πολλά με την έννοια πως ο άσος που έχει ξεκινήσει σούπερ και ξεχωρίζει στον ΟΦΗ, απασχολεί ήδη και ελληνικές μπιγκοφοράτες ομάδες. Μάλιστα δεν δείχνουν να τους απασχολεί ιδιαίτερα η ύπαρξη οψιόν αγοράς του δανεικού. Προφανώς γιατί κάπου... ποντάρουν.</p>
    </article>
  </body>
</html>