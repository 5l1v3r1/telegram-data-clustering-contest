<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88493"/>
    <meta property="og:site_name" content="Denník politika"/>
    <meta property="article:published_time" content="2019-11-02T12:35:09+00:00"/>
    <meta property="og:title" content="Richard Tury získal bronz na pretekoch v Číne, je slovenskou nádejou v boji o účasť na OH 2020"/>
    <meta property="og:description" content="2.11.2019 (Webnoviny.sk) – Slovenský reprezentant v skejtbordingu Richard Tury obsadil výborné 3. miesto na pretekoch Svetovej série FISE v čínskom Čcheng-tu. Dvadsaťšesťročný Košičan je slovenskou nádejou v boji o účasť na OH 2020 v japonskom Tokiu, kde bude mať skejtbording premiéru pod piatimi kruhmi."/>
  </head>
  <body>
    <article>
      <h1>Richard Tury získal bronz na pretekoch v Číne, je slovenskou nádejou v boji o účasť na OH 2020</h1>
      <address><time datetime="2019-11-02T12:35:09+00:00">02 Nov 2019, 12:35</time> by <a rel="author">Webnoviny</a></address>
      <p>2.11.2019 (Webnoviny.sk) – Slovenský reprezentant v skejtbordingu Richard Tury obsadil výborné 3. miesto na pretekoch Svetovej série FISE v čínskom Čcheng-tu. Dvadsaťšesťročný Košičan je slovenskou nádejou v boji o účasť na OH 2020 v japonskom Tokiu, kde bude mať skejtbording premiéru pod piatimi kruhmi.</p>
      <p>Richard Tury bol tretí aj v piatkovom semifinále, v sobotňajšom finále dosiahol 83,37 bodu a nad jeho sily boli len 21-ročný Brazílčan Ivan Monteiro a 18-ročný Japonec Ike Kejaki.</p>
      <p>„<i>Som veľmi šťastný, že sa mi dnes podarilo skončiť na 3. mieste. Odjazdil som dve čisté jazdy, hlavne tá druhá sa mi mega podarila</i>,“ napísal Richard Tury na svojom facebooku. Za Slovákom nasledovali zástupcovia Japonska, Ruska či dvojica Američanov.</p>
      <p>Viac k témam: <a href="https://www.webnoviny.sk/tag/oh-2020-tokio/"><u>OH 2020 Tokio</u></a><br/>Zdroj: Webnoviny.sk – <a href="https://www.webnoviny.sk/richard-tury-ziskal-bronz-na-pretekoch-cine-je-slovenskou-nadejou-v-boji-o-ucast-na-oh-2020/"><u>Richard Tury získal bronz na pretekoch v Číne, je slovenskou nádejou v boji o účasť na OH 2020</u></a> © SITA Všetky práva vyhradené.</p>
    </article>
  </body>
</html>