<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Ani-Salich-se-diplomira-v-prisustvieto-na-prezidenta-910532"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T12:58:00+00:00"/>
    <meta property="og:title" content="Ани Салич се дипломира в присъствието на президента"/>
    <meta property="og:description" content="Наскоро водещата на новинарската емисия на &quot;Нова&quot; Ани Салич се похвали в социалните мрежи, че е прик..."/>
  </head>
  <body>
    <article>
      <h1>Ани Салич се дипломира в присъствието на президента</h1>
      <address>
        <time datetime="2019-11-02T12:58:00+00:00">02 Nov 2019, 12:58</time>
      </address>
      <p>Наскоро водещата на новинарската емисия на "Нова" Ани Салич се похвали в социалните мрежи, че е приключила с образованието си, като добави "Интересно е да учиш на 50."</p>
      <p>Новинарката официално се дипломира в четвъртък (31 октомври). Ани Салич завърши специалност "Сигурност и противодействие на радикализацията и тероризма" във Военна академия "Г.С. Раковски". </p>
      <p>В социалните мрежи вече има снимки от дипломирането на новинарката, а под тях изобилстват честитки за постижението. На официалната церемония за завършването на випуска на Салич присъства и лично президентът Румен Радев, началникът на отбраната ген. Андрей Боцев, както и мнофо други видни политически фигури. Държавният глава прие почетния караул по повод завършването на випуск Княз Александър I“ – II смяна на Военна академия "Г.С. Раковски“.</p>
      <p>В тържествения ритуал участие взеха и началникът на Академията ген. Груди Ангелов и академичното ръководство на първото висше военно училище, както и гвардейският духов оркестър.</p>
      <p>През април тази година Ани Салич, която е родом от Благоевград, чукна 50. Тя завършва английска езикова гимназия в родния си град, а след това специалност "Научна информация“ в Колежа по библиотечно дело в София, допълва още "Блиц".</p>
    </article>
  </body>
</html>