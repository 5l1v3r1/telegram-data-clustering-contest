<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191102-u-kyyevi-spivrobitnyk-nichnogo-klubu-do-smerti-pobyv-vidviduvacha/"/>
    <meta property="og:site_name" content="ФАКТИ"/>
    <meta property="article:published_time" content="2019-11-02T12:55:26+00:00"/>
    <meta property="og:title" content="У Києві співробітник нічного клубу до смерті побив відвідувача"/>
    <meta property="og:description" content="В одному з нічних клубів Голосіївського району Києва забили до смерті 25-річного відвідувача."/>
  </head>
  <body>
    <article>
      <h1>У Києві співробітник нічного клубу до смерті побив відвідувача</h1>
      <address>
        <time datetime="2019-11-02T12:55:26+00:00">02 Nov 2019, 12:55</time>
      </address>
      <p>В одному з нічних клубів Голосіївського району Києва забили до смерті 25-річного відвідувача.</p>
      <p>Співробітник розважального комплексу Голосіївського району Києва побив 25-річного чоловіка, який був госпіталізований у важкому стані, а потім помер.</p>
      <p>Про подію поліцію повідомив брат потерпілого.</p>
      <p>Правоохоронці встановили, що хлопець відпочивав у нічному клубі, де у нього стався конфлікт з працівником установи. На вулиці перепалка переросла в бійку, в результаті якої чоловік отримав смертельну травму голови.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191005-dva-porizanyh-tila-u-kolodyazi-na-bukovyni-hlopets-vbyv-matir-ta-svoyu-8-richnu-sestru/">Два порізаних тіла у колодязі: на Буковині хлопець вбив матір та свою 8-річну сестру</a>
      </p>
      <p>Поліція встановила особу та розшукала зловмисника. Ним виявився 23-річний іноземець.</p>
      <p>Його затримали і повідомили про підозру у скоєнні злочину, передбаченого ч. 2 ст. 121 (умисне тяжке тілесне ушкодження, що спричинило смерть потерпілого) КК. Чоловікові загрожує до десяти років позбавлення волі.</p>
      <p>Раніше Факти ICTV писали, що у Києві чоловік зі спільником <a href="https://fakty.com.ua/ua/proisshestvija/20191022-byly-lopatoyu-i-bytoyu-u-kyyevi-cholovik-z-drugom-zhorstoko-vbyv-eks-druzhynu/">забили до смерті успішну екс-дружину</a> заради грошей.</p>
    </article>
  </body>
</html>