<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/u-nedilyu-pogoda-v-ukrajini-kardinalno-zminitsya-637217.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T12:19:02+00:00"/>
    <meta property="og:title" content="У неділю погода в Україні кардинально зміниться"/>
    <meta property="og:description" content="В Україну йде потепління"/>
  </head>
  <body>
    <article>
      <h1>У неділю погода в Україні кардинально зміниться</h1>
      <address>
        <time datetime="2019-11-02T12:19:02+00:00">02 Nov 2019, 12:19</time>
      </address>
      <h4>В Україну йде потепління</h4>
      <p>У неділю, 3 листопада, погода в Україні різко зміниться, оскільки в Україну прийшов потужний циклон атлантичного походження.</p>
      <p>Про це повідомила синоптик Наталка Діденко на своїй сторінці у <a href="https://www.facebook.com/tala.didenko">Facebook</a>.</p>
      <p>«Неділя в Україні буде з новою повітряною масою. Антициклон, який досить довго визначав холодну та суху погоду, випхнув за двері потужний циклон атлантичного походження, тому погода міняється кардинально. Замість холодяки - потепління до +9+16 градусів, замість сонечка - серйозні хмари, а в тихий штиль увірветься штормовий південний вітер. Власне, вже увірвався», - написала вона.</p>
      <p>За її прогнозом, 3 листопада в Україні очікуються пориви південного вітру до 15-22 м/с, протягом дня температура повітря +9+14 градусів, на півдні та заході +12+18 градусів, на сході +6+10 градусів.</p>
      <p>Дощі пройдуть у західних, північних та подекуди в центральних областях, на півдні та сході - переважно без опадів.</p>
      <p>«У Києві неділя буде вітряною, обережно, хмарною, з періодичним дощем. Температура повітря підвищиться до +10+12 градусів», - попередила Діденко.</p>
      <p>За її словами, на початку наступного тижня потепління в Україні посилиться.</p>
      <p>Як повідомлялося,  2 листопада синоптики прогнозують в Україні вночі до 12 градусів морозу, натомість вдень повітря прогріється до 11 градусів тепла.</p>
      <p>Сьогодні вдень на Правобережжі, у Києві та Київській області <a href="https://glavcom.ua/country/society/ryatuvalniki-poperedili-pro-uskladnennya-pogodnih-umov-v-ukrajini-637178.html">пориви вітру 15-20 м/с.</a></p>
      <p>У Києві температура повітря підніметься вже до +8, а в неділю - дощ, вітер та +12 градусів.</p>
      <p>Проте, <a href="https://glavcom.ua/kyiv/news/pislya-moroziv-u-kijiv-priyde-druge-babine-lito-636690.html">на наступному тижні стане тепліше</a>, температура повітря може піднятися +16 градусів.</p>
      <related>
        <a href="https://glavcom.ua/kyiv/news/zhovten-u-kijevi-stav-somim-u-reytingu-nayteplishih-z-1881-roku-637192.html"/>
        <a href="https://glavcom.ua/country/society/ryatuvalniki-poperedili-pro-uskladnennya-pogodnih-umov-v-ukrajini-637178.html"/>
        <a href="https://glavcom.ua/news/v-ukrajini-sogodni-zberezhetsya-proholodna-pogoda-637137.html"/>
      </related>
    </article>
  </body>
</html>