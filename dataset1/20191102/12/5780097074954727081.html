<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://km.rfi.fr/Cambodia/-Aviation-ban-other-planes-to-transport-Sam-Rainsy-02-11-2019"/>
    <meta property="og:site_name" content="RFI"/>
    <meta property="article:published_time" content="2019-11-02T12:49:06+00:00"/>
    <meta property="og:title" content="អាកាស​ច​រស៊ីវិល​​ហាម​ផ្តាច់មិ​នឱ្យ​ក្រុមហ៊ុន​​ហោះហើរ​​ណា​​ដឹក​​លោក​​សម រង្ស៊ី​​មក​​កម្ពុជា​​នៅ​​ថ្ងៃ​ទី​០៩ ​វិច្ឆិកា​"/>
    <meta property="og:description" content="លោក​ម៉ៅ ហាវ​ណ្ណា​ល់ រដ្ឋមន្ត្រី​ទទួលបន្ទុក​អាកាសចរ​ស៊ីវិល បាន​អះអាងថា ការវិល​មកកាន់​ប្រទេស​កម្ពុជា​របស់លោក​សម រង្ស៊ី នៅ​ថ្ងៃទី០៩ វិច្ឆិកា​នេះ គឺ​មក​ដើម្បី​ផ្តួលរំលំ​រដ្ឋាភិបាល​កម្ពុជា។ ដូច្នេះហើយ លោក​មិន​អនុញ្ញាតឱ្យ​ក្រុមហ៊ុន​ហោះហើរ​ណាមួយ​ដឹក​លោក​សម..."/>
  </head>
  <body>
    <article>
      <h1>អាកាស​ច​រស៊ីវិល​​ហាម​ផ្តាច់មិ​នឱ្យ​ក្រុមហ៊ុន​​ហោះហើរ​​ណា​​ដឹក​​លោក​​សម រង្ស៊ី​​មក​​កម្ពុជា​​នៅ​​ថ្ងៃ​ទី​០៩ ​វិច្ឆិកា​</h1>
      <address><time datetime="2019-11-02T12:49:06+00:00">02 Nov 2019, 12:49</time> by <a rel="author">វណ្ណ សុគន្ធា</a></address>
      <p>
        <b>លោក​ម៉ៅ ហាវ​ណ្ណា​ល់ រដ្ឋមន្ត្រី​ទទួលបន្ទុក​អាកាសចរ​ស៊ីវិល បាន​អះអាងថា ការវិល​មកកាន់​ប្រទេស​កម្ពុជា​របស់លោក​សម រង្ស៊ី នៅ​ថ្ងៃទី០៩ វិច្ឆិកា​នេះ គឺ​មក​ដើម្បី​ផ្តួលរំលំ​រដ្ឋាភិបាល​កម្ពុជា។ ដូច្នេះហើយ លោក​មិន​អនុញ្ញាតឱ្យ​ក្រុមហ៊ុន​ហោះហើរ​ណាមួយ​ដឹក​លោក​សម រង្ស៊ី​មក​កម្ពុជា​ឡើយ។ លោក​ម៉ៅ ហាវ​ណ្ណា​ល់ បាន​អះអាង​ដូច្នេះ​នៅក្នុង​កិច្ចប្រជុំ​លេខាធិការដ្ឋាន​នៃ​គណៈកម្មាធិការ​គ្រប់គ្រង​អាកាសយានដ្ឋាន​អន្តរជាតិ និង គណៈកម្មាធិការ​ជាតិ​សន្តិសុខ​អាកាសចរស៊ីវិល​កាលពី​ថ្ងៃទី៣១ វិច្ឆិកា ដែល​ស្រង់​សម្តី​ដោយ​ទូរទស្សន៍​បាយ័ន​កាលពី​ម្សិលមិញ។ លោក​ម៉ៅ ហាវ​ណ្ណា​ល់ ក៏បាន​ព្រមាន​ផងដែរ​ថា បើសិនជា​ក្រុមហ៊ុន​ហោះហើរ ឫ អ្នកបើក​យន្តហោះ​ដែល​ហ៊ាន​ដឹក​លោក​សម រង្ស៊ី​មក​នោះ នឹងត្រូវ​មានទោស​ពីបទ​រួមគំនិត​ក្បត់​ជាមួយ​លោក​សម រង្ស៊ី។</b>
      </p>
      <p>ចំណែក លោក​ជា អូន ដែលជា​អ្នកនាំពាក្យ​រដ្ឋលេខាធិកា​រដ្ឋា​ន​នៃ​អាកាសចរស៊ីវិល បាន​គូសបញ្ជាក់ថា អាជ្ញាធរ​នៃ​លេខាធិការដ្ឋាន​នៃ​អាកាសចរ​ស៊ីវិល​បាន​ត្រៀមលក្ខណៈ​រួចរាល់​អស់ហើយ ដើម្បី​ឃ្លាំមើល​ដំណើរ​របស់លោក​សម រង្ស៊ី តាមផ្លូវ​អាកាស។ បើតាម​លោក​ជា អូន អាជ្ញាធរ​អាកាសចរ​ស៊ីវិល​បាន​បំពាក់​នូវ​ប្រព័ន្ធ​បច្ចេកវិទ្យា​ទំនើប​ដែល​អាច​ចាប់បាន​ភ្លាម ប្រសិនបើ​មានឈ្មោះ​លោក​សម រង្ស៊ី គ្រោង​ហោះហើរ​មកកាន់​ប្រទេស​កម្ពុជា។ </p>
    </article>
  </body>
</html>