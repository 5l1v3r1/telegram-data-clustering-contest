<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/alto-mario-ndash-renzi-vorrebbe-supermario-prima-palazzo-chigi-217928.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-02T12:23:38+00:00"/>
    <meta property="og:title" content="Matteo renzi vorrebbe draghi a palazzo chigi al posto di conte e poi al quirinale. ma..."/>
    <meta property="og:description" content="IN ALTO MARIO– RENZI VORREBBE SUPERMARIO PRIMA A PALAZZO CHIGI AL POSTO DI CONTE E POI AL QUIRINALE PER IL DOPO MATTARELLA. MA FA I CONTI SENZA L’OSTE: IL COLLE HA GIÀ FATTO CAPIRE CHIARAMENTE CHE SE CADE IL GOVERNO CON LA POCHETTE SI VA AL VOTO – E SOPRATTUTTO: MA CHE JE FREGA A DRAGHI DI LEGARE LA SUA SCESA IN CAMPO ALLE MANOVRE DI UN SENATORE CHE HA SI E NO IL 3% E POI AVERE A CHE FARE CON DI MAIO? MEGLIO LA PENSIONE…"/>
  </head>
  <body>
    <article>
      <h1>Matteo renzi vorrebbe draghi a palazzo chigi al posto di conte e poi al quirinale. ma...</h1>
      <address>
        <time datetime="2019-11-02T12:23:38+00:00">02 Nov 2019, 12:23</time>
      </address>
      <p>
        <b>IN ALTO MARIO– RENZI VORREBBE SUPERMARIO PRIMA A PALAZZO CHIGI AL POSTO DI CONTE E POI AL QUIRINALE PER IL DOPO MATTARELLA. MA FA I CONTI SENZA L’OSTE: IL COLLE HA GIÀ FATTO CAPIRE CHIARAMENTE CHE SE CADE IL GOVERNO CON LA POCHETTE SI VA AL VOTO – E SOPRATTUTTO: MA CHE JE FREGA A DRAGHI DI LEGARE LA SUA SCESA IN CAMPO ALLE MANOVRE DI UN SENATORE CHE HA SI E NO IL 3% E POI AVERE A CHE FARE CON DI MAIO? MEGLIO LA PENSIONE…</b>
      </p>
      <hr/>
      <p>
        <b>Marco Antonellis per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-254353/904799.htm">
          <img src="https://cdn-static.dagospia.com/img/foto/06-2017/draghi-renzi-904799.jpg"/>
        </a>
        <figcaption>draghi renzi</figcaption>
      </figure>
      <p>Renzi pensa di far saltare Conte appena finita la manovra, in primavera. Draghi è il suo prossimo presidente del consiglio, e poi presidente della Repubblica. Ecco perché anche stamattina al Messaggero ribadisce che ci o senza Conte la legislatura andrà avanti. Ma dimentica due piccoli (si fa per dire) particolari: che Mattarella ha già fatto ampiamente capire a chi lo ha incontrato nei giorni scorsi che dopo Conte si va al voto. E che quindi questo è l'ultimo governo della legislatura.</p>
      <figure>
        <a href="https://www.dagospia.com/mediagallery/Dago_fotogallery-254353/1231866.htm">
          <img src="https://cdn-static.dagospia.com/img/foto/10-2019/mattarella-draghi-gualtieri-1231866.png"/>
        </a>
        <figcaption>mattarella draghi gualtieri</figcaption>
      </figure>
      <p>Poi c'è il secondo punto, forse il più importante: ma perché Draghi, uomo di statura internazionale, uno dei pochi italiani rispettati nel mondo dovrebbe legare la sua scesa in campo alle manovre di Renzi che è a capo di un partitino del 3%? E legarsi mani e piedi a Di Maio, che non controlla più il Movimento e non riesce neanche a far eleggere un nuovo capogruppo 5Stelle non ostile. "L'insuccesso a Renzi sta dando alla testa", commentano al Nazareno.</p>
      <figure>
        <a href="https://www.dagospia.com/mediagallery/Dago_fotogallery-254353/1198748.htm">
          <img src="https://cdn-static.dagospia.com/img/foto/08-2019/renzi-di-maio-1198748.png"/>
        </a>
        <figcaption>renzi di maio</figcaption>
      </figure>
      <p>"Ormai si comporta come un leader d'opposizione, critica il governo ogni giorno. I suoi tweet sembrano quelli di Salvini. Ma così, a forza di tirare, la corda di romperà e se si vota per Renzi sarà la fine". Intanto, dopo le Dagoanticipazioni dei giorni scorsi riprese dai più importanti giornaloni del belpaese, continuano a piovere indiscrezioni: il Pd resta sul piede di guerra sulle nuove direzioni dei tre più importanti Tg nazionali, il Tg1 Tg2 Tg3.</p>
      <figure>
        <a href="https://www.dagospia.com/mediagallery/Dago_fotogallery-254353/763823.htm">
          <img src="https://cdn-static.dagospia.com/img/foto/02-2016/draghi-renzi-763823.jpg"/>
        </a>
        <figcaption>DRAGHI RENZI</figcaption>
      </figure>
      <p>Si aspetta che su uno dei tre possa esserci un direttore di area di centrosinistra. "È il pluralismo, che oggi in Rai non esiste a scapito del Pd", dicono dal Nazareno. Ma per il partito di Zingaretti il pluralismo non finisce ai tre più importanti Tg. Nella Tgr direttore e condirettore sono di orientamento leghista, stessa cosa a Rai Sport, Rai Parlamento è in mano a Forza Italia, il Gr è a destra. Per non parlare di capistruttura e capi autore, importantissimi nel predisporre i programmi che poi finiscono nelle case degli italiani a tutte le ore. "Così non va, va fatta una profonda, profondissima rivoluzione. Anche gli ascolti vanno male. Segno che il cambiamento è d'obbligo, non solo nei Tg nazionali" affermano dal Nazareno.</p>
      <figure>
        <a href="https://www.dagospia.com/mediagallery/Dago_fotogallery-254353/1230155.htm">
          <img src="https://cdn-static.dagospia.com/img/foto/10-2019/di-maio-zingaretti-e-le-regionali-in-umbria-1230155.jpg"/>
        </a>
        <figcaption>DI MAIO ZINGARETTI E LE REGIONALI IN UMBRIA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254353/765616.htm">
          <img src="https://cdn-static.dagospia.com/img/foto/02-2016/renzi-cameron-draghi-765616.jpg"/>
        </a>
        <figcaption>renzi cameron draghi</figcaption>
      </figure>
      <p>Da lunedì, intanto, Gennaro Sangiuliano (che, a chi lo interpella in queste ore, smentisce qualsiasi interessamento per la poltrona di Governatore della Campania: "È più facile che io faccia l'allenatore della Juventus") rinnova Tg2 post.</p>
      <figure>
        <a href="https://www.dagospia.com/mediagallery/Dago_fotogallery-254353/1193641.htm">
          <img src="https://cdn-static.dagospia.com/img/foto/08-2019/nunzia-de-girolamo-a-ballando-con-le-stelle-3-1193641.png"/>
        </a>
        <figcaption>nunzia de girolamo a ballando con le stelle 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254353/1217375.htm">
          <img src="https://cdn-static.dagospia.com/img/foto/09-2019/gennara-sangiuliano-1217375.jpg"/>
        </a>
        <figcaption>gennara sangiuliano</figcaption>
      </figure>
      <p>La politica rimarrà centrale ma ci sarà spazio anche per la cronaca e lo spettacolo: "Andremo dove ci porta la notizia" spiegano. Alla conduzione ci sarà Manuela Moreno. Nel frattempo, continua a girare insistentemente la voce di Nunzia de Girolamo alla co- conduzione di Linea Bianca. Un format cresciuto negli ultimi anni che potrebbe fare un ulteriore salto di qualità. I numeri aiutano l’ex ministro: picchi di share a ‘’Ballando con le stelle’’ e nelle successive comparsate televisive...</p>
      <figure>
        <a href="https://www.dagospia.com/mediagallery/Dago_fotogallery-254353/759547.htm">
          <img src="https://cdn-static.dagospia.com/img/foto/02-2016/manuela-moreno-tg2-latex-759547.jpg"/>
        </a>
        <figcaption>manuela moreno tg2 latex</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254353/583846.htm">
          <img src="https://cdn-static.dagospia.com/img/foto/08-2014/draghi-merkel-renzi-hollande-583846.jpg"/>
        </a>
        <figcaption>draghi merkel renzi hollande</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254353/1200213.htm">
          <img src="https://cdn-static.dagospia.com/img/foto/08-2019/i-piedi-di-nunzia-de-girolamo-su-wikifeet-1200213.jpg"/>
        </a>
        <figcaption>i piedi di nunzia de girolamo su wikifeet</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254353/828662.htm">
          <img src="https://cdn-static.dagospia.com/img/foto/08-2016/draghi-merkel-renzi-828662.jpg"/>
        </a>
        <figcaption>DRAGHI MERKEL RENZI</figcaption>
      </figure>
    </article>
  </body>
</html>