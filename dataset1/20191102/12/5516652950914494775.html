<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425028/exixniasthkan-exi-klopes-apo-katoikies-sthn-polh-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T12:00:02+00:00"/>
    <meta property="og:title" content="Εξιχνιάστηκαν έξι κλοπές από κατοικίες στην πόλη της Ρόδου"/>
    <meta property="og:description" content="Εξιχνιάστηκαν χθες από αστυνομικούς της Υποδιεύθυνσης Ασφαλείας Ρόδου έξι περιπτώσεις κλοπής από κατοικίες στην πόλη της Ρόδου και εντοπίσθηκαν οι δράστες."/>
  </head>
  <body>
    <article>
      <h1>Εξιχνιάστηκαν έξι κλοπές από κατοικίες στην πόλη της Ρόδου</h1>
      <h2>Οι δράστες, ηλικίας 22 και 15 ετών εντοπίστηκαν και σχηματίστηκε σε βάρος τους ποινική δικογραφία</h2>
      <address>
        <time datetime="2019-11-02T12:00:02+00:00">02 Nov 2019, 12:00</time>
      </address>
      <p>
        <b>Εξιχνιάστηκαν χθες από αστυνομικούς της Υποδιεύθυνσης Ασφαλείας Ρόδου έξι περιπτώσεις κλοπής από κατοικίες στην πόλη της Ρόδου και εντοπίσθηκαν οι δράστες.</b>
      </p>
      <p>Πρόκειται για δυο ημεδαπούς ηλικίας 22 και 15 ετών σε βάρος των οποίων σχηματίστηκε ποινική δικογραφία για διάπραξη κλοπών. Ταυτόχρονα, η δικογραφία που σχηματίστηκε περιλαμβάνει και την 35χρονη μητέρα του 15χρονου κατηγορούμενη για παραμέληση εποπτείας ανηλίκου.</p>
      <p>Ειδικότερα στο πλαίσιο εμπεριστατωμένης αστυνομικής έρευνας και συνδυαστικής αξιολόγησης στοιχείων διακριβώθηκε ότι, το χρονικό διάστημα 12 έως 24 Οκτωβρίου 2019 οι δράστες εισήλθαν σε έξι κατοικίες και αφαίρεσαν σε τέσσερις από αυτές χρήματα, τιμαλφή και προσωπικά αντικείμενα των ενοίκων.</p>
      <p>Η δικογραφία που σχηματίσθηκε θα υποβληθεί στον κ. Εισαγγελέα Πρωτοδικών Ρόδου.</p>
    </article>
  </body>
</html>