,src,lang,text
0,"











Governo, scintille tra Renzi e il M5S sul destino di Conte
L'ex Pd: esecutivo avanti ""con o senza di lui"". I grillini: se è messo in discussione stop a legislatura

02 Nov 2019, 12:23




Roma, 2 nov. (askanews) – Scintille tra Matteo Renzi, leader di Italia VIva e il Movimento Stelle. A innescare le polemiche è stata un’intervista al Messaggero in cui l’ex segretario Pd ha affermato che “il governo deve andare avanti, con o senza Giuseppe Conte come premier”. Parole che sono suonate come un avvertimento sinistro all’interno del M5S.
“Conte deve restare premier?”, ha chiesto il quotidiano romano a Renzi. “Dipende da come funziona il governo, non da me. Niente di personale – precisa – sia chiaro: a me sta a cuore l’Italia, non il futuro dell’avvocato Conte. Conte è stato il premier di una maggioranza che ha azzerato la crescita in Italia: per una serie di circostanze oggi si ritrova premier anche della maggioranza alternativa. Qualcuno degli alleati, che confonde i sondaggi con la politica, lo immagina addirittura candidato leader alle prossime elezioni. Tutto assolutamente legittimo. Io però ragiono diversamente. Per me l’unica preoccupazione è che l’Italia vada avanti, che le tasse non aumentino, che il Paese si rialzi: quindi spero che Conte lavori bene. Faccio il tifo per lui e gli do una mano, oggi, senza farmi film su domani. Che cosa abbia in testa Conte per il suo futuro mi è indifferente: basta che adesso pensi a lavorare per il bene dell’Italia. La legislatura durerà fino al 2023, sicuramente: siamo una democrazia parlamentare e in Parlamento c’erano, ci sono e ci saranno i numeri per un governo che non ci spinga fuori dall’Europa”.
Pensare di staccare la spina all’esecutivo, prosegue, “per me è folle. Questo governo è nato in emergenza per rispondere allo strappo leghista. Con le elezioni anticipate avremmo avuto l’aumento dell’Iva, i pieni poteri a Salvini, un capo dello Stato No Euro e tensioni sui mercati. Con il blitz di agosto abbiamo eliminato in un colpo solo tutti questi rischi: rivendico l’operazione di igiene istituzionale che abbiamo fatto. Adesso abbiamo due obiettivi: eleggere un Presidente della Repubblica garante dell’Italia in Europa nel 2022 e utilizzare questo periodo di calma sui mercati per ridurre il costo degli interessi sul debito. Nel 2013 pagavamo 77 miliardi, il prossimo anno saremo a 59 miliardi: se diamo stabilità possiamo scendere sotto i 50 miliardi nel proseguo della legislatura. Se poi qualcuno vuole andare a votare prima, magari per replicare il brillante risultato dell’Umbria dove si è scelto di anticipare il voto facendo della regione un caso nazionale, non ha che da dirlo. Basta che poi ciascuno si prenda le sue responsabilità. Noi siamo per andare avanti, gli altri ci faranno sapere”.
Renzi ha poi respinto l’accusa di chi vede Italia viva in prima fila nelle critiche all’operato del governo sulla manovra. “Il contrario! Lei non sa – assicura – quante volte tacciamo per senso di responsabilità. Su un punto però non transigiamo: non possiamo alzare le tasse agli italiani. Abbiamo vinto la battaglia per eliminare l’aumento dell’Iva e adesso vinceremo anche quella sulle macchine aziendali, sulla plastica e sullo zucchero. C’è chi rivendica la propria battaglia No Tav, chi quella No Tap. Noi di Italia Viva siamo quelli No Tax”.
Durissima la replica del M5S alle parole del leader di Italia Viva: “Lo vogliamo dire chiaramente: non esiste futuro per questa legislatura se qualcuno prova a mettere in discussione il presidente Conte con giochini di palazzo, immaginando scenari futuri decisamente fantasiosi. Lo stesso vale anche se si continua a indebolire quest’esecutivo attraverso messaggi che fanno male al Paese e che lo mettono continuamente in fibrillazione”, si legge in un post su Facebook del Movimento 5 stelle.
“Questa manovra, che il parlamento ha il diritto di migliorare – prosegue il post – è stata scritta grazie al confronto leale e sereno tra le forze politiche che fanno parte di questa maggioranza. La lealtà deve continuare a essere il punto fondante dell’azione politica di questo governo, anche attraverso un confronto franco e acceso, ma che si basi sui temi e non sui giochi di palazzo. Ogni tanto ci ritroviamo a leggere interviste o retroscena che trasmettono agli italiani un messaggio ambiguo. Che ricorda tanto la Prima Repubblica.
I giochini di palazzo, appartenenti alla vecchia politica, non possono appartenere a questo governo. E se qualcuno ha strane intenzioni deve sapere che non avrà mai il supporto del MoVimento. Il governo è forte se lavora unito e compatto. E tutti dobbiamo lavorare seguendo la stessa strada, perché non esistono scorciatoie. L’accordo sulla legge di bilancio è stato raggiunto da tutte le forze politiche di maggioranza. Ora andiamo a meta e miglioriamo la qualità della vita degli italiani”.
“C’è futuro – conclude il post – se si ascoltano i cittadini. Stiamo lavorando a una manovra che darà risposte concrete agli italiani. E ci stiamo riuscendo perché ascoltiamo le persone. Falliamo ogni volta che non ascoltiamo i cittadini e iniziamo a parlare ‘politichese’. In questi giorni nella legge di bilancio abbiamo portato avanti le priorità che ci avevano chiesto gli italiani – lo stop all’aumento dell’iva, la conferma di quota 100 e della flat tax per partite Iva, il lancio degli investimenti green, l’abbassamento del cuneo fiscale e il carcere per gli evasori -, perché erano misure fondamentali per dare sostegno ai cittadini”.
afe/sam


",ru,"











Vologda residents at times increased the proceeds of fraudsters
02 Nov 2019, 12:24 by Alexey Gromov

Only cases sent to court were five times more than last year. Trusting Vologda residents gave the swindlers more than 3 million rubles.

In 2019, 150 criminal cases were opened in the Vologda Oblast on the grounds of fraud, where the amount of theft exceeds 100 thousand rubles. The total amount of damage that the scammers caused to unsuspecting citizens exceeded the amount of 3 million rubles. Only cases brought to court have become 5 times more than last year, according to the Russian Ministry of Internal Affairs in the Vologda Oblast. The most common way to defraud money is through calls from imaginary bank and call center employees. Fraudsters recognize confidential card details from the victim and gain access to a bank account. Criminals call during working hours so that a person does not have the opportunity to come to his senses and suspect something was amiss. It is worth noting that the increase in the number of victims of fraud is observed not only in the Vologda region. Swindlers do not stand still and already know how to replace numbers with real numbers that belong to credit organizations and government institutions.
# court # police # scammers # Vologda


"
