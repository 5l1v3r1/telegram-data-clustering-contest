<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637452/%D9%BE%DB%8C%D8%AA%D8%B1-%D8%B4%D9%81-%D8%A8%D8%A7%D8%B2%DB%8C-%D8%AA%D9%85%D8%A7%D9%85-%D8%B4%D8%AF-%D8%AD%D8%A8%D8%A7%D8%A8-%D8%B3%D9%87%D8%A7%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D8%A7%D9%84-%D8%AA%D8%B1%DA%A9%DB%8C%D8%AF%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T12:25:00+00:00"/>
    <meta property="og:title" content="پیتر شف: بازی تمام شد؛ حباب سهام آمریکا در حال ترکیدن است!"/>
    <meta property="og:description" content="فدرال‌رزرو تلاش می‌کند نگذارد هوای داخل حباب بازار سهام خالی شود، اما این کار جواب نخواهد داد. حباب سهام آمریکا همین حالا هم ترکیده است."/>
  </head>
  <body>
    <article>
      <h1>
        <a href="https://www.bultannews.com/fa/news/637452/%D9%BE%DB%8C%D8%AA%D8%B1-%D8%B4%D9%81-%D8%A8%D8%A7%D8%B2%DB%8C-%D8%AA%D9%85%D8%A7%D9%85-%D8%B4%D8%AF-%D8%AD%D8%A8%D8%A7%D8%A8-%D8%B3%D9%87%D8%A7%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D8%A7%D9%84-%D8%AA%D8%B1%DA%A9%DB%8C%D8%AF%D9%86-%D8%A7%D8%B3%D8%AA">پیتر شف: بازی تمام شد؛ حباب سهام آمریکا در حال ترکیدن است!</a>
      </h1>
      <h2>فدرال‌رزرو تلاش می‌کند نگذارد هوای داخل حباب بازار سهام خالی شود، اما این کار جواب نخواهد داد. حباب سهام آمریکا همین حالا هم ترکیده است.</h2>
      <address><time datetime="2019-11-02T12:25:00+00:00">02 Nov 2019, 12:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پیتر شف، اقتصاددان یورپاسیفیک کپیتال می‌گوید که <b>فدرال‌رزرو</b> در نظر دارد ماهانه ۶۰ میلیارد دلار به اقتصاد در حال کند شدن آمریکا تزریق کند و از سوی دیگر <b>نرخ بهره</b> را هم کاهش دهد، اما همچنان ادعا می‌کند سیستم مالی آمریکا هیچ مشکلی ندارد.</p>
      <p>شف می‌گوید: فقط آن‌چه را که فدرال‌رزرو می‌گوید نادیده بگیرید و به آن‌چه انجام می‌دهد توجه کنید. آنها ناامیدانه تلاش می‌کنند نگذارند هوای داخل این حباب خالی شود، اما این کار جواب نخواهد داد. او توضیح داد: حباب سهام آمریکا همین حالا هم ترکیده است.</p>
      <p>او ادامه داد: تنها سوالی که باقی مانده است این است که این هوا با چه سرعتی خالی خواهد شد و بازارهای چه موقع متوجه می‌شوند که بازی تمام شده است؟ آنها خواهند فهمید که فدرال‌رزرو تا به حال چه کار می‌کرده و ماهیت واقعی این اقتصاد حبابی چیست.</p>
      <p>شف توضیح داد که کاهش نرخ بهره، تلاشی ناامیدانه برای جلوگیری از بیرون آمدن باد این حباب است، تا به این ترتیب اعتماد کاذبی در مصرف‌کننده به وجود بیاید.</p>
      <p>شف می‌گوید: مصرف‌کنندگان همین حالا اطمینان دارند که وضعیت اقتصاد فاجعه‌بار است. آنها هیچ پولی ندارند، دارای کار خوبی هم نیستند، هیچ پس‌اندازی ندارند و زیر بار بدهی وام‌های به زندگی ادامه می‌دهند.</p>
      <p>شف گفت: اما فدرال‌رزرو متوجه شده است که آنها تا زمانی که برای خرید وسایل مورد نیاز خود، که نمی‌توانند با پولی که ندارند، تهیه کنند، به وام گرفتن ادامه دهند، به دلایلی خوش‌بین باقی خواهند ماند.</p>
    </article>
  </body>
</html>