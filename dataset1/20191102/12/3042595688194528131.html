<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/slik-er-parets-nye-drommebolig/71775922"/>
    <meta property="og:site_name" content="Dagbladet.no"/>
    <meta property="article:published_time" content="2019-11-02T12:19:20+00:00"/>
    <meta property="og:title" content="Slik er parets nye drømmebolig"/>
    <meta property="og:description" content="«Senkveld»-sjefen kan nyte sol og bad fra morgen til kveld fra sitt nye paradis på Malmøya i Oslo."/>
  </head>
  <body>
    <article>
      <h1>Slik er parets nye drømmebolig</h1>
      <h2>«Senkveld»-sjefen kan nyte sol og bad fra morgen til kveld fra sitt nye paradis på Malmøya i Oslo.</h2>
      <address><time datetime="2019-11-02T12:19:20+00:00">02 Nov 2019, 12:19</time> by <a rel="author">Bent Are Sigvaldsen</a></address>
      <p>Livet smiler til<a href="https://www.seher.no/kjendis/svarer-pa-skal-vi-danse-ryktene/71722576"> Helene Olafsen (29)</a> for tiden. Sammen med <a href="https://www.dagbladet.no/kjendis/har-kjopt-oss-hus-og-er-tomme-for-penger/71230422">Stian Blipp (29)</a> leder hun «Senkveld» - og programmet er fortsatt en av TV 2s største suksesser.</p>
      <p>Privat er hun<a href="https://www.dagbladet.no/kjendis/avslorer-forlovelse/71773850"> nyforlovet med «Skal vi danse»-stjernen Jørgen Nilsen (29) </a>- noe de begge kunngjorde på Instagram fredag ettermiddag. Paret<a href="https://www.seher.no/kjendis/slik-reagerte-kjaeresten-pa-babynyheten/71570561"> venter også barn</a> - og babyen vil få mer enn nok tumleplass i sitt første hjem.</p>
      <p>Se og Hør kan nemlig vise de første bildene av Helene og Jørgens nye praktbolig.</p>
      <p>Parets nye hjem ligger idyllisk til på ærverdige Malmøya midt i Bunnefjorden, åtte kilometer sør for Oslo sentrum og rett vest av Ulvøya.</p>
      <h3>Hus fra 1885</h3>
      <p>Huset ble oppført allerede i 1885, men modernisert og bygget på drøyt hundre år etter - i 1988.</p>
      <p>
        <b>Samboerparet har kjøpt den ene delen av tomannsboligen, som hadde en prisantydning på 15,9 millioner kroner.</b>
      </p>
      <figure>
        <img src="https://dbstatic.no/71775926.jpg?imageId=71775926&amp;width=1024&amp;height=615"/>
        <figcaption><b>ORIGINALT:</b> Huset fra 1885 har fire små stuer belagt med tregulv, malt trepanel og originale malte, laftede tømmervegger. Foto: Aakermann Photography Vis mer</figcaption>
      </figure>
      <p>Den ligger på ett plan på snaut 150 kvadratmeter og inneholder fire små stuer, et kjøkken på 23 kvadratmeter med kjølerom, tre soverom og to bad. Herfra kan Helene og Jørgen nyte en vidunderlig panoramautsikt over Oslofjorden - fra Bjørvika til Nesodden.</p>
      <figure>
        <img src="https://dbstatic.no/71775928.jpg?imageId=71775928&amp;x=0&amp;y=0&amp;cropw=100&amp;croph=100&amp;width=643&amp;height=430"/>
        <figcaption><b>PANORAMA:</b> Den vidunderlige utsikten over Oslofjorden kan også nytes gjennom store vinduer fra en av de mange stuene i huset. Foto: Aakermann Photography Vis mer</figcaption>
      </figure>
      <p>Helene legger ikke skjul på at det føles stort å kunne kalle den skjermete perla ved fjorden for deres nye hjem.</p>
      <figure>
        <img src="https://dbstatic.no/71775930.jpg?imageId=71775930&amp;x=0&amp;y=0&amp;cropw=100&amp;croph=100&amp;width=643&amp;height=430"/>
        <figcaption><b>SOVEROM:</b> Huset har tre soverom, som i likhet med resten av boligen har malte vegger i trepanel. Foto: Aakermann Photography Vis mer</figcaption>
      </figure>
      <p>- Om jeg er lykkelig for å våkne opp og se på havet hver dag? Har flyttet til et av verdens fineste steder, skriver hun på sin Instagram-konto.</p>
      <p>- Litt mye for et hjerte fullt av hormoner. Herregud som jeg gleder meg til å gjøre dette 150 år gamle stedet til vårt, skriver hun videre - ledsaget av et bilde av seg selv stirrende ut i den magiske solnedgangen og en video der hun gråter gledestårer.</p>
      <figure>
        <img src="https://dbstatic.no/71775932.jpg?imageId=71775932&amp;width=1024&amp;height=615"/>
        <figcaption><b>KJØKKENET:</b> Gulvet er flislagt med gulvvarme. Innredningen har profilerte fronter fra 1988 og er utstyrt med Miele-komfyr, Gram-oppvaskmaskin og dobbelt kjøleskap. Fra kjøkkenet er det dør inn til eget kjølerom. Foto: Aakermann Photography Vis mer</figcaption>
      </figure>
      <h3>Salutt for babyen?</h3>
      <p>Eiendommen har en 15 meter lang privat strandlinje, med brygge, lysthus og badehus - perfekt for det lekne samboerparet. De er bare rundt 400 padletak fra sentrum. Hagen er for øvrig en perle i seg selv - med frukttrær og flere romantiske uteplasser.</p>
      <figure>
        <img src="https://dbstatic.no/71775934.jpg?imageId=71775934&amp;x=0&amp;y=0&amp;cropw=100&amp;croph=100&amp;width=643&amp;height=430"/>
        <figcaption><b>KJØKKENET:</b> Gulvet er flislagt med gulvvarme. Innredningen har profilerte fronter fra 1988 og er utstyrt med Miele-komfyr, Gram-oppvaskmaskin og dobbelt kjøleskap. Fra kjøkkenet er det dør inn til eget kjølerom. Foto: Aakermann Photography Vis mer</figcaption>
      </figure>
      <p>Ved utsiktspunktet, populært kalt Festningen, er det til og med to saluttkanoner - som virker! En tidligere eier fikk i sin tid satt dem opp slik at familien kunne saluttere Kongeskipet når det seilte forbi og inn i Skinnerbukta. Vanker det kanskje en salutt når babyen er i hus?</p>
      <figure>
        <img src="https://dbstatic.no/71775936.jpg?imageId=71775936&amp;x=0&amp;y=40.248962655602&amp;cropw=100&amp;croph=40.352697095436&amp;width=643&amp;height=390"/>
        <figcaption><b>ELT KANON:</b> Det flotteste utsikts-punktet i hagen, kalt Festningen, er utstyrt med to saluttkanoner som fungerer utmerket. Foto: Aakermann Photography Vis mer</figcaption>
      </figure>
      <figure>
        <img src="https://dbstatic.no/71775938.jpg?imageId=71775938&amp;x=0&amp;y=0&amp;cropw=100&amp;croph=89.97668997669&amp;width=643&amp;height=387"/>
        <figcaption><b>ELT KANON:</b> Det flotteste utsikts-punktet i hagen, kalt Festningen, er utstyrt med to saluttkanoner som fungerer utmerket. Foto: Aakermann Photography Vis mer</figcaption>
      </figure>
      <h3>«Senkveld»-nabo</h3>
      <p>Fra Festningen går veien videre ned forbi eiendommens lysthus, som er vinterisolert og klargjort for overnatting. Etter en rask trappemarsj forbi lysthuset kommer man ned til sjøen, der Helene og Jørgen har tilgang til en platting på 28 kvadratmeter, hvor det er lagt til rette for utekjøkken, festlige sammenkomster og badeopplevelser.</p>
      <p>Helene og Jørgen får blant andre <a href="https://www.seher.no/kjendis/kjopte-hus-til-17-millioner/71570717">Isabelle Ringnes (30) som nær nabo</a>. Isabelle deltar på Helenes lag Øst i årets «Senkveld»-konkurranse.</p>
      <p>I september ble det kjent at hun og<a href="https://www.seher.no/kjendis/tenkte-nei-na-kodder-du-med-meg/70784918"> forloveden Bjørn Erik Ihlen (37) </a>hadde kjøpt seg luksusvilla på Ormøya til 17 millioner kroner. De sporty damene har allerede avtalt tennistimer til våren!</p>
    </article>
  </body>
</html>