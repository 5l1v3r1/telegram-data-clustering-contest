<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/linux-uzmanindan-intel-guvenlik-elestirisi_84832.html"/>
    <meta property="og:site_name" content="CHIP Online"/>
    <meta property="article:published_time" content="2019-11-02T12:30:00+00:00"/>
    <meta property="og:title" content="Linux Uzmanından Intel'e Güvenlik Eleştirisi!"/>
    <meta property="og:description" content="Intel, bu kez de işlemcilerinde kullanılan Hyper-Threading teknolojisi ile güvenlik tartışmalarına konu oldu!"/>
  </head>
  <body>
    <article>
      <h1>Linux Uzmanından Intel'e Güvenlik Eleştirisi!</h1>
      <h2>Intel, bu kez de işlemcilerinde kullanılan Hyper-Threading teknolojisi ile güvenlik tartışmalarına konu oldu!</h2>
      <address><time datetime="2019-11-02T12:30:00+00:00">02 Nov 2019, 12:30</time> by <a rel="author">CHIP Online</a></address>
      <p>ABD - Lyons'da düzenlenen <b>Open Source Summit Europe 2019</b>'da güvenlik konusunda mercek altına alınan <b>Intel</b>, bir kez daha güvenlik açığı endişelerini ateşledi. Daha önce Meltdown ve Spectre açıkları ile çokça manşetlere taşınan Intel, bu kez de Hyper-Threading teknolojisi ile gündeme geldi.</p>
      <p>Bilindiği gibi Intel işlemcilerde yer alan <b>Hyper-Threading</b> teknolojisi, tek bir fiziksel işlemcinin çok sayıda komut zincirini eş zamanlı olarak işleyerek ortaya performans artışı koymasına yardımcı oluyor. Bu işlemci verimliliğinden özellikle yüksek performans beklentisi içinde olan uygulamalardan yararlanılırken, genel performansa katkıda bulunan bu teknolojinin, öte yandan bir güvenlik açığı oluşturabileceği konusu ise etkinlikte sahne alan <b>Linux Kernel</b> geliştiricisi Kroah-Hartman tarafından ele alındı.</p>
      <p>Kroah-Hartman, Intel tabanlı PC'lerin tam anlamıyla güvenli olabilmesi için Hyper-Threading'in kapalı olması gerektiğini savunuyor. Güvenlik güncellemelerini yapan ortalama bir ev kullanıcısı için çok büyük risk oluşturmayacak olan bu konu, yine de <b>Intel</b> için güvenlik tartışmalarını bir kez daha alevlendirecek gibi. Şimdi gözler Intel'e çevrilmiş durumda. Bakalım işlemci devinden bu konuyla ilgili bir açıklama gelecek mi...</p>
    </article>
  </body>
</html>