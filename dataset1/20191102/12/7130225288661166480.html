<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/nasa-da-calisiyordu-izmir-e-yerlesti-oldugum-gun-bile-bu-sehirde-gomulmek-istiyorum-888627"/>
    <meta property="og:site_name" content="Onedio"/>
    <meta property="article:published_time" content="2019-11-02T12:38:57+00:00"/>
    <meta property="og:title" content="NASA'da Çalışıyordu, İzmir'e Yerleşti: 'Öldüğüm Gün Bile Bu Şehirde Gömülmek İstiyorum'"/>
    <meta property="og:description" content="NASA'da yörüngesel mekanik alanında çalışan Fabrizio Pinto, bir arkadaşının tavsiyesi üzerine geldiği İzmir'e hayran kalarak yerleşti. Tam bir İzmir a..."/>
  </head>
  <body>
    <article>
      <h1>NASA'da Çalışıyordu, İzmir'e Yerleşti: 'Öldüğüm Gün Bile Bu Şehirde Gömülmek İstiyorum'</h1>
      <address><time datetime="2019-11-02T12:38:57+00:00">02 Nov 2019, 12:38</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4>NASA'da yörüngesel mekanik alanında çalışan Fabrizio Pinto, bir arkadaşının tavsiyesi üzerine geldiği <a href="https://onedio.com/etiket/izmir/501c4904cc161f8ec13422a9">İzmir</a>'e hayran kalarak yerleşti. Tam bir İzmir aşığı olduğunu söyleyen Pinto, "Buradan ayrılmaya niyetim yok. Öldüğüm gün bile bu şehirde gömülmek istiyorum" dedi. </h4>
      <h3>İzmir'in temiz havası ve güzelliğine aşık oldu</h3>
      <figure>
        <img src="https://img-s1.onedio.com/id-5dbd74c94a5b8b003f0caa42/rev-0/w-500/s-19ad1e5c3989f6e07c468dd1123ef1927a2ef11e.jpg"/>
        <figcaption>DHA'nın aktardığı bilgiye göre, NASA'da çalışmalar yapan İtalyan asıllı <a href="https://onedio.com/etiket/bilim/5774010f5eda6e3a26dfa03e">bilim</a> insanı Fabrizio Pinto, arkadaş tavsiyesi üzerine geldiği <a href="https://onedio.com/etiket/izmir/501c4904cc161f8ec13422a9">İzmir</a>'e aşık oldu ve yerleşti. <br/>Kentin temiz havasından etkilendiğini söyleyen Pinto, bir ev satın alarak Urla'ya yerleşti.</figcaption>
      </figure>
      <h3>ABD'den getirdiği ekipmanlarla kendine laboratuvar ortamı oluşturdu</h3>
      <figure>
        <img src="https://img-s1.onedio.com/id-5dbd75d34a5b8b003f0caa74/rev-0/w-500/s-1d72ad331254c01fa9e62447c7aae0de7dc3e230.jpg"/>
        <figcaption>Getirdiği teleskop ve diğer ekipmanlarla, kendine laboratuvar ortamı oluşturan Pinto, bilimsel çalışmalarına kaldığı yerden devam etti.<br/>NASA'da yörüngesel mekanik alanında çalışmaları bulunan Pinto, <a href="https://onedio.com/etiket/izmir/501c4904cc161f8ec13422a9">İzmir</a> Ekonomi Üniversitesi'nde Havacılık ve <a href="https://onedio.com/etiket/uzay/507b0e1eb815ea38422581ba">Uzay</a> Mühendisliği bölümünde Dr. Öğr. Üyesi olarak görev yapmaya başladı.</figcaption>
      </figure>
      <h3>'Aradığım her şeyi burada bulabiliyorum'</h3>
      <figure>
        <img src="https://img-s2.onedio.com/id-5dbd76efb689369a40cc3acb/rev-0/w-500/s-e052fbe91ff96959918264506ed86baa701ddc6b.jpg"/>
      </figure>
      <p>Pinto, muhabirlere verdiği röportajda şu ifadeleri kullandı:</p>
      <blockquote>''Buradan ayrılmaya niyetim yok. Öldüğüm gün bile <a href="https://onedio.com/etiket/izmir/501c4904cc161f8ec13422a9">İzmir</a>'de gömülmek istiyorum. Babam iki yıl önce vefat etti ve ölmeden önce bana 'Seni hiç böyle gülerken görmemiştim' dedi. İşte buraya yerleştiğimden beri böyle hissediyorum. İzmir'de mutluyum ve burada evimde olduğumu hissediyorum. Tarihi ve kültürüyle bambaşka bir şehir. Aradığım her şeyi burada bulabiliyorum''</blockquote>
      <h3>'Burada da bilim insanlarının 'yeniyi' keşfedebileceğini düşünüyorum'</h3>
      <figure>
        <img src="https://img-s1.onedio.com/id-5dbd779fd9591ecc40f3c37c/rev-0/w-500/s-5c5708b72c0caa8af6acc3884f2ac456bcf5c516.jpg"/>
      </figure>
      <p>Pinto, sözlerini şöyle sürdürdü:</p>
      <blockquote>''NASA'da 3 yıl boyunca insansız <a href="https://onedio.com/etiket/uzay/507b0e1eb815ea38422581ba">uzay</a> araçlarının konumunu belirleme ile ilgili bir alanda çalıştım ve Amerika'da toplam 27 sene kaldıktan sonra, <a href="https://onedio.com/etiket/suudi-arabistan/506cb3420228f60917601c92">Suudi Arabistan</a>'da görev yaptım. Uzayda her şey saniyeler içinde gelişiyor ve bununla ilgili çalışan bir sürü <a href="https://onedio.com/etiket/bilim/5774010f5eda6e3a26dfa03e">bilim</a> insanı var. Ben de bunların bir parçası oldum. Daha sonra bir arkadaşım yaşamak için Türkiye'yi sevebileceğimi söyledi. Bir gün <a href="https://onedio.com/etiket/izmir/501c4904cc161f8ec13422a9">İzmir</a>'e geldim ve 'Yaşamak istediğim yeri buldum' dedim. Şu anda uyduların boyutunun küçültülmesiyle ilgili çalışmalar yürütüyorum. Diğer ülkeler ile Türkiye'yi uzay çalışmaları açısından kıyasladığımda, burada da bilim insanlarının 'yeniyi' keşfedebileceğini düşünüyorum. Türkiye bunun için elverişli bir ülke.''</blockquote>
    </article>
  </body>
</html>