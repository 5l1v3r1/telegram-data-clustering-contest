<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/571886bdc9d21879/noi-manifestatii-in-hong-kong-politia-a-folosit-gaze-lacrimogene-si-tunuri-de-apa.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T12:24:51+00:00"/>
    <meta property="og:title" content="Noi manifestaţii în Hong Kong: Poliţia a folosit gaze lacrimogene şi tunuri de apă"/>
    <meta property="og:description" content="Poliţia din Hong Kong a folosit gaze lacrimogene şi tunuri de apă împotriva miilor de manifestanţi pro-democraţie coborâţi pe străzi pentru un nou marş neautorizat, informează AFP."/>
  </head>
  <body>
    <article>
      <h1>Noi manifestaţii în Hong Kong: Poliţia a folosit gaze lacrimogene şi tunuri de apă</h1>
      <address><time datetime="2019-11-02T12:24:51+00:00">02 Nov 2019, 12:24</time> by <a rel="author">Jurnal.md</a></address>
      <p>
        <b>Poliţia din Hong Kong a folosit gaze lacrimogene şi tunuri de apă împotriva miilor de manifestanţi pro-democraţie coborâţi pe străzi pentru un nou marş neautorizat, informează AFP.</b>
      </p>
      <p>Manifestanţii, îmbrăcaţi în negru şi cu măşti pe faţă, s-au dus în cartierul Causeway Bay, în ciuda interdicţiei poliţiei. Imediat au început confruntările cu forţele de ordine, mai multe persoane fiind arestate.</p>
      <p>Protestele au izbucnit în urmă cu cinci luni din cauza unei legi a extrădării. Proiectul de lege a fost retras însă maifestaţiile au evoluat, scrie News.ro.</p>
      <p>Hong Kong aparţine de China, din 1997, când a fost cedat de Marea Britanie.</p>
      <p>Hong Kong este guvernat în formula „o ţară, două sisteme”, ceea ce permite oraşului libertăţi care nu se aplică în China.</p>
      <p>Din iunie, când au început protestele, doi oameni au fost împuşcaţi şi răniţi de poliţie şi câteva mii, răniţi în confruntări. Peste 2.300 de persoane au fost arestate în această perioadă.</p>
      <p>Din cauza tensiunilor, Hong Kong se confruntă acum cu prima recesiune în decurs de zece ani.</p>
    </article>
  </body>
</html>