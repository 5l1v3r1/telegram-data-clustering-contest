<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/britanska-policiya-vvazhaye-scho-vsi-zagibli-u-vantazhivci-migranti-buli-v-yetnamcyami-328261_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T12:23:00+00:00"/>
    <meta property="og:title" content="Британська поліція вважає, що всі загиблі у вантажівці мігранти були в'єтнамцями"/>
    <meta property="og:description" content="Спочатку вважалося, що загиблі були громадянами Китаю."/>
  </head>
  <body>
    <article>
      <h1>Британська поліція вважає, що всі загиблі у вантажівці мігранти були в'єтнамцями</h1>
      <h2>Спочатку вважалося, що загиблі були громадянами Китаю.</h2>
      <address>
        <time datetime="2019-11-02T12:23:00+00:00">02 Nov 2019, 12:23</time>
      </address>
      <p><a href="https://dt.ua/WORLD/u-britaniyi-visunuli-zvinuvachennya-vodiyevi-vantazhivki-z-39-trupami-327514_.html"><b>Знайдені мертвими в авторефрижераторі</b></a> у Великій Британії люди є громадянами В'єтнаму, повідомила поліція з посиланням на нові дані у цій справі.</p>
      <p>"Наразі ми вважаємо, що всі жертви – в'єтнамські громадяни, тому ми перебуваємо в контакті з урядом В'єтнаму", - заявив начальник поліції Ессекса Тім Сміт.</p>
      <p>Спочатку вважалося, що <a href="https://dt.ua/WORLD/znaydeni-v-vantazhivci-zagibli-migranti-viyavilisya-kitaycyami-327203_.html"><b>загиблі були китайцями</b></a>. Зараз вже встановлено кілька сімей, членами яких були деякі із загиблих, передає <a href="https://www.dw.com/ru/%D0%B2%D1%81%D0%B5-39-%D0%B6%D0%B5%D1%80%D1%82%D0%B2-%D0%BE%D0%B1%D0%BD%D0%B0%D1%80%D1%83%D0%B6%D0%B5%D0%BD%D0%BD%D1%8B%D1%85-%D0%B2-%D1%84%D1%83%D1%80%D0%B5-%D0%B2-%D1%8D%D1%81%D1%81%D0%B5%D0%BA%D1%81%D0%B5-%D0%BE%D0%BA%D0%B0%D0%B7%D0%B0%D0%BB%D0%B8%D1%81%D1%8C-%D0%B2%D1%8C%D0%B5%D1%82%D0%BD%D0%B0%D0%BC%D1%86%D0%B0%D0%BC%D0%B8/a-51089337">DW</a>.</p>
      <p>Як повідомляють ЗМІ В'єтнаму, близько 28 сімей з двох провінцій країни повідомили в поліцію про зникнення родичів. У В'єтнамі у цій справі вже затримано кілька людей. Раніше правоохоронні органи країни також затримали низку осіб за підозрою у незаконному перевезенні людей в США і на Тайвань.</p>
      <p>Ще один підозрюваний був затриманий в Ірландії. 23-річного вихідця з Північної Ірландії затримали на підставі європейського ордеру. Британська влада має намір домагатися його видачі у справі про ненавмисне вбивство 39 осіб, торгівлі людьми та порушенні імміграційного законодавства.</p>
      <p>Крім того, влада закликала з'явитися в поліцію двох підозрюваних із Ольстеру. Брати із Ольстеру керують транспортним підприємством у Північній Ірландії. Їх розшукують за підозрою в ненавмисному вбивстві і торгівлі людьми. Водієві авторефрижератора Морісу Робінсону із Північної Ірландії вже пред'явили обвинувачення. Ще трьох підозрюваних відпустили під заставу.</p>
      <p>Нагадаємо, що 23 жовтня в промисловій зоні британського міста Грейс виявили фуру, в якій <a href="https://dt.ua/WORLD/u-velikiy-britaniyi-znayshli-vantazhivku-z-trupami-39-327102_.html"><b>знаходилося 39 трупів</b></a>, серед загиблих був підліток. Фуру зареєстровано у Болгарії.</p>
      <footer>За матеріалами: <a href="https://dt.ua/go/aHR0cDovL3d3dy5kdy5kZS8lRDElODIlRDAlQjUlRDAlQkMlRDElOEItJUQwJUI0JUQwJUJEJUQxJThGL3MtOTExOQ==">Deutsche Welle (Русская редакция)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>