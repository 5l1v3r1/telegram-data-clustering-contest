<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogan-mi-imamoglu-mu-flas-anket-sonuclari/926105"/>
    <meta property="og:site_name" content="medya faresi"/>
    <meta property="article:published_time" content="2019-11-02T12:26:00+00:00"/>
    <meta property="og:title" content="Erdoğan mı İmamoğlu mu? Çarpıcı anket sonuçları..."/>
    <meta property="og:description" content="İstanbul seçimlerini bilen Ada Araştırma şirketi, vatandaşlara &quot;Bugün Cumhurbaşkanlığı seçimi olsa kime oy verirsiniz?&quot; sorusunu yöneltti. Ankete katılanların yüzde 45,1'i Erdoğan'ı, yüzde 26,6'sı ise Ekrem İmamoğlu'nu tercih etti."/>
  </head>
  <body>
    <article>
      <h1>Erdoğan mı İmamoğlu mu? Çarpıcı anket sonuçları...</h1>
      <h2>İstanbul seçimlerini bilen Ada Araştırma şirketi, vatandaşlara "Bugün Cumhurbaşkanlığı seçimi olsa kime oy verirsiniz?" sorusunu yöneltti. Ankete katılanların yüzde 45,1'i Erdoğan'ı, yüzde 26,6'sı ise Ekrem İmamoğlu'nu tercih etti.</h2>
      <address>
        <time datetime="2019-11-02T12:26:00+00:00">02 Nov 2019, 12:26</time>
      </address>
      <p>Ada Araştırma şirketi, kamuoyu yoklamasını 26 ilde gerçekleştirdi. 18 yaşının üzerinde toplam bin 700 katılımcıyla gerçekleşen çalışmada dikkat çeken sonuçlar ortaya çıktı.</p>
      <p>Ada, yurttaşlara "Bugün Cumhurbaşkanlığı seçimi olsa kime oy verirsiniz?" sorusunu yöneltti.</p>
      <p>İstanbul seçimlerini doğru tahmin etmesiyle bilinen şirketin sonuçlarına göre Erdoğan, İmamoğlu'nun yaklaşık 20 puan önünde. İşte anketin sonucu:</p>
      <h3>ERDOĞAN YÜZDE 45, İMAMOĞLU YÜZDE 26</h3>
      <p>Önceden hazırlanmış soru formuna bağlı olarak bilgisayar destekli telefonla yapılan ankete göre halkın Cumhurbaşkanlığında tercihi yüzde 45,1 ile Recep Tayyip Erdoğan oldu. Erdoğan'ı yüzde 26,6 ile Ekrem İmamoğlu takip etti.</p>
      <figure>
        <img src="http://i.medyafaresi.com/uploads/content/bugun-cumhurbaskanligi-secimi-olsa-kime-oy-02112019jpg.jpg?v=1572697628"/>
      </figure>
      <figure>
        <img src="http://i.medyafaresi.com/files/2019/11/2/926086/926086.jpg?v=1572697887"/>
      </figure>
      <p>
        <a href="http://www.medyafaresi.com/foto-galeri/dikkat-ceken-secim-anketi-yarin-secim-olsa/926086">Dikkat çeken seçim anketi: Yarın seçim olsa…</a>
      </p>
      <p>İYİ Parti Lideri Akşener yüzde 6,1 ile 3'üncü sırada yer alırken Devlet Bahçeli yüzde 5,3 puanda kaldı.</p>
      <p>Son Cumhurbaşkanlığı seçimlerinde yüzde 8,4 puan alan Selahattin Demirtaş'ın yüzde 4,2 puanda kalması ise dikkat çekti.</p>
    </article>
  </body>
</html>