<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458130/%E0%A6%87%E0%A6%B0%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AF%E0%A7%87-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%95%E0%A6%B0%E0%A6%A4%E0%A7%87-%E0%A6%95%E0%A7%8D%E0%A6%B2%E0%A6%BE%E0%A6%A8%E0%A7%8D%E0%A6%A4%E0%A6%BF-%E0%A6%A8%E0%A7%87%E0%A6%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-02T12:08:00+00:00"/>
    <meta property="og:title" content="ইরানের বিরুদ্ধে যে অভিযোগ করতে ক্লান্তি নেই আমেরিকার"/>
    <meta property="og:description" content="অনলাইন ডেস্ক ॥ মার্কিন পররাষ্ট্র মন্ত্রণালয় প্রতি বছরের মতো এবারও নিজের ‘সন্ত্রাসবাদ’ বিষয়ক বার্ষিক প্রতিবেদনে ইরানকে সন্ত্রাসবাদে সমর্থন দেয়ার দায়ে অভিযুক্ত করেছে। সম্প্রতি প্রকাশিত ওই প্রতিবেদনে ইরান, উত্তর কোরিয়া, সুদান ও সিরিয়াকে কথিত সন্ত্রাসবাদের সমর্থক দেশ হিসেবে অভিহিত করা হয়েছে। মার্কিন সরকার প্রতি বছর সন্ত্রাসবাদ, ..."/>
  </head>
  <body>
    <article>
      <h1>ইরানের বিরুদ্ধে যে অভিযোগ করতে ক্লান্তি নেই আমেরিকার</h1>
      <address>
        <time datetime="2019-11-02T12:08:00+00:00">02 Nov 2019, 12:08</time>
      </address>
      <figure>
        <img src="http://www.dailyjanakantha.com/files/201911/1572699946_10.jpg"/>
      </figure>
      <p>অনলাইন ডেস্ক ॥ মার্কিন পররাষ্ট্র মন্ত্রণালয় প্রতি বছরের মতো এবারও নিজের ‘সন্ত্রাসবাদ’ বিষয়ক বার্ষিক প্রতিবেদনে ইরানকে সন্ত্রাসবাদে সমর্থন দেয়ার দায়ে অভিযুক্ত করেছে। সম্প্রতি প্রকাশিত ওই প্রতিবেদনে ইরান, উত্তর কোরিয়া, সুদান ও সিরিয়াকে কথিত সন্ত্রাসবাদের সমর্থক দেশ হিসেবে অভিহিত করা হয়েছে।</p>
      <p>মার্কিন সরকার প্রতি বছর সন্ত্রাসবাদ, মানবাধিকার, মানব পাচারসহ অন্যান্য বিষয়ে কথিত অনুসন্ধানমূলক প্রতিবেদন প্রকাশ করে। এসব প্রতিবেদনে কোনো ব্যতিক্রম ছাড়াই ইরানকে সবচেয়ে খারাপ দেশ হিসেবে তুলে ধরা হয়। একইসঙ্গে প্রতি বছর ইরানের বিরুদ্ধে নতুন নতুন অভিযোগ আরোপ করা হয়।</p>
      <p>মার্কিন সরকার এমন সময় ইরানকে সন্ত্রাসবাদে সমর্থন দেয়ার দায়ে অভিযুক্ত করল যখন মধ্যপ্রাচ্য থেকে সন্ত্রাসবাদ উৎখাতে সবচেয়ে বড় ভূমিকা পালন করেছে তেহরান। আমেরিকা ও তার আঞ্চলিক মিত্ররা ২০১৪ সালে ইরাক ও সিরিয়ায় আইএস বা দায়েশ নামক যে ভয়াবহ সন্ত্রাসী গোষ্ঠীকে লেলিয়ে দিয়েছিল তাকে ওই দুই দেশ থেকে উৎখাতে কেন্দ্রীয় ভূমিকা পালন করে ইরান।</p>
      <p>ইরাক ও সিরিয়া সরকারের আনুষ্ঠানিক আমন্ত্রণ পেয়ে ওই দুই দেশে ইরান সামরিক উপদেষ্টা পাঠিয়ে বাগদাদ ও দামেস্ককে যে সহযোগিতা করেছে তা ওয়াশিংটন মোটেই মেনে নিতে পারেনি। আর সেই ক্ষোভ থেকেই প্রতি বছর অক্লান্তভাবে ইরানের বিরুদ্ধে সন্ত্রাসবাদে সমর্থনের অভিযোগের পুনরাবৃত্তি করে যাচ্ছে আমেরিকা।#</p>
    </article>
  </body>
</html>