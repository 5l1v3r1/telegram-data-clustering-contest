<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/kerivnyka_derzhpidpryiemstva_yakyy_proponuvav_habar_detektyvu_nabu_vzyaly_pid_1682415"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T22:15:00+00:00"/>
    <meta property="og:title" content="Керівника держпідприємства, який пропонував хабар детективу НАБУ, взяли під варту на 2 місяці"/>
    <meta property="og:description" content="Вищий антикорупційний суд обрав запобіжний захід директору одного з державних підприємств, розташованих на території Харківської області, якого підозрюють у пропозиції та наданні старшому детективу Національного бюро 100 тис. доларів США неправомірної вигоди."/>
  </head>
  <body>
    <article>
      <h1>Керівника держпідприємства, який пропонував хабар детективу НАБУ, взяли під варту на 2 місяці</h1>
      <address>
        <time datetime="2019-11-02T22:15:00+00:00">02 Nov 2019, 22:15</time>
      </address>
      <p>
        <b>Вищий антикорупційний суд обрав запобіжний захід директору одного з державних підприємств, розташованих на території Харківської області, якого підозрюють у пропозиції та наданні старшому детективу Національного бюро 100 тис. доларів США неправомірної вигоди.</b>
      </p>
      <p>Про це повідомила пресслужба <a href="https://www.facebook.com/sap.gov.ua/photos/a.1099416410161541/1953537858082721/?type=3&amp;theater">САП.</a></p>
      <p>«Суд частково задовольнив клопотання прокурора САП та застосував до підозрюваного запобіжний захід у вигляді тримання під вартою строком на 2 місяці з альтернативою внесення 4,994 млн грн застави. Питання щодо оскарження запобіжного заходу в частині розміру застави буде вирішено після ознайомлення з повним текстом ухвали», – йдеться у повідомленні.</p>
      <p><a href="https://zik.ua/news/2019/10/31/na_harkivshchyni_vykryly_pidpryiemtsya_na_habari_u_100_tys_dolariv_detektyvu_1680569">Нагадаємо</a>, директор підприємства пропонував детективу 100 тис. доларів США за вирішення питання про закриття кримінального провадження щодо протиправного відчуження значних обсягів деревини, що належала держпідприємству, а також щодо продажу лісоматеріалів за заниженими цінами на користь підконтрольним йому приватним суб’єктам господарювання. Йому інкриміновано вчинення злочину, передбаченого ч. 3 ст. 369 КК України.</p>
      <related>
        <h4>читайте також</h4>
        <a href="https://zik.ua/news/2019/10/25/slugy_narodu_hochut_daty_svidchennya_pro_habari__kerivnyk_sap_1675921"/>
        <a href="https://zik.ua/news/2019/10/23/sap_vidkryla_spravu_za_faktom_otrymannya_nepravomirnoi_vygody_nardepamy_9_1674403"/>
        <a href="https://zik.ua/news/2019/10/18/sap_povidomyla_gladkovskomu_pro_pidozru_1671141"/>
        <a href="https://zik.ua/news/2019/10/04/pidpryiemtsya_na_harkivshchyni_pidozryuyut_u_zavolodinni_byudzhetnymy_koshtamy_na_1660573"/>
      </related>
    </article>
  </body>
</html>