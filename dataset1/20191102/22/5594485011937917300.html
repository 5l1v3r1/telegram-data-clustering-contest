<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/nakazanie/nelepo-mzh-bez-knizhka-kara-neregistrirana-kola-iska-da-podkupi-chengeta-sled-gonka-no_news706943.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T22:01:00+00:00"/>
    <meta property="og:title" content="Нелепо! Мъж без книжка кара нерегистрирана кола, иска да подкупи ченгета след гонка, но..."/>
    <meta property="og:description" content="Това буквално преляло чашата и униформените арестували мъжа на момента"/>
  </head>
  <body>
    <article>
      <h1>Нелепо! Мъж без книжка кара нерегистрирана кола, иска да подкупи ченгета след гонка, но...</h1>
      <h2>Това буквално преляло чашата и униформените арестували мъжа на момента</h2>
      <address>
        <time datetime="2019-11-02T22:01:00+00:00">02 Nov 2019, 22:01</time>
      </address>
      <p>https://blitz.bg/kriminalni/nakazanie/nelepo-mzh-bez-knizhka-kara-neregistrirana-kola-iska-da-podkupi-chengeta-sled-gonka-no_news706943.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572723420-maxresdefault.jpg"/>
      </figure>
      <p><b>Джигит отнесе солидна присъда, след като опита да подкупи полицаи в Сунгурларе, докато управлява... нерегистрирано Пежо без книжка. </b><br/><br/>Около 23:30 ч. на 7 април 2018 г. полицаи опитали да спрат товарния автомобил, но водачът отпрашил напред. След кратка гонка той все пак обаче спрял. Първото, което направило впечатление на полицаите, била липсата на регистрационни табели. </p>
      <p>Бързо проверка показала, че автомобилът не е регистриран въобще, а водачът никога през живота си не е имал книжка. Единият от полицаите дори разпознал провинилия се шофьор – само няколко часа по-рано той му наложил акт за административно нарушение.</p>
      <p>Виждайки, че е загазил здраво, шофьорът на Пежото започнал да се моли на униформените. „Моля ви, не ми пишете актове, ще станат много! Дайте да измислим нещо, да сложа в документите...”, зовял той и мигове по-късно протегнал ръка през отворения прозорец на патрулката и поставил 2 банкноти от 50 лева на таблото.<br/><br/>Това буквално преляло чашата и униформените арестували мъжа на момента.</p>
      <p>Окръжният съд още в началото на октомври е признал провинилия се за виновен. Той получава общо наказание за няколко престъпления – за управление на МПС без книжка, за управление на нерегистрирано МПС и за опит да подкупи служилите на реда. Така той ще лежи 3 години и 4 месеца в затвора. </p>
      <p>Той ще трябва да плати и глоба в размер на 510 лева и всички разноски по делото – общо 155 лв.</p>
    </article>
  </body>
</html>