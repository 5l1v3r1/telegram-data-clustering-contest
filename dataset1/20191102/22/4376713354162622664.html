<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.corriere.it/notizie/cronaca/19_novembre_03/morto-alberto-sed-superstite-auschwitz-dolore-comunita-ebraica-d725ecfe-fe0f-11e9-9c5d-ee1cd17612e0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="È morto Alberto Sed, superstite di Auschwitz: il dolore della comunità ebraica"/>
    <meta property="og:description" content="Catturato a Roma, gli venne tatuato il numero A-5491. La presidente Ruth Dureghello: «La perdita più triste in questi tempi bui in cui si riaffaccia l'odio antisemita»"/>
  </head>
  <body>
    <article>
      <h1>È morto Alberto Sed, superstite di Auschwitz: il dolore della comunità ebraica</h1>
      <h2>Catturato a Roma, gli venne tatuato il numero A-5491. La presidente Ruth Dureghello: «La perdita più triste in questi tempi bui in cui si riaffaccia l'odio antisemita»</h2>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author">Redazione Roma</a></address>
      <p>È scomparso nella serata di sabato 2 novembre, <a href="https://www.corriere.it/la-lettura/shoah/notizie/alberto-sed-auschwitz-memoria-olocausto-ca7acc3c-01fd-11e8-9ff2-341a2fe0297c.shtml">Alberto Sed, sopravvissuto al campo di sterminio di Auschwitz-Birkenau</a>. Alberto dopo essere stato catturato a Roma con sua madre e le due sorelle venne portato per un breve periodo a Fossoli, per poi essere condotto a Birkenau: lì gli venne tatuato il numero A-5491. «La sua scomparsa rappresenta un dolore immenso per tutta la Comunità. Una perdita ancora più dolorosa in questi tempi cupi in cui si riaffaccia l’odio antisemita. Con il sorriso ha saputo raccontare l’inferno e renderci persone migliori. Dio ne benedica la memoria»: sono le parole di commiato che gli dedica Ruth Dureghello, presidente della Comunità ebraica di Roma, nel comunicarle la scomparsa di Alberto Sed.</p>
      <figure>
        <iframe data-src="https://twitter.com/virginiaraggi/status/1190758493025972224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Il ricordo della sindaca Raggi</h4>
      <p>«Cordoglio per la scomparsa di Alberto Sed. Era sopravvissuto al campo di sterminio Auschwitz-Birkenau. Proprio domattina partirò per il Viaggio della Memoria con gli studenti capitolini. Perché il valore della testimonianza è pilastro di ogni democrazia». Così su Twitter la sindaca di Roma Virginia Raggi.</p>
    </article>
  </body>
</html>