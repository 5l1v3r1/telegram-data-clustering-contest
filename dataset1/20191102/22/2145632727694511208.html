<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/14871352-calif-puternic-din-istorie-ucis-de-o-sclava"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Unul dintre cei mai puternici califi din istorie, ucis de o sclavă"/>
    <meta property="og:description" content="La 3 noiembrie 644, în Medina, Umar ibn al-Chattab, cel de-al doilea calif musulman a fost ucis de o sclavă persană."/>
  </head>
  <body>
    <article>
      <h1>Unul dintre cei mai puternici califi din istorie, ucis de o sclavă</h1>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/33406/14871352/1/hz-omar-mosque02-12.jpg"/>
      </figure>
      <p>La 3 noiembrie 644, în Medina, Umar ibn al-Chattab, cel de-al doilea calif musulman a fost ucis de o sclavă persană.</p>
      <p>‘Umar, pronunţat şi Omar (579- 644), a fost unul dintre cei mai puternici şi influenţi califi musulmani din istorie şi s-a numărat printre companionii profetului islamic Muḥammad. L-a succedat pe Abu Bakr ( 632- 634), în calitatea de calif, fiind al doilea dintre cei patru Califi Bine-Călăuziţi sau Ortodocşi, în august 634. Este cunoscut pentru natura sa dreaptă şi pioasă, care i-a adus titlul de Al- Farūq (cel care distinge între bine şi rău ). Uneori este menţionat ca ‘Umar I de către istoricii din islam, întrucât mai târziu, un alt calif, umayyad, ‘Umar II, a purtat acelaşi nume.</p>
      <p>Din cauza firii sale stricte şi dictatoriale, ‘Umar nu era o figură foarte populară printre personalităţile notabile din Medina, în consecinţă venirea lui la succesiunea tronului a fost iniţial descurajată de către companionii de rang înalt ai lui Abu Bakr. Cu toate acestea, Abu Bakr a decis să îl aleagă pe ‘Umar ca succesor al său. ‘Umar încă era vestit pentru extraordinara sa voinţă, inteligenţă, viclenie politică, imparţialitate, justiţie şi grijă pentru cei săraci şi defavorizaţi iar Abu Bakr era pe deplin conştient de puterea şi abilităţile lui ‘Umar pentru a-i succeda la conducere. Înainte de moartea sa, Abu Bakr l-a chemat pe ῾Uṯmān să îi scrie testamentul, în care l-a declarat pe ‘Umar succesorul său şi în care îl instruia pe acesta să continue cuceririle Iraqului şi ale fronturilor siriene. Această decizie a lui Abu Bakr s-a dovedit a fi esenţială pentru consolidarea imperiului islamic în formare.<br/><br/>Sub conducerea sa, califatul Bine-Călăuzit s-a extins într-un ritm fără precedent, stăpânind întregul Imperiu Sasanid şi mai mult de două treimi din Imperiul Bizantin. Atacurile sale împotriva Imperiului Persan Sasanid au dus la cucerire Persiei în mai puţin de doi ani. Potrivit tradiţiei evreieşti, ‘Umar a fost cel care a ridicat interdicţia pusă de creştini pentru evrei şi le-a permis acestora să intre în Ierusalim.<br/><br/>În 644, ‘Umar a fost asasinat în timpul rugăciunii. Asasinarea a fost întreprinsă de către persani, ca răspuns la cucerirea musulmană a Persiei şi fusese plănuită cu 6 luni înainte. În octombrie 644, ‘Umar a plecat în pelerinaj la Mecca, în timpul căruia asasinii au proclamat moartea acestuia în cursul aceluiaşi an. Se spune că ‘Umar, când se afla pe Muntele Arafat, a auzit o voce care i-a spus că nu avea să mai meargă a doua oară pe acel munte. ‘Umar este înmormântat la moscheea An-Nabawī (Moscheea Profetului), alături de Abu Bakr.</p>
      <p>
        <i>Sursa: Wikipedia</i>
      </p>
      <p>
        <b>Descoperă îţi prezintă principalele semnificaţii istorice ale zilei de 3 noiembrie:</b>
      </p>
      <p><b>1801</b> - S-a născut compozitorul italian Vincenzo Bellini (d. 1835).<br/><br/><b>1852</b> - S-a născut Mutsuhito, cel de al 122-lea împărat al Japoniei (1867-1912).<br/><br/><b>1868</b> - Ulysses Grant câştigă alegerile prezidenţiale din SUA.<br/><br/><b>1901</b> s-a născut André Malraux, scriitor francez (m.1976).<br/><br/><b>1921</b> - S-a născut actorul american Charles Bronson: "Legea lui Murphy", "Donato şi fiica", "Mesagerul morţii" (d. 2003).<br/><br/><b>1926</b> - S-a născut Iulian Mihu, regizor, publicist: "Muzica e viaţa mea", "Felix şi Otilia", "Lumina palidă a durerii" (d. 20 iunie 1999).<br/><br/><b>1935</b> - Regele George II revine în Grecia, unde se reinstaurează monarhia.<br/><br/><b>1946</b> - Împăratul Hirohito proclamă noua Constituţie a Japoniei.<br/><br/><b>1954</b> - A încetat din viaţă pictorul Henri Matisse (n. 1869).<br/><br/><b>1954</b> - Premiul Nobel pentru Fizică este acordat lui Max Born şi Walter Bothe.<br/><br/><b>1958</b> - A fost inaugurat Palatul UNESCO din Paris.<br/><br/><b>1970</b> - Salvador Allende devine preşedinte al statului Chile.<br/><br/><b>1978</b> - Republica Dominicană îşi dobândeşte independenţa.<br/><br/><b>2004</b> - Republicanul american George W. Bush a câştigat un al doilea mandat la Casa Albă.<br/><br/><b>2007</b> - Preşedintele pakistanez, Pervez Musharraf, a decretat starea de urgenţă în ţară, ca urmare a deciziei Curţii Supreme de invalidare a candidaturii sale la alegerile prezidenţiale.<br/><br/><b>2009</b> - A murit Francisco Ayala, unul dintre scriitorii, eseiştii şi intelectualii celebri din Spania; a fost propus de mai multe ori la premiul Nobel pentru literatură de Societatea spaniolă a autorilor şi editorilor (n. 1906)<br/><br/><b>2009</b> - A murit Claude Lévi-Strauss, considerat "părintele" antropologiei moderne, cunoscut pentru autobiografia sa intelectuală "Tropice triste/ Tristes Tropiques" - 1955 (n. 1908)</p>
      <related>
        <a href="https://www.descopera.ro/istorie/15873954-un-vanator-de-fosile-a-facut-o-descoperire-istorica-dupa-ce-s-a-impiedicat-de-un-bolovan-mic"/>
      </related>
      <related>
        <a href="https://www.descopera.ro/istorie/15861892-cine-l-a-ajutat-pe-shakespeare-in-elaborarea-capodoperelor-sale-marele-mister-a-fost-elucidat"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/14871262-rusia-a-inaugurat-primul-ei-muzeu-de-amploare-dedicat-gulagului-la-apogeul-ei-in-1937-teroarea-afecta-aproape-fiecare-cetatean-sovietic-foto"/>
        <a href="https://www.descopera.ro/cultura/14871241-revolverul-cu-care-verlaine-a-fost-pe-punctul-de-a-l-ucide-pe-rimbaud-verlaine-a-ajuns-apoi-la-inchisoare"/>
        <a href="https://www.descopera.ro/dnews/14871214-china-abroga-legea-primului-copil-decizia-este-una-istorica"/>
        <a href="https://www.descopera.ro/istorie/15873954-un-vanator-de-fosile-a-facut-o-descoperire-istorica-dupa-ce-s-a-impiedicat-de-un-bolovan-mic"/>
      </related>
    </article>
  </body>
</html>