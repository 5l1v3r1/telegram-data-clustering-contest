<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/marsej-pobedio-vicesampiona-depaj-doneo-trijumf-lavovima-u-tuluzu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T22:20:41+00:00"/>
    <meta property="og:title" content="Marsej pobedio vicešampiona, Depaj doneo trijumf “lavovima“ u Tuluzu"/>
    <meta property="og:description" content="Iznenađenje kola u francuskoj Ligi 1 dogodilo se u petak kada je PSŽ izgubio od Dižona, pa su večerašnji rezultati, manje-više, očekivani. U prvom meču dana Olimpik je na Velodromu pobedio vicešampiona Francuske, ekipu Lila, rezultatom 2:1. Svi golovi postignuti su u drugom poluvremenu, preko Sansona i autogolom Gabrijela domaći su stekli dva gola prednosti, […]"/>
  </head>
  <body>
    <article>
      <h1>Marsej pobedio vicešampiona, Depaj doneo trijumf “lavovima“ u Tuluzu</h1>
      <address><time datetime="2019-11-02T22:20:41+00:00">02 Nov 2019, 22:20</time> by <a rel="author">Darko</a></address>
      <p>Iznenađenje kola u francuskoj Ligi 1 dogodilo se u petak kada je PSŽ izgubio od Dižona, pa su večerašnji rezultati, manje-više, očekivani.</p>
      <p>U prvom meču dana Olimpik je na Velodromu pobedio vicešampiona Francuske, ekipu Lila, rezultatom 2:1. Svi golovi postignuti su u drugom poluvremenu, preko Sansona i autogolom Gabrijela domaći su stekli dva gola prednosti, a pogodak Soumaroa bio je dovoljan samo da se poraz Lila ublaži. Za ekipu iz Marseja od 74. minuta igrao je Nemanja Radonjić.</p>
      <p>Najuzbudljivije je bilo u Tuluzu gde je Lion slavio 3:2 i vezao drugu uzastopnu pobedu. Domaćin je dva puta vodio, strelci su bili Sanogo i Lopez, koji je pogodio sopstevnu mrežu. Ali su Depaj i Dembele sustizali prednost Tuluza. I kada se očekivao remi, Memfis Depaj je pogodio iskosa sa leve strane u 95. minutu i svom timu doneo važan trijumf.</p>
      <p>Strazbur, našeg Stefana Mitrovića, poražen je minimalnim rezultatom na gostovanju kod Anžea. Utakmica između Nima i rena je odložena zbog velikih padavina.</p>
      <p>Marsej – Lil 2:1(0:0)<br/>Amijen – Brest 1:0(1:0)<br/>Mec – Monpelje 2:2(1:0)<br/>Anže – Strazbur 1:0(1:0)<br/>Tuluz – Lion 2:3(1:1)<br/>Nim – Ren – odloženo zbog kiše</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/senzacija-u-dizonu-parizani-se-okliznuli-video/"/>
        <a href="https://www.sportskacentrala.com/2019/10/28/senzacija-nad-senzacijama-vanda-nara-uzburkala-italijansku-javnost-ikardi-se-vraca-u-italiju-ali-ne-u-inter/"/>
        <a href="https://www.sportskacentrala.com/2019/10/26/rajkovic-ponovo-nesavladan-lion-pobedio-prvi-put-jos-od-avgusta-gosti-bez-gola/"/>
        <a href="https://www.sportskacentrala.com/2019/10/25/ben-jeder-rusi-redom-utihnuli-i-kanarinci/"/>
        <a href="https://www.sportskacentrala.com/2019/10/20/djokovic-bio-talican-za-knezeve-treci-minimalac-sent-etjena-najzad-pobeda-marseja-video/"/>
        <a href="https://www.sportskacentrala.com/2019/10/19/lion-zaboravio-kad-je-pobedio-rajkovicu-je-nemoguce-dati-gol/"/>
        <a href="https://www.sportskacentrala.com/2019/10/18/di-marija-plesao-na-azurnoj-obali/"/>
        <a href="https://www.sportskacentrala.com/2019/10/05/sampion-ubedljiv-protiv-prvog-pratioca-samo-bordo-pobedio-na-strani/"/>
        <a href="https://www.sportskacentrala.com/2019/09/24/opet-doliva-ulje-na-vatru-zbog-nove-izjave-maura-ikardija-navijaci-intera-ce-nacisto-odlepiti/"/>
      </related>
    </article>
  </body>
</html>