<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/02/la-liga-real-tarbiyalanuvchisi-gol-urgan-oyinda-barselona-12-orindagi-jamoaga-yutqazdi-video/"/>
    <meta property="og:site_name" content="Daryo"/>
    <meta property="article:published_time" content="2019-11-02T22:16:00+00:00"/>
    <meta property="og:title" content="La Liga. “Real” tarbiyalanuvchisi gol urgan o‘yinda “Barselona” 12-o‘rindagi jamoaga yutqazdi (video)"/>
    <meta property="og:description" content="Futbol bo‘yicha Ispaniya chempionatining 12-turi doirasida 2 ta bellashuv yakunlandi"/>
  </head>
  <body>
    <article>
      <h1>La Liga. “Real” tarbiyalanuvchisi gol urgan o‘yinda “Barselona” 12-o‘rindagi jamoaga yutqazdi (video)</h1>
      <address>
        <time datetime="2019-11-02T22:16:00+00:00">02 Nov 2019, 22:16</time>
      </address>
      <p>Futbol bo‘yicha Ispaniya chempionatining 12-turi doirasida 2-noyabr, shanba kuni 2 ta bellashuv yakunlandi.</p>
      <figure>
        <img src="https://s.daryo.uz/wp-content/uploads/2019/11/tag_reuters.com2019_newsml_RC136329C290_928982975_768x432.jpg"/>
        <figcaption>Foto: Reuters</figcaption>
      </figure>
      <p>Ernesto Valverde boshqaruvidagi Kataloniyaning “Barselona” klubi “Levante” maydoniga safar qildi.</p>
      <p>Uchrashuv davomida “ko‘k-anorranglilar” yetakchisi Lionel Messining 38-daqiqada penaltidan urgan goliga mezbonlar Xose Kampanya (61), Borxa Mayoral (63) va Nemanya Radoya (68)ning gollari bilan javob qaytardi.</p>
      <p>Shu tariqa kataloniyaliklar mehmonda kechgan bahsda “Levante”ga 1:3 hisobida taslim bo‘ldi va ochko yo‘qotdi.</p>
      <p>Qayd etish joiz, “Levante”ning ikkinchi goliga mualliflik qilgan Mayoral “Real” tarbiyalanuvchisi hisoblanadi.</p>
      <p>Ma’lumot uchun, “Barselona” 22 ochko to‘plagan holda musobaqa jadvalida yetkachilik qilmoqda. “Levante” esa 17 ochko bilan 8-o‘ringa ko‘tarilib oldi.</p>
      <figure>
        <embed-post data-src="https://t.me/daryo_sport/22340" data-service="Telegram"/>
      </figure>
      <blockquote><b>La Liga</b><br/><br/>12-tur bahslari<br/><br/>2-noyabr, shanba<br/>“Espanyol”—“Valensiya” 1:2Gollar: 1:0 — 31, penalti Roka, 1:1 — 69, penalti Parexo, 1:2 — 80 Maksi Gomes<br/>“Levante”—“Barselona” 3:1Gollar: 0:1 — 38, penalti Messi, 1:1 — 61 Kampanya, 2:1 — 63 Mayoral, 3:1 — 68 Radoya</blockquote>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>