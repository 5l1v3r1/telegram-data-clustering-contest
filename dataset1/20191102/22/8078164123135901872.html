<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_03/omicidio-trieste-cadavere-75enne-la-gola-tagliata-trovato-un-sacco-nero-balcone-5bca5c6e-fe34-11e9-9c5d-ee1cd17612e0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Omicidio a Trieste: cadavere di 75enne con la gola tagliata trovato in un sacco nero sul balcone"/>
    <meta property="og:description" content="Rinvenuto nel suo appartamento di via del Veltro, nel rione di San Giacomo. Il decesso risalirebbe a diversi giorni fa"/>
  </head>
  <body>
    <article>
      <h1>Omicidio a Trieste: cadavere di 75enne con la gola tagliata trovato in un sacco nero sul balcone</h1>
      <h2>Rinvenuto nel suo appartamento di via del Veltro, nel rione di San Giacomo. Il decesso risalirebbe a diversi giorni fa</h2>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author">Redazione on line</a></address>
      <p>Macabra scoperta nella notte a Trieste. Nel suo appartamento di via del Veltro, nel rione di San Giacomo, è stato rinvenuto il cadavere di Libero Foti, 75 anni. Il decesso risalirebbe a diversi giorni fa; il corpo, rinvenuto in un sacco nero di nylon, è stato infatti trovato in stato di decomposizione e gli stessi vicini non avevano sue notizie da molti giorni. Dagli accertamenti condotti in mattinata è emerso che la gola dell’anziano è stata tagliata. Tracce di sangue sono poi finite sui parapetti e sulle terrazze dei piani inferiori. L’anziano viveva nell’appartamento da solo nel suo appartamento dopo che, di recente, la sua compagna, una cittadina ucraina, sarebbe andata via. Secondo una testimonianza si sarebbe allontanata tre settimane fa portando con sé un trolley. Sul posto, per i rilevi, è intervenuta la polizia scientifica. Le indagini sono condotte dalla polizia, coordinate dal pubblico ministero Federico Frezza.</p>
    </article>
  </body>
</html>