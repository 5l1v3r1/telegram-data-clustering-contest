<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_03/mtv-ema-2019-mahmood-vince-best-italian-act-62d10aae-fe24-11e9-9c5d-ee1cd17612e0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Mtv Ema 2019, Mahmood vince il «Best Italian Act»"/>
    <meta property="og:description" content="Prosegue l’annata speciale per il cantante che ha battuto ha battuto nelle votazioni del pubblico Coez, Elodie, Elettra Lamborghini e Salmo"/>
  </head>
  <body>
    <article>
      <h1>Mtv Ema 2019, Mahmood vince il «Best Italian Act»</h1>
      <h2>Prosegue l’annata speciale per il cantante che ha battuto nelle votazioni del pubblico Coez, Elodie, Elettra Lamborghini e Salmo</h2>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author">Andrea Laffranchi</a></address>
      <p>SIVIGLIA E’ Mahmood il vincitore del Best Italian Act degli Ema di Mtv. Il premio per il miglior artista italiano anticipa la serata degli Ema che si terranno questa sera al Fibes di Siviglia (in diretta dalle 20 il red carpet e alle 21 lo spettacolo su Mtv). Mahmood ha battuto nelle votazioni del pubblico Coez, Elodie, Elettra Lamborghini e Salmo. Prosegue l’annata speciale per il cantautore milanese di «Soldi» che ha vinto il Festival di Sanremo partendo dai Giovani, è arrivato secondo all’Eurofestival e ha visto la sua Soldi avere successo in tutta Europa con oltre 100 milioni di stream.</p>
      <h4>Gli altri artisti</h4>
      <p>A condurre la serata sarà la cantante e attrice americana (di origini Latin) Becky G e fra gli artisti che si esibiranno Dua Lipa, Halsey, l’ex One Direction Niall Horan, la star del nuovo flamenco Rosalía, Akon, la popstasr inglese Ava Max. Liam Gallagher riceverà il prenmio Rock Icon Award, il premio alla carriera. Fra i favoriti di questa edizione Ariana Grande (7 nomination), Lil Nas X, Billie Eilish e Shawn Mendes (6), J Balvin (5), Lizzo, Taylor Swift, Rosalía, Camilla Cabello (4). Gli Ema si sono aperti sabato sera con un concerto in plaza de España dei Green Day.</p>
    </article>
  </body>
</html>