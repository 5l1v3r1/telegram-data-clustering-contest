<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/02/qamchiq-dovonida-bir-kun-ichida-ikkita-yth-yuz-berdi/"/>
    <meta property="og:site_name" content="Daryo"/>
    <meta property="article:published_time" content="2019-11-02T22:50:00+00:00"/>
    <meta property="og:title" content="Qamchiq dovonida bir kun ichida ikkita YTH yuz berdi"/>
    <meta property="og:description" content="“Toshkent—O‘sh” yo‘lining 204-kilometrida yo‘l-transport hodisasi yuz bergan"/>
  </head>
  <body>
    <article>
      <h1>Qamchiq dovonida bir kun ichida ikkita YTH yuz berdi</h1>
      <address>
        <time datetime="2019-11-02T22:50:00+00:00">02 Nov 2019, 22:50</time>
      </address>
      <p>2-noyabr kuni erta tongda, soat 3:30 da “Qamchiq” maxsus qidiruv-qutqaruv boshqarmasi navbatchilik qismiga A-373 “Toshkent—O‘sh” yo‘lining 204-kilometrida yo‘l-transport hodisasi yuz bergangi haqida xabar kelib tushdi, deya <a href="https://fvv.uz/ru/news/jabrlanganlarga-yordam-korsatildi">xabar bermoqda</a> FVV matbuot xizmati.</p>
      <figure>
        <img src="https://s.daryo.uz/wp-content/uploads/2019/11/2576-680x408.jpg"/>
        <figcaption>Foto: FVV matbuot xizmati</figcaption>
      </figure>
      <p>Ma’lum bo‘lishicha, surxondaryolik N.O. boshqaruvidagi Cobalt rusumli avtomobil, boshqaruvning yo‘qotilishi oqibatida, yo‘l chetiga chiqib ketgan. Hodisa oqibatida mashina salonida bo‘lgan uch yo‘lovchi turli darajada tan jarohati olgan.</p>
      <p>Oradan ikki soat o‘tib xuddi shu yo‘lning 222-kilometrida ham shunga o‘xshash YTH qayd etilgan. Farg‘onaning Bag‘dod tumanida yashovchi N.M. “Jiguli” rusumli mashina boshqaruvini eplay olmay qolib, yo‘l chetiga chiqib ketgan.</p>
      <figure>
        <img src="https://s.daryo.uz/wp-content/uploads/2019/11/741f99848945c02bc2bc684d2ced4512-679x600.jpg"/>
        <figcaption>Foto: FVV matbuot xizmati</figcaption>
      </figure>
      <p>“Qutqaruvchilar jabrlanuvchilarga birinchi tibbiy yordamni ko‘rsatib, ularni Angren markaziy kasalxonasiga olib borib joylashtirdi”, — deya xabar bermoqda FVV matbuot xizmati.</p>
    </article>
  </body>
</html>