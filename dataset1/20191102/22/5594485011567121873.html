<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/rusalki-otvlyakokha-zhena-i-ya-drzhakha-v-dvusedmichen-plen-a-nakraya_news706919.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T22:34:00+00:00"/>
    <meta property="og:title" content="Русалки отвлякоха жена и я държаха в двуседмичен плен, а накрая..."/>
    <meta property="og:description" content="Пророк спасил 34-годишната пленничка от лапите на мистериозните създания"/>
  </head>
  <body>
    <article>
      <h1>Русалки отвлякоха жена и я държаха в двуседмичен плен, а накрая...</h1>
      <h2>Пророк спасил 34-годишната пленничка от лапите на мистериозните създания</h2>
      <address>
        <time datetime="2019-11-02T22:34:00+00:00">02 Nov 2019, 22:34</time>
      </address>
      <p>https://blitz.bg/svyat/rusalki-otvlyakokha-zhena-i-ya-drzhakha-v-dvusedmichen-plen-a-nakraya_news706919.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572711731-chivhu-prophet-rescues-woman.jpg"/>
      </figure>
      <p><b>Русалки отвлякоха млада жена и я държаха в пещера цели две седмици. Необикновената история бе разпространена от Zimbabwe News.</b><br/><br/>През септември 34-годишната Кларис Чама решила да се изкъпе в реката заедно със сестра си Мелъди. Във водоема двете жени видели риба и се опитали да я хванат. Неочаквано обаче нещо хванало Кларис за крака, дръпнало я под водата и я завлякло в пещера.<br/><br/>Горната половина на тялото на тайнствения похитител била като човешкото, но от кръста надолу приличал на риба.<br/><br/>Пострадалата отбелязва, че русалките били истински красавици, с дълги коси. Те хранили 34-годишната жена със сурова риба.<br/> <br/>Докато Кларис била в плен, близките се обърнали за помощ към пророци и магьосници. Едни отказали, други казали, че Кларис отдавна е мъртва. Само един мъж се съгласил да помогне на семейството и то безплатно. Край брега на реката той извършил обред, с който принудил русалките да върнат жената при близките й.<br/><br/>Известно време Кларис била в безсъзнание. След като пророкът накарал всички да плюят над тялото й, тя отворила очи.<br/><br/>Интересното е, че русалките не пуснали пленничката си с празни ръце. Те й дали лекарства и подаръци. И й казали, че може да цери познатите си с техните дарове.<br/><br/>Пророкът обаче решил да изгори всичко.<br/><br/><b>Превод: БЛИЦ</b><br/> <br/> </p>
    </article>
  </body>
</html>