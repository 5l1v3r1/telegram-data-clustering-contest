<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/harry-potter-pietra-filosofale-usciva-18-anni-fa-ecco-come-sono-diventati-protagonisti/film_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="«Harry Potter e la pietra filosofale» usciva 18 anni fa, ecco come sono diventati i protagonisti"/>
    <meta property="og:description" content="Il 4 novembre 2001 è organizzata a Londra la première del primo film della saga con Daniel Radcliffe e Emma Watson"/>
  </head>
  <body>
    <article>
      <h1>«Harry Potter e la pietra filosofale» usciva 18 anni fa, ecco come sono diventati i protagonisti</h1>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author">Francesco Tortora</a></address>
      <p>Il 4 novembre 2001 a Londra è organizzata la première di Harry Potter e la pietra filosofale, pellicola diretta da Chris Columbus, tratta dall'omonimo romanzo fantasy della scrittrice britannica J. K. Rowling e primo film della saga sul maghetto più famoso del cinema. Il protagonista è un orfano interpretato da Daniel Radcliffe che nel giorno del suo undicesimo compleanno, dopo aver vissuto una difficile infanzia in casa degli degli zii materni Vernon e Petunia Dursley che lo trattavano come un estraneo, riceve la visita di Rubeus Hagrid, guardacaccia della Scuola di Hogwarts. Rubeus gli consegna una lettera con la quale il bambino scopre di essere un mago e di essere stato ammesso all'istituto di Magia e stregoneria. Harry trascorrerà un anno a Hogwarts, stringerà amicizia con i compagni Ron Weasley (Rupert Grint) e Hermione Granger (Emma Watson) e grazie alle sue qualità magiche riuscirà a evitare che la pietra filosofale custodita nella scuola finisca nelle mani del malvagio Voldemort, il mago oscuro più grande e temuto. Harry Potter e la pietra filosofale conquista la critica che loda la fedeltà al romanzo fantasy e gli incredibili effetti speciali. Al botteghino è un autentico successo: costato 125 milioni di dollari, ne incassa 978 e dà il via a una saga cinematografica con 7 sequel. A 18 anni dal lancio, ecco come sono diventati i protagonisti.</p>
      <figure>
        <img src="https://images2.corriereobjects.it/methode_image/2019/10/28/Spettacoli/Foto%20Spettacoli/1.jpg?v=201911030726"/>
      </figure>
      <aside>Scheda 1 di 24<br/><br/>INDIETRO<a href="https://www.corriere.it/spettacoli/cards/harry-potter-pietra-filosofale-usciva-18-anni-fa-ecco-come-sono-diventati-protagonisti/daniel-radcliffe-harry-potter.shtml"> AVANTI</a></aside>
    </article>
  </body>
</html>