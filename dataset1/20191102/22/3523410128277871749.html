<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637644/%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1-%DB%B2%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%DA%86%D9%86%DA%AF%D8%A7%D9%84-%D9%82%D8%A7%D9%86%D9%88%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T22:30:00+00:00"/>
    <meta property="og:title" content="کلاهبردار ۲۰ میلیاردی در چنگال قانون"/>
    <meta property="og:description" content="فرمانده انتظامی استان مازندران از دستگیری فردی که به بهانه تاسیس یک مرکز درمانی در شهرستان آمل اقدام به کلاهبرداری ۲۰ میلیارد ریالی کرده بود، خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/637644/%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1-%DB%B2%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%DA%86%D9%86%DA%AF%D8%A7%D9%84-%D9%82%D8%A7%D9%86%D9%88%D9%86">کلاهبردار ۲۰ میلیاردی در چنگال قانون</a>
      </h1>
      <h2>فرمانده انتظامی استان مازندران از دستگیری فردی که به بهانه تاسیس یک مرکز درمانی در شهرستان آمل اقدام به کلاهبرداری ۲۰ میلیارد ریالی کرده بود، خبر داد.</h2>
      <address><time datetime="2019-11-02T22:30:00+00:00">02 Nov 2019, 22:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فرمانده انتظامی استان مازندران بیان کرد:فردی که به بهانه تاسیس یک مرکز درمانی در شهرستان آمل اقدام به کلاهبرداری ۲۰ میلیارد ریالی کرده بود،دستگیر شد.</p>
      <p>سردار سید محمود میرفیضی گفت: در پی کسب خبری مبنی بر این که فردی با بهانه تاسیس یک مرکز درمانی در شهرستان آمل و وعده جذب کادر درمانی و کارکنان این مجموعه از شهروندان کلاهبرداری کرده است، موضوع در دستور کار پلیس امنیت عمومی آن شهرستان قرار گرفت.</p>
      <p>فرمانده انتظامی استان مازندران، افزود: متهم با انعقاد قرارداد با برخی از پزشکان و توجیه تهیه ملزومات، انجام امور اداری و وعده استخدام به بیش از ۱۰۰ نفر مبالغی را از این افراد دریافت کرده و متواری شده است.</p>
      <p>سردار میرفیضی، خاطرنشان کرد: با انجام اقدامات اطلاعاتی و بررسی‌های به عمل آمده متهم در عملیاتی غافلگیرانه دستگیر و در بازجویی‌های به عمل آمده تاکنون به ۲۰ میلیارد ریال کلاهبرداری از مال باختگان اعتراف کرد.</p>
      <p>وی از کشف مقادیر قابل توجهی اسناد جعلی از مخفیگاه متهم خبر داد و اظهار داشت: این کلاهبردار حرفه‌ای پس از تشکیل پرونده با قرار صادره از سوی مرجع قضائی روانه زندان شد.</p>
      <p>فرمانده انتظامی استان مازندران از مردم خواست: قبل از انعقاد هرگونه قرارداد و پرداخت هرگونه وجه به افرادی که به بهانه‌های مختلف سعی در شراکت با آنان را دارند، حتما از طریق مراجع قانونی از اصالت و صحت ادعای آنان آگاهی پیدا کرده و در صورت مواجهه با موارد مشکوک مراتب را به مراجع قضائی و انتظامی اطلاع دهند.</p>
    </article>
  </body>
</html>