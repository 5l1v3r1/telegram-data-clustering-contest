<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18507601-tehnologia-solara-adaptata-pentru-tratamentul-cancerului"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Tehnologia solară adaptată pentru tratamentul cancerului"/>
    <meta property="og:description" content="Coloranţii fluorescenţi sunt folosiţi pentru a diagnostica cancerul şi pentru chirurgie."/>
  </head>
  <body>
    <article>
      <h1>Tehnologia solară adaptată pentru tratamentul cancerului</h1>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18507601/1/cancer-celule-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Coloranţii fluorescenţi sunt folosiţi pentru a diagnostica cancerul şi pentru chirurgie.</p>
      <p>Cercetătorii Sophia şi Richard Lunt, de la Universitatea Michigan, au creat o metodă de identificare a celulelor canceroase folosind o tehnologie care în obişnuit este utilizată pentru convertirea luminii solare în energie electrică, notează <a href="http://medicalxpress.com/news/2019-10-solar-technology-cancer-cells.html">Medicaxpress</a>.</p>
      <p>Metoda dezvoltată de către cei doi cercetători aduce îmbunătăţiri dramatice legate de coloranţii fluoroscenţi activaţi de lumină, folosiţi pentru identificarea ţesuturilor afectate de celulele canceroase, <a href="https://www.descopera.ro/dnews/13501993-tehnologie-de-ultima-ora-pentru-tratarea-cancerului-cu-mai-putine-efecte-secundare">chirurgie</a> şi tratamentele localizate.</p>
      <p>„Am testat acest concept asupra celulelor de cancer de sân, de plămâni şi de piele şi asupra animalelor model (şoricei), iar până acum totul pare remarcabil de promiţător”, explică dr. Sophia Lunt, expertă în biochimie şi biologie moleculară.</p>
      <p>„Această tehnologie are potenţialul de a transforma sondele fluorescente pentru a avea multiple folosiri, prin aplicaţii care variază de la biomedicină la fotocataliză (n.r. accelerarea reacţiilor chimice cu lumină)”, explică dr. Richard Lunt, expert în inginerie chimică. „Cercetarea noastră cu tehnologia solară a inspirat acest proiect de cancer şi, la rândul său, concentrarea pe celulele canceroase a avansat cercetarea noastră cu <a href="https://www.descopera.ro/natura/16446540-perovskitul-minereul-minune-din-care-pot-fi-realizate-celule-solare-care-rezista-pana-la-10000-de-ore">celule solare;</a> a fost o buclă de feedback uimitoare, a mai adăugat acesta”.</p>
      <p>Cei doi cercetători au experimentat asupra particulelor organice folosite în domeniul teranosticii (n.r. particule care pot fi folosite simultan pentru diagnoză şi tratament), crescând reactivitatea acestora la lumină. Metoda pe care cercetătorii au folosit-o a fost inspirată din studiie asupra energiei solare. Mai exact, cei doi cercetători au ajuns la concluzia că sărurile folosite în celulele solare pot fi folosite pentru a identifica şi ataca <a href="https://www.descopera.ro/stiinta/17840102-celule-canceroase-transformate-grasime">celule canceroase</a>.</p>
      <p>Experiementele viitoare vor duce la creşterea eficienţei acestor particule , dar şi pentru a reduce toxicitatea şi efectele secundare.</p>
      <p>Studiul a fost publicat în <i>Scientific Reports</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/7369474-teranostica-noua-frontiera-a-oncologiei">Teranostica, noua frontiera a oncologiei</a>
        </b>
      </p>
      <p>
        <b>
          <a href="https://www.descopera.ro/stiinta/18492963-poluantii-care-favorizeaza-dezvoltarea-metastazelor-cancerului-de-san">Poluanţii care favorizează dezvoltarea metastazelor cancerului de sân</a>
        </b>
      </p>
      <p>
        <b>
          <a href="https://www.descopera.ro/stiinta/16186157-factorii-care-provoaca-aparitia-cancerului-la-copii-si-modul-in-care-poate-fi-depistata-boala">Factorii care provoacă apariţia cancerului la copii şi modul în care poate fi depistată boala</a>
        </b>
      </p>
      <p>
        <b>
          <a href="https://www.descopera.ro/mari-intrebari/18018168-exista-test-universal-depistare-cancer">Va exista vreodată un test universal pentru depistarea cancerului?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18492963-poluantii-care-favorizeaza-dezvoltarea-metastazelor-cancerului-de-san"/>
        <a href="https://www.descopera.ro/stiinta/18454176-cercetatorii-au-descoperit-o-noua-mutatie-care-poate-duce-la-aparitia-cancerului"/>
        <a href="https://www.descopera.ro/dnews/18427786-un-studiu-controversat-concluzioneaza-ca-nu-exista-dovezi-statistice-care-sa-lege-consumul-de-carne-rosie-de-problemele-cardiovasculare-sau-de-aparitia-cancerului"/>
        <a href="https://www.descopera.ro/dnews/18424091-testari-gratuite-pentru-depistarea-cancerului-de-san-in-mai-multe-localitati-din-romania"/>
      </related>
    </article>
  </body>
</html>