<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/juventus-porazil-v-mestskem-derby-fc-turin-1-0-a-je-opet-prvni-/1816451?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-02T22:48:00+00:00"/>
    <meta property="og:title" content="Juventus porazil v městském derby FC Turín 1:0 a je opět první"/>
    <meta property="og:description" content="Řím - Fotbalisté Juventusu zvítězili v 11. kole italské ligy v městském derby na hřišti FC Turín 1:0 a vrátili se do čela tabulky. O výhře &quot;Staré dámy&quot; rozhodl první trefou v jejím dresu po letním přestupu obránce Matthijs de Ligt. Juventus vede o bod před Interem Milán, jenž díky dvěma gólům Romelua Lukakua obrátil duel na hřišti Boloni a zvítězil 2:1. Za Boloňu odehrál celý zápas Ladislav Krejčí. AS Řím porazil Neapol 2:1."/>
  </head>
  <body>
    <article>
      <h1>Juventus porazil v městském derby FC Turín 1:0 a je opět první</h1>
      <address><time datetime="2019-11-02T22:48:00+00:00">02 Nov 2019, 22:48</time> by <a rel="author" href="http://www.ctk.cz/" target="_blank">ČTK</a></address>
      <p>Řím - Fotbalisté Juventusu zvítězili v 11. kole italské ligy v městském derby na hřišti FC Turín 1:0 a vrátili se do čela tabulky. O výhře "Staré dámy" rozhodl první trefou v jejím dresu po letním přestupu obránce Matthijs de Ligt. Juventus vede o bod před Interem Milán, jenž díky dvěma gólům Romelua Lukakua obrátil duel na hřišti Boloni a zvítězil 2:1. Za Boloňu odehrál celý zápas Ladislav Krejčí. AS Řím porazil Neapol 2:1.</p>
      <p>Dvacetiletý De Ligt, za kterého "Bianconeri" zaplatili Ajaxu Amsterodam bezmála dvě miliardy korun, se prosadil v 70. minutě. Gonzalo Higuaín vrátil míč po rohovém kopu před branku a nikým nehlídaný De Ligt vystřelil Juventusu vítězství. Lídr Serie A ani v jedenáctém utkání ligové sezony nenašel přemožitele a vyhrál devátý z posledních deseti soutěžních zápasů.</p>
      <p>Boloňa skórovala po hodině hry, kdy se střelou před vápnem prosadil Roberto Soriano. V 75. minutě ale srovnal Lukaku, který pak v první minutě nastavení proměnil pokutový kop. Šestadvacetiletý belgický útočník je s devíti trefami druhým nejlepším střelcem soutěže. Na Cira Immobileho z Lazia Řím ztrácí tři zásahy.</p>
      <p>AS Řím poslal do vedení v 19. minutě Nicolo Zaniolo. O sedm minut později odmítl dvoubrankový náskok Aleksandar Kolarov, který neproměnil penaltu. Deset minut po změně stran vzal odpovědnost za další pokutový kop místo srbského obránce Jordan Veretout a francouzský záložník se nemýlil, byť si brankář Alex Meret na míč sáhl. Za hosty snížil Arkadiusz Milik.</p>
      <p>
        <b>Italská fotbalová liga - 11. kolo:</b>
      </p>
      <p>AS Řím - Neapol 2:1 (19. Zaniolo, 55. Veretout - 72. Milik), Boloňa - Inter Milán 1:2 (59. Soriano - 75. a 90.+1 z pen. Lukaku), FC Turín - Juventus Turín 0:1 (70. De Ligt).</p>
      <p>
        <b>Tabulka:</b>
      </p>
      <ul>
        <li>1. | Juventus Turín | 11 | 9 | 2 | 0 | 19:9 | 29</li>
        <li>2. | Inter Milán | 11 | 9 | 1 | 1 | 24:11 | 28</li>
        <li>3. | AS Řím | 11 | 6 | 4 | 1 | 20:12 | 22</li>
        <li>4. | Bergamo | 10 | 6 | 3 | 1 | 30:16 | 21</li>
        <li>5. | Lazio Řím | 10 | 5 | 3 | 2 | 22:10 | 18</li>
        <li>6. | Neapol | 11 | 5 | 3 | 3 | 21:15 | 18</li>
        <li>7. | Cagliari | 10 | 5 | 3 | 2 | 16:10 | 18</li>
        <li>8. | Fiorentina | 10 | 4 | 3 | 3 | 15:13 | 15</li>
        <li>9. | Parma | 10 | 4 | 1 | 5 | 15:14 | 13</li>
        <li>10. | AC Milán | 10 | 4 | 1 | 5 | 10:13 | 13</li>
        <li>11. | Hellas Verona | 10 | 3 | 3 | 4 | 7:8 | 12</li>
        <li>12. | Boloňa | 11 | 3 | 3 | 5 | 15:17 | 12</li>
        <li>13. | FC Turín | 11 | 3 | 2 | 6 | 11:17 | 11</li>
        <li>14. | Udine | 10 | 3 | 1 | 6 | 5:17 | 10</li>
        <li>15. | Sassuolo | 9 | 3 | 0 | 6 | 16:18 | 9</li>
        <li>16. | Lecce | 10 | 2 | 3 | 5 | 11:19 | 9</li>
        <li>17. | FC Janov | 10 | 2 | 2 | 6 | 13:23 | 8</li>
        <li>18. | Brescia | 9 | 2 | 1 | 6 | 9:14 | 7</li>
        <li>19. | Spal Ferrara | 10 | 2 | 1 | 7 | 7:17 | 7</li>
        <li>20. | Sampdoria Janov | 10 | 1 | 2 | 7 | 6:19 | 5</li>
      </ul>
    </article>
  </body>
</html>