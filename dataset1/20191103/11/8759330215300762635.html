<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902190/lukaku-floreert-in-itali-man-utd-likt-de-wonden-na-dramatische-periode.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T11:18:00+00:00"/>
    <meta property="og:title" content="Lukaku floreert in Italië, Man Utd likt de wonden na dramatische periode"/>
    <meta property="og:description" content="Romelu Lukaku beleeft de tijd van zijn leven in Italië. De aanvaller stopt maar niet met scoren en staat bovenin het Italiaans klassement met Internazionale. Hebben ze bij Man Utd al spijt van zijn vertrek?"/>
  </head>
  <body>
    <article>
      <h1>Lukaku floreert in Italië, Man Utd likt de wonden na dramatische periode</h1>
      <address>
        <time datetime="2019-11-03T11:18:00+00:00">03 Nov 2019, 11:18</time>
      </address>
      <p>
        <b>Romelu Lukaku beleeft de tijd van zijn leven in Italië. De aanvaller stopt maar niet met scoren en staat bovenin het Italiaans klassement met Internazionale. Hebben ze bij Man Utd al spijt van zijn vertrek?</b>
      </p>
      <p>Bij Man Utd was Lukaku afgelopen zomer overbodig geworden. Ole Gunnar Solskjaer had de spits niet meer nodig, waarop Lukaku besloot om te vertrekken richting Italië. Dat vertrek lijkt de juiste keuze geweest te zijn, zo blijkt. Na elf wedstrijden voetballen kon Lukaku al negen keer scoren in de Serie A.</p>
      <aside>Lees meer<br/><a href="https://www.voetbalprimeur.be/nieuws/902176/lukaku-treedt-in-voetsporen-van-ronaldo-ik-kan-nog-altijd-beter-.html?itm_source=www.voetbalprimeur.be&amp;itm_medium=highlighted-content">Lukaku treedt in voetsporen van Ronaldo: "Ik kan nog altijd beter"<br/></a><a href="https://www.voetbalprimeur.be/nieuws/902129/droomseizoen-voor-lukaku-rode-duivel-even-goed-als-legendarische-ronaldo.html?itm_source=www.voetbalprimeur.be&amp;itm_medium=highlighted-content"> Onstopbare Lukaku evenaart legendarische Ronaldo met negen doelpunten</a></aside>
      <p>Bijzonder knappe cijfers. Zeker vergeleken met de cijfers van Manchester United dit seizoen. <i>The Mancunians</i> speelden dit seizoen elf partijen in de Premier League en scoorden daarin amper dertien keer. De cijfers sinds september zijn nog dramatischer. Lukaku scoorde er al acht sinds het begin van september, Manchester United zit aan... zes.</p>
      <p>Man Utd is door die mindere periode inmiddels al naar een elfde plek in het klassement gezakt. Het lijkt de doelpunten van Lukaku wel nodig te hebben. Bij Man Utd zat onze landgenoot aan 42 doelpunten in 96 wedstrijden. Ter vergelijking, zijn concurent bij Man Utd Marcus Rashford zit momenteel aan 52 doelpunten in maar liefst 184 wedstrijden.</p>
      <aside>Lees meer<br/><a href="https://www.voetbalprimeur.be/nieuws/902101/domper-voor-mertens-napoli-verliest-belangrijke-topper-tegen-as-roma.html?itm_source=www.voetbalprimeur.be&amp;itm_medium=highlighted-content">Inter wordt gered door Lukaku, die twee keer scoort voor Italiaanse topploeg</a></aside>
    </article>
  </body>
</html>