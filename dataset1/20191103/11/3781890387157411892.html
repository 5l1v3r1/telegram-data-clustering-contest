<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739829"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T11:01:00+00:00"/>
    <meta property="og:title" content="&quot;พยม&quot; ลั่นไม่ขอร่วมงาน &quot;เสรีพิศุทธ์&quot; อีก"/>
    <meta property="og:description" content="“พยม” เข้าวัดทำบุญอโหสิกรรม “เสรีพิศุทธ์” หวังหยุดจองเวร ย้ำไม่ขอร่วมงานกันอีก"/>
  </head>
  <body>
    <article>
      <h1>"พยม" ลั่นไม่ขอร่วมงาน "เสรีพิศุทธ์" อีก</h1>
      <address>
        <time datetime="2019-11-03T11:01:00+00:00">03 Nov 2019, 11:01</time>
      </address>
      <p>
        <b>“พยม” เข้าวัดทำบุญอโหสิกรรม “เสรีพิศุทธ์” หวังหยุดจองเวร ย้ำไม่ขอร่วมงานกันอีก</b>
      </p>
      <p>เมื่อวันที่ 3 พ.ย. นายพยม พรหมเพชร  ส.ส.สงขลา พรรคพลังประชารัฐ(พปชร.) กล่าวถึงกรณีที่พล.ต.อ.เสรีพิศุทธ์ เตมียเวส หัวหน้าพรรคเสรีรวมไทย ในฐานะประธานกรรมาธิการ(กมธ.) ป้องกันปราบปรามการทุจริตและประพฤติมิชอบ สภาผู้แทนราษฎรว่า วันนี้ช่วงเช้าตนได้เดินทางไปทำบุญที่วัดมา ก็ถือเป็นวันดีที่จะขออโหสิกรรมกับพล.ต.อ.เสรีพิศุทธ์ ต่างคนต่างอยู่ หยุดจองเวรต่อกัน จากนี้ไม่ขอร่วมงานกับพล.ต.อ.เสรีพิศุทธ์ อีกไม่ว่าจะในฐานะอะไร เพราะช่วง 1 เดือนที่ผ่านมา ตั้งแต่ได้เริ่มทำงานกรรมาธิการชุดนี้ รู้สึกตนจะนอนไม่ค่อยหลับ เสียสุขภาพจิตด้วย ทั้งนี้ตนขอแนะนำ พล.ต.อ.เสรีพิศุทธ์ ให้เข้าวัดทำบุญทำทานเสียบ้าง จิตใจจะได้สงบสุข ไม่รุ่มร้อน อาฆาตจองเวรใคร.<br/> </p>
    </article>
  </body>
</html>