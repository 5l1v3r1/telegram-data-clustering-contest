<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637720/%D9%BE%D8%B1%D8%AF%D8%A7%D8%AE%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D8%A7%D8%B2%D8%AF%D9%88%D8%A7%D8%AC-%D8%A8%D9%87-%DB%B5%DB%B5%DB%B0-%D9%87%D8%B2%D8%A7%D8%B1-%D9%86%D9%81%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T11:21:00+00:00"/>
    <meta property="og:title" content="پرداخت تسهیلات ازدواج به ۵۵۰ هزار نفر"/>
    <meta property="og:description" content="بانک مرکزی اعلام کرد: ۵۴۹ هزار و ۷۶۰ فقره وام قرض الحسنه ازدواج از ابتدای سال جاری تا پایان مهر ماه، توسط نظام بانکی به متقاضیان پرداخت شده است."/>
  </head>
  <body>
    <article>
      <h1>
        <a href="https://www.bultannews.com/fa/news/637720/%D9%BE%D8%B1%D8%AF%D8%A7%D8%AE%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D8%A7%D8%B2%D8%AF%D9%88%D8%A7%D8%AC-%D8%A8%D9%87-%DB%B5%DB%B5%DB%B0-%D9%87%D8%B2%D8%A7%D8%B1-%D9%86%D9%81%D8%B1">پرداخت تسهیلات ازدواج به ۵۵۰ هزار نفر</a>
      </h1>
      <h2>بانک مرکزی اعلام کرد: ۵۴۹ هزار و ۷۶۰ فقره وام قرض الحسنه ازدواج از ابتدای سال جاری تا پایان مهر ماه، توسط نظام بانکی به متقاضیان پرداخت شده است.</h2>
      <address><time datetime="2019-11-03T11:21:00+00:00">03 Nov 2019, 11:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در راستای اجرای بند (الف) تبصره ۱۶ قانون بودجه سال جاری کشور مبنی بر<b> اعطای تسهیلات</b> <b>قرض الحسنه ازدواج</b> به زوج ها، ۱۷۱ هزار و ۹۰۶ میلیارد ریال در قالب ۵۴۹ هزار و ۷۶۰ فقره وام قرض الحسنه ازدواج از ابتدای سال جاری تا پایان مهر ماه توسط نظام بانکی به متقاضیان پرداخت شده است.</p>
      <p>در این مدت تعداد ۲۵ هزار و ۴۹۴ فقره تسهیلات قرض الحسنه ازدواج به ایثارگران با سقف فردی ۶۰۰ میلیون ریال پرداخت شده است.</p>
      <p>گفتنی است در سال جاری با توجه به مفاد بند (الف) تبصره ۱۶ قانون بودجه کل کشور، به منظور حمایت از ازدواج جوانان، از محل منابع پس‌انداز و جاری قرض‌الحسنه نظام بانکی، تسهیلات قرض‌الحسنه ازدواج به زوج‌هایی که تاریخ عقد آنها بعد از یک فروردین ۱۳۹۶ است و تاکنون وام ازدواج دریافت نکرده‌اند، پرداخت می شود.</p>
      <p>تسهیلات قرض‌الحسنه ازدواج برای هریک از زوج‌ها در سال ۱۳۹۸ مبلغ ۳۰۰ میلیون (۳۰۰/۰۰۰/۰۰۰) ریال با دوره بازپرداخت پنج ساله با اخذ یک ضامن معتبر و سفته است. بانک‌ها و مؤسسات اعتباری غیربانکی می‌توانند یارانه پرداختی به اشخاص را به عنوان تضمین در این زمینه بپذیرند.</p>
    </article>
  </body>
</html>