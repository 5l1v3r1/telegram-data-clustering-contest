<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/03/gay-pride-buenos-aires-meg-ott-is-van-miert-tuntetni"/>
    <meta property="og:site_name" content="euronews"/>
    <meta property="article:published_time" content="2019-11-03T11:22:08+00:00"/>
    <meta property="og:title" content="Gay Pride Buenos Aires: még ott is van miért tüntetni"/>
    <meta property="og:description" content="Pedig Argentina jogilag nagyon szabadelvű. Már 2010 óta házasságot köthetnek az azonos neműek. Két évre rá pedig megszületett a jogi háttere annak, hogy valaki megváltoztassa a nemi hovatartozását, mégpedig mindenféle előzetes pszichológiai, jogi vagy orvosi vizsgálat nélkül."/>
  </head>
  <body>
    <article>
      <h1>Gay Pride Buenos Aires: még ott is van miért tüntetni</h1>
      <address><time datetime="2019-11-03T11:22:08+00:00">03 Nov 2019, 11:22</time> by <a rel="author">Anna Flori</a></address>
      <figure>
        <img src="https://static.euronews.com/articles/stories/04/27/61/96/773x435_cmsv2_de852ac4-aabb-5c93-9a22-40c869c49a26-4276196.jpg"/>
      </figure>
      <p>Önfeledten és háborítatlanul telt a meleg büszkeség napja Argentina fővárosában. Sok ezren gyűltek össze, idén azzal a szlogennel, hogy legyen vége az állam és az egyházak által propagált vagy megtűrt erőszaknak: véget kell vetni a gyűlölet-bűncselekményeknek.</p>
      <p>Pedig Argentina a legtoleránsabb államok egyike. Latin-Amerikában elsőként engedélyezte az azonos neműek házasságát 2010-ben. Két évvel később pedig teljes szabadságot kaptak az argentinok nemi identitásuk megválasztására anélkül, hogy döntésüket megelőzné bármiféle jogi vagy pszichológiai procedúra, esetleg orvosi beavatkozás. Mindez rendszerint követelmény abban a pár államban, ahol ez megengedett.</p>
    </article>
  </body>
</html>