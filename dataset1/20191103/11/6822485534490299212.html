<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812075.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T11:09:00+00:00"/>
    <meta property="og:title" content="عرضه سهام آرامکو عربستان آغاز شد"/>
    <meta property="og:description" content="به گزارش فارس به نقل از رویترز، عربستان سعودی امروز یکشنبه عرضه اولیه سهام آرامکو را آغاز کرد. بر اساس اطلاعیه‌ای که منتشر شده هنوز چارچوب زمانی یا میزان سهامی که قرار است به فروش برود تعیین نشده است اما منابع اعلام کردند که این شرکت نفتی یک تا 2 درصد سهام خود را در بازارهای بورس داخل به ارزش 20 تا 40 میلیارد دلار عرضه خواهد کرد."/>
  </head>
  <body>
    <article>
      <h1>عرضه سهام آرامکو عربستان آغاز شد</h1>
      <address>
        <time datetime="2019-11-03T11:09:00+00:00">03 Nov 2019, 11:09</time>
      </address>
      <p>امروز شرکت نفتی آرامکوی عربستان طی بیانیه‌ای اعلام کرد: فروش سهام این شرکت آغاز شده است، منابع می‌گویند در گام نخست تا ۲ هزار میلیارد دلار سهام این شرکت فروخته خواهد شد.</p>
      <p>به گزارش فارس به نقل از رویترز، عربستان سعودی امروز یکشنبه عرضه اولیه سهام آرامکو را آغاز کرد. بر اساس اطلاعیه‌ای که منتشر شده هنوز چارچوب زمانی یا میزان سهامی که قرار است به فروش برود تعیین نشده است اما منابع اعلام کردند که این شرکت نفتی یک تا 2 درصد سهام خود را در بازارهای بورس داخل به ارزش 20 تا 40 میلیارد دلار عرضه خواهد کرد.</p>
      <p>تأیید عرضه سهام آرامکو پس از 7 هفته از حمله پهپادی به شرکت نفتی آرامکوی عربستان اتفاق افتاده است. این شرکت پرسودترین شرکت جهان محسوب می‌شود. برخی مقامات گفته‌اند که این عرضه برای 6 ماه ادامه خواهد داشت.</p>
      <p>برخی منابع هم اعلام کردند: شرکت نفتی آرامکوی عربستان دفترچه‌های عرضه سهام را 10 نوامبر منتشر خواهد کرد. </p>
      <p>محمدبن‌سلمان روز جمعه برای عرضه سهام آرامکو چراغ سبزی نشان داده بود و اعلام کرده بود که عرضه سهام این شرکت امروز یکشنبه انجام خواهد شد. ظاهراً تصمیم نهایی در این زمینه طی جلسه‌ای که روز گذشته سران سعودی با بن‌سلمان داشته‌اند اتخاذ شده و ولیعهد عربستان در این جلسه تأکید کرده که حمایت کافی از سوی سرمایه‌داران سعودی برای خرید سهام آرامکو در بازار داخلی این کشور وجود دارد.</p>
      <p>برخی منابع هم گفته‌اند که احتمالاً عرضه سهام آرامکو در روی میزان 1500 میلیارد دلار بسته خواهد شد. </p>
      <p>عرضه سهام آرامکو به ایده بن‌سلمان ولیعهد عربستان انجام می‌شود که مدعی است با فروش سهام این شرکت و سرمایه‌گذاری در زیرساخت‌های عربستان رفاه برای مردم این کشور خواهد آورد.</p>
    </article>
  </body>
</html>