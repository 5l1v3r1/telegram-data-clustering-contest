<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637722/%D9%85%D8%A7%D8%AC%D8%B1%D8%A7%DB%8C-%D8%AA%D8%AD%D8%B1%DB%8C%D9%85-%D9%87%D8%A7%DB%8C%DB%8C-%DA%A9%D9%87-%D8%B5%D8%A7%D8%AF%D8%B1%D8%A7%D8%AA-%D9%81%D9%88%D9%84%D8%A7%D8%AF-%D8%A7%DB%8C%D8%B1%D8%A7%D9%86-%D8%B1%D8%A7-%D8%A7%D9%81%D8%B2%D8%A7%DB%8C%D8%B4-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T11:23:00+00:00"/>
    <meta property="og:title" content="ماجرای تحریم هایی که صادرات فولاد ایران را افزایش داد"/>
    <meta property="og:description" content="معاون وزیر صنعت، معدن و تجارت از شکست سیاست تحریم فولاد و صنایع معدنی ایران در سال٩٨خبر داد و گفت: صادرات فولاد تا پایان امسال به ١٢میلیون تن می رسد."/>
  </head>
  <body>
    <article>
      <h1>
        <a href="https://www.bultannews.com/fa/news/637722/%D9%85%D8%A7%D8%AC%D8%B1%D8%A7%DB%8C-%D8%AA%D8%AD%D8%B1%DB%8C%D9%85-%D9%87%D8%A7%DB%8C%DB%8C-%DA%A9%D9%87-%D8%B5%D8%A7%D8%AF%D8%B1%D8%A7%D8%AA-%D9%81%D9%88%D9%84%D8%A7%D8%AF-%D8%A7%DB%8C%D8%B1%D8%A7%D9%86-%D8%B1%D8%A7-%D8%A7%D9%81%D8%B2%D8%A7%DB%8C%D8%B4-%D8%AF%D8%A7%D8%AF">ماجرای تحریم هایی که صادرات فولاد ایران را افزایش داد</a>
      </h1>
      <h2>معاون وزیر صنعت، معدن و تجارت از شکست سیاست تحریم فولاد و صنایع معدنی ایران در سال٩٨خبر داد و گفت: صادرات فولاد تا پایان امسال به ١٢میلیون تن می رسد.</h2>
      <address><time datetime="2019-11-03T11:23:00+00:00">03 Nov 2019, 11:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، جعفر سرقینی با بیان اینکه <b>تحریم</b> ایالات متحده آمریکا در حوزه معدن و صنایع معدنی شکست خورده است، گفت: اگرچه وزارت صنعت، معدن و تجارت پیش بینی کرده بود که<b> صادرات فولاد</b> در سال جاری به ١٠ میلیون تن برسد؛ اما آمار ثبت شده نشان می‌دهد که در شش ماهه ابتدای سال جاری، بیش از شش میلیون تن فولاد از کشور صادر شده است.</p>
      <p>معاون وزیر صنعت، معدن و تجارت افزود: حتی اگر با روند تولید فولاد در نیمه اول امسال هم پیش برویم، صادرات فولاد ایران تا پایان سال به ١٢ میلیون تن خواهد رسید که رقمی فراتر از پیش بینی انجام شده است.</p>
      <p>وی تصریح کرد: در عین حال، صادرات بخش معدن و صنایع معدنی مطابق برنامه باید به ۹ میلیارد دلار برسد؛ در حالیکه طبق برنامه، پیش‌بینی می شود آنچه محقق گردد بسیار بالاتر از هدف‌گذاری باشد.</p>
      <p>سرقینی از رشد صادرات مس خبر داد و اظهار داشت: در کنار رشد صادرات فولاد، صادرات مس هم ۱۰ تا ۱۵ درصد افزایش داشته است؛ ضمن اینکه در مجموع، صادرات معدن و صنایع معدنی به ده میلیارد دلار خواهد رسید.</p>
    </article>
  </body>
</html>