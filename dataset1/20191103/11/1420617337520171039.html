<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/da-castel-romano-a-san-pietro-rom-chiedeva-lelemosina-alle-auto-in-transito-bloccando-il-traffico.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-03T11:07:12+00:00"/>
    <meta property="og:title" content="Da Castel Romano a San Pietro: rom chiedeva l’elemosina alle auto in transito bloccando il traffico"/>
    <meta property="og:description" content="I Carabinieri della Compagnia Roma San Pietro hanno concluso un’attività di controllo straordinario nell’area intorno alla Basilica che ha portato alla denuncia di 4 persone. I militari hanno deferito un cittadino della Liberia di 26 anni, in Italia senza fissa dimora, per aver violato il provvedimento di divieto di ritorno nel comune di Roma cui […]"/>
  </head>
  <body>
    <article>
      <h1>Da Castel Romano a San Pietro: rom chiedeva l’elemosina alle auto in transito bloccando il traffico</h1>
      <h2>SAN PIETRO – DENUNCE, SANZIONI AMMINISTRATIVE E “DASPO URBANI” DURANTE I CONTROLLI DEI CARABINIERI. NEI GUAI “FALSE INVALIDE”, MENDICANTI E PROMOTERS TURISTICI FUORILEGGE. SORPRESI ANCHE 3 ESERCIZI COMMERCIALI “FUORILEGGE”.</h2>
      <address><time datetime="2019-11-03T11:07:12+00:00">03 Nov 2019, 11:07</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>I Carabinieri della <b>Compagnia Roma San Pietro</b> hanno concluso un’attività di controllo straordinario nell’area intorno alla Basilica che ha portato alla denuncia di 4 persone. I militari hanno deferito un cittadino della Liberia di 26 anni, in Italia senza fissa dimora, per aver violato il provvedimento di divieto di ritorno nel comune di Roma cui è sottoposto per la durata di 3 anni.</p>
      <h3>Lotta alle false invalide</h3>
      <p>Guai anche per due “<b>false invalide</b>” – una cittadina bosniaca di 48 anni e una cittadina romena di 44 anni, entrambe domiciliate in <b>via Ostiense</b> – sorprese dai Carabinieri rispettivamente in via di Porta Angelica e in piazzale Sant’Uffizio dove simulavano <b>deformità o handicap fisici</b> per destare pietà nei passanti e convincerli a consegnare loro delle offerte in denaro.</p>
      <h3>Fermata una nomade pro campo rom di Castel Romano</h3>
      <p>L’ultima denuncia ha riguardato una cittadina bosniaca di 34 anni, domiciliata nel campo nomadi di<b> via Pontina</b>, notata dai militari mentre, con particolare insistenza, chiedeva l’elemosina alle persone in transito tenendo in braccio il figlioletto minorenne.</p>
      <p>Per i 4 denunciati, inoltre, è scattata la prevista sanzione per la violazione del divieto di stazionamento, con contestuale ordine di allontanamento per 48h dall’area di <b>San Pietro</b>. Le loro condotte stavano, infatti, <b>intralciando la circolazione di turisti e cittadini,</b> limitando la libera fruibilità dell’area “UNESCO”.</p>
      <h3>Controlli sui promotors abusivi</h3>
      <p>Le verifiche dei Carabinieri hanno riguardato anche la miriade di promoters turistici e intermediatori che affollano le strade intorno alla Città del Vaticano per promuovere tour o itinerari alle migliaia di fedeli che giungono ogni giorno in visita.</p>
      <p>In questo contesto, 4 persone, risultate sprovviste di autorizzazione per esercitare tale attività, sono state sanzionate per complessivi 1.500 euro e il materiale pubblicitario trovato in loro possesso è stato interamente sequestrato. Anche nei loro confronti è scattato il divieto di stazionamento per 48 h e la proposta per l’irrogazione del “Daspo Urbano”.</p>
      <p>Non sono mancate le verifiche nei confronti degli esercizi commerciali della zona. Tre titolari di altrettante frutterie sono stati sanzionati: i primi due per aver impiegati dei lavoratori in nero, mentre il terzo è stato multato dopo aver riscontrato il mancato versamento delle retribuzioni con strumenti tracciabili.<br/>Nel corso dei controlli alla circolazione stradale, organizzati nella zona, sono state identificate un centinaio di persone e controllati diversi veicoli e sono state elevate anche alcune contravvenzioni ad automobilisti indisciplinati.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-fiumicino/fiumicino-i-vigili-del-fuoco-salvano-un-bulldog-precipitato-in-un-canale-di-scolo.html"/>
        <a href="https://www.ilcorrieredellacitta.com/news/halloween-da-incubo-a-carsoli-e-di-roma-la-20enne-che-sarebbe-stata-violentata.html"/>
        <a href="https://www.ilcorrieredellacitta.com/news/massimo-gramellini-chi-e-carriera-ultimo-libro-instagram-ospite-a-domenica-in.html"/>
        <a href="https://www.ilcorrieredellacitta.com/news/roma-perde-il-controllo-dellauto-e-si-schianta-contro-il-guardrail-donna-finisce-in-ospedale.html"/>
        <a href="https://www.ilcorrieredellacitta.com/news/corviale-corrente-gratis-per-cinque-anni-danno-da-oltre-70mila-euro.html"/>
        <a href="https://www.ilcorrieredellacitta.com/news/incidente-mortale-a1-camion-si-scontra-con-unauto-ce-una-vittima.html"/>
      </related>
    </article>
  </body>
</html>