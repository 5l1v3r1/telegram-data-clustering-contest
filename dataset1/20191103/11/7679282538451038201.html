<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-bangladesh-ind-vs-ban-latest-weather-updates-of-match-at-arun-jaitley-stadium-2829444.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T11:04:56+00:00"/>
    <meta property="og:title" content="IND vs BAN,1st T20I: क्या प्रदूषण बनेगा विलेन, जानिए मौसम का ताजा अपडेट"/>
    <meta property="og:description" content="भारत और बांग्लादेश के बीच आज से टी20 सीरीज की शुरुआत होनी है। मैच दिल्ली के अरुण जेटली स्टेडियम में खेला जाना है। लेकिन राष्ट्रीय राजधानी दीपावली के बाद के वायु प्रदूषण से अब तक जूझ रही है। ऐसे में..."/>
  </head>
  <body>
    <article>
      <h1>IND vs BAN,1st T20I: क्या प्रदूषण बनेगा विलेन, जानिए मौसम का ताजा अपडेट</h1>
      <address><time datetime="2019-11-03T11:04:56+00:00">03 Nov 2019, 11:04</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत और बांग्लादेश के बीच आज से टी20 सीरीज की शुरुआत होनी है। मैच दिल्ली के अरुण जेटली स्टेडियम में खेला जाना है। लेकिन राष्ट्रीय राजधानी दीपावली के बाद के वायु प्रदूषण से अब तक जूझ रही है। ऐसे में दिल्ली में क्रिकेट मैच की मेजबानी को लेकर सवाल उठाए गए, लेकिन बीसीसीआई ने लॉजिस्टिक मुद्दों के कारण अंतिम समय पर मुकाबले को कहीं और ले जाने से इनकार कर दिया।</p>
      <p>इस समय स्कूल बंद कर दिए गए हैं, निर्माण कार्य रोक दिए हैं और मेहमान टीम के खिलाड़ी और सपोर्ट स्टाफ मास्क पहन कर अभ्यास कर रहे हैं। हालांकि मेहमान टीम ने अब तक वायु प्रदूषण को लेकर कोई शिकायत नहीं की है। लेकिन प्रदूषण, स्वास्थ्य संबंधी चिंताएं और बांग्लादेश के स्टार ऑलराउंडर शाकिब अल हसन पर दौरे से ठीक पहले लगाए गए प्रतिबंध ने निश्चित रूप से तीन मैचों की सीरीज को सुर्खियों में ला दिया है।</p>
      <figure>
        <iframe data-src="https://twitter.com/ANI/status/1190891619978858497?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>
          <a href="https://www.livehindustan.com/cricket/story-india-vs-bangladesh-captain-rohit-sharma-gave-a-hint-that-allrounder-shivam-dubey-may-play-his-debut-match-2828668.html">कप्तान रोहित ने दिए संकेत, इस खिलाड़ी को मिलेगा डेब्यू करने का मौका</a>
        </b>
      </p>
      <p>दिल्ली में शनिवार रात और रविवार सुबह थोड़ी बूंदाबांदी हुई। दृश्यता सामान्य रही है और साथ ही दिल्ली घने स्मॉग से घिर गई है। हालांकि शाम तक बारिश का कोई पूर्वानुमान नहीं है। पूरे दिन धुंध छाए रहने की संभावना है। ऐसे में मैच को जारी रखने में कोई समस्या नहीं आनी चाहिए। टी-20 मुकाबला शाम 7 बजे शुरू होगा, जो फ्लड लाइट में खेला जाएगा।</p>
      <p><b>धूल को दबाने के लिए डीडीसीए ने बुलाए पानी के टैंकर</b><br/>धूल को दबाने के लिए डीडीसीए ने पानी के टैंकर बुलवाए हैं। इन टैंकरों के जरिए स्टेडियम और दरवाजों पर पानी का छिड़काव किया जा रहा है ताकि धूल और धुंध को कम किया जा सके।</p>
      <h3>
        <a href="https://www.livehindustan.com/cricket/story-india-vs-bangladesh-rohit-sharma-to-surpass-ms-dhoni-in-delhi-t20i-2829288.html">INDvsBAN: आज महेंद्र सिंह धौनी को इस मामले में पीछे छोड़ देंगे रोहित शर्मा</a>
      </h3>
    </article>
  </body>
</html>