<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/ciclismo/2019/11/03/news/pista_ganna_record_del_mondo_inseguimento-240123027/"/>
    <meta property="og:site_name" content="Repubblica.it"/>
    <meta property="article:published_time" content="2019-11-03T11:23:00+00:00"/>
    <meta property="og:title" content="Ciclismo su pista, Ganna super a Minsk: record del mondo nell'inseguimento"/>
    <meta property="og:description" content="Nella tappa di coppa del Mondo il 23enne azzurro abbassa due volte il primato: 4'04&quot;252 in qualifica, 4'02&quot;647 nella finale"/>
  </head>
  <body>
    <article>
      <h1>Ciclismo su pista, Ganna super a Minsk: record del mondo nell'inseguimento</h1>
      <h2>Nella tappa di coppa del Mondo il 23enne azzurro abbassa due volte il primato: 4'04"252 in qualifica, 4'02"647 nella finale</h2>
      <address>
        <time datetime="2019-11-03T11:23:00+00:00">03 Nov 2019, 11:23</time>
      </address>
      <p><b>MINSK - </b>Filippo Ganna scatenato a Minsk nella tappa di Coppa del Mondo di ciclismo su pista. Il 23enne azzurro ha prima abbassato e poi ritoccato nuovamente il record del mondo nell'inseguimento individuale.<br/><br/>Durante le qualifiche Ganna, già tre volte iridato nella specialità, ha stabilito il nuovo primato con il tempo di 4'04"252 e una media di 58.956 km/h sui 4 km. Battuto il 4'05"042 stabilito dall'americano Ashton Lambie lo scorso settembre a Cochabamba, in Bolivia, ai Campionati Panamericani.<br/><br/>Ganna, lo scorso settembre <a href="https://www.repubblica.it/sport/ciclismo/2019/09/25/news/cronometro_oro_dennis_argento_evenepoel_bronzo_ganna-236912184/">bronzo nella cronometro ai Mondiali su strada di Harrogate</a>, è tornato poi in pista per la finale per l'oro contro il britannico John Archibald dominandola: 4'02"647 il nuovo record con una media di 59,345 km/h sui 4 km.<br/><br/>.<br/><br/><br/><br/> </p>
    </article>
  </body>
</html>