<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637715/%D8%A2%D8%B1%D8%A7%DB%8C-%D9%85%D8%B9%D8%AA%D8%A8%D8%B1-%DB%8C%DA%A9-%D9%85%DB%8C%D9%84%DB%8C%D9%88%D9%86-%D9%88-%DB%B8%DB%B4%DB%B0-%D9%87%D8%B2%D8%A7%D8%B1-%D8%B1%D8%A7%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T11:03:00+00:00"/>
    <meta property="og:title" content="آرای معتبر یک میلیون و ۸۴۰ هزار رای است"/>
    <meta property="og:description" content="کمیسیون مستقل انتخابات افغانستان اعلام کرده که سطع"/>
  </head>
  <body>
    <article>
      <h1>
        <a href="https://www.bultannews.com/fa/news/637715/%D8%A2%D8%B1%D8%A7%DB%8C-%D9%85%D8%B9%D8%AA%D8%A8%D8%B1-%DB%8C%DA%A9-%D9%85%DB%8C%D9%84%DB%8C%D9%88%D9%86-%D9%88-%DB%B8%DB%B4%DB%B0-%D9%87%D8%B2%D8%A7%D8%B1-%D8%B1%D8%A7%DB%8C-%D8%A7%D8%B3%D8%AA">آرای معتبر یک میلیون و ۸۴۰ هزار رای است</a>
      </h1>
      <h2>کمیسیون مستقل انتخابات افغانستان اعلام کرده که سطع "آرای معتبر" در انتخابات ریاست جمهوری این کشور یک میلیون و ۸۴۳ هزار رای است.</h2>
      <address><time datetime="2019-11-03T11:03:00+00:00">03 Nov 2019, 11:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سطح آرای بیومتریک شده قبلا یک میلیون و ۹۲۰ هزار اعلام شده بود که شرکت آلمانی " درملاگ " بعد از بررسی، ۸۶ هزار رای را نامعتبر خوانده است.</p>
      <p>"درملاگ " شرکت آلمانی است که مدیریت استفاده از تکنولوژی بیومتریک برای گردآوری معلومات رای‌دهندگان در انتخابات امسال ریاست جمهوری افغانستان را به عهده دارد.</p>
      <p>به گزارش بی.بی.سی کمیسیون انتخابات افغانستان در نشست خبری اعلام کرد که اکنون کار روی آرا تایید شده از سوی شرکت " درملاگ " جریان دارد تا آن را براساس واحدهای اداری، مراکز و محلات رای‌دهی دسته‌بندی کنند.</p>
      <p>اورنگ زیب، عضو کمیسیون انتخابات گفت: "در پی دسته‌بندی این معلومات روند تفتیش و بازشماری این آرا را در حضور ناظران، مشاهدین و رسانه‌ها انجام خواهد داد."</p>
      <p>قرار بود نتیجه ابتدایی انتخابات افغانستان در ۲۷ مهر اعلام شود، ولی کمیسیون قادر نشد تا نتایج را در زمان مشخص شده اعلام کند و تاریخ جدید را اعلام کرد.</p>
      <p>کمیسیون انتخابات افغانستان اعلام کرد نتایج ابتدایی انتخابات ریاست جمهوری افغانستان را ۲۳ ماه آبان امسال اعلام خواهد کرد.</p>
      <p>نتیجه نهایی نیز قرار بود بعد از رسیدگی به شکایات در ۱۶ آبان اعلام شود ولی با اعلام تاریخ جدید، این کمیسیون قادر به اعلام نتیجه نهایی در آینده نزدیک نخواهد شد.</p>
    </article>
  </body>
</html>