<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Cacarov-za-tragediyata-v-Kardam-Osnovnata-versiya-e-otravyane-po-nepredpazlivost-910731"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T11:26:00+00:00"/>
    <meta property="og:title" content="Цацаров за трагедията в Кардам: Основната версия е отравяне по непредпазливост"/>
    <meta property="og:description" content="Отравяне по непредпазливост е основната версия, по която работят разследващите след смъртта на 9-год..."/>
  </head>
  <body>
    <article>
      <h1>Цацаров за трагедията в Кардам: Основната версия е отравяне по непредпазливост</h1>
      <address>
        <time datetime="2019-11-03T11:26:00+00:00">03 Nov 2019, 11:26</time>
      </address>
      <p>Отравяне по непредпазливост е основната версия, по която работят разследващите след смъртта на 9-годишното момче в Кардам. Това потвърди главният прокурор <a href="https://www.plovdiv24.bg/novini/persons/3658.html">Сотир Цацаров</a>, предаде Нова тв. Според него в случая не става дума за умисъл. Обвинител номер едно не съобщи има ли задържан за смъртта на 9-годишния Стефан.</p>
      <p>Момченцето почина в дома си преди седмица след повръщане. В болница във Варна в тежко състояние бяха приети две от сестрите му. Животът на момичетата, които са на 7 и 11 години, вече е вън от опасност.</p>
      <p>"В Кардам се работи по всички възможни хипотези като е налице такава, свързана с евентуално отравяне, което в никакъв случай не може да бъде разглеждано като умишлено. По нея се работи усилено. Но пак казвам - не става дума за умишлени действия. Евентуално версията би била непредпазливи действия", коментира Цацаров.</p>
    </article>
  </body>
</html>