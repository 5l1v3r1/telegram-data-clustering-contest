<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812074.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T11:03:00+00:00"/>
    <meta property="og:title" content="مکاتبه توکلی و وزیر اقتصاد درباره کشف بزرگ قاچاق در فرودگاه امام + سند"/>
    <meta property="og:description" content="به گزارش تسنیم، احمد توکلی در مکاتبه‌ای با وزیر اقتصاد خواستار تشکیل یک کارگروه خبره برای رسیدگی به یک پرونده کلان قاچاق شد."/>
  </head>
  <body>
    <article>
      <h1>مکاتبه توکلی و وزیر اقتصاد درباره کشف بزرگ قاچاق در فرودگاه امام + سند</h1>
      <address>
        <time datetime="2019-11-03T11:03:00+00:00">03 Nov 2019, 11:03</time>
      </address>
      <p>عضو مجمع تشخیص مصلح نظام در مکاتبه‌ای با وزیر اقتصاد خواستار تشکیل یک کارگروه ویژه برای بررسی سوابق یک شرکت واردکننده لوازم جانبی موبایل در فرودگاه امام خمینی شد.</p>
      <p>به گزارش تسنیم، احمد توکلی در مکاتبه‌ای با وزیر اقتصاد خواستار تشکیل یک کارگروه خبره برای رسیدگی به یک پرونده کلان قاچاق شد.</p>
      <p>در این مکاتبه امده است، به اطلاع می رساند بر اساس اسناد رسیده به دیده بان شفافیت و عدالت شرکت شرکت "ه" در سالهای اخیر طی چند صد فقره اظهار نامه از طریق گمرکات مختلف به ویژه فرودگاه امام خمینی، کامپیوتر، موبایل و لوازم جانبی آن را وارد و ترخیص کرده است.</p>
      <p>اخیرا با کمک افراد دلسوز ضد فساد مشخص شد این شرکت به دروغ محموله‌ای که عمدتاً ال سی دی بوده است، تحت عنوان لوازم جانبی کامپیوتر اظهار کرده و در حال ترخیص آن بوده که کشف شده و پرونده قاچاق دهها میلیاردی آن تشکیل و تحویل مراجع ذی ربط گردیده است.</p>
      <p>با  توجه به گزارش‌های دریافتی ظن تخلف و قاچاق در مورد تمامی اظهارنامه گمرکی شرکت (که بالغ بر 700 اظهارنامه)  می‌رود لطفاً دستور فرمایید بر اساس ماده 143 قانون امور گمرکی که ناظر بر چنین مواردی است، با تشکیل کارگروه قوی و خبره نسبت به تمامی اظهارنامه گمرکی این شرکت از طریق بازبینی و حسابرسی و پس از ترخیص اقدام کارشناسی صورت گیرد تا حقوق ملت تباه نگردد.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/12/13980812104141479188003210.jpeg"/>
      </figure>
    </article>
  </body>
</html>