<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76155-Lady-Gaga-po-A-Star-is-Born-natoci-dalsi-film-Dramu-o-vrazde-vnuka-znameho-modneho-navrhara-Gucciho-reziruje-Ridley-Scott"/>
    <meta property="og:site_name" content="REFRESHER"/>
    <meta property="article:published_time" content="2019-11-03T11:29:00+00:00"/>
    <meta property="og:title" content="Lady Gaga po A Star is Born natočí ďalší film. Drámu o vražde vnuka známeho módneho návrhára Gucciho režíruje Ridley Scott"/>
    <meta property="og:description" content="Hviezdna dvojica bude pracovať na snímke o talianskej láske, nevere a vražde."/>
  </head>
  <body>
    <article>
      <h1>Lady Gaga po A Star is Born natočí ďalší film. Drámu o vražde vnuka známeho módneho návrhára Gucciho režíruje Ridley Scott</h1>
      <address><time datetime="2019-11-03T11:29:00+00:00">03 Nov 2019, 11:29</time> by <a rel="author">Timea Krauszová</a></address>
      <p>
        <b>Hviezdna dvojica bude pracovať na snímke o talianskej láske, nevere a vražde.</b>
      </p>
      <p>Lady Gaga získala za svoju úlohu vo filme A Star is Born dve nominácie na Oscara (najlepšia herečka a najlepšia pôvodná filmová pieseň). Jej hit Shallow, ktorý s ňou nahral Bradley Cooper, zlatú sošku napokon aj získal. Odvtedy sa v žiadnom filme neobjavila, zmeniť to má režisér<b> Ridley Scott</b>.</p>
      <related>
        <a href="https://refresher.sk/76155-Lady-Gaga-po-A-Star-is-Born-natoci-dalsi-film-Dramu-o-vrazde-vnuka-znameho-modneho-navrhara-Gucciho-reziruje-Ridley-Scott"/>
      </related>
      <p>Spolu budú pracovať na dráme o talianskej návrhárskej rodine Gucci, pričom <b>Gaga si zahrá úlohu Patrizie Reggiani</b>, bývalej manželky Maurizia Gucciho. Práve Patriziu v roku 1995 odsúdili za vraždu Maurizia po tom, čo ju podviedol. O dramatickej snímke ako prvý informoval <a href="https://deadline.com/2019/11/lady-gaga-ridley-scott-movie-maurizio-gucci-patrizia-reggiani-murder-gucci-family-giannina-scott-1202774518/"><b>Deadline</b></a>.</p>
      <h3>Vzrušujúci príbeh o vražde, šialenstve, pôvabe a lakomstve</h3>
      <p>Scott pracuje s pôvodným scenárom od Roberta Bentivegna. Bentivegna ho napísal na základe knihy Sary Gay Forden s názvom <b>The House of Gucci</b>. Na produkcii snímky bude Scott spolupracovať aj so svojou manželkou, Gianninou Scott.</p>
      <p>Britský režisér a producent už má za sebou množstvo filmov, vrátane niekoľkých snímok<b> <a href="https://refresher.sk/56258-Ako-dobre-poznas-seriu-Votrelca-Kviz">Alien</a></b>,<b>  </b>film s Benom Affleckom a Mattom Damonom <b><a href="https://refresher.sk/70834-Ben-Affleck-a-Matt-Damon-sa-v-historickom-filme-od-Ridleyho-Scotta-stanu-priatelmi-v-suboji-na-zivot-a-na-smrt">The Last Duel </a></b>či mexickú gangsterovku<b> <a href="https://refresher.sk/50485-Ridley-Scott-nakruti-gangsterku-z-prostredia-brutalnych-mexickych-drogovych-kartelov-Mozeme-sa-tesit-na-sagu-v-style-Krstneho-otca">All the Money in the World</a>.</b></p>
      <p><b>Lady Gaga </b>nie je v svete filmov taká skúsená. V novinke sa popasuje s náročnou úlohou. Patrizia a Maurizio mali dve dcéry, Maurizio napriek tomu svoju manželku opustil kvôli inej žene. Aby toho nebolo málo, urobil to po tom, čo Patrizia absolvovala operáciu mozgu. Práve odstránenie tumoru neskôr jej deti považovali za skutočný dôvod, prečo zrežírovala vraždu svojho ex. Patrizia bola teda opustená a chorá žena, ktorá nezvládla rozchod a z pomsty nechala zavraždiť otca svojich detí.</p>
      <p>Za jej čin ju odsúdili na 29 rokov vo väzení, na slobodu sa dostala v roku 2016, po 18 rokoch. <b>Médiá z vraždy v tom čase urobili senzáciu a Patriziu nazývali čiernou vdovou.</b> Uvidíme, ako sa Gage podarí túto postavu stvárniť.</p>
      <p>Nateraz nemáme informácie o tom, kedy sa začne natáčanie.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/49648-Tom-Hardy-a-Ridley-Scott-planuju-filmovu-adaptaciu-rozpravky-Vianocna-koleda-od-Charlesa-Dickensa-Kedy-ju-uvidime"/>
        <a href="https://refresher.sk/74960-Kristen-Stewart-a-Nicholas-Hoult-zazivaju-zakazanu-lasku-buducnosti-pod-dohladom-Ridleyho-Scotta"/>
        <a href="https://refresher.sk/74314-Na-televizne-pole-sa-chysta-adaptacia-uspesneho-romanu-The-Passage-v-produkcii-Ridleyho-Scotta"/>
        <a href="https://refresher.sk/75066-Sestica-skusenych-reziserov-sa-zucastnila-priatelskej-diskusie-plnej-uzasnych-zaujimavosti"/>
        <a href="https://refresher.sk/73947-Ridley-Scott-po-Alienovi-natoci-vojnovu-dramu-z-prostredia-druhej-svetovej-vojny-o-leteckej-kampani-ktora-pomohla-Britanii-k-vitazstvu"/>
        <a href="https://refresher.sk/74026-Ridley-Scott-sa-po-Alien-Covenant-vrhne-na-strhujuci-skutocny-pribeh-unosu-dedica-ropneho-imperia-s-oscarovou-Natalie-Portman-v-hlavnej-ulohe"/>
        <a href="https://refresher.sk/73455-Uvidime-v-prequeloch-a-dalsich-castiach-Votrelca-aj-kultovu-Ellen-Ripleyovu-Ridley-Scott-tvrdi-ze-tato-moznost-vobec-nie-je-nerealna"/>
        <a href="https://refresher.sk/73081-Lady-Gaga-sa-docka-vlastneho-dokumentarneho-filmu-Gaga-Five-Foot-Two-nam-predstavi-skutocny-zivot-popovej-hviezdy"/>
      </related>
    </article>
  </body>
</html>