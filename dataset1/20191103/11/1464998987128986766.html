<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/telangana-tsrtc-strike"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-03T11:41:00+00:00"/>
    <meta property="og:title" content="തെലങ്കാനയില്‍ ബസ് സര്‍വീസുകള്‍ സ്വകാര്യവത്കരിക്കുന്നു"/>
    <meta property="og:description" content="ഹൈദരാബാദ് : തെലങ്കാനയില്‍ 50 ശതമാനം ബസ് സര്‍വീസുകള്‍ സ്വകാര്യവത്കരിക്കുന്നു. ടി.എസ്.ആര്‍.ടി.സി  ജീവനക്കാര്‍ ഒരു മാസത്തോളമായി സമരം തുടരുന്ന പശ്ചാത്തലത്തിലാണ് തീരുമാനം. അതിനിടെ ജീവനക്കാര്‍ മൂന്ന് ദിവസത്തിനകം ജോലിക്കെത്തിയില്ലെങ്കില്‍ കടുത്ത നടപടി സ്വീകരിക്കുമെന്ന് മുഖ്യമന്ത്രി..."/>
  </head>
  <body>
    <article>
      <h1>തെലങ്കാനയില്‍ ബസ് സര്‍വീസുകള്‍ സ്വകാര്യവത്കരിക്കുന്നു</h1>
      <address><time datetime="2019-11-03T11:41:00+00:00">03 Nov 2019, 11:41</time> by <a rel="author" href="http://anweshanam.com/author/veena" target="_blank">veena</a></address>
      <p>ഹൈദരാബാദ് : തെലങ്കാനയില്‍ 50 ശതമാനം ബസ് സര്‍വീസുകള്‍ സ്വകാര്യവത്കരിക്കുന്നു. ടി.എസ്.ആര്‍.ടി.സി  ജീവനക്കാര്‍ ഒരു മാസത്തോളമായി സമരം തുടരുന്ന പശ്ചാത്തലത്തിലാണ് തീരുമാനം. അതിനിടെ ജീവനക്കാര്‍ മൂന്ന് ദിവസത്തിനകം ജോലിക്കെത്തിയില്ലെങ്കില്‍ കടുത്ത നടപടി സ്വീകരിക്കുമെന്ന് മുഖ്യമന്ത്രി ചന്ദ്രശേഖര റാവു മുന്നറിയിപ്പ് നല്‍കി.</p>
      <p>ടി.എസ്.ആര്‍.ടി.സിയെ സര്‍ക്കാര്‍ മേഖലയില്‍ ഉള്‍പ്പെടുത്തണമെന്ന് ആവശ്യപ്പെട്ട് കഴിഞ്ഞ മാസം അഞ്ചിനാണ് സമരം തുടങ്ങിയത്. സമരം ഒരു മാസത്തോട് അടുക്കവെയാണ് സര്‍ക്കാര്‍ നിലപാട് കടുപ്പിച്ചത്. മൂന്ന് ദിവസത്തിനകം തിരികെ ജോലിക്കെത്തിയില്ലെങ്കില്‍ ജോലിയില്‍ നിന്ന് പുറത്താക്കുമെന്നാണ് മുന്നറിയിപ്പ്.</p>
      <p>അതിനിടെ 50 ശതമാനം സര്‍വീസുകള്‍ സ്വകാര്യവത്കരിക്കാനും സര്‍ക്കാര്‍ തീരുമാനിച്ചു. 10,400 റൂട്ടുകളില്‍ 5,100 റൂട്ടുകള്‍ സ്വകാര്യവത്കരിക്കും. ഇത് മന്ത്രിസഭയുടെ നയപരമായ തീരുമാനമാണെന്നും തീരുമാനം മാറ്റില്ലെന്നും മുഖ്യമന്ത്രി ചന്ദ്രശേഖര റാവു വ്യക്തമാക്കി.</p>
      <p>സമരക്കാരുടെ ആവശ്യം അംഗീകരിക്കാനാവില്ലെന്നും മുഖ്യമന്ത്രി പറഞ്ഞു. സമരം ടി.എസ്.ആര്‍.ടി.സിക്ക് എതാണ്ട് 175 കോടി രൂപ നഷ്ടം വരുത്തിയെന്നാണ് റിപ്പോര്‍ട്ട്.</p>
    </article>
  </body>
</html>