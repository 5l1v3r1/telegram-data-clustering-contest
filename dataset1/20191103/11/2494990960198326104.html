<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/03/news/tu-si-que-vales-vergine-certificata-maria-de-filippi-pietro-raparo-yoga-2-novembre-1234153/"/>
    <meta property="og:site_name" content="Il Tempo"/>
    <meta property="article:published_time" content="2019-11-03T11:02:15+00:00"/>
    <meta property="og:title" content="Vuole una vergine in studio. La De Filippi caccia il concorrente"/>
    <meta property="og:description" content="Il maestro di Yoga chiede &quot;una ragazza pura certificata&quot; e scoppia il caos"/>
  </head>
  <body>
    <article>
      <h6 class="kicker">TI SI QUE VALES</h6>
      <h1>Vuole una vergine in studio. La De Filippi caccia il concorrente</h1>
      <h2>Il maestro di Yoga chiede "una ragazza pura certificata" e scoppia il caos</h2>
      <address><time datetime="2019-11-03T11:02:15+00:00">03 Nov 2019, 11:02</time> by <a rel="author">Giada Oricchio</a></address>
      <p>Maria De Filippi perde le staffe a "Tu Sì Que Vales", il programma di Canale 5 seguito da oltre 5.000.000 di telespettatori ogni sabato. Un concorrente ha perso tempo prima dell'esibizione con un atteggiamento indisponebente e battute che hanno innervosito la giuria, poi ha detto di essere un maestro di yoga: "Sapete cos'è lo yoga?" e la De Filippi: "Noo, non ne abbiamo mai sentito parlare". Più duro Rudy Zerbi: "Il tempo è quasi finito e di talento non ne abbiamo visto". Il peggio però doveva ancora venire: l'uomo ha chiesto una ragazza vergine per il suo numero e la De Filippi ha reagito rabbiosa e incredula: "Per me puoi uscire, roba da matti. Vuole che una si alzi e dica che è vergine...così... ma come le viene in mente? Per me può uscire, passi lunghi e ben distesi", il concorrente ha insistito: "Ma deve essere certificata...nel mondo ci sono tanti ciarlatani". Maria De Filippi ha lasciato lo studio furiosa: "Rientro dopo che lei è uscito. Vuole la certificazione che uno è vergine...questo è fuori!". Rudy Zerbi ha tagliato la testa al toro: "L'unica cosa che può fare è andar via subito senza esibirsi". Detto fatto. La De Filippi ha ripreso il suo posto tra i giudici liquidando la pratica: "È andato via? Bene, lui ha certificato che è un co***one?". </p>
      <related>
        <h4>Articoli Correlati</h4>
        <a href="https://tv.iltempo.it/home-tv/2019/11/03/video/tu-si-que-vales-maria-de-filippi-salvini-canotto-sabrina-ferilli-video-1234163/"/>
      </related>
    </article>
  </body>
</html>