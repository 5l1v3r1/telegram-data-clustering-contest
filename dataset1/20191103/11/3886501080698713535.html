<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118821-ministarstvo-za-zagadjenje-krivi-stari-automobili?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-03T11:20:04+00:00"/>
    <meta property="og:title" content="Ministarstvo: Za zagadjenje vazduha krivi saobraćaj i stari automobili"/>
    <meta property="og:description" content="Ministarstvo zaštite životne sredine povodom Svetskog dana čistog vazduha 3. novembra, pozvalo je gradjane da napuste stare navike i okrenu se kvalitetnim motorima, hibridnim i električnim, kao i pešačenju i biciklizmu.U saopštenju se podseća da izveštaji Svetske zdravstvene organizacije pokazuju da je loš kvalitet vazduha u svetu uzrok smrti oko sedam miliona ljudi godišnje, dok u Srbiji svake godine umre 6.000 gradjana.Specijalizovana agencija Svetske zdravstvene organizacije za ispitivanje raka označila je kao dokazani humani kancerogen izduvne gasove dizel motora, navelo je ministarstvo i podsetilo da su prethodni dani pokazali koliko sami gradjani dramatično utiču na kvalitet vazduha.&quot;U danima kada nema grejanja, toplana, kada nema značajnog industrijskog zagadjenja, ali ni vetra ni kiše da pomognu, vazduh smo mogli da vidimo. Sada je i više nego jasno da je saobraćaj, njegova visoka učestalost, automobili i vozila sa zastarelim motorima, dramatično prisutni zagadjivač, neprijatelj našeg zdravlja i da je…"/>
  </head>
  <body>
    <article>
      <h1>Ministarstvo: Za zagadjenje vazduha krivi saobraćaj i stari automobili</h1>
      <address>
        <time datetime="2019-11-03T11:20:04+00:00">03 Nov 2019, 11:20</time>
      </address>
      <slideshow>
        <figure>
          <img src="https://static.beta.rs/thumbs/Beta-vphyt9vudo.495x371.jpg"/>
        </figure>
        <figure>
          <img src="https://static.beta.rs/thumbs/Beta-hphpktv4k2.556x371.jpg"/>
        </figure>
      </slideshow>
      <p><b>Ministarstvo zaštite životne sredine povodom Svetskog dana čistog vazduha 3. novembra, pozvalo je gradjane da napuste stare navike i okrenu se kvalitetnim motorima, hibridnim i električnim, kao i pešačenju i biciklizmu.</b><br/><br/>U saopštenju se podseća da izveštaji Svetske zdravstvene organizacije pokazuju da je loš kvalitet vazduha u svetu uzrok smrti oko sedam miliona ljudi godišnje, dok u Srbiji svake godine umre 6.000 gradjana.<br/><br/>Specijalizovana agencija Svetske zdravstvene organizacije za ispitivanje raka označila je kao dokazani humani kancerogen izduvne gasove dizel motora, navelo je ministarstvo i podsetilo da su prethodni dani pokazali koliko sami gradjani dramatično utiču na kvalitet vazduha.<br/><br/>"U danima kada nema grejanja, toplana, kada nema značajnog industrijskog zagadjenja, ali ni vetra ni kiše da pomognu, vazduh smo mogli da vidimo. Sada je i više nego jasno da je saobraćaj, njegova visoka učestalost, automobili i vozila sa zastarelim motorima, dramatično prisutni zagadjivač, neprijatelj našeg zdravlja i da je zadnji čas da svi toga postanemo svesni", ocenilo je ministarstvo.<br/><br/>Poboljšanje kvaliteta vazduha je kako su dodali, zajednička briga i odgovornost svih nas, javnog i civilnog sektora, svake opštine, privrede, naučno-stručne javnosti, medija i gradjana.<br/><br/>Rešenja su u selektivnom korišćenju automobila, inovativnim tehnologijama, zameni energenata, ulaganju u postrojenja za prečišćavanje vazduha, u cirkularnoj ekonomiji, u zelenoj gradnji, ocenilo je Ministarstvo zaštite životne sredine.</p>
    </article>
  </body>
</html>