<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812088.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T11:50:00+00:00"/>
    <meta property="og:title" content="نماینده مجلس: دولت اعتدال دست‌پخت اصلاح‌طلبان است"/>
    <meta property="og:description" content="به گزارش مهر، حجت‌الاسلام سیدجواد حسینی‌کیا در ادامه جلسه علنی روز یکشنبه مجلس شورای اسلامی در نطق میان دستور خود، گفت: دولتِ اعتدال دست‌پخت اصلاح‌طلبان است و موجب کاهش اعتماد مردم به اصلاح‌طلبان شده است."/>
  </head>
  <body>
    <article>
      <h1>نماینده مجلس: دولت اعتدال دست‌پخت اصلاح‌طلبان است</h1>
      <address>
        <time datetime="2019-11-03T11:50:00+00:00">03 Nov 2019, 11:50</time>
      </address>
      <p>نماینده مردم سنقر در مجلس شورای اسلامی گفت: دولتِ اعتدال دست‌پخت اصلاح‌طلبان است و موجب کاهش اعتماد مردم به اصلاح‌طلبان شده است.</p>
      <p>به گزارش مهر، حجت‌الاسلام سیدجواد حسینی‌کیا در ادامه جلسه علنی روز یکشنبه مجلس شورای اسلامی در نطق میان دستور خود، گفت: دولتِ اعتدال دست‌پخت اصلاح‌طلبان است و موجب کاهش اعتماد مردم به اصلاح‌طلبان شده است.</p>
      <p>وی افزود: امروز دولت برای فرار به جلو، دنبال آن است که ناکارآمدی خود را به گردن نظام بیندازد و مردم را دلسرد کند زیرا گلابی‌های برجام گندیده بود و اروپایی‌ها دولت را سرکار گذاشته بودند.</p>
      <p>نماینده مردم سنقر در مجلس با اشاره به بازداشت سردسته شبکه معاند آمد نیوز، اظهار داشت: متلاشی شدن شبکه «آمدنیوز»، جنگ سرویس‌های اطلاعاتی بود که دست برتر از آنِ فرزندان سپاه عزیز بود و به لطف خدا امروز لرزه بر سرحلقه‌های این شبکه معاند و فاسد در داخل و خارج افتاده است</p>
      <p>حسینی کیا با اعلام هشدار نسبت به ورود پول‌های کثیف انتخابات، خواستار نظارت وزارت کشور شد و گفت: شبکه‌های فساد به دنبال نمایندگانی ناکارآمد و وامدار هستند.</p>
      <p>وی گفت: آقای وزیر کشور! استانداری کرمانشاه به دنبال مهندسی انتخابات است، مجموعه‌ای که باید امین باشد، با تمام توان پا روی این امانت گذاشته و با همراهی کانون‌های قدرت‌ و ثروت، به دنبال تغییر مدیران و فرمانداران استان است. برخورد با این مدیران سرکش و متخلف، امری ضروری و فوری است.</p>
    </article>
  </body>
</html>