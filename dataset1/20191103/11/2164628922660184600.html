<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42605_Na-Rivnenshchini-pyaniy-vodiy-zbiv-nasmert-zhinku-i-vtik-FOTO-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-03T11:59:00+00:00"/>
    <meta property="og:title" content="На Рівненщині п`яний водій збив насмерть жінку і втік (ФОТО)"/>
    <meta property="og:description" content="До поліції вчора, 2 листопада, близько 19 години повідомили медики &quot;швидкої&quot;, що на вулиці Рівненська міста Вараш вони констатували с"/>
  </head>
  <body>
    <article>
      <h1>На Рівненщині п`яний водій збив насмерть жінку і втік (ФОТО)</h1>
      <address>
        <time datetime="2019-11-03T11:59:00+00:00">03 Nov 2019, 11:59</time>
      </address>
      <p>
        <b>До поліції вчора, 2 листопада, близько 19 години повідомили медики "швидкої", що на вулиці Рівненська міста Вараш вони констатували смерть жінки внаслідок ДТП.</b>
      </p>
      <p>Поліцейські на місці події встановили, що 65-річна місцева жителька, попри наявність тротуару, йшла по краю проїзної частини із велосипедом в руках, коли на неї скоїв наїзд попутний автомобіль.</p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B2%D0%B0%D1%80%D0%B0%D1%88%202.jpg"/>
      </figure>
      <p>Водій з місця пригоди одразу втік. Однак, через деякий час до місця події повернувся 37-річний житель Варашу та зізнався, що це він скоїв наїзд на жінку. Транспортний засіб "Audi А6" він залишив у своєму гаражі. Поліцейські його оглянули та дійсно виявили пошкодження, характерні для ДТП. Авто вилучене та поміщене на територію місцевого відділу поліції.</p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B2%D0%B0%D1%80%D0%B0%D1%88%203.jpg"/>
      </figure>
      <p>Як з’ясувалося, керманич перебував у стані алкогольного сп’яніння: прилад "Драгер" показав 1,68 проміле.</p>
      <p>За фактом порушення правил безпеки дорожнього руху, що спричинило смерть потерпілого, слідчим слідчого управління розпочато досудове розслідування за частиною 2 статті 286 Кримінального кодексу України.</p>
      <p>37-річного варашівця затримали у порядку статті 208 Кримінального процесуального кодексу України та помістили до ізолятора тимчасового тримання.</p>
      <figure>
        <img src="http://press-centr.com/images/image/2019/10/%D0%A0%D1%96%D0%B2%D0%BD%D0%B5/%D0%B2%D0%B0%D1%80%D0%B0%D1%88%204.jpg"/>
      </figure>
      <p>Вирішується питання про повідомлення йому про підозру у вчиненні злочину.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>