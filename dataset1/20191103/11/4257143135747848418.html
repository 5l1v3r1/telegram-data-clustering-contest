<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/03/ilyet-meg-nem-lattak-a-vilag-tozsdei"/>
    <meta property="og:site_name" content="infostart"/>
    <meta property="article:published_time" content="2019-11-03T11:05:00+00:00"/>
    <meta property="og:title" content="Ilyet még nem láttak a világ tőzsdéi"/>
    <meta property="og:description" content="Ezt figyeli minden szem a pénzügyi világban: megkezdődött a történelem legnagyobb tőzsdei kibocsátása, amit a világ legnyereségesebb vállalata hajt végre."/>
  </head>
  <body>
    <article>
      <h1>Ilyet még nem láttak a világ tőzsdéi</h1>
      <address><time datetime="2019-11-03T11:05:00+00:00">03 Nov 2019, 11:05</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/09/27/inog-a-washingtonba-es-moszkvaba-vetett-bizalom-a-kozel-keleten"/>
        <a href="https://infostart.hu/kulfold/2019/09/24/iran-hajlando-lenne-engedni"/>
        <a href="https://infostart.hu/tudositoink/2019/09/18/hamarabb-allhatnak-helyre-a-szaudi-olajkapacitasok"/>
        <a href="https://infostart.hu/gazdasag/2019/09/18/itt-az-olajkrizis-elso-hazai-hatasa"/>
        <a href="https://infostart.hu/kulfold/2019/09/16/uj-reszletek-az-olajletesitmenyek-elleni-tamadasokrol"/>
        <a href="https://infostart.hu/kulfold/2019/09/16/kitort-az-obol-haboru-ota-volt-legnagyobb-olajpanik"/>
        <a href="https://infostart.hu/kulfold/2019/09/16/muholdkepek-mutatjak-a-drontamadas-pusztitasat"/>
        <a href="https://infostart.hu/kulfold/2019/08/17/ez-mar-a-xxi-szazad-dronokkal-rontottak-a-szaudi-olajfinomitora"/>
        <a href="https://infostart.hu/tudositoink/2019/04/02/vilaghodito-almokat-dedelgetnek-a-szaudiak"/>
      </related>
      <h3>Ezt figyeli minden szem a pénzügyi világban: megkezdődött a történelem legnagyobb tőzsdei kibocsátása, amit a világ legnyereségesebb vállalata hajt végre.</h3>
      <p>A 2 ezer milliárd dollárra értékelt szaúdi Aramco olajipari óriás több éve húzódó tőzsdei kibocsátását kezdték meg vasárnap. Összesen 60 milliárd dollártért lehet részvényeket jegyezni, vagyis ez a valaha volt legnagyobb tőzsdei kibocsátás. Legutóbb 2014-ben az Alibaba 25 milliárd dollár értékű részvényt dobott a piacra, eddig ez volt a rekordtartó - írta a <a href="https://novekedes.hu/hirek/megkezdodott-a-tortenelem-legnagyobb-tozsdei-kibocsatasa">novekedes.hu</a> a <a href="https://www.ft.com/content/d0eff002-fdf9-11e9-b7bc-f3fa4e77dd47">Financial Times</a> nyomán.</p>
      <p>A tőzsdei művelet előkészítésében a legnagyobb befektetési házak vesznek részt: többek között a JPMorgan, Goldman Sachs, Morgan Stanley and Citigroup. A szaúdi állami tulajdonban álló, a világ legnyereségesebb olajipari vállalatának számító Aramco</p>
      <blockquote>a részvényeinek piacra dobásából befolyó forrásokat a szaúdi uralkodó Mohammad bin Szalman a gazdaság több lábon állását szeretné erősíteni.</blockquote>
      <p>Ezt a célg szolgálja a „Vízió 2030” nevű, 2016-ban bemutatott állami terv tartalmazza, és a része többek között az ország megnyitása a turizmus előtt, valamint egy hatalmas infrastrukturális beruházási program megvalósítása, amely vonzóbbá teszi az országot a külföldi - elsősorban nem olajipari - befektetők és vállalkozások számára. Az ehhez szükséges hatalmas pénzügyi keretet támogathatja meg jelentősen az Aramco részvénykibocsátása.</p>
      <h4>Dollármilliárdok</h4>
      <p>A <a href="https://infostart.hu/tudositoink/2019/04/02/vilaghodito-almokat-dedelgetnek-a-szaudiak">válallat értékét</a> eredetileg 2 ezer milliárd euróra becsülték szaúdi források, ezt azonban túlzottnak találták a kibocsátásban résztvevő banki elemzők.</p>
      <p>A valós érték most hozzávetőleg 1,2 és 1,3 ezer milliárd dollárra tehető, de ebben a szeptemberi, <a href="https://infostart.hu/tudositoink/2019/09/19/drontamadas-dontonek-nevezett-bizonyitekokkal-allt-ki-szaud-arabia">Iránnak tulajdonított jemeni dróntámadás</a> okozta károk is benne vannak.</p>
      <p>A vállalat értékének mintegy 3 százalékát adja el most az Aramco, amely tavaly 111 milliárd dollár bevételt termelt.</p>
      <p>A részvényekkel decembertől lehet majd kereskedni, egyelőre a szúdi tőzsdén jelentek meg a papírok, és a szaúdi befektetők - a lakosság is - vásárolhat részvényt. A szaúdi bankok felfuttatják a hitelezést, hogy minél többen tudjanak Aramco részvényekbe fektetni, és magasan tartani a keresletet.</p>
      <h4>Fellebben a fátyol a titokról</h4>
      <p>A tőzsdére készülő Saudi Aramco korábban szigorú üzleti titokként őrizte pénzügyi adatait, és először idén hozta nyilvánosságra eredményeit, jelesül a 2018. évit, hogy hitelbesorolást nyerjen nemzetközi hitelminősítőktől. Erre azért volt szüksége, mert az olajvállalat globális kötvénykibocsátást hajtott végre tavasszal.</p>
      <p>A Saudi Aramco a világ legnagyobb integrált kőolaj- és földgázipari vállalata: a kutatás és kitermelés (upstream) üzletágat Szaúd-Arábiában működteti, míg feldolgozás-kereskedelem (downstream) üzletága globális kiterjedtségű. A dahráni székhelyű vállalat az első fél évben napi átlagban 13,2 millió hordó kőolaj-egyenértékű (boe) szénhidrogént termelt ki, ennek háromnegyed része, 10 millió hordó volt nyersolaj.</p>
      <p>
        <i>Nyitókép: saudiaramco.com/Ahmad El Itani</i>
      </p>
    </article>
  </body>
</html>