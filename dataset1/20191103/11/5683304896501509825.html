<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/03/mv-jayarajan-and-ak-balan-reaction-on-uapa.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-03T11:31:00+00:00"/>
    <meta property="og:title" content="യുഎപിഎ ഇരുതലമൂർച്ഛയുള്ള വാളാണെന്ന് ബാലൻ; തിരുത്തുമെന്ന് ജയരാജൻ"/>
    <meta property="og:description" content="വിദ്യാര്‍ഥികള്‍ക്കെതിരെ യുഎപിഎ ചുമത്തിയ നടപടി സർക്കാർ തിരുത്തുമെന്ന് മുഖ്യമന്ത്രിയുടെ പഴ്സനല്‍ സെക്രട്ടറി എം.വി. ജയരാജൻ. സര്‍ക്കാര്‍ നിലപാടനുസരിച്ച്.Uapa Act. Uapa Kerala. Cpm. Manorama News. Manorama Online. M V Jayarajan. A K Balan. Manorama News. Manorama Online. Malayalam news.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>യുഎപിഎ ഇരുതലമൂർച്ഛയുള്ള വാളാണെന്ന് ബാലൻ; തിരുത്തുമെന്ന് ജയരാജൻ</h1>
      <address><time datetime="2019-11-03T11:31:00+00:00">03 Nov 2019, 11:31</time> by <a rel="author">മനോരമ ലേഖകൻ</a></address>
      <p>തിരുവനന്തപുരം∙ വിദ്യാര്‍ഥികള്‍ക്കെതിരെ യുഎപിഎ ചുമത്തിയ നടപടി സർക്കാർ തിരുത്തുമെന്ന് മുഖ്യമന്ത്രിയുടെ പഴ്സനല്‍ സെക്രട്ടറി എം.വി. ജയരാജൻ. സര്‍ക്കാര്‍ നിലപാടനുസരിച്ച് പൊലീസ് മാറണമെന്നും ജയരാജന്‍ ആവശ്യപ്പെട്ടു.</p>
      <p>യുഎപിഎ നിയമം ഇരുതല മൂർച്ഛയുള്ള വാളാണെന്നാണ്  മന്ത്രി എ.കെ.ബാലന്റെ പ്രതികരണം. നിരപരാധികളെയും ജനാധിപത്യപരമായി പ്രവർത്തിക്കുന്നവരെയും ഇല്ലാതാക്കാനുള്ള വഴിയായി പ്രയോഗിക്കാൻ പാടില്ല. എഫ്ഐആർ ഇടുമ്പോൾ വലിയ ശ്രദ്ധ വേണം. നിയമവ്യവസ്ഥകൾ പാലിച്ചു കൊണ്ടാണോ എഫ്ഐആർ ഇട്ടതെന്ന് അന്വേഷിക്കും കേരളത്തിൽ നിരവധി കേസുകൾ നടക്കാറുണ്ടല്ലോയെന്നും എല്ലാം മുഖ്യമന്ത്രിയുടെ അറിവോടെ അല്ലല്ലോയെന്നും മന്ത്രി എ.കെ. ബാലൻ ചോദിച്ചു. </p>
      <p>അതേസമയം അറസ്റ്റിലായവർക്കെതിരെ വ്യക്തമായ തെളിവുണ്ടെന്നാണ് പൊലീസ് വാദം. ഇവർ വലിയ സംഘത്തിന്റെ ഭാഗമാണ്. നഗരം കേന്ദ്രീകരിച്ച് വിവരശേഖരണവും ആശയപ്രചരണവും ലക്ഷ്യം. അലനും താഹയും ഉള്‍പ്പെടെയുള്ളവര്‍ നിരീക്ഷണത്തിലായിരുന്നു. രക്ഷപെട്ടയാളും കോഴിക്കോട് സ്വദേശിയാണ്. കൂടുതല്‍ പേര്‍ സംഘത്തില്‍ ഉണ്ടെന്നും പൊലീസ് പറഞ്ഞു. </p>
      <p>അറസ്റ്റിലായവർക്കെതിരെ യുഎപിഎ നിലനില്‍ക്കുമോയെന്ന് തെളിവുകളുടെ അടിസ്ഥാനത്തില്‍ പരിശോധിക്കുമെന്ന് ഡിജിപി ലോക്നാഥ് ബഹ്റ വാർത്താക്കുറുപ്പിൽ വ്യക്തമാക്കി. വിദ്യാര്‍ഥികള്‍ക്കെതിരെ യുഎപിഎ ചുമത്തിയ കേസില്‍ സമഗ്രമായ പരിശോധന നടത്തും. അന്വേഷണത്തിനു ശേഷം കോടതിയില്‍ റിപ്പോര്‍ട്ട് നല്‍കുമെന്നും ഡിജിപി അറിയിച്ചു. </p>
      <p><b>English Summary</b>: M V Jayarajan And A K Balan Reaction On UAPA</p>
    </article>
  </body>
</html>