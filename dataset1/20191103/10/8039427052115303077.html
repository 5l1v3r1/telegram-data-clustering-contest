<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945342"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T10:21:24+00:00"/>
    <meta property="og:title" content="ఆర్టీసీని అమ్మేసేందుకు ఇప్పటికే రంగం సిద్ధం: రేవంత్"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఆర్టీసీని అమ్మేసేందుకు ఇప్పటికే రంగం సిద్ధం: రేవంత్</h1>
      <address>
        <time datetime="2019-11-03T10:21:24+00:00">03 Nov 2019, 10:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్: </b>ఆర్టీసీ కార్మికులు రెండు నెలలుగా పస్తులుంటే.. మానవత్వం లేకుండా ముఖ్యమంత్రి కేసీఆర్‌ బ్లాక్‌మెయిల్‌ చేస్తున్నారని కాంగ్రెస్ ఎంపీ రేవంత్‌ రెడ్డి విమర్శించారు. నిన్న సీఎం చేసిన వ్యాఖ్యలపై స్పందించిన ఆయన మీడియాతో మాట్లాడుతూ అహంకారం, అధికార మదంతో కేసీఆర్‌ మాట్లాడుతున్నారని, ఆత్మహత్యలు చేసుకోవద్దని ధైర్యం చెప్పే ప్రయత్నం కూడా చేయలేదని విమర్శించారు. ఇష్టం వచ్చినట్లు చేస్తా..చస్తే చావండి అన్నట్లు కేసీఆర్‌ తీరు ఉందని రేవంత్ అన్నారు.</p>
      <p> </p>
      <p>ఆర్టీసీని అమ్మేసేందుకు కేసీఆర్ ఇప్పటికే రంగం సిద్ధం చేసుకున్నారని రేవంత్ రెడ్డి ఆరోపించారు. ప్రజలు కష్టాలు పడుతున్నా..కేసీఆర్‌కు చీమ కుట్టినట్లైనా లేదన్నారు. ఏపీని కేసీఆర్‌ ఎందుకు పరిగణనలోకి తీసుకోవడం లేదని ఆయన ప్రశ్నించారు. అనుయాయులకు ప్రభుత్వ ఆస్తులను దోచిపెడితే.. కేసీఆర్‌ జైలు ఊచలు లెక్కబెట్టడం ఖాయమన్నారు. కేసీఆర్‌ను తెలంగాణ ఇక ఒక్క క్షణం కూడా భరించలేదని రేవంత్‌ రెడ్డి వ్యాఖ్యానించారు.</p>
    </article>
  </body>
</html>