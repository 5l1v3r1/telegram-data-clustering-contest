<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/amnistiya-boyovikiv-ta-ignoruvannya-principiv-spravedlivosti-lyakaye-ukrayinciv-ayvazovska-328274_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T10:04:00+00:00"/>
    <meta property="og:title" content="Амністія бойовиків та ігнорування принципів справедливості лякає українців — Айвазовська"/>
    <meta property="og:description" content="Державі слід почати з декларування в чітких формулюваннях і з вичерпним переліком порядку та підстав амністії."/>
  </head>
  <body>
    <article>
      <h1>Амністія бойовиків та ігнорування принципів справедливості лякає українців — Айвазовська</h1>
      <h2>Державі слід почати з декларування в чітких формулюваннях і з вичерпним переліком порядку та підстав амністії.</h2>
      <address>
        <time datetime="2019-11-03T10:04:00+00:00">03 Nov 2019, 10:04</time>
      </address>
      <p>За період російсько-української війни на Донбасі, за даними Моніторингової місії ООН з прав людини, загинуло понад 13 000 осіб, до 30 000 отримали поранення, в рази більше громадян не усвідомлено, але отримали психологічні травми.</p>
      <p>Про це у своїй статті для <a href="https://dt.ua/">DT.UA</a> пише Ольга Айвазовська, координатор Громадянської мережі ОПОРА. За її словами, сьогодні серед ключових страхів на підконтрольній Україні території — ймовірна амністія бойовиків та ігнорування принципів справедливості. </p>
      <p>"Тим часом непідконтрольна частина України переймається стереотипами, сформованими пропагандою щодо кримінального переслідування всіх, зведенням з ними порахунків та очікуванням помсти", — зазначає експерт.</p>
      <p>На її думку, державі сварто розпочати із декларування в чітких формулюваннях та з вичерпним переліком порядку і підстав амністії. Тим часом відновлення справедливості і встановлення факту агресії з боку Росії на юридичному рівні через міжнародні правові механізми зафіксує найвищу суб'єктність України. </p>
      <p>Більше половини українців, а саме 56%, не підтримують ідею надання та закріплення в Конституції України особливого статусу Донбасу, а згодні з такою пропозицією лише 26% громадян. Ще менш популярною є ідея запровадження в Україні федеративного устрою, яку не підтримують 63%, а згодні лише 17%. Такі дані соціологічного опитування <a href="https://dt.ua/UKRAINE/bilshist-ukrayinciv-proti-osoblivogo-statusu-donbasu-opituvannya-326042_.html">опублікував Центр Разумкова</a>.</p>
      <p>Детальніше про амністію після закінчення війни читайте в статті Ольги Айвазовської "<a href="https://dt.ua/internal/pravosuddya-a-ne-bezkarnist-328215_.html"><b>Правосуддя, а не безкарність</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>