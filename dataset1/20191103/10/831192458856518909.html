<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyti-apokalypsi-gia-ti-dimitra-papadopoyloy-me-poion-pasignosto-ithopoio-itan-gia-10-oloklira-chronia-zeygari-kai-den-to-ixere-kanenas/"/>
    <meta property="og:site_name" content="europost.gr"/>
    <meta property="article:published_time" content="2019-11-03T10:30:33+00:00"/>
    <meta property="og:title" content="Απίστευτη αποκάλυψη για τη Δήμητρα Παπαδοπούλου! Με ποιόν πασίγνωστο ηθοποιό ήταν για 10 ολόκληρα χρόνια ζευγάρι και δεν το ήξερε κανένας?…"/>
    <meta property="og:description" content="Για 10 ολόκληρα χρόνια υπήρξαν ζευγάρι και όπως ο ίδιος έχει εξομολογηθεί σε συνεντεύξεις του, πήρε πολλά από τη σχέση του με την Δήμητρα Παπαδοπούλου. Ο λόγος για τον Γιώργο Γιαννόπουλο, τον ηθοποιό που σημείωσε μεγάλη"/>
  </head>
  <body>
    <article>
      <h1>Απίστευτη αποκάλυψη για τη Δήμητρα Παπαδοπούλου! Με ποιόν πασίγνωστο ηθοποιό ήταν για 10 ολόκληρα χρόνια ζευγάρι και δεν το ήξερε κανένας?…</h1>
      <address>
        <time datetime="2019-11-03T10:30:33+00:00">03 Nov 2019, 10:30</time>
      </address>
      <p>Για 10 ολόκληρα χρόνια υπήρξαν ζευγάρι και όπως ο ίδιος έχει εξομολογηθεί σε συνεντεύξεις του, πήρε πολλά από τη σχέση του με την Δήμητρα Παπαδοπούλου.</p>
      <p>Ο λόγος για τον Γιώργο Γιαννόπουλο, τον ηθοποιό που σημείωσε μεγάλη επιτυχία ως «Βαγγέλης Χαμπέας» στο Σόι σου.</p>
      <p>Με τη Δήμητρα Παπαδοπούλου υπήρξαν ζευγάρι τη δεκαετία του ’90, όταν εκείνη ήταν γνωστή (την ίδια περίοδο γνώρισε και την τηλεοπτική επιτυχία με τους Απαράδεκτους), ενώ εκείνος, όχι. Είχε κάνει, βέβαια, γκεστ στους «Απαράδεκτους», αλλά ακόμη η επιτυχία για εκείνον δεν είχε έρθει. Εξάλλου, όπως ο ίδιος έχει παραδεχτεί, όχι μόνο δεν εκμεταλλεύτηκε τη σχέση του με την Παπαδοπούλου, αλλά αντίθετα, τον καθυστέρησε.</p>
      <figure>
        <img src="https://europost.gr/wp-content/uploads/2019/11/0025_GIORGOS_GIANOPOYLOS_18102019-300x187.jpg"/>
      </figure>
      <p>Έμειναν μαζί 10 ολόκληρα χρόνια, ενώ μέχρι και σήμερα έχουν την καλύτερη σχέση και παραμένουν φίλοι. Άλλωστε, από την περίοδο που υπήρξαν ζευγάρι, εκείνος έχει να θυμάται τα καλύτερα, ενώ δεν παραλείπει να τονίζει πως πήρε πράγματα από εκείνη.</p>
      <p>«Όταν οι Απαράδεκτοι ήταν στο πικ του, ήμασταν διακοπές στη Σύρο κι ερχόταν ένα τσούρμο παιδάκια να γνωρίσουν τη Δήμητρα. Έβλεπα μπροστά μου πώς γίνεται να χτίζεται ένας σταρ. Έβλεπα τα εξώφυλλα, τι γινόταν όταν βγαίναμε έξω», είχε δηλώσει σε παλαιότερη συνέντευξή του για την εποχή που ήταν μαζί.</p>
      <p>Πηγή: newsbeast.gr</p>
      <h3>Σχετικά</h3>
    </article>
  </body>
</html>