<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/odmevi/clanek/za-slovenca-rekel-da-ni-normalen-in-takoj-fasal-disciplinski-postopek-245082"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T10:04:00+00:00"/>
    <meta property="og:title" content="Za Slovenca rekel, da ni normalen, in takoj fasal disciplinski postopek"/>
    <meta property="og:description" content="BEOGRAD – Po spopadu med Zvezdo in Barcelono je na novinarski konferenci spregovoril legendarni srbski trener Svetislav Pešić in med drugim za predsednika Združenja igralcev evrolige (lahko bi..."/>
  </head>
  <body>
    <article>
      <h1>Za Slovenca rekel, da ni normalen, in takoj fasal disciplinski postopek</h1>
      <h2>Legendarnega Pešića čaka verjetno tudi denarna kazen.</h2>
      <address><time datetime="2019-11-03T10:04:00+00:00">03 Nov 2019, 10:04</time> by <a rel="author">A. L.</a></address>
      <p>BEOGRAD – Po spopadu med Zvezdo in Barcelono je na novinarski konferenci spregovoril legendarni srbski trener <b>Svetislav Pešić </b>in med drugim za predsednika Združenja igralcev evrolige (lahko bi tudi rekli sindikata), Slovenca <b>Boštjana Nachbarja</b>, izjavil, da ni normalen. Zaradi tega je proti njemu stekel disciplinski postopek, poroča portal <i>Espreso.rs</i>.<br/><br/>»Še tega nam je treba, da Nachbar vpeljuje nova pravila, da bi 24. avgusta morali začeti priprave za prihodnjo sezono. On ni normalen fant, on ne ve, da smo v Evropi in ne v NBA. Po navadi od NBA poberemo prav tisto, kar ni v redu,« je prepričan Pešić. Dodal je še: »Predstavljajte si, da zahteva, da se začne trenirati 24. avgusta, medtem ko imamo superpokal Španije 21. septembra. Sezona se začne v zadnjem tednu septembra. Torej imamo štiri tedne za pripravo na sezono, ki traja deset mesecev. Človek ni normalen,« je bil jasen Pešić.<br/><br/>Prav ta izjava je sprožila val kritik in zaradi katere je stekel disciplinski postopek, čaka pa ga verjetno tudi denarna kazen.</p>
    </article>
  </body>
</html>