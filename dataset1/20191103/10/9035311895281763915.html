<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/filistinin-kudus-bakani-5-ayda-3-uncu-kez-israil-tarafindan-gozaltina-alindi?utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-03T10:32:10+00:00"/>
    <meta property="og:title" content="Filistin'in Kudüs Bakanı 5 ayda üçüncü kez gözaltına alındı"/>
    <meta property="og:description" content="İsrail güçleri, Filistin yönetimine bağlı Kudüs İşleri Bakanı Fadi el-Hedmi'yi evine düzenlediği baskınla gözaltına aldı."/>
  </head>
  <body>
    <article>
      <h1>Filistin'in Kudüs Bakanı 5 ayda üçüncü kez gözaltına alındı</h1>
      <address><time datetime="2019-11-03T10:32:10+00:00">03 Nov 2019, 10:32</time> by <a rel="author">euronews </a></address>
      <p>İsrail güçleri, Filistin yönetimine bağlı Kudüs İşleri Bakanı Fadi el-Hedmi'yi evine düzenlediği baskınla gözaltına aldı. Bakan Hedmi, 6 saat sonra serbest bırakıldı ancak herhangi bir açıklama yapılmadı.</p>
      <p>Yerel kaynaklar, İsrail polisi ve istihbarat elemanlarından oluşan geniş bir kolluk kuvvetinin sabah saatlerinde Doğu Kudüs'teki evine düzenledikleri baskında Hedmi’yi gözaltına aldıklarını belirtti.</p>
      <p>Hedmi’nin neden gözaltına alındığının bilinmediği ifade edilirken konuya ilişkin henüz İsrail makamlarından açıklama yapılmadı.</p>
      <p>Bakan Hedmi, son 5 ayda üçüncü kez İsrail polisince evine düzenlenen baskınla gözaltına alınıyor.</p>
    </article>
  </body>
</html>