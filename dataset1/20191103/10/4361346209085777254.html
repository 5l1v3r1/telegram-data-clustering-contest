<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/durva-letszam-jon-a-22-gyerek-a-legnagyobb-brit-csaladba/185762"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T10:30:00+00:00"/>
    <meta property="og:title" content="Durva létszám: jön a 22. gyerek a legnagyobb brit családba"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Durva létszám: jön a 22. gyerek a legnagyobb brit családba</mark>
      </h1>
      <address><time datetime="2019-11-03T10:30:00+00:00">03 Nov 2019, 10:30</time> by <a rel="author">Bors</a></address>
      <p>
        <b>Létrejön a tökéletes egyensúly Radfordéknál: 11 fiúra 11 lány jut. </b>
        <b>Létrejön a tökéletes egyensúly Radfordéknál: 11 fiúra 11 lány jut.</b>
      </p>
      <p>Nagy-Britannia legnagyobb családja ismét gyarapodik, ugyanis Sue Radford várandós, és hamarosan kislányt szül, aki a huszonkettedik gyereke lesz férjével, Noellel. Az óriáscsalád az ultrahangos vizsgálat során tudta meg, hogy a 22. gyerek kislány lesz, ezzel pedig összeáll a két tizenegy fős focicsapat, hiszen a lányok és fiú száma az új baba érkezésével fog kiegyenlítődni.</p>
      <figure>
        <iframe src="https://www.youtube.com/embed/pzbh0nVOK5w" width="650" height="360" data-service="Youtube" scrolling="no"/>
      </figure>
      <p>– A legtöbb ember megáll akkor, amikor születik egy kisfiú és egy kislány is. Nálunk most lett tökéletes az egyensúly, hiszen hamarosan a tizenegyedik fiunk után érkezik a tizenegyedik lányunk is – idézi a Sun brit napilap az anyukát.</p>
      <figure>
        <embed-post data-src="https://www.instagram.com/p/BeslUVQjzmy" data-service="Instagram"/>
      </figure>
      <p>A Radford-család a gyermekeik után mindössze 170 font vagyis kicsivel több mint 64 ezer forintnyi családi pótlékot kap hetente, ami a brit árakat tekintve nem túl sok egy ekkora családnak, így a férjnek, Noelnek rengeteget kell dolgoznia a saját pékségükben, hogy ki tudják fizetni a tízszobás otthonuk törlesztőrészleteit.</p>
      <p>Sue 1989 májusában, 14 évesen szült először, és bár a férjének a kilencedik gyermekük fogantatása után vazektómiája volt, végül a férfi újabb operáción esett át, mert szerettek volna újabb gyerekeket.</p>
      <figure>
        <embed-post data-src="https://www.instagram.com/p/B0T5mAmJDjx" data-service="Instagram"/>
      </figure>
      <p>A legkisebb, Bonnie Raye tavaly novemberben született, a két legidősebb gyermeket, a 30 éves Christ és 25 éves Sophiet kivéve mindenki otthon él még. Hogy egy ekkora család mekkora költségekkel jár, azt az is jelzi, hogy egyetlen családi vacsora nagyjából 57 ezer forintba kerül náluk, és a hét minden napján 18 kilónyi ruhát mosnak ki.</p>
    </article>
  </body>
</html>