<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88547"/>
    <meta property="og:site_name" content="Denník politika"/>
    <meta property="article:published_time" content="2019-11-03T10:35:00+00:00"/>
    <meta property="og:title" content="Časť živnostníkov si musí zmeniť trvalý príkaz v banke, môžu za to nové odvody"/>
    <meta property="og:description" content="3.11.2019 (Webnoviny.sk) – Časť samostatne zárobkovo činných osôb (SZČO), ktoré mali v tomto roku predĺženú lehotu na podanie daňového priznania, si vzhľadom na novú sumu sociálnych odvodov musí zmeniť svoj trvalý príkaz v banke. Prvý raz totiž zaplatia do Sociálnej poisťovne poistné v novej výške za október do 8. novembra tohto roka. Povinnosť začať platiť poistné na sociálne poistenie k 1. októbru tohto roka vznikla 12,3 tisíca SZČO, výška sociálnych odvodov sa zmenila 28,4 tisíc SZČO a povinnosť platiť poistné ku koncu septembra zanikla 2,1 tisíc SZČO."/>
  </head>
  <body>
    <article>
      <h1>Časť živnostníkov si musí zmeniť trvalý príkaz v banke, môžu za to nové odvody</h1>
      <address><time datetime="2019-11-03T10:35:00+00:00">03 Nov 2019, 10:35</time> by <a rel="author">Webnoviny</a></address>
      <p>3.11.2019 (Webnoviny.sk) – Časť samostatne zárobkovo činných osôb (SZČO), ktoré mali v tomto roku predĺženú lehotu na podanie daňového priznania, si vzhľadom na novú sumu sociálnych odvodov musí zmeniť svoj trvalý príkaz v banke. Prvý raz totiž zaplatia do Sociálnej poisťovne poistné v novej výške za október do 8. novembra tohto roka. Povinnosť začať platiť poistné na sociálne poistenie k 1. októbru tohto roka vznikla 12,3 tisíca SZČO, výška sociálnych odvodov sa zmenila 28,4 tisíc SZČO a povinnosť platiť poistné ku koncu septembra zanikla 2,1 tisíc SZČO.</p>
      <p>Sociálna poisťovňa všetkým SZČO s odloženými daňami zaslala počas októbra dôležité informácie o poistnom. Živnostníci ich dostali listom alebo do e-schránky, ak ju majú aktivovanú. V takom prípade poisťovňa zasiela informácie alebo rozhodnutia už iba elektronicky.</p>
      <p>Pri platbe poistného by mali SZČO uviesť správne všetky údaje, a to sumu poistného na úhradu, variabilný, špecifický a konštantný symbol i termín splatnosti, ktorý je do 8. dňa v mesiaci.</p>
      <p>Viac k témam: <a href="https://www.webnoviny.sk/tag/socialne-odvody/"><u>sociálne odvody</u></a>, <a href="https://www.webnoviny.sk/tag/szco-samostatne-zarobkovo-cinna-osoba/"><u>SZČO Samostatne zárobkovo činná osoba</u></a><br/>Zdroj: Webnoviny.sk – <a href="https://www.webnoviny.sk/cast-zivnostnikov-si-musi-zmenit-trvaly-prikaz-v-banke-mozu-za-to-nove-odvody/"><u>Časť živnostníkov si musí zmeniť trvalý príkaz v banke, môžu za to nové odvody</u></a> © SITA Všetky práva vyhradené.</p>
    </article>
  </body>
</html>