<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/vivo-y19-nuovo-smartphone-di-fascia-media-con-6-gb-di-ram/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T10:32:00+00:00"/>
    <meta property="og:title" content="Vivo Y19: nuovo smartphone di fascia media con 6 GB di RAM"/>
    <meta property="og:description" content="Il nuovo Vivo Y19 è basato su processori MediaTek. Sarà disponibile sul mercato a partire dal 5 novembre."/>
  </head>
  <body>
    <article>
      <h1>Vivo Y19: nuovo smartphone di fascia media con 6 GB di RAM</h1>
      <address>
        <time datetime="2019-11-03T10:32:00+00:00">03 Nov 2019, 10:32</time>
      </address>
      <p>Vivo Y19 è il nuovo smartphone mid-range <b>che riprende il design di Vivo U3</b>, pur riservando alcune sorprese sotto la scocca. Il dispositivo, per il momento, è stato annunciato per il marcato del Vietnam e per quello della Thailandia e non sappiamo se arriverà effettivamente anche in Europa.</p>
      <p>Il design di Y19 è pressoché identico a quello di Vivo U3. Troviamo <b>un display da 6.53 pollici</b> con una risoluzione FullHD+ (1080 x 2340 pixel) e un pannello posteriore sfumato con il nome del produttore. Nella porzione superiore dello schermo è presente un piccolo notch a goccia.</p>
      <figure>
        <img src="https://www.tomshw.it/images/images/2019/11/vivo-y19-60286.768x432.jpg"/>
      </figure>
      <p>Nella parte posteriore, oltre al lettore di impronte digitali, è presente una tripla fotocamera da 16 MP, 8 MP e 2 megapixel; in quella anteriore, invece, una camera da 16 megapixel. La scheda tecnica di Vivo Y19 è differenziata da quella di U3 per il processore. Il device monta infatti <b>il SoC <a href="http://www.tomshw.it/smartphone/mediatek-5g-negli-smartphone-di-fascia-media-gia-nel-2020/">MediaTek </a>Helio P65</b>, affiancato da 6 GB di RAM e 64 GB di memoria interna. Lo smartphone è alimentato da una capiente batteria da ben 5.000 mAh, compatibile con la ricarica rapida.</p>
      <p>Y19 sarà disponibile, a partire dal 5 novembre, nelle colorazioni Magnetic Black e Spring White e avrà un costo di 6.999 THB (che corrispondono <b>a circa 208 euro</b>).</p>
      <blockquote>Lo Xiaomi Mi Mix 3 5G è uno degli smartphone compatibili con il nuovo standard di rete e disponibile in Europa. Lo trovate a <a href="https://toms.it/BoLjy">questo link.</a></blockquote>
    </article>
  </body>
</html>