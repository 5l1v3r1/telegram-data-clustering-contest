<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/kaliforniyada-5-kisinin-oldurulmesi-sonras-airbnb-parti-evlerine-yasak-getirdi"/>
    <meta property="og:site_name" content="euronews"/>
    <meta property="article:published_time" content="2019-11-03T10:45:46+00:00"/>
    <meta property="og:title" content="Airbnb 5 kişinin ölümü sonrası 'parti evlerine' yasak getirdi"/>
    <meta property="og:description" content="İnternet üzerinden şahıslara ait evlerle konaklama hizmeti sağlayan platform Airbnb, Kaliforniya'da meydana gelen silahlı saldırıdan dolayı şirket vasıtasıyla kiralanan evlerde parti yapılmasını yasakladı."/>
  </head>
  <body>
    <article>
      <h1>Airbnb 5 kişinin ölümü sonrası 'parti evlerine' yasak getirdi</h1>
      <address><time datetime="2019-11-03T10:45:46+00:00">03 Nov 2019, 10:45</time> by <a rel="author">Kerem Congar</a></address>
      <p>İnternet üzerinden şahıslara ait evlerle konaklama hizmeti sağlayan platform Airbnb, Kaliforniya'da meydana gelen silahlı saldırıdan dolayı şirket vasıtasıyla kiralanan evlerde parti yapılmasını yasakladı.</p>
      <p>Kaliforniya'nın Orinda semtinde Cadılar Bayramı partisi için Airbnb üzerinden kiralanan bir evdeki silahlı saldırıda 5 kişi hayatını kaybetmişti.</p>
      <p>Şirketin tepe yöneticisi (CEO) ve kurucularından Brian Chesky konuyla ilgili olarak Twitter hesabında, "Bugünden itibaren parti yapmak amacıyla tutulan evleri yasaklıyoruz. İzin alınmayan partilerle savaşmak için çabalarımızı iki katına çıkarıp, saldırgan davetlileri uzak tutmaya çalışacağız. Orinda'da yaşanan o korkunç olaydaki davetlilerin davranışları da buna dahil." mesajını paylaştı.</p>
      <p>Chesky bu durumun kabullenemez olduğunu belirterek, "Daha iyi hizmet vermeliyiz ve vereceğiz." diye de ekledi.</p>
      <figure>
        <iframe data-src="https://twitter.com/euronewses/status/1190675126594879489" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Airbnb, konaklama hizmeti yerine sadece parti vermek amacıyla tutulan evleri tespit etmek için kendi geliştirdiği "risk belirleme' teknolojisini kullanacak. Risk unsuru içeren rezervasyonlar özel olarak oluşturulan ekipler tarafından kontrol edilerek, "misafir davranış kurallarına" aykırı olanlar engellenecek.</p>
      <figure>
        <iframe data-src="https://twitter.com/euronewses/status/1190675204390838272" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kaliforniya'nın refah seviyesi yüksek semtlerinden Orinda'da 31 Ekim gecesi düzenlenen bir partide yaşları 19 ile 29 arasında değişen 5 kişi silahla vurularak hayatını kaybetmişti. Polis, söz konusu partide 100'ü aşkın kişi olduğunu açıklamıştı.</p>
      <p>Evin sahibi Michael Wang ifadesinde, kiralamayı yapan kadının söz konusu mekanda 10-12 kişinin katılacağı bir aile yemeği düzenleyeceğini söylediğini belirtmişti.</p>
      <ul>
        <li>
          <b>
            <a href="https://tr.euronews.com/2019/03/08/airbnb-deneyimleri-konakladigimiz-evlerde-biri-bizi-gozetliyor-mu-gizli-kamera-guvenlik">Airbnb deneyimleri: Konakladığımız evlerde biri bizi gözetliyor mu?</a>
          </b>
        </li>
        <li>
          <b>
            <a href="https://tr.euronews.com/2019/01/04/gelecegin-girisimcilerini-cikaracak-11-sirket-aralarinda-google-yok">Geleceğin girişimcilerini çıkaracak 11 şirket, aralarında Google yok</a>
          </b>
        </li>
        <li>
          <a href="https://tr.euronews.com/2018/09/24/turizm-patlamasi-portekizlileri-evlerinden-etti">
            <b>Turizm patlaması Portekizlileri evlerinden etti</b>
          </a>
        </li>
      </ul>
    </article>
  </body>
</html>