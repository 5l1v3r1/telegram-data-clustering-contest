<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tramsfrans.aftonbladet.se/2019/11/sofia-wistams-avslojande-om-sofias-anglar/"/>
    <meta property="og:site_name" content="Tramsfrans"/>
    <meta property="article:published_time" content="2019-11-03T10:38:00+00:00"/>
    <meta property="og:title" content="Sofia Wistams avslöjande om Sofias Änglar"/>
    <meta property="og:description" content="Sofia Wistam avslöjar att man inte kan renovera kök och badrum på 4 dagar, och att allt man ser på tv inte är som det ser ut."/>
  </head>
  <body>
    <article>
      <h1>Sofia Wistams avslöjande om Sofias Änglar</h1>
      <address><time datetime="2019-11-03T10:38:00+00:00">03 Nov 2019, 10:38</time> by <a rel="author" href="https://tramsfrans.aftonbladet.se/author/tramsfrans/" target="_blank">tramsfrans</a></address>
      <p> </p>
      <figure>
        <img src="https://imgs.aftonbladet-cdn.se/v2/images/2e8fa2de-ccf6-4ef6-b1d2-f5284d2e1b5e?fit=crop&amp;h=749&amp;q=50&amp;w=1100&amp;s=9892c5de7f0265061a840cd985a173f76b108267"/>
      </figure>
      <p>
        <i>Foto: Anna Tärnhuvud</i>
      </p>
      <p><b>Det här kanske kommer som en stor chock för er</b>, men jag har ett stort avslöjande. Saker går inte alltid lika fort i verkligheten som de gör på tv! Sofia Wistam har gästat podcasten TV-fabriken, och berättar att allt inte är lika enkelt som det ser ut i Sofias Änglar på Kanal 5. <a href="https://www.aftonbladet.se/nojesbladet/a/RRXK9A/sofia-wistam-avslojar-fusket-i-sofias-anglar">Nöjesbladet rapporterar</a>:</p>
      <p>
        <i>”Exempelvis byggs inte alltid saker lika snabbt som det framställs i programmet.</i>
      </p>
      <p>
        <i>– Det är väldigt mycket som är fejk i tv, säger hon”</i>
      </p>
      <p><b>Att saker inte byggs lika snabbt som det ibland framstår i tv</b> är nog tur för samtliga inblandade. Troligtvis hade det inte varit speciellt roligt att bo i ett hus som blivit ihopsnickrat på några dagar av ett snickarteam som packar ihop och drar till Stockholm och aldrig kommer tillbaka. Sofia Wistam fortsätter:</p>
      <p>
        <i>”– Att vi inte gör allt på fyra dagar kanske. När det är badrum och kök så måste vi börja veckor innan, vi vill ju inte göra något fuskbygge. Sen så är det så klart så att de ibland vet om saker som ska hända.”</i>
      </p>
      <p><b>Det känns tryggt att det inte genomförs några fuskbyggen i Sofias Änglar.</b> Annars hade man verkligen gjort familjerna en björntjänst och lämnat dem i en ännu sämre situation än tidigare, och det hade troligtvis inte varit så bra publicitet för programmet. Det vore onekligen tråkigt om ”<i>Fuskbyggarna</i>” på TV4 fick jaga Sofia Wistam på Kanal 5.</p>
      <p><b>Allt man ser på tv är alltså inte på riktigt</b>, och det känns befriande att Sofia Wistam pratar öppet om det. Några som däremot aldrig skulle erkänna att något de gör är fejk är alla svenska kändisar med egna realityserier. De är precis lika tokiga och spontana som vanligt, och allt som händer i programmen är faktiskt ren slump och inte alls bestämt i förväg av redaktörer och inslagsproducenter.</p>
    </article>
  </body>
</html>