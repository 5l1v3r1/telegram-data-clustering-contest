<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739827"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T10:45:00+00:00"/>
    <meta property="og:title" content="สาวท้องแก่ถึงคาด ขี่จยย.ชนท้าย6ล้อตายทั้งกลม-ลูกเจ็บ2"/>
    <meta property="og:description" content="หญิงท้องแก่ 8 เดือนใกล้คลอดดวงถึงคาด ขี่รถจักรยานยนต์ชนรถบรรทุก 6 ล้อเสียชีวิตตายทั้งกลม โชคดีลูกอีก 2 คนซ้อนท้ายได้รับบาดเจ็บ"/>
  </head>
  <body>
    <article>
      <h1>สาวท้องแก่ถึงคาด ขี่จยย.ชนท้าย6ล้อตายทั้งกลม-ลูกเจ็บ2</h1>
      <address>
        <time datetime="2019-11-03T10:45:00+00:00">03 Nov 2019, 10:45</time>
      </address>
      <p>
        <b>หญิงท้องแก่ 8 เดือนใกล้คลอดดวงถึงคาด ขี่รถจักรยานยนต์ชนรถบรรทุก 6 ล้อเสียชีวิตตายทั้งกลม โชคดีลูกอีก 2 คนซ้อนท้ายได้รับบาดเจ็บ</b>
      </p>
      <p>เมื่อวันที่ 3 พ.ย. พ.ต.ท กิตติ ผึ้งสีใส สว.(สอบสวน) สภ.แก่งโสภา จ.พิษณุโลก รับแจ้งอุบัติเหตุรถบรรทุก 6 ล้อ ทะเบียน 81-7960 พิษณุโลก เฉี่ยวชนกับจักรยานยนต์ ทะเบียน ขทว 704 พิษณุโลก จุดเกิดเหตุถนนสายบ้านเนินสว่าง ต.บ้านกลาง อ.วังทอง จ.พิษณุโลก พบผู้บาดเจ็บหญิง 1 ราย เด็กชาย 1 ราย และเด็กหญิงอีก1 ราย ผู้บาดเจ็บหญิงรายแรกมีบาดแผลเปิดขนาดใหญ่ที่ศีรษะอาการสาหัส เจ้าหน้าที่จึงรีบช่วยเหลือนำส่งโรงพยาบาล และระหว่างทางนำส่งเสียชีวิตในเวลาต่อมา ส่วนผู้บาดเจ็บอีก2ราย มีบาดแผลถลอกฟกช้ำตามร่างกาย<br/><br/>พ.ต.ท กิตติ เปิดเผยว่า ผู้เสียชีวิตชื่อนางรจนา สุขกุล อายุ 35 ปี ชาวต.บ้านกลาง อ.วังทอง จ พิษณุโลก ส่วนผู้บาดเจ็บทราบอายุ 6 ปี และอายุ 9 ปี ทั้งคู่เป็นลูกของผู้เสียชีวิต ทั้งนี้จากการสอบสวนขณะเกิดเหตุผู้เสียชีวิตซึ่งกำลังตั้งครรภ์ 8 เดือน ขี่รถจักรยานยนต์โดยมีลูก 2 คนนั่งซ้อนท้ายมา เมื่อถึงจุดเกิดเหตุเป็นจังหวะเดียวกับที่รถบรรทุก 6 ล้อ ซึ่งขับขี่อยู่ด้านหน้า จู่ ๆ รถของผู้เสียชีวิตเกิดเสียหลัก พุ่งเข้าไปชนท้ายอย่างจังเป็นเหตุให้นางรจนา เสียชีวิตพร้อมลูกน้อยในครรภ์ 8 เดือน เบื้องต้นจึงได้ลงบันทึกประจำวันไว้ และจะสอบสวนอย่างละเอียดอีกครั้งถึงสาเหตุของการเกิดอุบัติเหตุในครั้งนี้ เพื่อดำเนินคดีตามกฎหมายต่อไป.</p>
      <figure>
        <img src="https://www.dailynews.co.th/admin/upload/20191103/news_HkhfbPqFCW175755_533.jpg?v=20191104076?v=8642"/>
      </figure>
      <figure>
        <img src="https://www.dailynews.co.th/admin/upload/20191103/news_rwCATJVQjx175756_533.jpg?v=20191104076?v=1127"/>
      </figure>
    </article>
  </body>
</html>