<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/alvares-nokautuvav-kovalova-i-stav-chempionom-wbo-v-napivvazhkiy-vazi-328318_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T10:26:00+00:00"/>
    <meta property="og:title" content="Альварес нокаутував Ковальова і став чемпіоном WBO в напівважкій вазі"/>
    <meta property="og:description" content="Мексиканський боксер став чемпіоном світу в четвертій ваговій категорії."/>
  </head>
  <body>
    <article>
      <h1>Альварес нокаутував Ковальова і став чемпіоном WBO в напівважкій вазі</h1>
      <h2>Мексиканський боксер став чемпіоном світу в четвертій ваговій категорії.</h2>
      <address>
        <time datetime="2019-11-03T10:26:00+00:00">03 Nov 2019, 10:26</time>
      </address>
      <p><b><a href="https://dt.ua/SPORT/meksikanskiy-bokser-kanelo-pidpisav-rekordniy-kontrakt-v-istoriyi-sportu-291291_.html">Сауль Альварес</a></b> (53-1-2, 36 КО) в Лас-Вегасі нокаутував росіянина Сергія Ковальова (34-4-1, 29 КО) і став чемпіоном світу у напівважкій вазі за версією WBO.</p>
      <p>Поєдинок проходив з перемінним успіхом і був складним для оцінювання, а результат бою вирішив найсильніший нокаут Альваресом Ковальова в 11-му раунді.</p>
      <p>Зазначимо, що двоє суддів на момент початку 11-го раунду віддавали перемогу Альваресу – 96:94, 96:94. Третій суддя нарахував нічию – 95:95.</p>
      <p>Таким чином, Сауль Альварес виграв титул за версією WBO в напівважкій вазі і став чемпіоном світу у чотирьох вагових категоріях.</p>
      <p>"Дуже вдячний всім. Цей бій — лише крок у моїй кар'єрі, оскільки я пишу велику історію. Це я можу гарантувати. План на бій? В першу чергу, треба було мати терпіння. Я усвідомлював, що піде п'ять, шість, сім раундів на те, щоб пристосуватися до цього поєдинку.</p>
      <p>Я - новачок у цій вазі, для мене це нові відчуття. Це був дуже рівний бій, Ковальов добре захищався. Але я прекрасно розумів, чим усе завершиться. Все сталося саме так, як я планував", - прокоментував свою перемогу Канело.</p>
      <p>Раніше повідомлялося про те, що мексиканський боксер <b><a href="https://dt.ua/SPORT/meksikanskiy-bokser-kanelo-pidpisav-rekordniy-kontrakt-v-istoriyi-sportu-291291_.html">Канело підписав рекордний контракт в історії спорту</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>