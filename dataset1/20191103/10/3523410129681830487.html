<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637684/%D8%B2%D9%85%D8%A7%D9%86-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86-%D9%85%D9%84%DB%8C-%D9%85%D8%AA%D8%B1%D8%AC%D9%85%D8%A7%D9%86-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T10:07:00+00:00"/>
    <meta property="og:title" content="زمان برگزاری جشن ملی مترجمان اعلام شد"/>
    <meta property="og:description" content="رئیس هیئت مدیره انجمن صنفی مترجمان گفت:جشن ملی مترجمان در جمعه ۲۴ آبان ماه، اولین روز هفته کتاب برگزار می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/637684/%D8%B2%D9%85%D8%A7%D9%86-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86-%D9%85%D9%84%DB%8C-%D9%85%D8%AA%D8%B1%D8%AC%D9%85%D8%A7%D9%86-%D8%A7%D8%B9%D9%84%D8%A7%D9%85-%D8%B4%D8%AF">زمان برگزاری جشن ملی مترجمان اعلام شد</a>
      </h1>
      <h2>رئیس هیئت مدیره انجمن صنفی مترجمان گفت:جشن ملی مترجمان در جمعه ۲۴ آبان ماه، اولین روز هفته کتاب برگزار می‌شود.</h2>
      <address><time datetime="2019-11-03T10:07:00+00:00">03 Nov 2019, 10:07</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمدرضا اربابی رئیس هیئت مدیره انجمن صنفی <b>مترجمان</b> درباره جشن ملی مترجمان گفت: جشن ملی مترجمان جمعه ۲۴ آبان ماه، اولین روز هفته کتاب در فرهنگسرای اندیشه از ساعت ۱۶ تا ۱۷ برگزار می‌شود.</p>
      <p>وی افزود:در این مراسم از محمود بهروزی که از مترجمان پیشکسوت <b>زبان فرانسه</b> است، تجلیل خواهد شد. او آثار متعددی در حوزه تاریخ و ادبیات دارد و نخستین کتابش را در سال‌های ۶۰ و ۶۲ منتشر کرد.</p>
      <p>اربابی با بیان اینکه تعداد ۳۰ اثر به دبیرخانه جایزه جهانی ترجمه رسید که از این میان ۱۰ اثر به مرحله دوم داوری راه یافتند، گفت:برگزیده این بخش در جشن ملی مترجمان معرفی و از او تقدیر خواهد شد. مترجم محبوب من از دیگر بخش‌های جشن ملی مترجمان است که رای گیری آن از امروز آغاز می‌شود و تا ۲۰ آبان ماه ادامه خواهد داشت. در روز جشن ملی مترجمان از برگزیدگان این بخش هم تجلیل خواهد شد.</p>
      <p>رئیس هیئت مدیره انجمن صنفی مترجمان با اشاره به همکاری موسسه خانه کتاب و کانون صنفی مترجمان در برگزاری جشن ملی مترجمان بیان کرد: با توجه به همکاری موسسه خانه کتاب و کانون صنفی مترجمان در برگزاری جشن ملی مترجمان و همکاری دفتر مجامع وزارت ارشاد در جایزه جهانی ترجمه تلاش می‌کنیم از سید عباس صالحی وزیر فرهنگ و ارشاد اسلامی برای حضور در مراسم جشن ملی مترجمان دعوت کنیم.</p>
    </article>
  </body>
</html>