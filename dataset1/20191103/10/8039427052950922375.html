<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945340"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T10:15:47+00:00"/>
    <meta property="og:title" content="నేడే జనసేన లాంగ్ మార్చ్.. ఎవరెవరు పాల్గొంటున్నారంటే..."/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>నేడే జనసేన లాంగ్ మార్చ్.. ఎవరెవరు పాల్గొంటున్నారంటే...</h1>
      <address>
        <time datetime="2019-11-03T10:15:47+00:00">03 Nov 2019, 10:15</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>విశాఖపట్నం : </b>ఇసుక సమస్యపై పోరుబాటకు జనసేన పార్టీ సన్నద్ధమైన విషయం తెలిసిందే. ఇసుక కొరతను నిరసిస్తూ భవన నిర్మాణ కార్మికులకు అండగా విశాఖపట్నంలో ఆదివారం నాడు జనసేన లాంగ్‌ మార్చ్‌ నిర్వహించనుంది. ఇసుకను వెంటనే అందుబాటులోకి తేవాలని, ప్రస్తుతం ఉపాధి కోల్పోయిన భవన నిర్మాణ కార్మికులకు ఆర్థికంగా సాయం చేయాలనే డిమాండ్‌తో ఈ నిరసన కార్యక్రమం చేపడుతోంది. మధ్యాహ్నం మూడు గంటలకు మద్దిలపాలెం జంక్షన్‌ నుంచి జీవీఎంసీ ప్రధాన కార్యాలయం ఎదురుగా ఉన్న గాంధీ విగ్రహం వరకు పవన్‌కల్యాణ్‌ నేతృత్వంలో భవన నిర్మాణ కార్మికులతో భారీ ర్యాలీ నిర్వహించనున్నారు.</p>
      <p> </p>
      <p>జనసేన అధినేత పవన్‌కల్యాణ్‌ ఈ కార్యక్రమానికి అన్ని పార్టీల సహకారం కోరారు. అన్ని ప్రతిపక్ష పార్టీల అధ్యక్షులకు ఫోన్లు చేసి పాల్గొనాలని విజ్ఞప్తి చేశారు. బీజేపీ, టీడీపీ ఇందులో పాల్గొనేందుకు అంగీకారం తెలిపాయి. అయితే బీజేపీ పాల్గొంటే అది తమకు సైద్ధాంతిక విభేదం అవుతుందని భావించి వామపక్షాలు దూరం కావాలని నిర్ణయించాయి. లాంగ్‌ మార్చ్‌లో పాల్గొనాలని తమ పార్టీ సీనియర్‌ నేతలు చింతకాలయ అయ్యన్నపాత్రుడు, గంటా శ్రీనివాసరావు, కింజరాపు అచ్చెన్నాయుడులను టీడీపీ ఆదేశించింది. నగరంలో జనసేన నేతలు నాదెండ్ల మనోహన్‌, నాగబాబు, తోట చంద్రశేఖర్‌, సీబీఐ మాజీ జేడీ లక్ష్మీనారాయణ, కోన తాతారావు తదితరులు లాంగ్‌ మార్చ్‌ ఏర్పాట్లను పర్యవేక్షిస్తున్నారు.</p>
    </article>
  </body>
</html>