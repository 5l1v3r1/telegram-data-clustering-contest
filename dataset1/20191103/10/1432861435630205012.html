<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/levski-mozhe-da-se-prodade-dvama-za-da-osiguri-pari-za-novi-1391237.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T10:33:00+00:00"/>
    <meta property="og:title" content="Левски може да се продаде двама, за да осигури пари за нови"/>
    <meta property="og:description" content="Изпълнителният директор на Левски Павел Колев разкри, че целта пред ръководството е през зимата да усили халфовата линия Сините имат нужда от разиграващ полузащитник, който и да умее да вкарва голове"/>
  </head>
  <body>
    <article>
      <h1>Левски може да се продаде двама, за да осигури пари за нови</h1>
      <address><time datetime="2019-11-03T10:33:00+00:00">03 Nov 2019, 10:33</time> by <a rel="author">Sportlive.bg</a></address>
      <p>Изпълнителният директор на <a href="https://www.sportlive.bg/bgfootball/levski"><b>Левски</b></a> Павел Колев разкри, че целта пред ръководството е през зимата да усили халфовата линия. "Сините" имат нужда от разиграващ полузащитник, който и да умее да вкарва голове. На „Герена" явно не са доволни от хората на тази позиция - португалеца Филипе Нашименто и аржентинеца Франко Мазурек.</p>
      <p>Очаква се в края на годината те да бъдат продадени. С парите от двамата пък Левски ще финансира привличането на качествен халф. Играчи за тази позиция вече са небелязани в няколко западноевропейски шампионати. И скаути на сините ги наблюдават на живо, твърди "Тема спорт".</p>
      <p>Колев призна, че <a href="https://www.sportlive.bg/bgfootball/levski/Ne-vsichki-igrachi-s-iztichashti-dogovori-v-Levski-shte-poluchat-predlozheniq-za-novi-1390941.html"><b>част от играчите на „Герена" с изтичащи договори няма да получат предложения за нови</b></a>. В тази категория може да попадне и Нашименто. 24-годишният португалец бе отписван в началото на кампанията и бе оставен да си търси отбор. След продажбата на Давиде Мариани обаче бързо бе привикан в състава. В първенството той има 7 шампионатни мача, в които е вкарал 2 гола и е направил 3 асистенции. Ако сините не смятат да му предлагат контракт, то ще трябва да го трансферират, за да не го изпуснат без пари през лятото.</p>
      <p>Към Франко Мазурек пък проявяват интерес гръцки тимове. През лятото той дойде от местния Панетоликос. Аржентинецът обаче така и не успява да се наложи в единайсеторката. Франко е бил на терена в 13 шампионатни срещи, в които има 1 гол и една асистенция. В последния мач срещу Дунав (2:0) той бе първият заменен от сините - напусна терена в 62-ата минута за сметка на 17-годишния Мартин Петков.</p>
      <p>
        <b>
          <i>Наскоро пък главният скаут на Левски намекна за скромна зимна селекция. <a href="https://www.sportlive.bg/bgfootball/levski/Skautyt-na-Levski-namekna-che-predstoi-skromna-selekciq-1388674.html">Вижте какво каза Богдан Патрашку в този материал</a>.</i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Ludogorec-razpitva-za-zvezda-na-Levski-gotov-e-da-dade-milion-evro-1391023.html"/>
        <a href="https://www.sportlive.bg/bgfootball/levski/Ne-vsichki-igrachi-s-iztichashti-dogovori-v-Levski-shte-poluchat-predlozheniq-za-novi-1390941.html"/>
        <a href="https://www.sportlive.bg/bgfootball/bgfootballother/Trenxoryt-na-Dunav-V-posledniq-moment-namerihme-pari-za-pytuvaneto-do-Sofiq-1390581.html"/>
        <a href="https://www.sportlive.bg/bgfootball/levski/Petyr-Hubchev-otlichi-edin-faktor-donesyl-pobedata-nad-Dunav-1390578.html"/>
      </related>
    </article>
  </body>
</html>