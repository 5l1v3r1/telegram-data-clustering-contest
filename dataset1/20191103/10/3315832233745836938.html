<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/250a971113351917/dodon-despre-soarta-coalitiei-de-guvernare-s-au-trecut-niste-limite-din-partea-unor-parteneri-exista-doua-scenarii.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T10:47:07+00:00"/>
    <meta property="og:title" content="Dodon, despre soarta coaliției de guvernare: „S-au trecut niște limite din partea unor parteneri, Există două scenarii”"/>
    <meta property="og:description" content="Președintele Igor Dodon afirmă că soarta coaliției de guvernare, formată din PSRM și Blocul ACUM Platforma DA și PAS, va fi decisă săptămâna viitoare."/>
  </head>
  <body>
    <article>
      <h1>Dodon, despre soarta coaliției de guvernare: „S-au trecut niște limite din partea unor parteneri, Există două scenarii”</h1>
      <address><time datetime="2019-11-03T10:47:07+00:00">03 Nov 2019, 10:47</time> by <a rel="author">Jurnal.md</a></address>
      <p>
        <b>Președintele Igor Dodon afirmă că soarta coaliției de guvernare, formată din PSRM și Blocul ACUM Platforma DA și PAS, va fi decisă săptămâna viitoare.</b>
      </p>
      <p>„Îmi doresc această majoritate parlamentară să-și continue activitatea. Noi am susținut acest Guvern. Lucrurile se pot schimba săptămâna viitoare, pentru că s-au trecut niște limite în această campanie electorală din partea unor parteneri”, a declarat astăzi Dodon.</p>
      <p>Acesta a dat de înțeles că se referă la criticile aduse candidatului PSRM la funcția de primar al capitalei, Ion Ceban.</p>
      <p>„Nu s-a dat pradă emoțiilor să răspundă la fel de dur după cum a fost atacat”, a spus Igor Dodon.</p>
      <p>Șeful statului a adăugat că există două scenarii privind evoluția de mai departe a lucrurilor.</p>
      <p>„Sau va fi coaliție, sau nu va fi”, a spus acesta.</p>
      <p>Întrebat cum vor proceda socialiștii mai departe, în situația în care nu vor mai putea promova legi în Parlament, fără o majoritate parlamentară, Dodon a răspuns: „Comentarii mai detaliate, care să nu influențeze votul de astăzi, voi putea oferi astăzi, după ora 21:00”.</p>
    </article>
  </body>
</html>