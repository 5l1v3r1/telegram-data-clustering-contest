<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/smartisan-jianguo-pro-3-ufficiale-lo-smartphone-prodotto-dal-creatore-di-tiktok/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T10:27:00+00:00"/>
    <meta property="og:title" content="Smartisan Jianguo Pro 3: ufficiale lo smartphone prodotto dal creatore di TikTok"/>
    <meta property="og:description" content="Lo smartphone targato TikTok ha caratteristiche tecniche da top di gamma. A bordo troviamo infatti il potente processore Snapdragon 855 Plus di Qualcomm."/>
  </head>
  <body>
    <article>
      <h1>Smartisan Jianguo Pro 3: ufficiale lo smartphone prodotto dal creatore di TikTok</h1>
      <address>
        <time datetime="2019-11-03T10:27:00+00:00">03 Nov 2019, 10:27</time>
      </address>
      <p>ByteDance, <b>ovvero il creatore di TikTok</b>, <a href="https://www.fonearena.com/blog/297026/tiktok-bytedance-smartisan-jianguo-pro-3-price-specifications.html">ha appena annunciato</a> un nuovo smartphone, Smartisan Jianguo Pro 3. Non molto tempo fa, la società decise di acquistare alcuni brevetti dal produttore di smartphone Smartisan. Il dispositivo, annunciato durante gli scorsi giorni, è nato proprio da questo accordo.</p>
      <p>Il dispositivo <b>monta il SoC <a href="http://www.tomshw.it/smartphone/qualcomm-annuncia-il-nuovo-snapdragon-855-plus/">Snapdragon 855 Plus</a></b>, 8/12 GB di RAM e 128/256 GB di memoria interna. Il sistema operativo scelto è Smartisan OS 7.0, basato su Android 9 Pie. Jianguo Pro 3 ha un display AMOLED FHD+ da 6,39 pollici, monta un lettore di impronte digitali nello schermo ed è alimentato da una batteria da 4.000 mAh, compatibile con la ricarica rapida fino a 18W.</p>
      <figure>
        <img src="https://www.tomshw.it/images/images/2019/11/smartisan-tiktok-60285.768x432.jpg"/>
      </figure>
      <p>Il creatore di TikTok, applicazione utilizzata dai più giovani per condividere video, non poteva che soffermare la propria attenzione anche sul comporta fotografico. In Smartisan Jianguo Pro 3 troveremo <b>una fotocamera frontale da 20 MP</b>, posizionata nel notch, e una quad-camera nella parte posteriore da 48 MP, 13 MP (grandangolare), 8 MP (teleobiettivo con zoom 2x) e 5 MP (macro).</p>
      <p>Disponibile nelle colorazioni nero, bianco e verde, lo smartphone <b>sarà acquistabile in tre differenti versioni:</b></p>
      <ul>
        <li>8 GB di RAM e 128 GB di storage (2899 yuan, circa 368 euro);</li>
        <li>8 GB di RAM e 256 GB di ROM (3199 yuan, circa 406 euro);</li>
        <li>12 GB di RAM e 256 GB di memoria interna (3599 yuan, circa 457 euro).</li>
      </ul>
      <p>Smartisan Jianguo Pro 3 sarà venduto a partire dal prossimo 4 novembre in Cina.</p>
      <blockquote>Lo Xiaomi Mi Mix 3 5G è uno degli smartphone compatibili con il nuovo standard di rete e disponibile in Europa. Lo trovate a <a href="https://toms.it/BoLjy">questo link.</a></blockquote>
    </article>
  </body>
</html>