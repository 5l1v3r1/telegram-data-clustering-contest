<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619599/%D8%A7%D9%82%D8%AA%D8%B5%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%DA%86%D9%87-%D9%88%D8%B6%D8%B9%DB%8C%D8%AA%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T10:41:00+00:00"/>
    <meta property="og:title" content="اقتصاد آمریکا در چه وضعیتی قرار دارد؟"/>
    <meta property="og:description" content="میزان درآمدهای مالیاتی دولت آمریکا اکنون از ۳.۴ تریلیون دلار عبور کرده است."/>
  </head>
  <body>
    <article>
      <h1>اقتصاد آمریکا در چه وضعیتی قرار دارد؟</h1>
      <address>
        <time datetime="2019-11-03T10:41:00+00:00">03 Nov 2019, 10:41</time>
      </address>
      <p>
        <i>میزان درآمدهای مالیاتی دولت آمریکا اکنون از ۳.۴ تریلیون دلار عبور کرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> میزان درآمد های مالیاتی دولت این کشور تا پایان ماه اکتبر به سه تریلیون و ۴۹۳ میلیارد و ۴۵۱ میلیون ۸۷۹ هزار دلار رسیده است. میزان درآمد مالیاتی هر شهروند آمریکایی تا پایان ماه سپتامبر به طور متوسط ۱۰ هزار و ۵۸۸ دلار و میزان درآمد هر مالیات دهنده آمریکایی به طور متوسط ۲۸ هزار و ۳۳۴ دلار بوده است.</p>
      <p>به گزارش سایت رسمی اعلام بدهی آمریکا، از طرف دیگر میزان مالیات بر درآمد دولت آمریکا تا پایان ماه اکتبر به یک تریلیون و ۷۰۷ میلیارد و ۲۰۳ میلیون دلار رسیده است. این میزان درآمد برای مالیات‌ها بر درآمد شرکت‌های آمریکایی ۲۲۹ میلیارد و ۵۳۸ میلیون دلار بوده است.</p>
      <p>تا پایان ماه اکتبر، نسبت درآمد به تولید ناخاص داخلی این کشور به ۱۹.۳۱ درصد رسیده است. بین بازه زمانی ۱۹۰۰ تا ۲۰۱۹ بیشترین نسبت درآمد به تولید ناخالص داخلی آمریکا مربوط به سال ۲۰۰۰ با ۱۹.۵ درصد و بیشترین نسبت مخارج به تولید ناخالص داخلی مربوط به سال ۲۰۰۰ با ۱۷.۴۵ درصد تولید ناخالص داخلی بوده است.</p>
      <p>حجم تولید ناخالص داخلی آمریکا در بازه دوازده ماهه منتهی به اکتبر به ۲۱ تریلیون و ۵۷۴ میلیارد و ۹۵۵ میلیون دلار رسیده است که بدین ترتیب، آمریکا جایگاه خود را به عنوان بزرگ ترین اقتصاد جهان حفظ کرده است.</p>
      <p>جمعیت آمریکا در حال حاضر ۳۲۹ میلیون ۹۳۸ هزار و ۵۲ نفر است که از این تعداد، ۱۵۸ میلیون و ۸۳ هزار و ۸۶۹ نفر در بازار کار مشارکت داشته اند. از بین جمعیت شاغل آمریکایی، ۱۲۵ میلیون و ۹۳۵ هزار و ۵۲۶ نفر در بخش خصوصی مشغول به کار بوده اند و ۸ میلیون ۸۳۲ هزار و ۶۷۹ نفر نیز خود اشتغال بوده اند.</p>
      <p>از بین کل شاغلین آمریکایی، ۱۳۱ میلیون و ۲۸۷ هزار و ۳۸۰ نفر به صورت تمام وقت و ۲۷ میلیون و ۹۲ هزار و ۸۱۰ نفر به صورت پاره وقت مشغول به کار بوده اند. هم چنین ۵۴ میلیون و ۷۰ هزار و ۶۲ نفر بازنشسته تا پایان این ماه در امریکا بوده اند.</p>
    </article>
  </body>
</html>