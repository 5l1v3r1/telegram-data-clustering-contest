<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/microsoft-office-arriva-la-nuova-applicazione-gratuita-e-completa-per-android/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T10:39:00+00:00"/>
    <meta property="og:title" content="Microsoft Office: arriva la nuova applicazione gratuita e completa per Android"/>
    <meta property="og:description" content="Grazie alla nuova versione di Microsoft Office, gli utenti Android avranno accesso alla creazione e modifica completa dei documenti."/>
  </head>
  <body>
    <article>
      <h1>Microsoft Office: arriva la nuova applicazione gratuita e completa per Android</h1>
      <address>
        <time datetime="2019-11-03T10:39:00+00:00">03 Nov 2019, 10:39</time>
      </address>
      <p>Microsoft <a href="https://m.gsmarena.com/microsoft_launches_a_new_app_combining_all_office_tools_in_one_place_for_android-amp-39936.php">ha recentemente lanciato</a> una nuova applicazione per Android che permette di gestire quasi tutti i documenti. Sono oramai anni che gli utenti chiedono alla società di Redmond <b>una soluzione completa per Android</b> che offra la possibilità di gestire i propri documenti, dato che gli smartphone e i tablet vengono spesso utilizzati per scopi professionali.</p>
      <p>Il nuovo software presenta un design moderno ed estremamente semplice. Gli utenti potranno così gestire liberamente <b>i file Word, Excel, Power Point e PDF.</b> Questa è sicuramente un’ottima soluzione per convogliare tutta la suite Office in un singolo luogo.</p>
      <figure>
        <img src="https://www.tomshw.it/images/images/2019/07/microsoft-amplifon-40988.768x432.jpg"/>
      </figure>
      <p>L’assenza di pubblicità rende questa applicazione gratuita una scelta ideale per chi ha intenzione di sfruttare il proprio smartphone o tablet Android per gestire file di diversa tipologia. <a href="http://www.tomshw.it/smartphone/microsoft-surface-neo-caratteristiche/">Microsoft</a> ha deciso di includere un po’ tutte le funzioni che gli utenti desiderano da molto tempo, tra cui: <b>firma dei documenti PDF</b>, creazione di documenti da foto e conversione da un formato a un altro.</p>
      <p><b>L’applicazione è disponibile su Google Play Store.</b> Per il momento, dato che ci troviamo ancora in una fase embrionale, gli utenti potrebbero trovare dei bug, che dovrebbero comunque essere eliminati durante i prossimi aggiornamenti.</p>
      <blockquote>Samsung Galaxy S10 Plus è disponibile all’acquisto su Amazon tramite<a href="https://toms.it/CZGdX"> questo link.</a></blockquote>
    </article>
  </body>
</html>