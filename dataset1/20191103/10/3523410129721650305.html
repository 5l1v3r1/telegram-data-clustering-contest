<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637701/%D9%87%D9%86%D8%AF-%D9%88-%D9%BE%D8%A7%DA%A9%D8%B3%D8%AA%D8%A7%D9%86-%D8%B1%D9%82%D8%A8%D8%A7%DB%8C-%D8%A7%D8%B5%D9%84%DB%8C-%D9%85%D8%A7-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D8%AC%D9%87%D8%A7%D9%86%DB%8C-%DA%A9%D8%A8%D8%AF%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T10:41:00+00:00"/>
    <meta property="og:title" content="هند و پاکستان رقبای اصلی ما در مسابقات جهانی کبدی هستند"/>
    <meta property="og:description" content="بازیکن تیم کبدی جوانان کشورمان گفت: هند رقیب اصلی ماست و امیدوارم بتوانیم در فینال این تیم را شکست دهیم و به قهرمانی برسیم."/>
  </head>
  <body>
    <article>
      <h1>
        <a href="https://www.bultannews.com/fa/news/637701/%D9%87%D9%86%D8%AF-%D9%88-%D9%BE%D8%A7%DA%A9%D8%B3%D8%AA%D8%A7%D9%86-%D8%B1%D9%82%D8%A8%D8%A7%DB%8C-%D8%A7%D8%B5%D9%84%DB%8C-%D9%85%D8%A7-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D8%AC%D9%87%D8%A7%D9%86%DB%8C-%DA%A9%D8%A8%D8%AF%DB%8C-%D9%87%D8%B3%D8%AA%D9%86%D8%AF">هند و پاکستان رقبای اصلی ما در مسابقات جهانی کبدی هستند</a>
      </h1>
      <h2>بازیکن تیم کبدی جوانان کشورمان گفت: هند رقیب اصلی ماست و امیدوارم بتوانیم در فینال این تیم را شکست دهیم و به قهرمانی برسیم.</h2>
      <address><time datetime="2019-11-03T10:41:00+00:00">03 Nov 2019, 10:41</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، میلاد احمدی  در خصوص آمادگی تیم‌‌کبدی جوانان جهت حضور در مسابقات جهانی کیش اظهار داشت: از آذر سال گذشته اردوهای تیم ملی آغاز شده و تا کنون 13 مرحله اردو را پشت سر گذاشتیم و به مرز آمادگی 80 درصدی رسیدیم. در آخرین مرحله نیز یک اردوی 7 روزه در کیش داریم تا به آمادگی کامل برسیم.</p>
      <p>وی در ادامه افزود: چند بازی تدارکاتی را برگزار کردیم ولی دندان‌گیر نبوده است. خوشبختانه در تیم جوانان انسجام کامل داریم و این توسط کادر فنی ایجاد شده است. باید بگویم بهترین تیم کبدی در سال اخیر در رده جوانان هستیم.</p>
      <p>بازیکن تیم کبدی جوانان کشورمان در خصوص شانس قهرمانی در مسابقات جهانی گفت: حتما فینالیست هستیم. هند رقیب اصلی ماست. امیدوارم بتوانیم در فینال این تیم را شکست دهیم و به قهرمانی برسیم. میزبان کیش است و حضور تماشاگران و میزبانی ایران یک‌ امتیاز است چرا که روحیه مضاعف به بازیکنان می‌دهد و هم در سطح جهانی در آینده برای ما اهمیت زیادی دارد.</p>
      <p>وی در خصوص شناخت از حریفان یادآور شد: بنگلادش و سریلانکا را آنالیز کردیم و از بابت این تیم‌ها نگرانی نداریم. هند و پاکستان تنها رقیبان اصلی ما هستند. سایر تیم‌ها برای ما دست و پا گیر نیستند.</p>
      <p>احمدی در پایان گفت: از فدراسیون و کادر فنی که شرایط را برای برگزاری 13 اردو فراهم کردند تشکر می‌کنم و امیدوارم بتوانیم بهترین نتیجه را در کیش کسب کنیم.</p>
    </article>
  </body>
</html>