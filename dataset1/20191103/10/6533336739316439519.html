<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/pecunia-olet-petrolio-ndash-sauditi-danno-via-libera-217973.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-03T10:25:00+00:00"/>
    <meta property="og:title" content="Saudi aramco, via alla quotazione del gigante petrolifero - bin salman blinda la famiglia e..."/>
    <meta property="og:description" content="PECUNIA? OLET DI PETROLIO – I SAUDITI DANNO IL VIA LIBERA ALLA QUOTAZIONE IN BORSA DI ARAMCO, DOPO ANNI DI ANNUNCI E SMENTITE. L’AZIENDA PIÙ PROFITTEVOLE DEL MONDO (111 MILIARDI COME APPLE, GOOGLE ED EXXON INSIEME) – IL PROBLEMA È LA TENUTA DEL VALORE DELLA CAPITALIZZAZIONE: BIN SALMAN L’AVEVA INDICATO IN 2MILA MILIARDI. NON CI ARRIVERÀ, MA PER IL PRINCIPE È COMUNQUE UNA VITTORIA: BLINDA LA FAMIGLIA, E SARÀ COMUNQUE BATTUTO OGNI RECORD DI QUOTAZIONE…"/>
  </head>
  <body>
    <article>
      <h1>Saudi aramco, via alla quotazione del gigante petrolifero - bin salman blinda la famiglia e...</h1>
      <address>
        <time datetime="2019-11-03T10:25:00+00:00">03 Nov 2019, 10:25</time>
      </address>
      <p>
        <b>PECUNIA? OLET DI PETROLIO – I SAUDITI DANNO IL VIA LIBERA ALLA QUOTAZIONE IN BORSA DI ARAMCO, DOPO ANNI DI ANNUNCI E SMENTITE. L’AZIENDA PIÙ PROFITTEVOLE DEL MONDO (111 MILIARDI COME APPLE, GOOGLE ED EXXON INSIEME) – IL PROBLEMA È LA TENUTA DEL VALORE DELLA CAPITALIZZAZIONE: BIN SALMAN L’AVEVA INDICATO IN 2MILA MILIARDI. NON CI ARRIVERÀ, MA PER IL PRINCIPE È COMUNQUE UNA VITTORIA: BLINDA LA FAMIGLIA, E SARÀ COMUNQUE BATTUTO OGNI RECORD DI QUOTAZIONE…</b>
      </p>
      <hr/>
      <figure>
        <iframe src="https://www.youtube.com/embed/_o5LyezjAfs" width="560" height="315" data-service="Youtube" scrolling="no"/>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1144018.htm">
          <img src="https://cdn-static.dagospia.com/img/foto/04-2019/i-profitti-di-saudi-aramco-1144018.png"/>
        </a>
        <figcaption>i profitti di saudi aramco</figcaption>
      </figure>
      <p>
        <b>1 – ARABIA SAUDITA: OK A QUOTAZIONE IN BORSA PER GIGANTE PETROLIFERO ARAMCO</b>
      </p>
      <p><b>(LaPresse/AFP)</b> - Via libera dell'Arabia saudita all'offerta pubblica iniziale di Aramco. Il regolatore del mercato finanziario ha annunciato di aver approvato l'IPO del gigante petrolifero. "Il Consiglio della Capital Market Authority (CMA) ha emesso la sua risoluzione che approva la richiesta della Saudi Arabian Oil Company (Saudi Aramco) per la vendita di una parte delle sue azioni", si legge in una dichiarazione rilasciata dall'istituzione sul suo sito web.</p>
      <figure>
        <a href="https://www.dagospia.com/mediagallery/Dago_fotogallery-254398/1175858.htm">
          <img src="https://cdn-static.dagospia.com/img/foto/06-2019/mohammed-bin-salman-1175858.jpg"/>
        </a>
        <figcaption>mohammed bin salman</figcaption>
      </figure>
      <p>
        <b>2 – ARAMCO, OK AL DEBUTTO IN BORSA E BIN SALMAN BLINDA LA FAMIGLIA</b>
      </p>
      <p>
        <b>Flavio Pompetti per <a href="http://www.ilmessaggero.it/">“il Messaggero”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254398/1139840.htm">
          <img src="https://cdn-static.dagospia.com/img/foto/04-2019/saudi-aramco-2-1139840.jpg"/>
        </a>
        <figcaption>saudi aramco 2</figcaption>
      </figure>
      <p>Via libera al debutto in Borsa della Saudi Aramco Oil. Il principe Mohammed bin Salman annuncerà oggi la scaletta che nelle prossime settimane con ogni probabilità porterà il primo produttore mondiale di petrolio a rompere ogni record precedente di quotazione (tra i 1.500 e i 1.800 miliardi di dollari) e di raccolta fondi (tra i 30 e i 36 miliardi) con l' offerta al pubblico del 2% delle azioni.</p>
      <p>
        <b>OPERAZIONE TRASPARENZA</b>
      </p>
      <p>L' erede apparente del trono saudita abbraccia una sfida di altissimo livello. Per la prima volta lo scorso giugno, mentre decine di banche e di agenzie internazionali studiavano il lancio, il resto del mondo è riuscito a sbirciare nella contabilità dell' azienda che la famiglia ha gestito finora come un fatto privato, mischiando spesso gli affari di stato con quelli della corona.</p>
      <figure>
        <a href="https://www.dagospia.com/mediagallery/Dago_fotogallery-254398/1139843.htm">
          <img src="https://cdn-static.dagospia.com/img/foto/04-2019/saudi-aramco-9-1139843.jpg"/>
        </a>
        <figcaption>saudi aramco 9</figcaption>
      </figure>
      <p>Si è avuta così la conferma che la Aramco è l' azienda più profittevole al mondo (111 miliardi di utili su 355,9 di fatturato), sia dentro che fuori il mercato degli idrocarburi e che la sua quotazione potrebbe battere almeno del 50% quella di Amazon (nel mirino anche Alibaba, che nel 2014 raccolse oltre 25 miliardi incluso l' esercizio delle opzioni). Per arrivare a questo traguardo di trasparenza la casa di Saud ha dovuto letteralmente scalare montagne.</p>
      <figure>
        <a href="https://www.dagospia.com/mediagallery/Dago_fotogallery-254398/1139839.htm">
          <img src="https://cdn-static.dagospia.com/img/foto/04-2019/saudi-aramco-1-1139839.jpg"/>
        </a>
        <figcaption>saudi aramco 1</figcaption>
      </figure>
      <p>L' azienda negli ultimi anni ha cancellato rimborsi e finanziamenti milionari che versava dalle casse della società petrolifera a quelle dei funzionari del governo, in una rete di connivenze familiari e di alleanze che è alla base del sistema politico saudita. Le donne, a lungo assenti dai ranghi della Aramco, sono state assunte in massa e sono oggi il 20% del personale.</p>
      <figure>
        <a href="https://www.dagospia.com/mediagallery/Dago_fotogallery-254398/1088655.htm">
          <img src="https://cdn-static.dagospia.com/img/foto/11-2018/vladimir-putin-e-mohammed-bin-salman-4-1088655.jpg"/>
        </a>
        <figcaption>vladimir putin e mohammed bin salman 4</figcaption>
      </figure>
      <p>E per assicurare la tenuta del valore di capitalizzazione, che Salman aveva inizialmente indicato in 2.000 miliardi di dollari, il principe ha dovuto corteggiare l' impegno a investire al momento del lancio da parte di alcune grandi famiglie, a partire da quelle che lui stesso ha decimato con gli arresti tre anni fa, all' inizio della campagna contro la corruzione con la quale ha consolidato il suo potere.</p>
      <figure>
        <a href="https://www.dagospia.com/mediagallery/Dago_fotogallery-254398/1139842.htm">
          <img src="https://cdn-static.dagospia.com/img/foto/04-2019/saudi-aramco-8-1139842.jpg"/>
        </a>
        <figcaption>saudi aramco 8</figcaption>
      </figure>
      <p>
        <b>TENSIONI POLITICHE</b>
      </p>
      <p>Le risorse nazionali da sole non saranno sufficienti per sostenere la domanda il giorno del lancio.</p>
      <p>Ci sarà bisogno di ricorrere alle piazze finanziarie estere. E su questa strada c' è un enorme ostacolo nella borsa di Wall Street, dove una legge approvata quest' anno a Washington autorizza le famiglie statunitensi delle vittime della strage dell' 11 settembre del 2001 a chiedere in tribunale un risarcimento alle aziende saudite.</p>
      <figure>
        <a href="https://www.dagospia.com/mediagallery/Dago_fotogallery-254398/1070307.htm">
          <img src="https://cdn-static.dagospia.com/img/foto/10-2018/mohammed-bin-salman-mohammed-bin-zayed-1070307.jpg"/>
        </a>
        <figcaption>mohammed bin salman mohammed bin zayed</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1140573.htm">
          <img src="https://cdn-static.dagospia.com/img/foto/04-2019/salah-khashoggi-con-mohammed-bin-salman-1140573.jpg"/>
        </a>
        <figcaption>salah khashoggi con mohammed bin salman</figcaption>
      </figure>
      <p>Infine c' è il problema della fragilità politica dell' area geografica sulla quale sorgono i pozzi della Aramco. Lo scorso aprile, quando la società ha emesso obbligazioni per prepararsi a finanziare il lancio in borsa, ha dovuto offrire un rendimento del 4% per raccogliere 12 miliardi di dollari di capitale da investitori internazionali sempre preoccupati da una possibile guerra e dagli effetti paralizzanti che avrebbe sulle risorse petrolifere dell' Arabia Saudita.</p>
      <figure>
        <a href="https://www.dagospia.com/mediagallery/Dago_fotogallery-254398/1070306.htm">
          <img src="https://cdn-static.dagospia.com/img/foto/10-2018/mohammed-bin-salman-foto-luca-locatelli-per-il-time-1070306.jpg"/>
        </a>
        <figcaption>mohammed bin salman foto luca locatelli per il time</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1139841.htm">
          <img src="https://cdn-static.dagospia.com/img/foto/04-2019/saudi-aramco-3-1139841.jpg"/>
        </a>
        <figcaption>saudi aramco 3</figcaption>
      </figure>
      <p>Come l' attacco iraniano del mese scorso che ha bloccato metà della produzione, e ha forzato un rinvio di quattro settimane per il debutto del titolo. Eppure a dispetto di tutte queste difficoltà, MbS è andato avanti, consapevole che il gioco riguarda non solo il successo dell' azienda, ma la sopravvivenza della sua famiglia e della stretta con la quale tiene il potere a Riad. Il calo del prezzo del petrolio negli ultimi anni, unica risorsa economica del Paese, ha messo in crisi il finanziamento del welfare che assicura alla famiglia reale il consenso popolare. E la stessa ambiguità nel management della Aramco è un ostacolo al successo finanziario dell' azienda nel campo internazionale, e quindi all' obiettivo di generare l' enorme volume di capitali di cui Salman dovrà disporre per realizzare il sogno di emancipare il suo Paese dalla monocultura del petrolio.</p>
      <figure>
        <a href="https://www.dagospia.com/mediagallery/Dago_fotogallery-254398/1139837.htm">
          <img src="https://cdn-static.dagospia.com/img/foto/04-2019/saudi-aramco-4-1139837.jpg"/>
        </a>
        <figcaption>saudi aramco 4</figcaption>
      </figure>
      <p>Una emancipazione che non potrà avvenire senza emancipare allo stesso tempo la casa reale.</p>
      <figure>
        <a href="https://www.dagospia.com/mediagallery/Dago_fotogallery-254398/1070305.htm">
          <img src="https://cdn-static.dagospia.com/img/foto/10-2018/mohammed-bin-salman-trump-visit-da-cbc-1070305.jpg"/>
        </a>
        <figcaption>mohammed bin salman trump visit da cbc</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1049817.htm">
          <img src="https://cdn-static.dagospia.com/img/foto/08-2018/mohammed-bin-salman-1049817.jpg"/>
        </a>
        <figcaption>MOHAMMED BIN SALMAN</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1139835.htm">
          <img src="https://cdn-static.dagospia.com/img/foto/04-2019/saudi-aramco-7-1139835.jpg"/>
        </a>
        <figcaption>saudi aramco 7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/992729.htm">
          <img src="https://cdn-static.dagospia.com/img/foto/03-2018/saudi-aramco-992729.jpg"/>
        </a>
        <figcaption>SAUDI ARAMCO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/956948.htm">
          <img src="https://cdn-static.dagospia.com/img/foto/11-2017/impianto-petrolifero-aramco-956948.jpg"/>
        </a>
        <figcaption>impianto petrolifero Aramco</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1139838.htm">
          <img src="https://cdn-static.dagospia.com/img/foto/04-2019/saudi-aramco-5-1139838.jpg"/>
        </a>
        <figcaption>saudi aramco 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254398/1139836.htm">
          <img src="https://cdn-static.dagospia.com/img/foto/04-2019/saudi-aramco-6-1139836.jpg"/>
        </a>
        <figcaption>saudi aramco 6</figcaption>
      </figure>
    </article>
  </body>
</html>