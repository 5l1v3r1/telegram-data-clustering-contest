<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739825"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T10:30:00+00:00"/>
    <meta property="og:title" content="'แม่มณี'แจงปมกินพระเอกคารถ ลั่นถ้ามีไปโรงแรมดีกว่า"/>
    <meta property="og:description" content="ตอบแล้วเด็ดจริงเผ็ดมาก 'แม่มณี' เปิดใจครั้งแรกย้ำปมฉาวกินพระเอกคารถหรู ยันไม่เคยมีอะไรกันในรถ ลั่นประโยคเด็ด 'ถ้ามีไปที่โรงแรมดีกว่า'"/>
  </head>
  <body>
    <article>
      <h1>'แม่มณี'แจงปมกินพระเอกคารถ ลั่นถ้ามีไปโรงแรมดีกว่า</h1>
      <address>
        <time datetime="2019-11-03T10:30:00+00:00">03 Nov 2019, 10:30</time>
      </address>
      <p>
        <b>ตอบแล้วเด็ดจริงเผ็ดมาก "แม่มณี" เปิดใจครั้งแรกย้ำปมฉาวกินพระเอกคารถหรู ยันไม่เคยมีอะไรกันในรถ ลั่นประโยคเด็ด "ถ้ามีไปที่โรงแรมดีกว่า"</b>
      </p>
      <p>กรณีตำรวจออกหมายจับ “แม่มณี” หรือ น.ส.วันทนีย์ ทิพย์ประเวช อายุ 28 ปี พร้อมนายเมธี ชิณภา แฟนหนุ่มคดีโกงแชร์โดยถูกตั้งข้อหาหนัก 4 ข้อหา ก่อนจับกุมตัวได้ที่อ.สัตหีบ จ.ชลบุรี และถูกส่งตัวมาดำเนินคดีที่ สภ.เมืองอุดรธานี โดยหลังจากที่ผู้ต้องหาทั้งสองคนมาถึงเจ้าหน้าที่ได้สอบปากคำ ก่อนคุมตัวเข้าห้องขังแยกชายหญิงกันคนละห้อง<br/><br/>ล่าสุดวันที่ 3 พ.ย. เมื่อช่วงบ่ายที่ผ่านมา เจ้าหน้าที่ตำรวจได้นำตัวนายเมธี ชิณภา อายุ 20 ปี แฟนหนุ่มของ น.ส.วันทนีย์ ทิพย์ประเวช หรือ "แม่มณี" กลับมาเข้ายังห้องขัง หลังจากนำตัวไปทำการปากคำกับคณะกรรรมการสอบสวน ของสภ.เมืองอุดรธานี โดยมี พ.ต.ท.บำรุง แนบชิดชัย รองผกก.สภ.เมืองอุดรธานี เป็นหัวทีมในการสอบสวน หลังจากนั้นผ่านไป 30 นาที เจ้าหน้าที่ตำรวจได้ลงมาตัวแม่มณีไปสอบปากคำ โดยมีกองทัพนักข่าวเกาะติดรอสัมภาษณ์กันเป็นจำนวนมาก<br/><br/>แม่มณี เปิดใจครั้งแรกว่า ตนไม่เองไม่ได้หนีไปไหนหรือไปต่างประเทศ ยังมีการทักพูดกับหนุ่มกรรชัย ว่าจะไปออกรายการทีวี โดยขั้นตอนที่จะไปออกรายการต้องมีการเข้ามอบตัวกับตำรวจ เพื่อยืนยันความบริสุทธิ์ใจ และตนไม่เคยชักจูงแม่ข่ายให้ไปหาลูกทีมเป็นลูกข่าย เพื่อหวังรับค่าน้ำลาย แต่คนที่ทำเป็นความโลภของเขาที่ต้องการเปอร์เซ็นต์ ทั้งนี้ถ้าตนได้รับประกันตัวออกมาสู้คดี ก็จะต้องดูในข้อกฎหมายเสียก่อน แต่ถ้าไม่ได้ประกันตัวจะเอาเงินที่ไหนมาให้ ยืนยันว่าไม่ได้โกง ส่วนกรณีรถตู้คันหนึ่งที่มีการติดสติกเกอร์ของทีวีช่องหนึ่ง ขอชี้แจงว่าตนทำรายการให้กับช่องหนึ่งเท่านั้นเอง เพราะเป็นผู้จัด ซึ่งตนไม่ได้แอบอ้าง ขณะที่มีการอ้างว่าตนไปมีเพศสัมพันธ์กับดาราระดับพระเอกคนหนึ่งบนรถ ยืนยันว่าไม่เป็นคนจริง ถ้ามีอะไรกันไปที่โรงแรมไม่ดีกว่าเหรอ.</p>
      <figure>
        <iframe src="https://www.youtube.com/embed/PzCUF7pMU8I" width="640" height="360" data-service="Youtube" scrolling="no"/>
      </figure>
      <p>
        <b>อ่านข่าวที่เกี่ยวข้อง...<br/><br/>- <a href="https://www.dailynews.co.th/crime/739800">แม่มณีไม่สะท้านขอแต่งสวย ทำประวัติ-พิมพ์ลายนิ้วมือ</a><br/><br/>- <a href="https://www.dailynews.co.th/crime/739793">"ลูกสาว"ซัดทอดถึง"แม่"แล้ว สารภาพร่วมวงเล่นแชร์ด้วย</a></b>
      </p>
    </article>
  </body>
</html>