<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/tutta-rsquo-erba-fascio-ndash-vittorio-feltri-commissione-217974.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-03T10:40:00+00:00"/>
    <meta property="og:title" content="V.feltri e la commissione segre: servira' a perseguire chi non e' stato ingoiato dal conformismo"/>
    <meta property="og:description" content="DI TUTTA L’ERBA UN FASCIO – VITTORIO FELTRI E LA COMMISSIONE CONTRO RAZZISMO E ANTISEMITISMO: “SERVIRÀ ALLO SCOPO DI PERSEGUIRE CHI NON È STATO INGOIATO DAL CONFORMISMO” – “I FASCISTI? PER PD E SIMILI COSTITUISCONO IL PERICOLO PUBBLICO MAGGIORE. IN REALTÀ SONO UNA RISIBILE MINORANZA” – “CASAPOUND NON SUPERA MAI LO 0,5% E DI SOLITO I DISORDINI SONO PROVOCATI DAI CENTRI SOCIALI, IN MASSIMA PARTE FILOPALESTINESI…”"/>
  </head>
  <body>
    <article>
      <h1>V.feltri e la commissione segre: servira' a perseguire chi non e' stato ingoiato dal conformismo</h1>
      <address>
        <time datetime="2019-11-03T10:40:00+00:00">03 Nov 2019, 10:40</time>
      </address>
      <p>
        <b>DI TUTTA L’ERBA UN FASCIO – VITTORIO FELTRI E LA COMMISSIONE CONTRO RAZZISMO E ANTISEMITISMO: “SERVIRÀ ALLO SCOPO DI PERSEGUIRE CHI NON È STATO INGOIATO DAL CONFORMISMO” – “I FASCISTI? PER PD E SIMILI COSTITUISCONO IL PERICOLO PUBBLICO MAGGIORE. IN REALTÀ SONO UNA RISIBILE MINORANZA” – “CASAPOUND NON SUPERA MAI LO 0,5% E DI SOLITO I DISORDINI SONO PROVOCATI DAI CENTRI SOCIALI, IN MASSIMA PARTE FILOPALESTINESI…”</b>
      </p>
      <hr/>
      <p>
        <b>Vittorio Feltri per<a href="http://www.liberoquotidiano.it/"> “Libero Quotidiano”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254399/1197968.htm">
          <img src="https://cdn-static.dagospia.com/img/foto/08-2019/vittorio-feltri-1197968.jpg"/>
        </a>
        <figcaption>vittorio feltri</figcaption>
      </figure>
      <p>La sinistra esulta perché si è data una commissione che procederà contro i razzisti, specialmente gli antisemiti, come se gli italiani fossero in numero elevato nemici degli ebrei. Vedremo in quale modo agirà il nuovo organismo, poi lo giudicheremo. Intanto poniamoci alcune domande.</p>
      <figure>
        <a href="https://www.dagospia.com/mediagallery/Dago_fotogallery-254399/1232625.htm">
          <img src="https://cdn-static.dagospia.com/img/foto/11-2019/liliana-segre-1232625.jpg"/>
        </a>
        <figcaption>LILIANA SEGRE</figcaption>
      </figure>
      <p>Se uno dice o scrive che gli africani gli stanno sul gozzo va punito? E quale punizione gli sarà inflitta? I progressisti predicano da anni che non bisogna fomentare l' odio, e avrebbero ragione se non fossero i primi a insultare con espressioni violente gli avversari politici. Ne sanno qualcosa Salvini e la Meloni che, essendo considerati di destra, possono tranquillamente essere vilipesi come non fossero esseri umani degni di rispetto.</p>
      <figure>
        <a href="https://www.dagospia.com/mediagallery/Dago_fotogallery-254399/1230307.htm">
          <img src="https://cdn-static.dagospia.com/img/foto/10-2019/predappio-raduno-di-fascisti-per-l-anniversario-della-marcia-su-roma-38-1230307.jpg"/>
        </a>
        <figcaption>predappio, raduno di fascisti per l'anniversario della marcia su roma 38</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254399/1149819.htm">
          <img src="https://cdn-static.dagospia.com/img/foto/04-2019/casapound-1149819.png"/>
        </a>
        <figcaption>casapound</figcaption>
      </figure>
      <p>Parliamo dei fascisti.Per quelli del Pd e similari essi costituiscono il pericolo pubblico maggiore. In realtà sono una risibile minoranza: alle elezioni periodiche i signori di CasaPound non superano mai lo 0,5 per cento, la prova che non contano nulla e nulla da loro si deve temere. Eppure un giorno sì e un giorno no si scatena una lagna tesa a enfatizzare il ritorno preoccupante delle camicie nere (inesistenti). Gli ex comunisti ad ogni consultazione politica e amministrativa perdono, ma non perdono il vizio di suonare il piffero antifascista, nella convinzione che ciò porti voti. Non è così.</p>
      <figure>
        <a href="https://www.dagospia.com/mediagallery/Dago_fotogallery-254399/1092382.htm">
          <img src="https://cdn-static.dagospia.com/img/foto/12-2018/casapound-1092382.jpg"/>
        </a>
        <figcaption>casapound</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254399/1175849.htm">
          <img src="https://cdn-static.dagospia.com/img/foto/06-2019/vittorio-feltri-2-1175849.jpg"/>
        </a>
        <figcaption>vittorio feltri 2</figcaption>
      </figure>
      <p>Anzi i cittadini ho l' impressione che siano disgustati da un tipo di propaganda noiosa e ripetitiva. Tanto più che a tutti è noto un fatto: di solito i disordini sono provocati dai centri sociali, i quali per altro sono tollerati se non addirittura protetti dagli enti locali, che ad essi concedono immobili gratuitamente dove svolgono attività spesso illegali. Non solo. Si dà il caso che i giovanotti estremisti rossi siano in massima parte filopalestinesi inclini a dare alle fiamme le bandiere israeliane in occasione di ricorrenti manifestazioni.</p>
      <figure>
        <a href="https://www.dagospia.com/mediagallery/Dago_fotogallery-254399/1151811.htm">
          <img src="https://cdn-static.dagospia.com/img/foto/04-2019/fascisti-a-predappio-1151811.jpg"/>
        </a>
        <figcaption>FASCISTI A PREDAPPIO</figcaption>
      </figure>
      <p>È evidente che la succitata commissione parte col piede sinistro e servirà prevalentemente allo scopo di perseguire chi non è stato ingoiato dal conformismo dei compagni.</p>
      <figure>
        <a href="https://www.dagospia.com/mediagallery/Dago_fotogallery-254399/1230303.htm">
          <img src="https://cdn-static.dagospia.com/img/foto/10-2019/predappio-raduno-di-fascisti-per-l-anniversario-della-marcia-su-roma-15-1230303.jpg"/>
        </a>
        <figcaption>predappio, raduno di fascisti per l'anniversario della marcia su roma 15</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254399/1230304.htm">
          <img src="https://cdn-static.dagospia.com/img/foto/10-2019/predappio-raduno-di-fascisti-per-l-anniversario-della-marcia-su-roma-29-1230304.jpg"/>
        </a>
        <figcaption>predappio, raduno di fascisti per l'anniversario della marcia su roma 29</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254399/1230308.htm">
          <img src="https://cdn-static.dagospia.com/img/foto/10-2019/predappio-raduno-di-fascisti-per-l-anniversario-della-marcia-su-roma-10-1230308.jpg"/>
        </a>
        <figcaption>predappio, raduno di fascisti per l'anniversario della marcia su roma 10</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254399/1230305.htm">
          <img src="https://cdn-static.dagospia.com/img/foto/10-2019/predappio-raduno-di-fascisti-per-l-anniversario-della-marcia-su-roma-11-1230305.jpg"/>
        </a>
        <figcaption>predappio, raduno di fascisti per l'anniversario della marcia su roma 11</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254399/1230306.htm">
          <img src="https://cdn-static.dagospia.com/img/foto/10-2019/predappio-raduno-di-fascisti-per-l-anniversario-della-marcia-su-roma-39-1230306.jpg"/>
        </a>
        <figcaption>predappio, raduno di fascisti per l'anniversario della marcia su roma 39</figcaption>
      </figure>
    </article>
  </body>
</html>