<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812064.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T10:46:00+00:00"/>
    <meta property="og:title" content="ترامپ در نیویورک «هو» شد"/>
    <meta property="og:description" content="به گزارش ایرنا، نیویورک دیلی نیوز گزارش داد، ترامپ برای حضور در مراسم مسابقات رزمی «مبارزه قهرمانی نهایی» (یو.اف‌.سی) در سالن «گاردن مدیسون اسکوئر» از واشنگتن راهی نیویورک شد اما حدود ۱۵۰ نفر از مخالفانش علیه او تظاهرات کردند."/>
  </head>
  <body>
    <article>
      <h1>ترامپ در نیویورک «هو» شد</h1>
      <address>
        <time datetime="2019-11-03T10:46:00+00:00">03 Nov 2019, 10:46</time>
      </address>
      <p>شماری از شهروندان نیویورکی ضمن تجمع در اعتراض به بازگشت «دونالد ترامپ» رئیس جمهوری آمریکا به این شهر،‌ او را «هو» کردند.</p>
      <p>به گزارش ایرنا، نیویورک دیلی نیوز گزارش داد، ترامپ برای حضور در مراسم مسابقات رزمی «مبارزه قهرمانی نهایی» (یو.اف‌.سی) در سالن «گاردن مدیسون اسکوئر» از واشنگتن راهی نیویورک شد اما حدود ۱۵۰ نفر از مخالفانش علیه او تظاهرات کردند.</p>
      <p>این افراد اعضای گروه‌های «فاشیسم را طرد کنید» و «به پا خیزید و مقاومت کنید» بودند. ترامپ حین ورود به سالن از سوی معترضان «هو» شد.</p>
      <p>«جین آپتاکر» یکی از معترضان گفت: مردم احساس درماندگی می‌کنند؛ گویی که هیچ قدرتی ندارند. ما تلاش می‌کنیم تا این تهدید وجودی را خنثی کنیم.</p>
      <p>همزمان با این معترضان، گروهی از هواداران ترامپ نیز در همان حوالی تجمع کردند.</p>
      <p>پلیس در محل حضور داشت تا مانع از درگیری احتمالی میان هواداران و مخالفان ترامپ شود.</p>
      <p>کاخ سفیدی گفته که ترامپ از سوی «دانا وایت» رئیس یو.اف.سی برای حضور در این مراسم دعوت شده بود. وایت یکی مهمترین حامیان مالی ترامپ است.</p>
      <p>ترامپ سال ۱۹۴۶ در نیویورک به دنیا آمد و پس از آنکه در انتخابات ریاست جمهوری ۲۰۱۶ به پیروزی رسید از نیویورک به واشنگتن دی‌سی نقل مکان کرد و ساکن کاخ سفید شد.</p>
    </article>
  </body>
</html>