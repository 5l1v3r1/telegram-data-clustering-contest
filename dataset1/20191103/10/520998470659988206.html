<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/u-chernivcyah-pravoohoronci-zatrimali-troh-cholovikiv-z-narkotikami-379739"/>
    <meta property="og:site_name" content="Погляд"/>
    <meta property="article:published_time" content="2019-11-03T10:36:00+00:00"/>
    <meta property="og:title" content="У Чернівцях правоохоронці затримали трьох чоловіків з наркотиками"/>
    <meta property="og:description" content="У Чернівцях правоохоронці задокументували три факти незаконного зберігання наркотиків"/>
  </head>
  <body>
    <article>
      <h1>У Чернівцях правоохоронці затримали трьох чоловіків з наркотиками</h1>
      <h2>За зберігання наркотиків їм загрожує до 3 років позбавлення волі</h2>
      <address>
        <time datetime="2019-11-03T10:36:00+00:00">03 Nov 2019, 10:36</time>
      </address>
      <p>31 жовтня 2019 року під час зупинки автомобіля за порушення Правил дорожнього руху поліцейські здійснили поверхневий огляд транспортного засобу. В салоні автівки, якою керував 25-річний чернівчанин, виявлено та вилучено контейнер із порошкоподібною речовиною білого кольору, зовні схожою на амфетамін. Про це повідомляє відділ комунікації поліції у Чернівецькій області.</p>
      <p>Ще в одного 25-річного жителя Чернівців співробітники поліції вилучили під час патрулювання згорток фольги з амфетаміном, а у 24-річного чернівчанина – металеву коробку з канабісом.</p>
      <p>Незаконне зберігання наркотиків викрили і співробітники Нацгвардії. Патрулюючи територію обслуговування, на одній із вулиць Чернівців правоохоронці зупинили підозрілого чоловіка. Під час поверхневої перевірки нацгвардійці виявили у нього паперовий згорток з канабісом.</p>
      <p>Слідчо-оперативна група Шевченківського відділення поліції встановила особу порушника – 28-річного жителя Тернополя. Поліцейські задокументували правопорушення та вилучили у чоловіка згорток з наркотичним засобом.</p>
      <p>Вилучені речовини поліцейські направили до Чернівецького науково-дослідного експертно-криміналістичного центру МВС України для проведення експертизи.</p>
      <p>За вказаними фактами слідчі Шевченківського відділення поліції внесли відомості до Єдиного реєстру досудових розслідувань за частиною 1 статті 309 (Незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту) Кримінального кодексу України.</p>
      <figure>
        <img src="https://media.pogliad.ua/news/article/2019/11/03/379739/nark2_021119.w800.jpg"/>
      </figure>
      <figure>
        <img src="https://media.pogliad.ua/news/article/2019/11/03/379739/nark3_021119.w800.jpg"/>
      </figure>
      <figure>
        <img src="https://media.pogliad.ua/news/article/2019/11/03/379739/nark4_021119.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/crime/u-chernivcyah-zupinili-vodiya-porushnika-i-viyavili-u-nogo-zgortok-z-narkotikami-374429"/>
        <a href="https://pogliad.ua/news/crime/grupu-narkotorgovciv-zatrimali-u-chernivcyah-372087"/>
        <a href="https://pogliad.ua/news/crime/policiya-zadokumentuvala-u-chernivcyah-tri-fakti-nezakonnogo-zberigannya-narkotikiv-370997"/>
        <a href="https://pogliad.ua/news/crime/u-chernivcyah-zatrimali-sutenera-yakiy-vtyaguvav-divchat-u-prostituciyu-i-davav-yim-narkotiki-366470"/>
      </related>
    </article>
  </body>
</html>