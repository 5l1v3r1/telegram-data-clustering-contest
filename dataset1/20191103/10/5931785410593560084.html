<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/boaci-pred-totenhem-znamo-da-su-ocekivanja-velika-ali-verujemo/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T10:01:04+00:00"/>
    <meta property="og:title" content="Boaći pred Totenhem: Znamo da su očekivanja velika, ali verujemo"/>
    <meta property="og:description" content="Napadač Crvene zvezde Ričmond Boaći prokomentarisao je prvenstvenu utakmicu sa Proleterom iz Novog Sada, a potom govorio i o predstojećem meču sa Totenhemom. Golovima Matea Garsije i upravo Ričmonda Boaćija, Crvena zvezda je juče u Novom Sadu bila bolja od Proletera sa 2:0. Napadač iz Gane je istakao da mu je ovaj pogodak, nakon povrede, […]"/>
  </head>
  <body>
    <article>
      <h1>Boaći pred Totenhem: Znamo da su očekivanja velika, ali verujemo</h1>
      <address><time datetime="2019-11-03T10:01:04+00:00">03 Nov 2019, 10:01</time> by <a rel="author">Nemanja</a></address>
      <p>Napadač Crvene zvezde Ričmond Boaći prokomentarisao je prvenstvenu utakmicu sa Proleterom iz Novog Sada, a potom govorio i o predstojećem meču sa Totenhemom.</p>
      <p>Golovima Matea Garsije i upravo Ričmonda Boaćija, Crvena zvezda je juče u Novom Sadu bila bolja od Proletera sa 2:0. Napadač iz Gane je istakao da mu je ovaj pogodak, nakon povrede, veoma važan.</p>
      <p>– <b>Drago mi je što sam ušao u igru i postigao gol. Svakom fudbaleru je najvažnije da igra, a pogotkom u Novom Sadu sam pokazao da je povreda prošlost. Golovi su ključni za samopouzdanje svakog napadača i želim da budem što efikasniji. Naravno, timski rezultat je najvažniji na kraju, ali prija mi kada se upišem u listu strelaca. Veliki deo posla uradio je Jevtović, iako je ušao samo minut pre čitave akcije. Izborio se za loptu, sjajno mi asistirao i nije mi bilo teško da je sprovedem u mrežu – </b>rekao je Boaći.</p>
      <p>Zvezdin golgeter je pohvalio i navijače, koji su u velikom broju ispunili stadion ,,Karađorđe“.</p>
      <p>
        <b>– Uvek je lepo igrati u Novom Sadu. Tribine budu pune naših navijača, stalno se čuje pesma i kada je tako, onda je mnogo lakše igrati. Zahvalio bih se svim zvezdašima koji su bili danas na utakmici, čime je napravljena lepa uvertira za susret sa Totenhemom koji igramo u okviru Lige šampiona. Na terenu nije bilo lako, ali najvažnije je da smo trijumfovali i da je naša mreža mirovala.</b>
      </p>
      <p>Izabranike Vladana Milojevića u sredu očekuje duel sa Totenhemom u okviru četvrtog kola Lige šampiona, a Boaći veruje da njegova ekipa može da ostvari pozitivan rezultat.</p>
      <p>– <b>Okrećemo se utakmici sa Totenhemom. Verujemo u sebe i znamo da naši navijači imaju velika očekivanja. Daćemo sve što je u našoj mogućnosti da ostvarimo pozitivan rezultat i uveren sam da ćemo prirediti dobru fudbalsku predstavu –</b> kazao je Boaći.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/milojevica-iznenadio-proleter-drago-mu-je-zbog-jubileja/"/>
        <a href="https://www.sportskacentrala.com/2019/11/02/zvezda-rutinski-do-nove-pobede-garsiji-prija-karadjordje/"/>
        <a href="https://www.sportskacentrala.com/2019/11/02/live-proleter-crvena-zvezda-2/"/>
        <a href="https://www.sportskacentrala.com/2019/11/02/borjan-se-vratio-na-gol-zvezde/"/>
        <a href="https://www.sportskacentrala.com/2019/11/02/englezi-ponovo-potenciraju-rasizam-u-srbiji-poketino-razgovaracu-sa-igracima/"/>
        <a href="https://www.sportskacentrala.com/2019/11/01/milojevic-pokusavam-da-uspostavim-sistem-ne-vidim-zasto-je-totenhem-bitniji-od-proletera/"/>
        <a href="https://www.sportskacentrala.com/2019/10/31/totenhem-kaznio-navijace-zbog-pretprodaje-karata-pristalicama-zvezde/"/>
        <a href="https://www.sportskacentrala.com/2019/10/31/popovic-dobro-rapolozenje-presudno-pred-duel-sa-totenhemom/"/>
        <a href="https://www.sportskacentrala.com/2019/10/31/partizan-dobio-slucaj-mrkela-i-terzic-kaznjeni/"/>
      </related>
    </article>
  </body>
</html>