<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191103-dynamo-zagreb-shahtar-anons-i-prognoz-matchu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-03T10:42:41+00:00"/>
    <meta property="og:title" content="Динамо Загреб – Шахтар: анонс і прогноз матчу"/>
    <meta property="og:description" content="Донецький Шахтар 6 жовтня на виїзді зіграє проти Динамо Загреб свій четвертий матч у рамках групового етапу Ліги чемпіонів."/>
  </head>
  <body>
    <article>
      <h1>Динамо Загреб – Шахтар: анонс і прогноз матчу</h1>
      <address>
        <time datetime="2019-11-03T10:42:41+00:00">03 Nov 2019, 10:42</time>
      </address>
      <p>Донецький Шахтар 6 жовтня на виїзді зіграє проти Динамо Загреб свій четвертий матч у рамках групового етапу Ліги чемпіонів.</p>
      <p>Донецький Шахтар 6 жовтня проведе четвертий матч у рамках групового етапу Ліги чемпіонів. Гірники зіграють у Загребі на стадіоні Максимір проти місцевого Динамо.</p>
      <p>У домашньому матчі Шахтар розписав із Динамо Загреб нічию – 2:2. Результатом першої гри залишився більше задоволений наставник хорватського клубу.</p>
      <p>
        <b>Головний тренер Динамо Загреб Ненад Беліц після матчу:</b>
      </p>
      <blockquote>– Я задоволений грою своєї команди. Вважаю, могли б добитися і кращого результату, нехай і з таким сильним суперником. Були моменти, якими ми, на жаль, не скористалися. Однак рахунок 2:2 мене задовольняє – він дозволяє нам розраховувати на прохід далі у Лізі чемпіонів.</blockquote>
      <p>
        <b>Головний тренер Шахтаря Даріо Срна після матчу:</b>
      </p>
      <blockquote>– Результат не дуже хороший для нас. Не показали свою найкращу гру. Тепер потрібно зробити хороший аналіз. Нас чекає важка зустріч на Максимірі, там буде повний стадіон. Загребське Динамо там обіграло Аталанту.</blockquote>
      <p><b>Читайте:</b> <a href="https://fakty.com.ua/ua/sport/20191102-dynamo-zagreb-shahtar-prognoz-bukmekeriv-na-match/">Динамо Загреб – Шахтар: прогноз букмекерів на матч</a></p>
      <blockquote>Прогноз Фактів ICTV: Динамо Загреб – Шахтар – 1:2</blockquote>
      <p>Після трьох зіграних турів, обидві команди мають 4 очки. Упевнене лідерство в квартеті С тримає Манчестер Сіті, який після трьох перемог має у своєму активі 9 пунктів.</p>
      <p>До слова, донецька команда та її суперник є лідерами у своїх національних чемпіонатах. В останньому матчі 13-го туру Прем’єр-Ліги <a href="https://fakty.com.ua/ua/sport/20191102-rezerv-shahtarya-rozgromyv-karpaty-u-lvovi/">Шахтар переміг львівські Карпати</a>.</p>
      <p>
        <b>Факти ICTV проведуть онлайн-трансляцію матчу Динамо Загреб – Шахтар. Вона буде доступна у цій новині та розпочнеться о 22.00 6 жовтня.</b>
      </p>
    </article>
  </body>
</html>