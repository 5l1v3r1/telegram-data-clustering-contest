<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-nimechchini-tsogo-roku-ochikujut-menshu-kilkist-bizhentsiv-637335.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T10:45:23+00:00"/>
    <meta property="og:title" content="У Німеччині цього року очікують меншу кількість біженців"/>
    <meta property="og:description" content="Майже дві третини людей, які прибувають до Німеччини, не мають підстав для отримання притулку"/>
  </head>
  <body>
    <article>
      <h1>У Німеччині цього року очікують меншу кількість біженців</h1>
      <address>
        <time datetime="2019-11-03T10:45:23+00:00">03 Nov 2019, 10:45</time>
      </address>
      <h4>Майже дві третини людей, які прибувають до Німеччини, не мають підстав для отримання притулку</h4>
      <p>За прогнозами, в 2019 році в Німеччині буде подано менше заяв на отримання притулку, ніж у минулому році.</p>
      <p>Про це повідомляє <a href="https://www.dw.com/ru/%D1%82%D0%B5%D0%BC%D1%8B-%D0%B4%D0%BD%D1%8F/s-9119">DW.</a></p>
      <p>У Федеральному відомстві у справах міграції та біженців (BAMF) очікують, що до кінця року буде подано не більше 145 тисяч заяв, заявив глава відомства Ханс-Екард Зоммер.</p>
      <p>На поточний момент було подано близько 110 тисяч заяв на отримання притулку в Німеччині. Незважаючи на те, що цифри в порівнянні з 2018 роком зменшилися, Зоммер зазначив, що прохань як і раніше надходить занадто багато.</p>
      <p>«Лише 35-38 відсотків усіх клопотань отримують схвалення. Це означає, що майже дві третини людей, які прибувають до Німеччини, не мають підстав для отримання притулку», – підкреслив шеф BAMF.</p>
      <p>З 2017 року Федеральне відомство у справах міграції та біженців має право аналізувати інформацію з мобільних телефонів мігрантів, якщо виникають сумніви щодо їх походження. У 2018 році відомство отримало доступ до носіїв даних у 11 400 осіб, в 3300 випадках був проведений докладний аналіз отриманої інформації. Це допомогло підтвердити походження 33 відсотків шукачів притулку, і лише в 2% випадків з’ясовувалося, що мігранти давали про себе брехливу інформацію.</p>
      <p>Ханс-Екард Зоммер нагадав, що інформація, отримана при обробці даних з мобільних телефонів прохачів притулку, в деяких випадках передається в органи держбезпеки. За словами глави BAMF, проведення багатьох успішних операцій по боротьбі з тероризмом стало можливим завдяки переданій інформації його відомства.</p>
      <blockquote>
        <b>Читайте також: <a href="https://glavcom.ua/world/observe/turechchina-pogrozhuje-povernuti-do-jevropi-bojovikiv-idil-637237.html">Туреччина погрожує повернути до Європи бойовиків ІДІЛ.</a></b>
      </blockquote>
      <related>
        <a href="https://glavcom.ua/world/observe/vlada-drezdenu-ogolosila-nadzvichaynu-nacistsku-situaciyu-637282.html"/>
        <a href="https://glavcom.ua/world/observe/u-franciji-zatrimali-vantazhivku-z-tromu-desyatkami-nelegaliv-637260.html"/>
        <a href="https://glavcom.ua/world/observe/makron-v-intervyu-pravomu-vidannyu-zgadav-pro-nelegalni-ukrajinski-bandi-636863.html"/>
      </related>
    </article>
  </body>
</html>