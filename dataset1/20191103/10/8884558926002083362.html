<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/tokic-v-minsku-do-osmine-finala-kozul-do-drugega-k"/>
    <meta property="og:site_name" content="Primorske novice"/>
    <meta property="article:published_time" content="2019-11-03T10:30:10+00:00"/>
    <meta property="og:title" content="Tokić v Minsku do osmine finala, Kožul do drugega kroga"/>
    <meta property="og:description" content="Na mednarodnem odprtem prvenstvu Belorusije v namiznem tenisu se je za Bojana Tokića tekmovanje končalo v osmini finala glavnega žreba, ko ga je s 4:1 (5, 8, -9, 9, 9) ugnal Francoz Tristan Flore, v drugem krogu pa je izpadel Deni Kožul. S 4:1 (-5, 11, 6, 9, 5) ga je premagal Kitajec Fei Xue."/>
  </head>
  <body>
    <article>
      <h1>Tokić v Minsku do osmine finala, Kožul do drugega kroga</h1>
      <address><time datetime="2019-11-03T10:30:10+00:00">03 Nov 2019, 10:30</time> by <a rel="author">STA</a></address>
      <p>
        <b>Na mednarodnem odprtem prvenstvu Belorusije v namiznem tenisu se je za Bojana Tokića tekmovanje končalo v osmini finala glavnega žreba, ko ga je s 4:1 (5, 8, -9, 9, 9) ugnal Francoz Tristan Flore, v drugem krogu pa je izpadel Deni Kožul. S 4:1 (-5, 11, 6, 9, 5) ga je premagal Kitajec Fei Xue.</b>
      </p>
      <figure>
        <img src="https://static.primorske.si/foto/highres/gnweb/718166_252-tokic.jpg"/>
        <figcaption>Bojan Tokić Foto: Leo Caharija</figcaption>
      </figure>
      <p><b>MINSK</b> &gt; <b>Peter Hribar</b> in <b>Tilen Cvetko</b> sta se poslovila v skupinskem delu tekmovanja.</p>
      <p>V igri dvojic sta Hribar in Cvetko prišla do zadnjega kroga predtekmovanja, kjer sta bila od njiju boljša Japonca <b>Hirato Shinozuka</b> in <b>Kaker Sones</b> 3:0 (8, 0, 7). Hribar in Cvetko sta nastopila tudi v konkurenci do 21 let. Hribarja je s 3:1 9, -9, 11, 7) izločil Belorus Vladzislau Rukliatsou, Cvetka pa s 3:2 (-7, 9, -13, 2, 8) Nemec <b>Cedric Meissner</b>.</p>
      <p>Slovenska izbrana vrsta je na mednarodnem odprtem prvenstvu Belorusije v Minsku nastopila brez <b>Darka Jorgiča</b>, ki ga danes z vodilno ekipo nemške Bundeslige čaka dvoboj s petouvrščeno ekipo <b>Werder Bremen</b>.</p>
      <p>V glavni žreb tekmovanja sta bila neposredno uvrščena <b>Bojan Tokić</b>, ki je bil drugo postavljeni nosilec, in <b>Deni Kožul</b>, ki je bil šestnajsti nosilec, medtem ko sta Peter Hribar in Tilen Cvetko morala igrati v predtekmovanju. Oba sta v svoji skupini osvojila drugo mesto.</p>
      <p>V glavnem žrebu sta tako Tokić kot Kožul uspešno prebrodila prvi krog. Tokić je s 4:1 (12, -10, 8, 5, 4) premagal <b>Julesa Rollanda</b>, v drugem pa je bil s 4:2 (9, -8, -7, 9, 6, 5) boljši še od Rusa <b>Vildana Gadijeva</b>. Pot v četrtfinale mu je preprečil Francoz <b>Tristan Flore</b>, ki se je uvrstil v polfinale. Po zmagi nad madžarskim Kitajcem <b>Kaiyang Lujem</b> s 4:1 (4, 6, -13, 1, 3) je bil v drugem krogu za Kožula usoden Kitajec <b>Fei Xue</b>.</p>
    </article>
  </body>
</html>