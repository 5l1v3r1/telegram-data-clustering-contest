<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/okusi/clanek/recept-skutno-sadna-pita-241147"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T10:39:00+00:00"/>
    <meta property="og:title" content="Recept: skutno-sadna pita"/>
    <meta property="og:description" content="Testo: 400 g moke 200 g masla (sobna temperatura) 100 g sladkorja 3 jajca 1 dcl kisle smetane naribana lupina pol eko limone prašek za pecivo (vinski kamen) Skutni nadev: 0,5 kg skute 3 dl kisle sme..."/>
  </head>
  <body>
    <article>
      <h1>Recept: skutno-sadna pita</h1>
      <h2>Za novembrske dni.</h2>
      <address><time datetime="2019-11-03T10:39:00+00:00">03 Nov 2019, 10:39</time> by <a rel="author">R. O.</a></address>
      <p><b>Testo:</b><br/>400 g moke<br/>200 g masla (sobna temperatura)<br/>100 g sladkorja<br/>3 jajca<br/>1 dcl kisle smetane<br/>naribana lupina pol eko limone<br/>prašek za pecivo (vinski kamen)<br/><br/><b>Skutni nadev:</b><br/>0,5 kg skute<br/>3 dl kisle smetane<br/>​jajce<br/>100 g sladkorja<br/>vaniljev strok<br/>sok ene limone<br/><br/><b>Sadni nadev:</b><br/>450 g gozdnih sadežev (višenj, malin ali ribeza)<br/>2 žlici sladkorja<br/><br/>1. Za testo penasto umešamo maslo in sladkor, dodamo jajca in dobro premešamo. Dodamo limonovo lupinico, kislo smetano in na to presejemo moko s praškom za pecivo. Zmešamo s kuhalnico, potem zvrnemo na delovno površino in mesimo z rokami. Testo mora biti mehko, a se ne sme lepiti na roke. Če se, dodamo malo moke (po žlicah). Razdelimo ga na dva enaka dela in pustimo počivati kake pol ure.<br/><br/>2. Medtem v kozici pokuhamo sadje in ga spasiramo do gladkega. Zmes mora biti gostljata. Ohladimo.<br/><br/>3. Skuto zmiksamo z jajci, dodamo sladkor in kislo smetano ter limonov sok.<br/><br/>4. Pečico segrejemo na 180 stopinj. Eno polovico testa razvaljamo in ga damo na pekač, lahko tistega od pečice, ki smo ga namastili in obložili s papirjem za peko. Testo premažemo s sadnim nadevom, čez naložimo skuto in lepo zgladimo. V velikosti pekača razvaljamo še drugi del testa in ga položimo na nadev ter nekajkrat prebodemo z vilicami. Ali pa iz testa izrežemo trakove in sestavimo mrežo ali izrežemo srčke z modelčki za piškote ter jih zlagamo po vrhu. Pečemo 45 minut. Pita naj se popolnoma ohladi, potem jo posladkamo s sladkorjem v prahu. Postrežemo s sadjem.</p>
    </article>
  </body>
</html>