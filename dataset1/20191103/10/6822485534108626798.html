<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812055.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T10:17:00+00:00"/>
    <meta property="og:title" content="حضور قالیباف برای انتخابات مجلس قطعی شد؟"/>
    <meta property="og:description" content="نامه‌نیوز نوشت: انتخابات مجلس یازدهم شورای اسلامی در شرایطی قرار دارد که تا پیش‌ازاین بسیاری از نیروهای سیاسی این احتمال را مطرح می‌کردند که جریانات مختلف به لیست واحد و جمع‌بندی مشترکی نرسیدند، اما هرچه به زمان این انتخابات نزدیک‌تر می‌شویم، این فرضیه سیاسی بیش‌ازپیش زیر سؤال می‌رود. با این حال، یکی از نزدیکان محمدباقر قالیباف درباره آرایش اصولگرایان در انتخابات آتی، اطلاعاتی جدید در اختیار خبرنگار ما قرار داده است."/>
  </head>
  <body>
    <article>
      <h1>حضور قالیباف برای انتخابات مجلس قطعی شد؟</h1>
      <address>
        <time datetime="2019-11-03T10:17:00+00:00">03 Nov 2019, 10:17</time>
      </address>
      <p>یک منبع نزدیک به محمدباقر قالیباف شهردار اسبق تهران خبر داد که حضور وی در انتخابات مجلس امسال (اسفند ۹۸) قطعی شده است.</p>
      <p>نامه‌نیوز نوشت: انتخابات مجلس یازدهم شورای اسلامی در شرایطی قرار دارد که تا پیش‌ازاین بسیاری از نیروهای سیاسی این احتمال را مطرح می‌کردند که جریانات مختلف به لیست واحد و جمع‌بندی مشترکی نرسیدند، اما هرچه به زمان این انتخابات نزدیک‌تر می‌شویم، این فرضیه سیاسی بیش‌ازپیش زیر سؤال می‌رود. با این حال، یکی از نزدیکان محمدباقر قالیباف درباره آرایش اصولگرایان در انتخابات آتی، اطلاعاتی جدید در اختیار خبرنگار ما قرار داده است.</p>
      <p>
        <b>قالیباف خواهد آمد</b>
      </p>
      <p>یک منبع نزدیک به محمدباقر قالیباف شهردار اسبق تهران خبر داد که حضور وی در انتخابات مجلس امسال (اسفند 98) قطعی شده است.</p>
      <p>این منبع که نخواست نامش فاش شود گفت: «قالیباف به‌عنوان سر لیست اصولگرایان در این انتخابات نامزد می‌شود».</p>
      <p>او در عین حال گفت که طیف های مختلف اصولگرا از حضور قالیباف در این انتخابات استقبال کرده اند. این منبع افزود : محمد باقر قالیباف این تصمیم را پس از جلسات متعددی که طیف‌های مختلف اصولگرا با او داشته‌اند اتخاذ کرده است.</p>
      <p>در همین حال برخی نظرسنجی‌ها که نشان دهنده وضعیت خوب او در تهران نیز هست، در اتخاذ این تصمیم موثر بوده است.</p>
      <p>وی همچنین درباره آرایش احتمالی اصولگرایان در مجلس توضیح داد: ازآنجاکه جبهه پایداری به توافق‌هایی درباره رسیدن به لیست مشترک با اصولگرایان رسیده است، احتمال چند لیستی شدن این جریان سیاسی در انتخابات اسفندماه 98 بعید است.</p>
      <p>این منبع در ادامه تصریح کرد: جامعه روحانیت مبارز نیز فعالیت موازی انتخاباتی با شورای ائتلاف اصولگرایان نخواهد داشت و با این شورا همکاری خواهد کرد.</p>
      <p>پیش‌ازاین نیز «محسن پیرهادی» از نیروهای نزدیک به محمدباقر قالیباف و عضو سابق شورای شهر تهران در گفتگویی با یکی از خبرگزاری‌ها از احتمال حضور محمدباقر قالیباف در انتخابات مجلس و از شهر تهران خبر داده بود.</p>
      <p>گفتنی است با نامزدی قالیباف در انتخابات بحث و گمانه‌زنی در مورد ریاست مجلس آینده نیز داغ شده است . گفته می‌شود او از اقبال خوبی برای رسیدن به ریاست مجلس نیز برخوردار است.</p>
      <p>در عين حال برخي منتقدان معتقدند كه قاليباف در انتخابات‌ها مختلفی شركت داشته و برخی به او نامزد هميشه در صحنه می‌گويند.</p>
      <p>باید دید قالیباف که نتوانسته در دو انتخابات 84 و 92 پیروز شود، می‌تواند این بار طعم پیروزی را در انتخابات مجلس بچشد یا خیر!</p>
    </article>
  </body>
</html>