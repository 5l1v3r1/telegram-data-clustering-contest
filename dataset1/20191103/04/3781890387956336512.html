<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739767"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T04:19:00+00:00"/>
    <meta property="og:title" content="หยุดยาวประชุมอาเซียนฯ ชาวกรุงแห่ขึ้นดอยสัมผัสหนาว"/>
    <meta property="og:description" content="ช่วงกรุงเทพหยุดติดต่อหลายวัน เพราะประชุมสุดยอดอาเซียน ทำให้นักท่องเที่ยวชาวกทม. แห่ขึ้นดอยสัมผัสบรรยากาศความหนาวเย็น และทะเลหมอก ตามแหล่งเที่ยวต่างของเชียงใหม่ ด้านศูนย์อุตุฯภาคเหนือเตือน 4-8 พ.ย. หนาวเย็นอีก 2-4 องศา"/>
  </head>
  <body>
    <article>
      <h1>หยุดยาวประชุมอาเซียนฯ ชาวกรุงแห่ขึ้นดอยสัมผัสหนาว</h1>
      <address>
        <time datetime="2019-11-03T04:19:00+00:00">03 Nov 2019, 04:19</time>
      </address>
      <p>
        <b>ช่วงกรุงเทพหยุดติดต่อหลายวัน เพราะประชุมสุดยอดอาเซียน ทำให้นักท่องเที่ยวชาวกทม. แห่ขึ้นดอยสัมผัสบรรยากาศความหนาวเย็น และทะเลหมอก ตามแหล่งเที่ยวต่างของเชียงใหม่ ด้านศูนย์อุตุฯภาคเหนือเตือน 4-8 พ.ย. หนาวเย็นอีก 2-4 องศา</b>
      </p>
      <p>เมื่อวันที่ 3 พ.ย. ผู้สื่อข่าวรายงานว่า ในช่วงวันหยุดยาวติดต่อกันในพื้นที่กทม. เนื่องจากมีการประชุมสุดยอดผู้นำอาเซียน ทำให้นักท่องเที่ยวที่อาศัยในกรุงเทพมหานครจำนวนมาก เดินทางท่องเที่ยวตามต่างจังหวัดโดยเฉพาะที่ จ.เชียงใหม่ ซึ่งมีอากาศหนาวเย็นต่อเนื่อง บริเวณยอดดอยต่าง ๆ มีอากาศหนาวจัด นักท่องเที่ยวต่างพากันเดินทางขึ้นไปสัมผัสอากาศหนาวตามแหล่งท่องเที่ยวต่าง ๆ อาทิ ยอดดอยอินทนนท์ ซึ่งในเช้าวันนี้อุณหภูมิต่ำสุดที่บริเวณยอดดอยวัดได้ 11 องศาเซลเซียส ขณะที่บริเวณจุดชมวิวกิ่วแม่ปาน อุณหภูมิวัดได้ 11 องศาเซลเซียส เช่นกัน โดยพบว่าในวันนี้สภาพอากาศเปิดจึงทำให้นักท่งอทเยวได้รับชมทะเลหมอกที่สวยงาม ขณะที่บริเวณทางเดินเส้นทางศึกษาธรรมชาติกิ่วแม่ป่านซึ่งเปิดเป็นวันที่สาม พบว่ามีนักท่องเที่ยวจำนวนมากเดินทางเข้าไปชมความสวยงามทางธรรมชาติส่วนที่บริเวณอุทยานแห่งชาติห้วยน้ำดัง ต.กื้ดช้าง อ.แม่แตง จ.เชียงใหม่ พบว่าในวันนี้ได้มีนักท่องเที่ยวเดินทางเข้าไปชมทะเลหมอกกันเป็นจำนวนมาก ส่วนใหญ่จะพักค้างแรมกับทางอุทยาน โดยพบว่าสภาพอากาศในตอนเช้าอุณหภูมิต่ำสุดวัดได้ 18 องศา เซลเซียส มีทะเลหมอกในตอนเช้าช่วงพระอาทิตย์ขึ้น กลางคืนมีอากาศหนาวเย็นหลังพระอาทิตย์ตกดิน </p>
      <figure>
        <img src="https://www.dailynews.co.th/admin/upload/20191103/news_snknGNLykR114403_533.jpg?v=20191103139?v=4424"/>
      </figure>
      <figure>
        <img src="https://www.dailynews.co.th/admin/upload/20191103/news_UEuBrgmLKp114404_533.jpg?v=20191103139?v=4348"/>
      </figure>
      <p>ด้านนายวรพจน์ คุณาวิวัฒนางกูร เวรพยากรณ์อากาส ศูนย์อุตุนิยมวิทยาภาคเหนือเปิดเผยว่า ในช่วงนี้  หย่อมความกดอากาศต่ำที่ปกคลุมประเทศกัมพูชาและภาคตะวันออกของประเทศไทย จะเคลื่อนผ่านอ่าวไทยตอนบนและภาคใต้ตอนบน ลงสู่ทะเลอันดามันตอนบน ประกอบกับความกดอากาศสูงกำลังค่อนข้างแรงจากประเทศจีนปกคลุมภาคเหนือ ภาคตะวันออกเฉียงเหนือ และภาคกลางตอนบนของประเทศไทย ลักษณะเช่นนี้ทำให้ประเทศไทยตอนบนมีฝนเล็กน้อยร้อยละ 20-30 ของพื้นที่ และจะมีอากาศเย็นถึงหนาว อุณหภูมิจะลดลง 2-4 องศาเซลเซียส จากนั้นในช่วงวันที่ 4 - 8 พ.ย. 62 บริเวณความกดอากาศสูงกำลังปานกลางอีกระลอกหนึ่งจะแผ่เสริมลงมาปกคลุมภาคเหนือและภาคตะวันออกเฉียงเหนือ ประกอบกับจะมีหย่อมความกดอากาศต่ำที่ปกคลุมประเทศฟิลิปปินส์จะเคลื่อนเข้ามาปกคลุมบบริเวณทะเลจีนใต้ตอนกลาง มีแนวโน้มว่าจะมีกำลังแรงขึ้น ลักษณะเช่นนี้ทำให้บริเวณประเทศไทยตอนบนจะยังคงมีอากาศเย็นกับมีฝนเล็กน้อยร้อยละ 10-20 ของพื้นที่ ขอให้ประชาชนดูแลสุขภาพเนื่องจากอากาศที่แปรปรวนเอาไว้ด้วย.</p>
      <figure>
        <img src="https://www.dailynews.co.th/admin/upload/20191103/news_TIPZQoAYFr114403_533.jpg?v=20191103139?v=3488"/>
      </figure>
      <figure>
        <img src="https://www.dailynews.co.th/admin/upload/20191103/news_MGZTGMzngB114402_533.jpg?v=20191103139?v=3336"/>
      </figure>
      <figure>
        <img src="https://www.dailynews.co.th/admin/upload/20191103/news_YbTIJlDYgi114404_533.jpg?v=20191103139?v=8835"/>
      </figure>
      <figure>
        <img src="https://www.dailynews.co.th/admin/upload/20191103/news_DYqFdNbhsM114405_533.jpg?v=20191103139?v=6030"/>
      </figure>
    </article>
  </body>
</html>