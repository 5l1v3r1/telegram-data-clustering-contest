<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739761"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T04:15:00+00:00"/>
    <meta property="og:title" content="ไม่ใช่นะจ๊ะ&quot;มิน-พีชญา&quot; โร่โต้แม่ไม่มีเอี่ยวแชร์&quot;แม่มณี&quot;"/>
    <meta property="og:description" content="'มิน-พีชญา' โต้แม่ไม่มีเอี่ยวแชร์แม่มณีแน่นอน ย้ำท่านยุ่งของท่านทำธุรกิจที่บ้าน ยังไม่มีเวลามาเจอตนเลย"/>
  </head>
  <body>
    <article>
      <h1>ไม่ใช่นะจ๊ะ"มิน-พีชญา" โร่โต้แม่ไม่มีเอี่ยวแชร์"แม่มณี"</h1>
      <address>
        <time datetime="2019-11-03T04:15:00+00:00">03 Nov 2019, 04:15</time>
      </address>
      <p>
        <b>"มิน-พีชญา" โต้แม่ไม่มีเอี่ยวแชร์แม่มณีแน่นอน ย้ำท่านยุ่งของท่านทำธุรกิจที่บ้าน ยังไม่มีเวลามาเจอตนเลย</b>
      </p>
      <p>จู่ๆก็งานเข้าถูกโยงว่าเป็นคนในข่าวลือที่ว่าแม่นางเอกอักษรย่อ พ.พาน ช่องหลากสีเกี่ยวข้องกับการเล่นแชร์แม่มณี สำหรับนักแสดงสาว <b>มิน-พีชญา วัฒนามนตรี</b> เลยทำให้แฟนๆอยากรู้มากๆว่าเป็นเรื่องจริงหรือเปล่า ล่าสุดเจอตัวสาวมินเลยไม่พลาดต้องให้เคลียร์เรื่องนี้ทันที พร้อมอัพเดทเรื่องความรักว่าตอนนี้เป็นอย่างไรบ้าง<br/><br/><b>มิน</b> เผยว่า<b><i> </i></b>“จริงๆช่องหลายสี พ.พาน นี่มีหลายคนเหมือนกันนะ(ยิ้ม)ถ้าพูดถึงคุณแม่มินน่าจะไม่ใช่เพราะทุกวันนี้คุณแม่ก็อยู่แต่ในออฟฟิศ ทำธุรกิจส่วนตัวของท่าน เราไม่รู้จักแม่มณีเลย ไม่เคยร่วมงานกันค่ะ เรื่องข่าวไม่ค่อยอ่านรายละเอียดมาก แต่ก็เห็นถามหลายคน ยังไงก็เป็นกำลังใจให้ทุกฝ่าย มินก็ยืนยันว่าแม่ไม่มีเอี่ยวเรื่องแม่มณีแน่นอนเพราะอย่างจะมากับมิน ท่านยังไม่มีเวลาเลยท่านจะยุ่งของท่าน แต่มินคงไม่ไปถามเรื่องนี้คุณแม่หรอกทุกวันนี้โทรไปยังไม่รับสายเลยเพราะท่านยุ่งทำงานเยอะมากจริงๆ และเรื่องแชร์ค่อนข้างไกลตัวครอบครัวเราเลย แชร์นี่ยังไม่เข้าใจกฎเลยค่ะ"</p>
      <figure>
        <img src="https://www.dailynews.co.th/admin/upload/20191103/news_tKFjqLWhrt112821_533.jpg?v=201911031511?v=6196"/>
      </figure>
      <p><b><i>“ส่วนความรักตอนนี้ก็เรื่อยๆเราก็ทำงาน ที่แม่ชมเขาว่าน่ารักก็ตามนั้น(หัวเราะ)เขาก็เคยเจอคุณแม่ แต่ไม่บ่อยเพราะคุณแม่ทำงานธุรกิจครอบครัวเราอยู่ที่ต่างจังหวัด ส่วนใหญ่เวลาสื่อสารหรือได้เจอก็จะเป็นโอกาสสำคัญหรือว่าโทรคุย แต่ส่วนใหญ่จะเป็นมินมากกว่าที่คุยกับท่านมากกว่า คุณแม่ก็หวงเรามาก แต่คุณแม่จะเก๊กๆนิดหนึ่ง ซึ่งมินก็ไม่รู้ว่าครอบครัวเราไฟอะไรเหมือนกันฝากถามหน่อยสิ เดาไม่ออกเลยทั้งคุณพ่อและคุณแม่(ยิ้ม)คุณพ่อนี่ไม่รู้แอคคูลหรือเปล่าที่บอกแล้วแต่ลูก แต่ข้างในคุกรุ่นก็ได้ไม่รู้เหมือนกัน คุณพ่อคุณแม่มินก็ไม่พูดอะไรเรื่องเขานะ เขาอยากให้เราเป็นเด็กเล็กๆของเขาตลอด ถามว่าใครหวงกว่ากันคุณพ่อและคุณแม่หวงพอกัน แต่จะมาคนละรูปแบบ มินเองก็ไม่เคยถามท่านเรื่องแต่งงานเลยว่าจะเป็นอะไรไหม แต่ครอบครัวเราก็พยายามอยู่กับปัจจุบัน อะไรจะเป็นก็เป็นไป เราก็มีวุฒิภาวะแล้ว แต่เราก็ยังสนุกกับงาน เขาก็เห็นเราสนุกกับงาน ก็ทำงานไปก่อนแล้วกันดูไม่มีแววเลย ทางฝั่งเขาก็ไม่ได้พยายามเข้าหาครอบครัวเราขนาดนั้น แต่ว่าให้เกียรติก็พยายามทำคะแนนบ้างนิดหนึ่ง(ยิ้ม)”</i></b><br/><br/>ขอขอบคุณภาพประกอบจากอินสตาแกรม @minpechaya</p>
      <figure>
        <img src="https://www.dailynews.co.th/admin/upload/20191103/news_rGtcMqTEzR112825_533.jpg?v=201911031511?v=6443"/>
      </figure>
    </article>
  </body>
</html>