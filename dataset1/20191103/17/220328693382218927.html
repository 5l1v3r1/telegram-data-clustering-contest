<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/predsedatel-na-sektsionna-komisiya-v-lovech-pripadna-405752.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T17:31:05+00:00"/>
    <meta property="og:title" content="Председател на секционна комисия в Ловеч припадна"/>
    <meta property="og:description" content="Заради влошеното му здравословно състояние мъжът е откаран в друга болница в града за преглед"/>
  </head>
  <body>
    <article>
      <h1>Председател на секционна комисия в Ловеч припадна</h1>
      <address><time datetime="2019-11-03T17:31:05+00:00">03 Nov 2019, 17:31</time> by <a rel="author">Стандарт</a></address>
      <p>Председателят на секционната избирателната комисия в Държавната психиатрична болница в Ловеч е припаднал. Заради влошеното му здравословно състояние мъжът е откаран в друга болница в града за преглед.</p>
      <p>Председателят на Общинската избирателна комисия в Ловеч Валентина Недялкова поясни, че ако се наложи, във въпросната секция ще бъде определен нов председател:</p>
      <p>„Няма да има проблеми, категорично. Мисля, че ще продължи да работи с осем членове“.</p>
      <p>Недялкова допълни, че изборният ден в общината протича сравнително спокойно.</p>
      <p>До момента е подадена само една жалба за това, че членове на секционни избирателни комисии са получавали некоректни указания от членове на Общинската избирателна комисия относно действителността на бюлетините.</p>
      <p>„Веднага сме предприели мерки и се свързваме с всички председатели на секционни избирателни комисии“, каза Валентина Недялкова.</p>
    </article>
  </body>
</html>