<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191103-vid-pochatku-doby-na-donbasi-zafiksuvaly-shist-obstriliv-odyn-vijskovyj-poranenyj/"/>
    <meta property="og:site_name" content="ФАКТИ"/>
    <meta property="article:published_time" content="2019-11-03T17:52:44+00:00"/>
    <meta property="og:title" content="Від початку доби на Донбасі зафіксували шість обстрілів – один військовий поранений"/>
    <meta property="og:description" content="У зоні бойових дій на Донбасі бойовики шість разів порушили режим припинення вогню. Унаслідок обстрілів один український військовий зазнав поранення."/>
  </head>
  <body>
    <article>
      <h1>Від початку доби на Донбасі зафіксували шість обстрілів – один військовий поранений</h1>
      <address>
        <time datetime="2019-11-03T17:52:44+00:00">03 Nov 2019, 17:52</time>
      </address>
      <p>У зоні бойових дій на Донбасі бойовики шість разів порушили режим припинення вогню. Унаслідок обстрілів один український військовий зазнав поранення.</p>
      <p>Упродовж поточної доби, 3 листопада,<b> поранення зазнав один військовослужбовець</b> зі складу Об’єднаних сил.</p>
      <p>Збройні формування Російської Федерації та її найманці шість разів порушили режим припинення вогню. Противник обстріляв позиції наших підрозділів з гранатометів різних систем, великокаліберних кулеметів та стрілецької зброї.</p>
      <p>П’ять обстрілів наших позицій ворожі війська здійснили у районі відповідальності оперативно-тактичного угруповання <b>Північ</b>.</p>
      <p>У районі Золотого (<b>поза межами ділянки розведення</b>) бойовики здійснили один обстріл з великокаліберних кулеметів.</p>
      <p><b>Читайте:</b> <a href="https://fakty.com.ua/ua/ukraine/20191103-za-p-yat-rokiv-vijny-na-donbasi-zagynulo-ponad-3-3-tys-myrnyh-zhyteliv-oon/">За п’ять років війни на Донбасі загинуло понад 3,3 тис. мирних жителів – ООН</a></p>
      <p>У штабі ООС зазначили, що наразі триває розведення №2 у районі населеного пункту Золоте-4 Луганської області.</p>
      <p>Нагадаємо, що 29 жовтня о 12.00 <a href="https://fakty.com.ua/ru/ukraine/20191029-rozvedennya-bilya-zolotogo-ne-povynno-tryvaty-dovshe-30-dib-ageyev/">у Золотому розпочався процес розведення сил і засобів</a> з обох сторін від лінії розмежування. Війська сторін на Донбасі повинні відійти на відстань 1 км від позицій, які займали. Відведення сил повинно тривати не більше 30 днів.</p>
    </article>
  </body>
</html>