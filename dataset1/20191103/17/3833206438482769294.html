<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Leonardo-di-Kaprio-za-Greta-Tunberg-Tya-e-liderut-na-nasheto-vreme-910836"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T17:19:00+00:00"/>
    <meta property="og:title" content="Леонардо ди Каприо за Грета Тунберг: Тя е лидерът на нашето време"/>
    <meta property="og:description" content="Холивудската звезда Леонардо ди Каприо похвали шведската екоактивистка Грета Тунберг, определяйки я ..."/>
  </head>
  <body>
    <article>
      <h1>Леонардо ди Каприо за Грета Тунберг: Тя е лидерът на нашето време</h1>
      <address>
        <time datetime="2019-11-03T17:19:00+00:00">03 Nov 2019, 17:19</time>
      </address>
      <p>Холивудската звезда Леонардо ди Каприо похвали шведската екоактивистка Грета Тунберг, определяйки я като "лидер на нашето време“ след първата среща между двамата, пише в. "Гардиън“.</p>
      <p>Ди Каприо, също известен защитник на околната среда, заяви, че посланието на 16-годишната Тунберг трябва да послужи като "аларма за световните лидери навсякъде, че времето за бездействие е свършило“.</p>
      <p>Носителят на "Оскар“ сподели снимка със себе си и момичето в Инстаграм и отбеляза, че за него е било чест да се срещне с Грета Тунберг. </p>
      <p>Грета Тунберг става известна с поставяне началото на движението "Училищна стачка за климата“ от ноември 2018 г. Движението нараства до световен мащаб след конференцията COP24 през декември същата година. Активността ѝ започва през август 2018 г., когато нейната повтаряща се самотна стачка Skolstrejk för klimatet ("Училищна стачка за климата“) пред шведския парламент в Стокхолм, привлича медийното отразяване. На 15 март 2019 г. около 1,4 милиона ученици от цял свят се присъединяват към нейния призив в стачките и протестите.</p>
    </article>
  </body>
</html>