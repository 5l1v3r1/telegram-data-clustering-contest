<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619678/%D8%AF%DB%8C%D8%AF%D8%A7%D8%B1-%D9%88%D8%B2%DB%8C%D8%B1-%D8%AE%D8%B2%D8%A7%D9%86%D9%87%E2%80%8C%D8%AF%D8%A7%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%A7-%D8%A7%D9%85%DB%8C%D8%B1-%D9%82%D8%B7%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T17:28:00+00:00"/>
    <meta property="og:title" content="دیدار وزیر خزانه‌داری آمریکا با امیر قطر"/>
    <meta property="og:description" content="وزیر خزانه‌داری آمریکا که به دوحه سفر کرده است امروز با امیر قطر دیدار و درباره تحولات منطقه گفت‌وگو کرد."/>
  </head>
  <body>
    <article>
      <h1>دیدار وزیر خزانه‌داری آمریکا با امیر قطر</h1>
      <address>
        <time datetime="2019-11-03T17:28:00+00:00">03 Nov 2019, 17:28</time>
      </address>
      <p>
        <i>وزیر خزانه‌داری آمریکا که به دوحه سفر کرده است امروز با امیر قطر دیدار و درباره تحولات منطقه گفت‌وگو کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«تمیم بن حمد آل ثانی» امیر قطر امروز یکشنبه در دفتر خود میزبان «استیون منوشین» وزیر خزانه‌داری آمریکا و هیأت همراه او بود.</p>
      <p>روزنامه قطری «الشرق» در سایت خود نوشت که در این دیدار روابط و همکاری راهبردی بین دو کشور و تلاش‌های مشترک در زمینه مبارزه با تروریسم و نیز تحولات منطقه‌ای و بین‌المللی بررسی شد.</p>
      <figure>
        <img src="https://aftabnews.ir/files/fa/news/1398/8/12/354824_698.jpeg"/>
      </figure>
      <p>منوشین همچنین صبح امروز با «عبدالله بن ناصر بن خلیفه آل ثانی» نخست‌وزیر و وزیر کشور قطر دیدار کرد.</p>
      <p>در این دیدار روابط دوجانبه و مسائل منطقه‌ای و بین‌المللی مورد بررسی قرار گرفت.</p>
      <p>منوشین و «جرد کوشنر» داماد و دستیار «دونالد ترامپ» رئیس‌جمهور آمریکا، از سوم آبان سفری منطقه‌ای را آغاز کرده و با مقامات عربستان سعودی، رژیم صهیونیستی، امارات متحده عربی، هند و قطر دیدار کرده‌اند.</p>
      <p>روز چهارشنبه، آمریکا و ۶ کشور حوزه خلیج فارس بر اعمال تحریم‌های مشترکی علیه ۲۵ نهاد، بانک و فرد مرتبط با حمایت ایران از شبه‌نظامیانی نظیر حزب‌الله به توافق رسیدند.</p>
    </article>
  </body>
</html>