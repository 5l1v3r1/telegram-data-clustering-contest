<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812163.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T17:49:00+00:00"/>
    <meta property="og:title" content="دیدار وزیر خزانه‌داری آمریکا با امیر قطر"/>
    <meta property="og:description" content="به گزارش فارس، «تمیم بن حمد آل ثانی» امیر قطر امروز یکشنبه در دفتر خود میزبان «استیون منوشین» وزیر خزانه‌داری آمریکا و هیأت همراه او بود."/>
  </head>
  <body>
    <article>
      <h1>دیدار وزیر خزانه‌داری آمریکا با امیر قطر</h1>
      <address>
        <time datetime="2019-11-03T17:49:00+00:00">03 Nov 2019, 17:49</time>
      </address>
      <p>وزیر خزانه‌داری آمریکا که به دوحه سفر کرده است امروز با امیر قطر دیدار و درباره تحولات منطقه گفت‌وگو کرد.</p>
      <p>به گزارش فارس، «تمیم بن حمد آل ثانی» امیر قطر امروز یکشنبه در دفتر خود میزبان «استیون منوشین» وزیر خزانه‌داری آمریکا و هیأت همراه او بود.</p>
      <p>روزنامه قطری «الشرق» در سایت خود نوشت که در این دیدار روابط و همکاری راهبردی بین دو کشور و تلاش‌های مشترک در زمینه مبارزه با تروریسم و نیز تحولات منطقه‌ای و بین‌المللی بررسی شد.</p>
      <p>منوشین همچنین صبح امروز با «عبدالله بن ناصر بن خلیفه آل ثانی» نخست‌وزیر و وزیر کشور قطر دیدار کرد.</p>
      <p>در این دیدار روابط دوجانبه و مسائل منطقه‌ای و بین‌المللی مورد بررسی قرار گرفت.</p>
      <p>منوشین و «جرد کوشنر» داماد و دستیار «دونالد ترامپ» رئیس‌جمهور آمریکا، از سوم آبان سفری منطقه‌ای را آغاز کرده و با مقامات عربستان سعودی، رژیم صهیونیستی، امارات متحده عربی، هند و قطر دیدار کرده‌اند.</p>
      <p>روز چهارشنبه، آمریکا و ۶ کشور حوزه خلیج فارس بر اعمال تحریم‌های مشترکی علیه ۲۵ نهاد، بانک و فرد مرتبط با حمایت ایران از شبه‌نظامیانی نظیر حزب‌الله به توافق رسیدند.</p>
    </article>
  </body>
</html>