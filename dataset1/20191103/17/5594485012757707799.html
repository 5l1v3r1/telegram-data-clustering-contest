<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/sotsiologicheska-agentsiya-s-pritesnitelni-novini-za-balotazha_news707084.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T17:26:00+00:00"/>
    <meta property="og:title" content="Социологическа агенция с притеснителни новини за балотажа"/>
    <meta property="og:description" content="Към момента имаме съмнения, че в Пловдив се повтаря ситуацията от миналата неделя, коментира Юлиана Гальова"/>
  </head>
  <body>
    <article>
      <h1>Социологическа агенция с притеснителни новини за балотажа</h1>
      <h2>Към момента имаме съмнения, че в Пловдив се повтаря ситуацията от миналата неделя, коментира Юлиана Гальова</h2>
      <address>
        <time datetime="2019-11-03T17:26:00+00:00">03 Nov 2019, 17:26</time>
      </address>
      <p>https://blitz.bg/obshtestvo/sotsiologicheska-agentsiya-s-pritesnitelni-novini-za-balotazha_news707084.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1572183396-img-0261jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>По-слаба днес е избирателната активност в София, Пловдив, Варна и Благоевград в сравнение с първия тур на местните избори преди седмица, показват данните от екзит пол на „Галъп интернешънъл“ към 15 часа.</b><br/><br/>Към този час на втория тур от местния вот в Столична община до урните отишли 24,8% от избирателите, като те се доближават до процента от 27 октомври - 26,2.<br/><br/>В Пловдив активността също е по-ниска - 17,9%, при 26,9 на сто преди седмица.<br/><br/>Подобно е положението във Варна, където до урните към 15 ч. са отишли 18%, докато на 27 октомври са били 23,9 на сто.<br/><br/>Малко по-висока като цяло е активността в община Благоевград, където до този час са гласували 32,4% от избирателите, но те отново са по-малко от тези на първия кръг - 40,4%.<br/><br/>„Към момента имаме съмнения, че в Пловдив се повтаря ситуацията от миналата неделя. Тече проверка, тъй като получаваме и сигнали от колеги от други социологически агенции и се чувстваме длъжни да сигнализираме обществото макар всичко още да е в рамките на хипотезата“, каза пред БНР Юлиана Гальова от „Галъп“.<br/><br/>В Пловдив данните от екзит полове показваха, че на балотаж срещу Здравко Димитров отива Дани Каназирева, но по-късно паралелното преброяване, както и официалните данни показаха, че на втория кръг отива Славчо Атанасов.<br/><br/>По-рано изпълнителният директор на „Галъп интернешънъл“ Първан Симеонов каза пред БНР, че ниските стойности към 11 ч. все още не са знак, че активността за целия ден ще е по-ниска: „Тепърва ще се разбере.<br/><br/>От тези избиратели, например в София, които останаха без свой кандидат на втория тур, голяма част припознават свои кандидати за районни кметове, а и не са най-активните в сутрешните часове.<br/><br/>Тепърва ще се види дали в следобедните часове те ще излязат и гласуват. Във всеки случай, ако те излязат и гласуват, ще стане интересно. Що се отнася до Благоевград, там по всичко личи, че в момента е интересно, защото активността е доста висока. В Пловдив трябва винаги да имаме едно наум“.<br/><br/>Симеонов призова хората да не гледат класациите за вота в началото на деня: „Като професионалист го казвам! В сутрешните часове, натрупванията са още малки. Това е локален вот. Там трябва да стане поне ранният следобед, за да започнат устойчиво да се държат числата....<br/><br/>Всички агенции, които са следели София на миналия тур, ще ви кажат, че в първите часове имаше много странни резултати. Обикновено това се обяснява точно с опита за масирано гласоподаване, което „да направи резултат“, който после да има своето психологическо влияние, появявайки се именно в тези класации“.<br/><br/>Може да се окаже, че „Не подкрепям никого“ решава избора в София.<br/><br/>Очакванията са много хора да не са избрали един или друг кандидат, а „не подкрепям никого“, което е повод за замисляне. "В мажоритарни избори гласът „Не подкрепям никого“ на практика е кандидат", предупреди Симеонов. <br/><br/><b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b><br/> </p>
    </article>
  </body>
</html>