<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/hindistan-in-baskenti-yeni-delhi-de-hava-kirliligi-uyarisi-pencereleri-kapali-tutun-evinizden-cikmayin-888665"/>
    <meta property="og:site_name" content="Onedio"/>
    <meta property="article:published_time" content="2019-11-03T17:30:35+00:00"/>
    <meta property="og:title" content="Hindistan'ın Başkenti Yeni Delhi'de Hava Kirliliği Uyarısı: 'Pencereleri Kapalı Tutun, Evinizden Çıkmayın'"/>
    <meta property="og:description" content="Hindistan'ın başkenti Yeni Delhi'de yetkililer, halka ciddi düzeye ulaşan hava kirliliği sonrasında uyarıda bulundu. Evlerin kapılarının ve pencereler..."/>
  </head>
  <body>
    <article>
      <h1>Hindistan'ın Başkenti Yeni Delhi'de Hava Kirliliği Uyarısı: 'Pencereleri Kapalı Tutun, Evinizden Çıkmayın'</h1>
      <address><time datetime="2019-11-03T17:30:35+00:00">03 Nov 2019, 17:30</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/hindistan/50546ca50228f60917601ac3">Hindistan</a>'ın başkenti Yeni Delhi'de yetkililer, halka ciddi düzeye ulaşan hava kirliliği sonrasında uyarıda bulundu. Evlerin kapılarının ve pencerelerinin kapalı tutulması konusunda uyarıda bulunan yetkililer, halka 'evlerinizden çıkmayın' dedi. </h4>
      <h3>Hava kirliliği 'dayanılmaz' düzeyde</h3>
      <figure>
        <img src="https://img-s2.onedio.com/id-5dbf0a284c3158514cd8df9d/rev-0/w-500/s-c4a018d17f2d5a0778b55ad964e8a4985bb087b4.jpg"/>
        <figcaption><a href="https://www.bbc.com/turkce/haberler-dunya-50281184"><b>BBC Türkçe'nin aktardığı habere göre</b></a>, <a href="https://onedio.com/etiket/hindistan/50546ca50228f60917601ac3">Hindistan</a>'ın başkenti Yeni Delhi'de hava kirliliğinin çok ciddi bir noktaya ulaşmasının ardından yetkililerden halka uyarı geldi.<br/>Delhi Eyaleti Başbakanı Arvind Kejriwal, hava kirliliğinin "dayanılmaz" düzeye ulaştığını belirterek, merkezi hükümetten gerekli yardımların derhal yapılmasını istemişti.</figcaption>
      </figure>
      <h3>Delhi'de hava kirliliği sabah ve akşam saatlerinde yoğunlaşıyor</h3>
      <figure>
        <img src="https://img-s1.onedio.com/id-5dbf0a3c788b292831a62c22/rev-0/w-500/s-403a265a2415ff4d01d89ccafe60120d19a93180.jpg"/>
        <figcaption>Kentte hava kirliliği, özellikle sabah ve akşam saatlerinde yoğunlaşırken, 2019 yılındaki durumun önceki yıllara oranla çok ciddi bir düzeye ulaştığı ifade ediliyor.</figcaption>
      </figure>
      <h3>Kirlilik düzeyi, Çin'in başkenti Pekin'den 7 kat daha fazla</h3>
      <figure>
        <img src="https://img-s1.onedio.com/id-5dbf0a49788b292831a62c24/rev-0/w-500/s-c1ed30be896be966ca0f3c6826a6a568d57e6f10.jpg"/>
        <figcaption>Başkentte Cuma günü kamu sağlığına yönelik tehdit nedeniyle acil durum ilan edilirken, okullar da Salı gününe kadar <a href="https://onedio.com/etiket/tatil/5785fb24d41c3ffe7c36babb">tatil</a> edildi.<br/>Şehirde ayrıca, inşaatlar da ikinci bir emre kadar durduruldu.</figcaption>
      </figure>
      <h3>30'dan fazla uçak rotasını değiştirdi</h3>
      <figure>
        <img src="https://img-s1.onedio.com/id-5dbf0a5670d867042e90f820/rev-0/w-500/s-90a7a4ea306df8284f9c1025531690abb106f6f0.jpg"/>
        <figcaption>Şehirde hava kirliliğinin nedenlerinden biri olarak, komşu eyaletlerde tarlaların temizlenmesi için arta kalan ürünlerin yakılması gösterildi.<br/>Yeni Delhi'de karbondioksit, nitrojen dioksit ve kükürt dioksit oranı arttığı belirtilirken, yaşanan kirlilikten ötürü 30'dan fazla uçağın rotasını değiştirmek zorunda kaldığı açıklandı.</figcaption>
      </figure>
    </article>
  </body>
</html>