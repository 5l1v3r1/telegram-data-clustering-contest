<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637859/%D8%A7%D9%86%D8%AA%D8%B5%D8%A7%D8%A8-%D8%AF%D8%A8%DB%8C%D8%B1%D8%A7%D9%86-%D8%B3%D8%AA%D8%A7%D8%AF-%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%81%D8%AA%D9%87-%DA%A9%D8%AA%D8%A7%D8%A8-%D8%AF%D8%B1-%D8%A7%D8%B3%D8%AA%D8%A7%D9%86%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T17:03:00+00:00"/>
    <meta property="og:title" content="انتصاب دبیران ستاد برگزاری هفته کتاب در استان‌ها"/>
    <meta property="og:description" content="با حکم معاون امور فرهنگی وزارت فرهنگ و ارشاد اسلامی، مدیران کل اداره فرهنگ و ارشاد استان‌ها به عنوان «دبیر ستاد برگزاری هفته کتاب استان» منصوب شدند."/>
  </head>
  <body>
    <article>
      <h1>
        <a href="https://www.bultannews.com/fa/news/637859/%D8%A7%D9%86%D8%AA%D8%B5%D8%A7%D8%A8-%D8%AF%D8%A8%DB%8C%D8%B1%D8%A7%D9%86-%D8%B3%D8%AA%D8%A7%D8%AF-%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%81%D8%AA%D9%87-%DA%A9%D8%AA%D8%A7%D8%A8-%D8%AF%D8%B1-%D8%A7%D8%B3%D8%AA%D8%A7%D9%86%E2%80%8C%D9%87%D8%A7">انتصاب دبیران ستاد برگزاری هفته کتاب در استان‌ها</a>
      </h1>
      <h2>با حکم معاون امور فرهنگی وزارت فرهنگ و ارشاد اسلامی، مدیران کل اداره فرهنگ و ارشاد استان‌ها به عنوان «دبیر ستاد برگزاری هفته کتاب استان» منصوب شدند.</h2>
      <address><time datetime="2019-11-03T17:03:00+00:00">03 Nov 2019, 17:03</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محسن جوادی؛ معاون امور فرهنگی<b> وزارت فرهنگ و ارشاد اسلامی</b> و رئیس هفته با صدور احکامی مدیران کل فرهنگ و ارشاد استان‌ها را به عنوان «دبیر ستاد برگزاری<b> هفته کتاب استان</b>» منصوب کرد.</p>
      <p>در متن این حکم آمده است:</p>
      <p>«با عنایت به اهمیت <b>ترویج فرهنگ مطالعه</b>، جلب مشارکت نهادها و سازمان‌های دولتی و غیردولتی در این امر مهم و برگزاری بیست و هفتمین دوره هفته کتاب جمهوری اسلامی ایران، بنا به پیشنهاد مدیرکل محترم هماهنگی امور استان‌های وزارت متبوع، جنابعالی به عنوان «دبیر ستاد برگزاری هفته کتاب استان» منصوب می‌شوید.</p>
      <p>امید است با هماهنگی‌های لازم با استاندار محترم به عنوان «رئیس ستاد هفته کتاب استان»، نسبت به تشکیل جلسات و برنامه‌ریزی‌های لازم با مشارکت سازمان‌های عضو اقدام و نتیجه اقدامات را به اداره کل هماهنگی امور استان‌ها و دبیرخانه هفته کتاب ارسال نمایید.<br/><br/>توفیق جنابعالی را از درگاه حضرت حق مسئلت می‌دارم.»<br/><br/>بیست و هفتمین دوره هفته‌ی کتاب جمهوری اسلامی ایران با شعار «حال خوش خواندن» از تاریخ 23 تا 30 آبان ماه در سراسر کشور برگزار می‌شود.</p>
      <p>انتهای پیام/</p>
    </article>
  </body>
</html>