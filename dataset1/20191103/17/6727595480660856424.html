<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-impasse-govt-will-be-formed-soon-claims-devendra-fadnavis3454.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T17:39:00+00:00"/>
    <meta property="og:title" content="ശിവസേനയെ തള്ളുമോ?; മഹാരാഷ്ട്രയില്‍ ഉടന്‍ സര്‍ക്കാര്‍ രൂപീകരണമെന്ന് ദേവേന്ദ്ര ഫഡ്‌നാവിസ്"/>
    <meta property="og:description" content="Devendra Fadnavis Maharashtra National News Sivasena മഹാരാഷ്ട്ര ശിവസേന India മുംബൈ: മഹാരാഷ്ട്രയില്‍ ഉടന്‍ തന്നെ സര്‍ക്കാര്‍ രൂപീകരിക്കുമെന്ന് മുഖ്യമന്ത്രി ദേവേന്ദ്ര ഫഡ്‌ന"/>
  </head>
  <body>
    <article>
      <h1>ശിവസേനയെ തള്ളുമോ?; മഹാരാഷ്ട്രയില്‍ ഉടന്‍ സര്‍ക്കാര്‍ രൂപീകരണമെന്ന് ദേവേന്ദ്ര ഫഡ്‌നാവിസ്</h1>
      <address><time datetime="2019-11-03T17:39:00+00:00">03 Nov 2019, 17:39</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ഉടന്‍ തന്നെ സര്‍ക്കാര്‍ രൂപീകരിക്കുമെന്ന് മുഖ്യമന്ത്രി ദേവേന്ദ്ര ഫഡ്‌നാവിസ്. സര്‍ക്കാര്‍ രൂപീകരിക്കുന്നതിനെ ചൊല്ലി ബി.ജെ.പിയും ശിവസേനയും തമ്മിലുള്ള വാക്‌പോര് തുടരുന്നതിനിടയിലാണ് ഫഡ്‌നാവിസിന്റെ പ്രതികരണം.</p>
      <p>സര്‍ക്കാര്‍ രൂപീകരിക്കുന്നതുമായി ബന്ധപ്പെട്ട് ബി.ജെ.പിയും ശിവസേനയും തമ്മില്‍ ഇതുവരെയും ഔദ്യോഗിക ചര്‍ച്ചകളൊന്നും നടന്നിട്ടില്ല. നിലവിലെ നിയമസഭയുടെ കാലാവധി നവംബര്‍ 9ന് അവസാനിക്കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേസമയം തന്നെ ശിവസേനയുമായി സമവായത്തിലെത്തുമോ എന്ന കാര്യത്തില്‍ മറുപടി നല്‍കാതെയായിരുന്നു ഫഡ്‌നാവിസിന്റെ പ്രതികരണം. മുഖ്യമന്ത്രി പദവിയെ ചൊല്ലിയാണ് ഇരുപാര്‍ട്ടികള്‍ക്കുമിടയില്‍ തര്‍ക്കം നിലനില്‍ക്കുന്നത്.</p>
      <p>സംസ്ഥാനത്ത് കാലാനുസൃതമായ മഴയെത്തുടര്‍ന്ന് കര്‍ഷകര്‍ ദുരിതത്തിലാണെന്നും അവര്‍ക്ക് വേണ്ട സഹായം പ്രഖ്യാപിക്കണമെങ്കില്‍ ഉടന്‍ ഒരു സര്‍ക്കാര്‍ രൂപീകരിക്കേണ്ടത് അത്യാവശ്യമാണെന്നും ഫഡ്‌നാവിസ് പറഞ്ഞു.</p>
      <related>
        <a href="https://www.doolnews.com/people-to-know-soon-if-shiv-sena-will-be-in-power-uddhav-thackeray928.html?utm_source=doolnews&amp;utm_medium=related"/>
      </related>
      <p>അതേസമയം ബി.ജെ.പിയും ശിവസേനയും തമ്മിലുള്ള പോര് നില്‍ക്കുന്നതിനാല്‍ തന്നെ മഹാരാഷ്ട്രയിലെ രാഷ്ട്രീയ നീക്കങ്ങള്‍ നിര്‍ണ്ണായകമാണ്. ശിവസേന ഭരണത്തിലുണ്ടോ എന്ന കാര്യം വരും ദിവസങ്ങളില്‍ ജനങ്ങള്‍ അറിയുമെന്നായിരുന്നു ശിവസേനാ തലവന്‍ ഉദ്ധവ് താക്കറെയുടെ പ്രതികരണം.</p>
      <p>മുഖ്യമന്ത്രിസ്ഥാനം പങ്കുവെയ്ക്കാന്‍ ബി.ജെ.പി തയ്യാറായില്ലെങ്കില്‍ എന്‍.സി.പിയോടും കോണ്‍ഗ്രസിനോടും ചേര്‍ന്നു ചിലപ്പോള്‍ സര്‍ക്കാരുണ്ടാക്കിയേക്കുമെന്നു ശിവസേന മുന്നറിയിപ്പ് നല്‍കിയിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/PevvR3birsU" width="500" height="281" data-service="Youtube" scrolling="no"/>
      </figure>
    </article>
  </body>
</html>