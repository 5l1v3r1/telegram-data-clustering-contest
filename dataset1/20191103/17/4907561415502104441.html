<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/sergen-yalcin-kirmizi-kart-gordu-2216666"/>
    <meta property="og:site_name" content="Posta"/>
    <meta property="article:published_time" content="2019-11-03T17:09:42+00:00"/>
    <meta property="og:title" content="Sergen Yalçın kırmızı kart gördü"/>
    <meta property="og:description" content="Süper Lig’in 10’uncu haftasında Kasımpaşa sahasında BtcTurk Yeni Malatyaspor’u konuk etti. Ev sahibi ekibin ilk yarısını 1-0 önde kapattığı karşılaşma 2-2 sona erdi. Kasımpaşanın gollerini 13’üncü dakikada Koita ve 90+3’üncü dakikada Khalili kaydederken, BtcTurk Yeni Malatyaspor’un gollerini 61’inci dakikada Jahovic ve 68’inci dakikada Veysel Sarı kendi kalesine attı. Yeni Malatyaspor’da Teknik Direktör Sergen Yalçın, hakem Halis Özkahya tarafından önce sarı kart gördü, tepkileri dinmeyince 5 saniye sonra kırmızı kartla oyun dışına gönderildi."/>
  </head>
  <body>
    <article>
      <h1>Sergen Yalçın kırmızı kart gördü</h1>
      <address>
        <time datetime="2019-11-03T17:09:42+00:00">03 Nov 2019, 17:09</time>
      </address>
      <h3>Süper Lig’in 10’uncu haftasında Kasımpaşa sahasında BtcTurk Yeni Malatyaspor’u konuk etti. Ev sahibi ekibin ilk yarısını 1-0 önde kapattığı karşılaşma 2-2 sona erdi. Kasımpaşa'nın gollerini 13’üncü dakikada Koita ve 90+3’üncü dakikada Khalili kaydederken, BtcTurk Yeni Malatyaspor’un gollerini 61’inci dakikada Jahovic ve 68’inci dakikada Veysel Sarı kendi kalesine attı. Yeni Malatyaspor’da Teknik Direktör Sergen Yalçın, hakem Halis Özkahya tarafından önce sarı kart gördü, tepkileri dinmeyince 5 saniye sonra kırmızı kartla oyun dışına gönderildi.</h3>
      <p>1’inci dakikada Aytaç’ın pasında araya giren Donald’ın ceza sahası içine girdikten sonra sert vurdu, top kaleci Ramazan’da kaldı. Pozisyonun devamında sağ kanattan gelişen <a href="https://www.posta.com.tr/haberler/kasimpasa">Kasımpaşa</a> atağında Popov ortaladı. Ceza sahası içinde müsait durumdaki Koita’nın kafa vuruşunda meşin yuvarlak yandan dışarı gitti. 6’ncı dakikada Guilherme’nın kullandığı köşe vuruşunda Kasımpaşa defansı topu uzaklaştıramadı. Yükseklik kazanan topta Donald’ın kafa vuruşunu kaleci Ramazan ayaklarıyla çeldi. </p>
      <h3>İlk yarı Kasımpaşa’nın 1-0’lık üstünlüğü ile sona erdi</h3>
      <p>13’üncü dakikada Kasımpaşa golü buldu. Sol kanatta kazanılan serbest vuruşta Quaresma ceza sahasına ortaladı, savunmanın uzaklaştırmak istediği topla penaltı noktası üzerinde buluşan Koita’nın gelişine yaptığı vuruşta meşin yuvarlak ağlarla buluştu: 1-0. 38’inci dakikada <a href="https://www.posta.com.tr/haberler/yeni-malatyaspor">Yeni Malatyaspor</a> gole çok yaklaştı. Donald’ın ceza sahasına ortasına iyi yükselen Mustafa Akbaş’ın kafa vuruşunda top direkten döndü. </p>
      <figure>
        <img src="https://i.pstimaj.com/img/75/640x0/5dbf099bae298ba3b6c93359"/>
      </figure>
      <p>45+1’inci dakikada Kasımpaşa net fırsattan yararlanamadı. Popov’un sağ kanattan ceza sahasına ortasında arka direkteki Mustafa Pektemek’in yarım volesini kaleci Farnolle kurtardı. </p>
      <p>Karşılaşmanın ilk yarısı Kasımpaşa’nın 1-0’lık üstünlüğü ile sona erdi.</p>
      <p>55’inci dakikada Guilherme’nin aşırtma pasıyla savunmanın arkasına sarkan Jahovic’in sol ayağıyla yaptığı zayıf vuruşta meşin yuvarlak kaleci Ramazan’da kaldı.</p>
      <p>61’inci dakikada skora denge geldi. Sağ taraftan gelişen Yeni Malatyaspor atağında Guilherme ceza sahasına girdikten sonra içeri çevirdi. Altıpas içindeki Jahovic’in vuruşunda top ağlarla buluştu: 1-1.</p>
      <p>68’inci dakikada konuk ekip öne geçti. Sağ kanatta topla buluşan Gökhan Töre’nin ortasında Guilherme’yi aşan topta Veysel Sarı, ters bir vuruşla meşin yuvarlağı kendi ağlarına gönderdi: 1-2</p>
      <h3>Teknik direktör <a href="https://www.posta.com.tr/haberler/sergen-yalcin">Sergen Yalçın</a> <a href="https://www.posta.com.tr/haberler/kirmizi-kart">kırmızı kart</a> gördü</h3>
      <p>77’nci dakikada Yeni Malatyaspor 10 kişi kaldı. Robin Yalçın, Mustafa Pektemek’e yaptığı müdahale sonrasında ikinci sarı kartını gördü ve kırmızı kartla oyun dışında kaldı.</p>
      <p>Süper Lig’in 10. haftasında Kasımpaşa’nın konuğu olan Yeni Malatyaspor’da Teknik Direktör Sergen Yalçın kırmızı kart gördü. Mücadelenin 85. dakikasında bir pozisyonda hakem Halis Özkahya’ya itiraz eden Sergen Yalçın, önce sarı kart gördü.</p>
      <p>Kartın ardından tepkisini arttıran Yalçın, bu karttan 5 saniye sonra kırmızı kartla oyun dışı kaldı.Bu karar sonrası iyice sinirlenen ve saha içine girmeye çalışan tecrübeli çalıştırıcıyı önce yardımcısı Murat Şahin sakinleştirdi. Karttan dolayı sinirlerine hakim olamayan ve sahayı geç terk eden Yalçın’a, Malatyaspor Sportif Direktörü Ali Ravcı, soyunma odası körüğüne kadar eşlik etti.</p>
      <figure>
        <img src="https://i.pstimaj.com/img/75/640x0/5dbf09b266a97c53ce1e1cf0"/>
      </figure>
      <p>90’ıncı dakikada sağ kanattan gelişen Kasımpaşa atağında Popov ortaladı. Penaltı noktası üstündeki Khalili’nin kafa vuruşunda kaleci Farnolle topu kornere tokatladı.</p>
      <p>90+3’üncü dakikada skora denge geldi. Sol kanattan gelişen Kasımpaşa atağında İlhan Depe ortaladı. Ceza sahası içinde Koita, topu geriden gelen Khalili’ye indirdi. Khalili, topu kontrol ettikten sonra düzgün bir vuruşla topu ağlara gönderdi: 2-2.</p>
      <p>Maçta başka gol olmadı ve mücadele 2-2’lik sonuçla tamamlandı.</p>
      <h3>Quaresma, Fenerbahçe maçında cezalı duruma düştü</h3>
      <p>Kasımpaşa’da sarı kart gören Ricardo Quaresma, Fenerbahçe maçında cezalı duruma düştü. Kasımpaşa’nın BtcTurk Yeni Malatyaspor’u konuk ettiği mücadelenin 33’üncü dakikasında rakibine yaptığı müdahale sonrasında sarı kart gören Portekizli yıldız, 4’üncü sarı kartını görerek cezalı duruma düştü. Quaresma, Süper Lig’in 11’inci haftasında deplasmanda oynanacak Fenerbahçe karşılaşmasında forma giyemeyecek.</p>
      <figure>
        <iframe data-src="https://twitter.com/26DorukhanTokoz/status/1191132979847946244?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/firatgunayer/status/1191099437747253254?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>HAKEMLER:</b> Halis Özkahya, Mehmet Cem Hanoğlu, Murat Ergin Gözütok</p>
      <p><b>KASIMPAŞA:</b> Ramazan - Popov, Veysel, Ben Youssef, Hafez, Aytaç, Sadiku (Dk. 80 Khalili), Quaresma, Hajradinovic (Dk. 71 Yusuf Erdoğan), Koita, Mustafa Pektemek (Dk. 88 İlhan Depe)</p>
      <p><b>BTCTURK YENİ MALATYASPOR:</b> Farnolle - Robin, Mustafa, Sakıb, Issam, Hadebe, Acquah, Donald (Dk. 46 Gökhan Töre), Guilherme (Dk. 81 Murat Yıldırım), Bifouma (Dk. 68 Fofana), Jahovic</p>
      <p><b>GOLLER:</b> Dk. 13 Koita, Dk. 90+3 Khalili (Kasımpaşa) - Dk. 61 Jahovic, Dk. 68 (KK) Veysel Sarı (BtcTurk Yeni Malatyaspor)</p>
      <p><b>KIRMIZI KARTLAR:</b> Dk. 77 Robin Yalçın, Dk. 85 Sergen Yalçın (Teknik direktör) (BtcTurk Yeni Malatyaspor)</p>
      <p><b>SARI KARTLAR:</b> Quaresma, Ben Youssef (Kasımpaşa) - Sakıb Aytaç (BtcTurk Yeni Malatyaspor)</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/verona-taraftarindan-mario-balotelliye-irkci-saldiri-2216723">
          <img src="https://i.pstimaj.com/img/100/180x95/5dbfd33166a97c76abc743a3"/>
        </a>
      </figure>
      <p>
        <a href="https://www.posta.com.tr/verona-taraftarindan-mario-balotelliye-irkci-saldiri-2216723">1 Verona taraftarından Mario Balotelli'ye ırkçı saldırı</a>
      </p>
      <figure>
        <a href="https://www.posta.com.tr/kadin-tekvandocular-avrupa-sampiyonu-2216691">
          <img src="https://i.pstimaj.com/img/100/180x95/5dbf55e866a97c64af686ee6"/>
        </a>
      </figure>
      <p>
        <a href="https://www.posta.com.tr/kadin-tekvandocular-avrupa-sampiyonu-2216691">2 Kadın tekvandocular Avrupa şampiyonu</a>
      </p>
      <figure>
        <a href="https://www.posta.com.tr/fenerbahce-deplasmanda-kayserispora-1-0-maglup-oldu-2216667">
          <img src="https://i.pstimaj.com/img/100/180x95/5dbf157fae298bacf381df53"/>
        </a>
      </figure>
      <p>
        <a href="https://www.posta.com.tr/fenerbahce-deplasmanda-kayserispora-1-0-maglup-oldu-2216667">3 Fenerbahçe, deplasmanda Kayserispor'a 1-0 mağlup oldu</a>
      </p>
      <figure>
        <a href="https://www.posta.com.tr/cenk-tosun-bu-sezon-ilk-golunu-atti-2216673">
          <img src="https://i.pstimaj.com/img/100/180x95/5dbf2aab66a97c5ca5f191d3"/>
        </a>
      </figure>
      <p>
        <a href="https://www.posta.com.tr/cenk-tosun-bu-sezon-ilk-golunu-atti-2216673">4 Cenk Tosun bu sezon ilk golünü attı</a>
      </p>
      <figure>
        <a href="https://www.posta.com.tr/enes-unal-real-valladolidte-bu-sezonki-ilk-golunu-atti-2216640">
          <img src="https://i.pstimaj.com/img/100/180x95/5dbed4af66a97c530714486c"/>
        </a>
      </figure>
      <p>
        <a href="https://www.posta.com.tr/enes-unal-real-valladolidte-bu-sezonki-ilk-golunu-atti-2216640">5 Enes Ünal, Real Valladolid'te bu sezonki ilk golünü at...</a>
      </p>
      <figure>
        <a href="https://www.posta.com.tr/istanbul-maratonunda-rekor-kirildi-2216574">
          <img src="https://i.pstimaj.com/img/100/180x95/5dbe8ec8ae298b906563421d"/>
        </a>
      </figure>
      <p>
        <a href="https://www.posta.com.tr/istanbul-maratonunda-rekor-kirildi-2216574">6 İstanbul Maratonu'nda rekor kırıldı!</a>
      </p>
      <figure>
        <a href="https://www.posta.com.tr/furkan-korkmazdan-nbade-ilk-buzzer-beater-2216600">
          <img src="https://i.pstimaj.com/img/100/180x95/5dbeb186ae298b9a25b18506"/>
        </a>
      </figure>
      <p>
        <a href="https://www.posta.com.tr/furkan-korkmazdan-nbade-ilk-buzzer-beater-2216600">7 Furkan Korkmaz'dan NBA'de ilk buzzer-beater</a>
      </p>
      <figure>
        <a href="https://www.posta.com.tr/kartal-ucmaya-basladi-2216521">
          <img src="https://i.pstimaj.com/img/100/180x95/5dbdd36266a97c2775a7ab26"/>
        </a>
      </figure>
      <p>
        <a href="https://www.posta.com.tr/kartal-ucmaya-basladi-2216521">8 Kartal uçmaya başladı</a>
      </p>
      <figure>
        <a href="https://www.posta.com.tr/ahmet-nur-cebiden-transfer-aciklamasi-2216439">
          <img src="https://i.pstimaj.com/img/100/180x95/5dbd6c64ae298b62f641b45a"/>
        </a>
      </figure>
      <p>
        <a href="https://www.posta.com.tr/ahmet-nur-cebiden-transfer-aciklamasi-2216439">9 Ahmet Nur Çebi'den transfer açıklaması</a>
      </p>
      <figure>
        <a href="https://www.posta.com.tr/volkan-demirel-kendi-idolumu-yaratmak-istiyorum-2216423">
          <img src="https://i.pstimaj.com/img/100/180x95/5dbd53c1ae298b634e32b950"/>
        </a>
      </figure>
      <p>
        <a href="https://www.posta.com.tr/volkan-demirel-kendi-idolumu-yaratmak-istiyorum-2216423">10 Volkan Demirel: Kendi idolümü yaratmak istiyorum</a>
      </p>
    </article>
  </body>
</html>