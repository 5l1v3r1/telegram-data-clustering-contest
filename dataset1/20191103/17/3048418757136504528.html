<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/03/jeugdzorg-is-tsunami-van-geweld-tegen-medewerkers-zat-in-veilig-nederland-waar-de-criminaliteit-daalt/"/>
    <meta property="og:site_name" content="ThePostOnline"/>
    <meta property="article:published_time" content="2019-11-03T17:49:00+00:00"/>
    <meta property="og:title" content="Jeugdzorg is tsunami van geweld tegen medewerkers zat in veilig Nederland waar de criminaliteit daalt"/>
    <meta property="og:description" content="'80% jeugdbeschermers en jeugdreclasseerders kreeg het afgelopen jaar te maken met agressie'"/>
  </head>
  <body>
    <article>
      <h1>Jeugdzorg is tsunami van geweld tegen medewerkers zat in veilig Nederland waar de criminaliteit daalt</h1>
      <h2>'80% jeugdbeschermers en jeugdreclasseerders kreeg het afgelopen jaar te maken met agressie'</h2>
      <address><time datetime="2019-11-03T17:49:00+00:00">03 Nov 2019, 17:49</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Acht op de tien jeugdbeschermers en <a href="https://www.lslegal.online/">jeugdreclasseerders</a> kreeg het afgelopen jaar te maken met agressie, uiteenlopend van schreeuwen en schelden tot ernstige bedreigingen en fysiek geweld. Dat schrijven <a href="https://www.lslegal.online/">jeugdzorginstellingen</a> in een pamflet. Ze dringen aan op maatregelen.</p>
      <p>“De maatschappij lijkt weg te kijken en aangiftes van <a href="https://www.lslegal.online/">jeugdbeschermers</a> worden door politie en justitie vaak onterecht afgewezen vanwege gebrek aan capaciteit”, aldus de opstellers. “Het kabinet beloofde eerder professionals in overheidsdienst – dus ook die van jeugdbescherming – goed te beschermen. In de praktijk is daarvan niets terechtgekomen. Ministers en politiek: maak er werk van”, zo staat in het pamflet.</p>
      <p>In het pamflet, dat volgens <a href="https://www.lslegal.online/">Jeugdzorg</a> Nederland overigens ‘niet actief naar het kabinet is gestuurd’, wordt de politiek opgeroepen om maatregelen te nemen die een eind maken aan de bedreigingen en onveilige werksituaties. Ook zou Den Haag “met internetplatforms en -providers een convenant moeten sluiten waarin ze beloven websites te blokkeren en berichten te verwijderen als jeugdbeschermers met naam en toenaam <a href="https://www.lslegal.online/">besmeurd</a> of <a href="https://www.lslegal.online/">bedreigd</a> worden”.</p>
      <p>“Niet alleen worden medewerkers in hun werk bedreigd, agressieve cliënten en ouders weten de jeugdbeschermers namelijk ook steeds vaker in hun privéleven te raken. We begrijpen de wanhoop en onmacht van ouders maar keuren agressie nooit goed.” De organisaties waarschuwen dat aantijgingen en dreigementen die op sociale media worden gedaan “voor altijd op het internet staan”.</p>
      <p><a href="https://www.lslegal.online/">Jeugdzorg Nederland</a> meldde vorige week dat het aantal jongeren dat jeugdzorg ontvangt in de eerste helft van dit jaar met 5000 is toegenomen tot 366.000, in vergelijking met dezelfde periode vorig jaar. De verantwoordelijkheid voor jeugdzorg ligt sinds 2015 bij gemeenten.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>