<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/03/tsc-bolji-od-radnickog-remi-macve-i-cukarickog-golubovi-izuli-carapane/"/>
    <meta property="og:site_name" content="Sportska centrala"/>
    <meta property="article:published_time" content="2019-11-03T17:07:25+00:00"/>
    <meta property="og:title" content="TSC bolji od Radničkog, remi Mačve i Čukaričkog, „golubovi“ izuli „čarapane“"/>
    <meta property="og:description" content="Kompletirano je 15. kolo Linglong Super lige Srbije. TSC je u Senti bio bolji od niškog Radničkog, i tako zadržao petu poziciju na tabeli. Dvostruki strelac za domaće bio je Nenad Lukić, koji je pogodio u 47. i 80. minutu. Spartak je odneo bodove iz Kruševca, a junak susreta bio je strelac pobedonosnog gola Stefan […]"/>
  </head>
  <body>
    <article>
      <h1>TSC bolji od Radničkog, remi Mačve i Čukaričkog, „golubovi“ izuli „čarapane“</h1>
      <address><time datetime="2019-11-03T17:07:25+00:00">03 Nov 2019, 17:07</time> by <a rel="author">Milos</a></address>
      <p>Kompletirano je 15. kolo Linglong Super lige Srbije.</p>
      <p>TSC je u Senti bio bolji od niškog Radničkog, i tako zadržao petu poziciju na tabeli. Dvostruki strelac za domaće bio je Nenad Lukić, koji je pogodio u 47. i 80. minutu.</p>
      <p>Spartak je odneo bodove iz Kruševca, a junak susreta bio je strelac pobedonosnog gola Stefan Šormaz u 28. minutu. Spartak je od 58. minuta igrao bez isključenog Ivana Dokića.</p>
      <p>Voždovac je vodio sa 2:0 u Surdulici zahvaljujući dvostrukom strelcu Alenu Mašoviću (48. i 72. minut) do samog finiša, ali je Radnik preko Filipa Stanisavljevića četiri minuta pre kraja i Jevgena Pavlova u sudijskoj nadoknadi stigao do boda.</p>
      <p>Utakmice Mačva – Čukarički i Rad – Mladost završene su bez pogodaka, a njaviše golova viđeno je u Inđiji, gde je Javor pogotkom Nikole Petkovića iz jedanaesterca u samom finišu stigao do tri boda. Poveo je Javor preko Marka Kolakovića u 31. minutu. Inđija je preokrenula pogotkom Filipa Rajevca u 47. i autogolom Alekse Amanovića u 49. minutu, a drugi gol za Inđiju postigao je takođe Petković u 80. minutu.</p>
      <p><b>INĐIJA – JAVOR MATIS 2:3</b> (0:1)<br/><b>MAČVA – ČUKARIČKI 0:0<br/>NAPREDAK – SPARTAK ŽK 0:1</b> (0:1)<br/><b>RAD – MLADOST 0:0<br/>RADNIK – VOŽDOVAC 2:2</b> (0:0)<br/><b>TSC – RADNIČKI NIŠ 2:0</b> (0:0)</p>
      <p>Odigrano u subotu:</p>
      <p>PARTIZAN – VOJVODINA 4:0 (2:0)<br/>PROLETER – CRVENA ZVEZDA 0:2 (0:0)</p>
      <p>Tabela: Crvena zvezda 39 (-1), Čukarički 33 (-1), Vojvodina 30, Partizan 29 (-1), TSC 28, Voždovac 25, Radnički 25, Spartak 21, Javor 19, Mladost 19, Proleter 16, Napredak 15, Radnik 15 (-1), Rad 8, Inđija 7, Mačva 4.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/zvezda-rutinski-do-nove-pobede-garsiji-prija-karadjordje/"/>
        <a href="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
        <a href="https://www.sportskacentrala.com/2019/11/02/borjan-se-vratio-na-gol-zvezde/"/>
        <a href="https://www.sportskacentrala.com/2019/11/02/milosevic-promenio-dvojicu-startera-u-odnosu-na-mec-sa-cukarickim/"/>
        <a href="https://www.sportskacentrala.com/2019/10/30/live-cukaricki-partizan-2/"/>
        <a href="https://www.sportskacentrala.com/2019/10/30/na-zahtev-policije-promenjen-termin-meca-partizan-vojvodina/"/>
        <a href="https://www.sportskacentrala.com/2019/10/29/segrt-sudi-zvezda-tsc-stojiljkovic-vracen-sa-hladjenja/"/>
        <a href="https://www.sportskacentrala.com/2019/10/27/remi-tsc-a-i-proletera/"/>
        <a href="https://www.sportskacentrala.com/2019/10/26/popovic-na-golu-pavkov-u-spicu/"/>
      </related>
    </article>
  </body>
</html>