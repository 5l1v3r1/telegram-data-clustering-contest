<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/botevpd/kapitanyt-na-botev-(plovdiv)-razkri-zashto-petrovich-pretyrpq-proval-v-kluba-1391363.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T17:31:00+00:00"/>
    <meta property="og:title" content="Капитанът на Ботев (Пловдив) разкри защо Петрович претърпя провал в клуба"/>
    <meta property="og:description" content="Капитанът на Ботев Пловдив Лъчезар Балтанов призна, че отборът е в най-лошия си период, откакто той е в клуба, но новият треньор Ферарио Спасов дава спокойствие и увереност Капитанът на канарчетата разкри защо тимът записа незадоволителни резултати, докато бе воден от Желко Петрович"/>
  </head>
  <body>
    <article>
      <h1>Капитанът на Ботев (Пловдив) разкри защо Петрович претърпя провал в клуба</h1>
      <address><time datetime="2019-11-03T17:31:00+00:00">03 Nov 2019, 17:31</time> by <a rel="author">Sportlive.bg</a></address>
      <p>Капитанът на <a href="https://www.sportlive.bg/bgfootball/botevpd"><b>Ботев Пловдив</b></a> Лъчезар Балтанов призна, че отборът е в най-лошия си период, откакто той е в клуба, но новият треньор Ферарио Спасов дава спокойствие и увереност.</p>
      <p>Капитанът на "канарчетата" разкри защо тимът записа незадоволителни резултати, докато бе воден от Желко Петрович. "Проблемът беше чисто психологически. Петрович имаше много голямо желание. Постоянно рзговаряше с нас, обясняваше ни как искаме да играем и какво да правим. Наистина, много искаше, но просто така се случиха нещата - негативни резултати, в някои мачове нямахме и шанса да победим и се натрупа напрежение. Човекът имаше много голямо желание, но просто не му потръгна. Имал съм много разговори с него, но просто не се получиха нещата. Пожелавам му късмет, той наистина имаше изключително желание да помогне на Ботев", заяви Балтанов пред Канал 3.</p>
      <p>"Ферарио Спасов много набляга върху физическата подготовка. Вдъхва ни спокойствие, казва ни, че знае възможностите всички тук, да не се притесняваме, показали сме, че сме добри футболисти. На нас ни трябваше спокойствие и сигурност. Трябва ни една победа, за да се отърсим от цялото това напрежение, което се създаде. От както съм тук, това е най-тежкият ми период. Аз се надявам, че Ботев ще излезе от това положение", категоричен е капитанът на Ботев Пловдив. <b><i><a href="https://www.sportlive.bg/bgfootball/botevpd/Oficialno-Botev-Pd-obqvi-noviq-si-trenxor-i-osnovnata-mu-zadacha-1382948.html">Вижте в този материал каква е основната задача в Ботев на новия треньор Ферарио Спасов. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/botevpd/Botev-(Pd)-nabelqza-mlad-vratar-sin-na-legenda-pod-ramkata-1391030.html"/>
        <a href="https://www.sportlive.bg/bgfootball/beroe/Predi-Beroe-Hero-e-otkazal-na-po-malko-ambiciozen-klub-ot-efbet-Liga-1390280.html"/>
        <a href="https://www.sportlive.bg/bgfootball/botevpd/Pobedata-otnovo-ostana-mirazh-za-Botev-Pd-Arda-si-trygna-s-tochka-ot-Komatevo-1390146.html"/>
        <a href="https://www.sportlive.bg/bgfootball/botevpd/Todor-Nedelev-mechtae-da-igrae-za-7-kraten-evropejski-kluben-shampion-1390003.html"/>
      </related>
    </article>
  </body>
</html>