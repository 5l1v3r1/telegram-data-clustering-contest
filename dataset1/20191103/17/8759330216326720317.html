<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902250/sporting-lokeren-lijdt-op-daknam-pijnlijke-nederlaag-tegen-virton.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T17:45:00+00:00"/>
    <meta property="og:title" content="Sporting Lokeren lijdt op Daknam pijnlijke nederlaag tegen Virton"/>
    <meta property="og:description" content="Sporting Lokeren blijft dit seizoen wisselvallig. Na een zege tegen Beerschot ging het zondagmiddag helemaal mis tegen Virton. Het werd 1-3."/>
  </head>
  <body>
    <article>
      <h1>Sporting Lokeren lijdt op Daknam pijnlijke nederlaag tegen Virton</h1>
      <address>
        <time datetime="2019-11-03T17:45:00+00:00">03 Nov 2019, 17:45</time>
      </address>
      <p>
        <b>Sporting Lokeren blijft dit seizoen wisselvallig. Na een zege tegen Beerschot ging het zondagmiddag helemaal mis tegen Virton. Het werd 1-3.</b>
      </p>
      <p>Virton doet nog mee voor de periodetitel, maar dat was er in de eerste helft niet aan te merken. Lokeren kreeg het eerste kansje via Hajric en was dominant. Toch was het Virton dat de match kon openbreken. Lapoussin kon na geklungel in de verdediging bij Lokeren de 0-1 maken.</p>
      <p>In de tweede helft ging het niveau van Lokeren nog naar beneden. Bezoeker Couturier raakte de paal. Op het uur kreeg Lokeren weer hoop toen doelpuntenmaker Lapoussin van het veld werd gestuurd. Het maakte echter weinig verschil. Meer nog: Van Damme maakte er met een eigen doelpunt 0-2 van. Tirpan pakte bij Lokeren ook nog rood en Habibou maakte even later vanop de stip 1-2, maar dat was alleen voor de statistieken. Kore zette zelfs nog 1-3 op het bord.</p>
      <p>Lokeren heeft zijn start helemaal gemist met 13 op 39. Virton pakt weer de leiding met 27 punten en staat één punt voor Oud-Heverlee Leuven. Daar viel vrijdag nog het licht uit: het is nog niet duidelijk of OHL een forfaitnederlaag aangesmeerd krijgt of niet.</p>
      <aside>Lees meer<br/><a href="https://www.voetbalprimeur.be/nieuws/902022/oud-heverlee-leuven-komt-met-statement-na-gestaakte-match-tegen-union.html?itm_source=www.voetbalprimeur.be&amp;itm_medium=highlighted-content">Oud-Heverlee Leuven komt met update na gestaakte match tegen Union</a></aside>
    </article>
  </body>
</html>