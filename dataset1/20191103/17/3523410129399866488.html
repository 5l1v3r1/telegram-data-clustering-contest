<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637876/%D8%AD%D8%B0%D9%81-%D9%82%D8%A8%D9%88%D8%B6-%D8%A8%D8%B1%D9%82-%D8%AF%D8%B1-%D8%AA%D9%87%D8%B1%D8%A7%D9%86%DB%B3%DB%B0%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B5%D8%B1%D9%81%D9%87-%D8%AC%D9%88%DB%8C%DB%8C-%D8%A8%D9%87-%D9%87%D9%85%D8%B1%D8%A7%D9%87-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T17:49:00+00:00"/>
    <meta property="og:title" content="حذف قبوض برق در تهران۳۰میلیارد تومان صرفه جویی به همراه دارد"/>
    <meta property="og:description" content="مدیرعامل توزیع نیروی برق تهران: با حذف قبوض کاغذی برق از صدور و چاپ ۳۰ میلیون قبض برق جلوگیری شد که سالانه حدود ۳۰ میلیارد تومان صرفه‌جویی در پی داشت."/>
  </head>
  <body>
    <article>
      <h1>
        <a href="https://www.bultannews.com/fa/news/637876/%D8%AD%D8%B0%D9%81-%D9%82%D8%A8%D9%88%D8%B6-%D8%A8%D8%B1%D9%82-%D8%AF%D8%B1-%D8%AA%D9%87%D8%B1%D8%A7%D9%86%DB%B3%DB%B0%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B5%D8%B1%D9%81%D9%87-%D8%AC%D9%88%DB%8C%DB%8C-%D8%A8%D9%87-%D9%87%D9%85%D8%B1%D8%A7%D9%87-%D8%AF%D8%A7%D8%B1%D8%AF">حذف قبوض برق در تهران۳۰میلیارد تومان صرفه جویی به همراه دارد</a>
      </h1>
      <h2>مدیرعامل توزیع نیروی برق تهران: با حذف قبوض کاغذی برق از صدور و چاپ ۳۰ میلیون قبض برق جلوگیری شد که سالانه حدود ۳۰ میلیارد تومان صرفه‌جویی در پی داشت.</h2>
      <address><time datetime="2019-11-03T17:49:00+00:00">03 Nov 2019, 17:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حسین صبوری، مدیرعامل <b>شرکت توزیع برق تهران</b> بزرگ در هشتمین رزمایش سراسری قطع برق و آماده‌به‌کاری مولدهای<b> برق اضطراری</b> در جمع خبرنگاران اظهار داشت: در تهران 4.5 میلیون مشترک برق داریم که 10 درصد برق کشور را مصرف کنند.</p>
      <p>وی افزود: همچنین در کلانشهر تهران، سالانه بالغ بر 1500 مراسم و رویداد مهم برگزار می شود و در این شهر، 631 مرکز حیاتی و حساس قرار دارد.</p>
      <p>صبوری با بیان اینکه "طبق قانون تمامی مراکز مهم و حیاتی باید به مولدهای اضطراری تأمین برق مجهز باشند"، گفت: از 631 مرکز حیاتی 260 مرکز مجهز به سیستم‌های اضطراری و دیزل ژنراتور شده‌اند، البته باید گفت که در برخی مراکز برای شرکت توزیع برق امکان مراجعه وجود نداشت و از رئیس محترم سازمان پدافند غیرعامل درخواست داریم که برای مراکز نظامی، امکان مراجعه و همچنین تأکید بر لزوم استفاده این مراکز از مولدهای اضطراری را فراهم کنند.</p>
      <p>وی ادامه داد: تمام مشترکان برق دیماندی و مشترکان بزرگ تهران در حال حاضر مجهز به کنتور هوشمند هستند و از راه دور قرائت و کنترل می‌شوند.</p>
      <p>صبوری در خصوص پروژه ملی <b>حذف قبوض کاغذی</b> برق نیز گفت: این پروژه ملی دو ماه زودتر از سایر استان‌ها کلید زده شد. بنابراین با این اقدام قبوض کاغذی برق 4.5 میلیون مشترک حذف و با پیامک به آنها صورتحساب ارسال می‌شود.</p>
      <p>وی ادامه داد:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ با حذف قبوض کاغذی برق از صدور و چاپ 30 میلیون قبض برق جلوگیری شد که سالانه حدود 30 میلیارد تومان صرفه‌جویی در پی داشت.</p>
      <p>انتهای پیام/</p>
    </article>
  </body>
</html>