<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ot-ev-bortont-kaphat-mert-macskaval-tamadt-a-rendorokre/185750"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T17:30:00+00:00"/>
    <meta property="og:title" content="Öt év börtönt kaphat, mert macskával támadt a rendőrökre"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Öt év börtönt kaphat, mert macskával támadt a rendőrökre</mark>
      </h1>
      <address><time datetime="2019-11-03T17:30:00+00:00">03 Nov 2019, 17:30</time> by <a rel="author">Bors</a></address>
      <p>Szokatlan fegyverrel támadt a kihívott rendőrökre egy erősen ittas férfi Moszkvában: egy macskával. az 59 éves Gennady Shcherbakovot akár öt év börtönbüntetésre is ítélhetik a nem mindennapi fegyverhasználatért.</p>
      <p>Shcherbakovra még tavaly október 4-én hívták ki a rendőrséget, miután a férfi annak a háznak a lépcsőjén italozott és hangoskodott, ahol lakik. Ahelyett, hogy együttműködött volna a kiérkező járőrrel, és csendben visszavonult volna a lakására, felkapott egy macskát, és azt a rendőr arcába nyomta. A megrémült állat megkarmolta a hatóság emberét, így máris hivatalos személy elleni erőszak lett a vád - írja az Oddity Central.</p>
      <figure>
        <img src="http://media.borsonline.hu/cikk/20/191294/big-lead/650x360/2012552_cat-3374422-960-720.jpg"/>
        <figcaption>Oroszországban egészen biztosan nem éri meg macskát használni fegyver gyanánt © Pixabay</figcaption>
      </figure>
      <p>Shcherbakov ellen most emeltek vádat. A férfi azzal védekezik: nem ő kapta fel a macskát, hanem az magától ugrott a rendőr arcába. Arról nem szólnak a beszámolók, hogy miért tartott a hatóságoknak egy évig, hogy bíróság elé vigyék a bizarr ügyet.</p>
    </article>
  </body>
</html>