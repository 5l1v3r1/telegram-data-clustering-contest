<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230869/"/>
    <meta property="og:site_name" content="Українська правда"/>
    <meta property="article:published_time" content="2019-11-03T17:05:08+00:00"/>
    <meta property="og:title" content="На Донбасі поранено військового, бойовики стріляли 6 разів і біля Золотого"/>
    <meta property="og:description" content="У неділю бойовики порушили режим припинення вогню 6 разів, внаслідок обстрілів поранення зазнав один військовослужбовець зі складу Об’єднаних сил."/>
  </head>
  <body>
    <article>
      <h1>На Донбасі поранено військового, бойовики стріляли 6 разів і біля Золотого</h1>
      <address>
        <time datetime="2019-11-03T17:05:08+00:00">03 Nov 2019, 17:05</time>
      </address>
      <p>У неділю бойовики порушили режим припинення вогню 6 разів, внаслідок обстрілів поранення зазнав один військовослужбовець зі складу Об'єднаних сил.</p>
      <p><b>Джерело:</b> <a href="https://www.facebook.com/pressjfo.news/photos/a.364697644022858/703159860176633/?type=3&amp;__xts__%5B0%5D=68.ARDRFKVgOV3AfsmOU3nqScmc6S2Lg50OBM5Iu9ZfVsK1dE2TwpGrxFWrv7XsGy2F_QacwOtomX7FZm9ciMzIcsAH8yijg_0c3txSinqelawxUR0Eeu39PlXhWsWOf8EklQAqpmbzPskxzD6fPQUrrTgpQtpXiO4_7ztDazqk4VFFY7KjQM_e_8v-SiKEaEclf2S3EsEMbhURTKM3y8qaCsXlOKIqFDRUcMaRDRfGYdZZCtmSjOo7dGvXqu_Bi-GpFuB0IzS7NjvV5-n3ozZ2JzyJtWgAPA2kEeA1-dAerirTdkyYwe4YTpVvaoVgH3YcsveLTRCECariJEJBk3EzZGw&amp;__tn__=-R">пресцентр</a> операції Об'єднаних сил </p>
      <p><b>Деталі:</b> Противник обстріляв позиції наших підрозділів з гранатометів різних систем, великокаліберних кулеметів та стрілецької зброї.</p>
      <p>5 обстрілів позицій українських сил було здійснено в районі відповідальності оперативно-тактичного угруповання "ПІВНІЧ" - біля Новолуганського, Хутора Вільного, в районі Золотого, поза межами ділянки розведення, двічі - біля Луганського. </p>
      <p>В районі відповідальності оперативно-тактичного угруповання "СХІД" противник зі станкових та автоматичних гранатометів обстріляв позиції ОС біля Водяного.</p>
      <p><b>Дослівно:</b> "Тривають заходи на ділянці розведення №2 у районі населеного пункту Золоте-4 Луганської області. Проходить технічне обстеження, розмінування доріг та узбіч, очистка місцевості забрудненої вибухонебезпечними предметами, яке за графіком триватиме до 9 листопада", - повідомили у штабі. </p>
      <p>
        <b>Знати більше:</b>
      </p>
      <p>
        <b>
          <i>
            <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a>
          </i>
        </b>
      </p>
      <p>
        <b>
          <i>
            <a href="https://www.eurointegration.com.ua/articles/2019/09/19/7100928/">Українізація Штайнмаєра: як зробити ідею Кремля безпечною для України</a>
          </i>
        </b>
      </p>
      <p>
        <b>Нагадаємо, </b>
      </p>
      <ul>
        <li>29 жовтня глава МЗС Вадим Пристайко <a href="https://www.pravda.com.ua/news/2019/10/29/7230368/">заявив</a>, що процес розведення сил і засобів у Золотому стартував. </li>
        <li>Умовою для розведення сил і засобів є дотримання режиму тиші протягом 7 днів, що має підтвердити місія ОБСЄ. </li>
        <li>Того ж дня в штабі ООС повідомили, що бойовики "5 разів здійснили <a href="https://www.facebook.com/pressjfo.news/photos/a.364697644022858/698609393965013/?type=3&amp;theater">обстріли з великокаліберних кулеметів</a>, ручних протитанкових гранатометів, АГС та стрілецької зброї в 5-ти кілометровій зоні<b> </b>біля ділянки розведення №2 (Золоте-4)".</li>
        <li>Згодом військові заявили, що обстріл у цьому районі "<a href="https://www.pravda.com.ua/news/2019/10/29/7230387/">відбувся не в зоні розведення сил та засобів"</a>.</li>
        <li>1 листопада прес-центр ООС повідомив, що у районі Золотого-4 Луганської області <a href="https://www.pravda.com.ua/news/2019/11/1/7230762/">завершилося </a>дзеркальне розведення сил та засобів.</li>
        <li>За повідомленням військових, 3 листопада планувалося скасувати <a href="https://www.pravda.com.ua/news/2019/11/2/7230808/">режим обмежень</a> на переміщення в районі розведення у Золотому.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/3/7230842/"/>
        <a href="https://www.pravda.com.ua/news/2019/11/3/7230833/"/>
        <a href="https://www.pravda.com.ua/news/2019/11/2/7230827/"/>
      </related>
    </article>
  </body>
</html>