<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2017802/sto-edolio-tou-trimelous-efetiou-kakourgimaton-o-artemis-sorras.html"/>
    <meta property="og:site_name" content="News.gr"/>
    <meta property="article:published_time" content="2019-11-03T17:03:28+00:00"/>
    <meta property="og:title" content="Στο εδώλιο του Τριμελούς Εφετείου Κακουργημάτων ο Αρτέμης Σώρρας"/>
    <meta property="og:description" content="Θα δικαστεί για απάτη κατά του Δημοσίου, σύσταση εγκληματικής οργάνωσης και ξέπλυμα μαύρου χρήματος"/>
  </head>
  <body>
    <article>
      <h1>Στο εδώλιο του Τριμελούς Εφετείου Κακουργημάτων ο Αρτέμης Σώρρας</h1>
      <address>
        <time datetime="2019-11-03T17:03:28+00:00">03 Nov 2019, 17:03</time>
      </address>
      <h3>Θα δικαστεί για απάτη κατά του Δημοσίου, σύσταση εγκληματικής οργάνωσης και ξέπλυμα μαύρου χρήματος</h3>
      <p>Με τις κατηγορίες της απάτης κατά του Δημοσίου, της σύστασης <a href="https://www.news.gr/tag/egklimatiki-organosi">εγκληματικής οργάνωσης</a> και για <a href="https://www.news.gr/tag/xeplima-chrimatos">ξέπλυμα μαύρου χρήματος</a> θα καθίσει στο εδώλιο του Τριμελούς Εφετείου Κακουργημάτων Αθηνών την Τετάρτη 6 Νοεμβρίου ο Αρτέμης Σώρρας.</p>
      <p>Μαζί του στο εδώλιο του κατηγορουμένου θα καθίσουν άλλα 22 άτομα. Η υπόθεση αφορά στα τρισεκατομμύρια δολάρια της Τράπεζας της Ανατολής, με τα οποία έπειθαν τους φορολογούμενους, ότι θα ξεχρεώσουν τα χρέη τους. Αποτέλεσμα ήταν, σύμφωνα με το παραπεμπτικό βούλευμα, να <a href="https://www.news.gr/tag/apath">εξαπατηθούν</a> δεκάδες πολίτες.</p>
      <p>Όπως αναφέρεται στο παραπεμπτικό βούλευμα, από το 2012 έως το 2016 ο ήδη φυλακισμένος από το 2018 <a href="https://www.news.gr/tag/artemhs-sorras">Αρτέμης Σώρρας</a> και οι συγκατηγορούμενοι του παρέστησαν εν γνώσει τους ψευδώς σε μεγάλο αριθμό οφειλετών δημοσίου, τραπεζών και ασφαλιστικών οργανισμών, ότι ο Σώρρας διέθετε αμύθητη περιουσία, αναφέροντας ως πηγή προελεύσεως την κληρονομιά 28 μετοχών της Τράπεζας Ανατολής.</p>
      <p>Οι κατηγορούμενοι έπαιρναν 5 ευρώ από κάθε μέλος για την εγγραφή στην «Ελλήνων Συνέλευσις», 5 ευρώ μηνιαία συνδρομή κι από 5 έως 200 ευρώ για την παραλαβή εξώδικης δήλωσης για διαγραφή των χρεών.</p>
      <p>Η ζημιά στο Δημόσιο υπερβαίνει τα 150.000 ευρώ, ενώ οι ληξιπρόθεσμες οφειλές έφθασαν τις 348.590 ευρώ, με αυτές στο ΙΚΑ να ξεπερνούν τα 4 εκατομμύρια ευρώ.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2015611/nees-ipothesis-apatis-se-varos-epangelmation-tou-tourismou.html"/>
        <a href="https://www.news.gr/ellada/article/2015387/lamia-chiropedes-se-48chroni-pou-iche-pari-40-000-evro-apo-ton-koumparo-tis.html"/>
        <a href="https://www.news.gr/ellada/article/2013512/se-fournous-ke-pirex-ekrivan-tin-koka%ce%90ni-diakinites-ston-agio-dimitrio.html"/>
      </related>
    </article>
  </body>
</html>