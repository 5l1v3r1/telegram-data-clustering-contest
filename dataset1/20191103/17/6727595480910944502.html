<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/dust-problem-in-delhi-stadium-ahead-of-india-bangladesh-match722.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T17:46:00+00:00"/>
    <meta property="og:title" content="ഇന്ത്യ-ബംഗ്ലാദേശ് മത്സരം നടക്കുമോ? ആറരയ്ക്ക് ഒരു തീരുമാനമാകും; പൊടി പാറാതിരിക്കാന്‍ അവസാനവട്ട ശ്രമവുമായി അധികൃതര്‍"/>
    <meta property="og:description" content="Bangladesh Cricket Cricket Indian Cricket Cricket ന്യൂദല്‍ഹി: ദല്‍ഹി അരുണ്‍ ജെയ്റ്റ്‌ലി സ്‌റ്റേഡിയത്തില്‍ നടക്കേണ്ടുന്ന ഇന്ത്യ-ബംഗ്ലാദേശ് ട്വന്റി20 മത്സരത്തെക്കുറിച്ച് ഇപ"/>
  </head>
  <body>
    <article>
      <h1>ഇന്ത്യ-ബംഗ്ലാദേശ് മത്സരം നടക്കുമോ? ആറരയ്ക്ക് ഒരു തീരുമാനമാകും; പൊടി പാറാതിരിക്കാന്‍ അവസാനവട്ട ശ്രമവുമായി അധികൃതര്‍</h1>
      <address><time datetime="2019-11-03T17:46:00+00:00">03 Nov 2019, 17:46</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ദല്‍ഹി അരുണ്‍ ജെയ്റ്റ്‌ലി സ്‌റ്റേഡിയത്തില്‍ നടക്കേണ്ടുന്ന ഇന്ത്യ-ബംഗ്ലാദേശ് ട്വന്റി20 മത്സരത്തെക്കുറിച്ച് ഇപ്പോഴും ആശങ്ക. വൈകീട്ട് ആറരയ്ക്ക് ഇക്കാര്യത്തില്‍ തീരുമാനമെടുക്കുമെന്നാണ് അധികൃതര്‍ പറഞ്ഞിരിക്കുന്നത്. നഗരത്തിലെ പൊടിയും അതിനെത്തുടര്‍ന്നുണ്ടാകുന്ന വായുമലിനീകരണവുമാണ് ക്രിക്കറ്റ് പ്രേമികളെ ആശങ്കയിലാക്കിയിരിക്കുന്നത്.</p>
      <p>ഇന്നുച്ചയ്ക്ക് വായു നിലവാര സൂചിക 625-ലെത്തിയിരുന്നു. അതേസമയം ഗ്രൗണ്ടിലെ പൊടിക്കു ശമനം കിട്ടാന്‍ ഗ്രൗണ്ട് സ്റ്റാഫ് ടാങ്കര്‍ കണക്കിനു വെള്ളമെത്തിച്ച് സ്റ്റേഡിയത്തിനു ചുറ്റും തളിക്കുന്നുണ്ട്.</p>
      <p>ഇനിയും ഇക്കാര്യത്തില്‍ ശമനമുണ്ടായില്ലെങ്കില്‍ മാച്ച് റഫറി തീരുമാനമെടുക്കുമെന്ന് ദല്‍ഹി ക്രിക്കറ്റ് അസോയിസേഷന്‍ അധികൃതര്‍ പറഞ്ഞതായി ഇന്ത്യന്‍ എക്‌സ്പ്രസ്സ് റിപ്പോര്‍ട്ട് ചെയ്തു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>പ്രതിദിനം 10,000 ലിറ്റര്‍ വെള്ളം തളിക്കുന്ന നാലു യന്ത്രസംവിധാനങ്ങളാണ് ഇവിടെ എത്തിച്ചിരിക്കുന്നത്. സമീപ റോഡുകളിലെ പൊടി നീക്കം ചെയ്യാനുള്ള യന്ത്രസംവിധാനവും ക്രമീകരിച്ചിട്ടുണ്ട്. ശുചീകരണത്തൊഴിലാളികള്‍ക്കും രണ്ടു ദിവസമായി അധിക ജോലിയാണ്.</p>
      <p>തത്കാലം പൊടിയെക്കുറിച്ചു ചിന്തിക്കുന്നില്ലെന്നും കളിയെക്കുറിച്ചു മാത്രമാണു ചിന്തയെന്നും ബംഗ്ലാദേശ് ക്യാപ്റ്റന്‍ മഹ്മദുള്ള റിയാദ് പറഞ്ഞിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>2017 ഡിസംബറില്‍ ഇവിടെ ടെസ്റ്റ് മത്സരത്തിനിറങ്ങിയ ശ്രീലങ്കന്‍ താരങ്ങള്‍ക്കു വായു മലിനീകരണത്തെത്തുടര്‍ന്നു ശാരീരിക അസ്വാസ്ഥ്യമുണ്ടായിരുന്നു.</p>
      <p>
        <b>ചിത്രത്തിന് കടപ്പാട്: എ.എന്‍.ഐ</b>
      </p>
      <figure>
        <iframe src="https://www.youtube.com/embed/lbdKWenxPOw" width="500" height="281" data-service="Youtube" scrolling="no"/>
      </figure>
    </article>
  </body>
</html>