<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1974516/%D9%87%D9%85%D8%A8%D8%B3%D8%AA%DA%AF%DB%8C-%D8%A7%D9%84%D8%AC%D8%B2%D8%A7%DB%8C%D8%B1%D9%89-%D9%87%D8%A7-%D8%A8%D8%A7-%D9%87%D9%86%D8%B1%D9%85%D9%86%D8%AF-%D9%85%D8%A8%D8%AA%D9%84%D8%A7-%D8%A8%D9%87-%D8%B3%D8%B1%D8%B7%D8%A7%D9%86"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-03T17:45:00+00:00"/>
    <meta property="og:title" content="همبستگی الجزایرى ها با هنرمند مبتلا به سرطان"/>
    <meta property="og:description" content="ریم الغزالی بازیگر الجزایری و شرکت کننده پیشین در مسابقه کشف استعداد خوانندگی (استار آکادمی) که به سرطان مبتلا شده پیام های هوادارانش را در صفحه اینستاگرام منتشر کرد. هواداران ریم پس از کشف ابتلای وی به سرطان به حمایت از وی پرداختند.به گزارش رسانه ها"/>
  </head>
  <body>
    <article>
      <h1>همبستگی الجزایرى ها با هنرمند مبتلا به سرطان</h1>
      <address>
        <time datetime="2019-11-04T17:45:00+00:00">04 Nov 2019, 17:45</time>
      </address>
      <p>ریم الغزالی بازیگر الجزایری و شرکت کننده پیشین در مسابقه کشف استعداد خوانندگی (استار آکادمی) که به سرطان مبتلا شده پیام های هوادارانش را در صفحه اینستاگرام منتشر کرد. <br/><br/>هواداران ریم پس از کشف ابتلای وی به سرطان به حمایت از وی پرداختند.<br/><br/>به گزارش رسانه های داخلی ریم الغزالی اینک در یکی از بیمارستان های فرانسه تحت درمان قرار دارد. <br/><br/>الغزالی نوشت «خدا را شکر. خیلی دوستتان دارم. زنده باد الجزایر».<br/><br/>این بازیگر الجزایری چند روز پیش با انتشار یک پیام ویدیویی در اینستاگرام افزود «اولین بار از اتاق بیرون می روم و از هوای آزاد و آفتابی لذت می برم. برادرم سید احمد اینجاست و مرا لحظه ای ترک نکرد.. مادرم نیز در حال عکس گرفتن از ماست».<br/><br/>خبر ابتلای ریم به سرطان مغز برای هوادارانش غافلگیرکننده بود و پزشکان تومورهای مغزی را برداشتند.<br/><br/>ریم الغزالی پیام های هوادارانش و خانواده و دوستانش را منتشر می کند.<br/><br/>یکی از دوستان ریم در یکی از پیام ها از وی به عنوان مبارز یاد کرد و گفت همه خانواده و خویشان و دوستان و طرفدارانش دوستش دارند.<br/><br/>ریم الغزالی بازیگر الجزایری است. او در آغاز مجری برنامه های سرگرمی بود. ریم با شرکت در برنامه مسابقه کشف استعداد خوانندگی (استار آکادمی) به عنوان ستاره محبوب مردم مطرح شد. <br/><br/>یکی از ترانه های او به نام «غرامو» (عشق او) موفقیت چشمگیری کسب کرد. این ترانه با لهجه الجزایری اجرا شده است.</p>
    </article>
  </body>
</html>