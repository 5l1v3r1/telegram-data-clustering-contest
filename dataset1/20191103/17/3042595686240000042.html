<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/vi-har-en-veldig-god-tone/71778237"/>
    <meta property="og:site_name" content="Dagbladet.no"/>
    <meta property="article:published_time" content="2019-11-03T17:54:00+00:00"/>
    <meta property="og:title" content="- Vi har en veldig god tone"/>
    <meta property="og:description" content="Frank Løke dukket opp med en mystisk kvinne på den røde løperen."/>
  </head>
  <body>
    <article>
      <h1>- Vi har en veldig god tone</h1>
      <h2>Frank Løke dukket opp med en mystisk kvinne på den røde løperen.</h2>
      <address><time datetime="2019-11-03T17:54:00+00:00">03 Nov 2019, 17:54</time> by <a rel="author">Martine Johansen</a></address>
      <p>Søndag kveld ble den årlige Kjendisgallaen arrangert på Gamle Logen i Oslo, og flere av landets kjendiser strømmet til for å få med seg den storslåtte festen.</p>
      <p>I forkant av <a href="https://www.dagbladet.no/kjendis/jorgine-massa-vasstrand-karet-til-arets-influenser/71778392">prisutdelingen </a>ble den<a href="https://www.dagbladet.no/kjendis/en-av-arets-beste-fester/71778127"> røde løperen rullet ut i kjent stil</a>, og den ble raskt fylt opp av landets kjendiser i finstasen. En av dem som dukket opp var ingen ringere enn <a href="https://www.dagbladet.no/kjendis/derfor-angrer-han-ingenting/70602499">tidligere håndballspiller og tv-profil Frank Løke (39).</a></p>
      <p>Med seg på den røde løperen har han Kristin Aastad.</p>
      <figure>
        <img src="https://www.dagbladet.no/images/71778808.jpg?imageId=71778808&amp;x=5.8928571428571&amp;y=11.084624553039&amp;cropw=86.607142857143&amp;croph=88.915375446961&amp;width=485&amp;height=746"/>
        <figcaption><b>RØD LØPER:</b> Frank Løke hadde med seg Kristin Aastad på Kjendisgallaen. Foto: Andreas Fadum Vis mer</figcaption>
      </figure>
      <h3>Norgesmester i boksing</h3>
      <p>Til Dagbladet forteller 39-åringen at kvinnen han har med seg er sju ganger norgesmester i boksing, og beskriver henne som «den kvinnelige versjonen av Frank Løke».</p>
      <p>- Akkurat nå har vi en veldig god tone. Som jeg sa er hun jo den kvinnelige versjonen av meg, og jeg er jo veldig glad i meg selv. Så det passer jo bra, sier Løke.</p>
      <p>- Vi får se. Vi koser oss, vi trener og gjør mye morsomt, fortsetter han, og legger til at han ikke har noen kommentar på om det er romantiske følelser mellom dem.</p>
      <p>Aastad sier på sin side at hun synes det er hyggelig å få være med.</p>
      <h3>Kjent for å overraske</h3>
      <p>39-åringen er ikke ukjent for å overraske på den røde løperen, og under Se og Hørs 40 års jubileum i fjor dukket han opp med tidligere <a href="https://www.seher.no/kjendis/han-er-kanskje-litt-for-gal-for-meg/70255056">«Ex on the Beach»-deltaker Helene Hima (22) som date for kvelden</a>.</p>
      <p>Den gang delte duoen et kyss foran den oppmøtte pressen, men ville derimot ikke røpe om de var kjærester eller ei.</p>
    </article>
  </body>
</html>