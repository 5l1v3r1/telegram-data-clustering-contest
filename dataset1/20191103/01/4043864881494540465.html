<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230837/"/>
    <meta property="og:site_name" content="Українська правда"/>
    <meta property="article:published_time" content="2019-11-03T01:45:27+00:00"/>
    <meta property="og:title" content="В окупованому Криму зафіксовано понад 300 випадків тиску на журналістів"/>
    <meta property="og:description" content="За час російської окупації Кримського півострова правозахисники нарахували більше 300 випадків тиску на журналістів."/>
  </head>
  <body>
    <article>
      <h1>В окупованому Криму зафіксовано понад 300 випадків тиску на журналістів</h1>
      <address>
        <time datetime="2019-11-03T01:45:27+00:00">03 Nov 2019, 01:45</time>
      </address>
      <p>За час російської окупації Кримського півострова правозахисники нарахували більше 300 випадків тиску на журналістів.</p>
      <p><b>Джерело:</b> представництво президента України в АР Крим у <a href="https://www.facebook.com/ppu.gov.ua/photos/a.614448902276865/1180514812336935/?type=3&amp;theater">Facebook</a></p>
      <p><b>Деталі:</b> Під цими випадками мають на увазі фізичні напади, тортури, свавільне затримання, захоплення майна, обшуки, погрози, психологічний тиск, відмови у доступі до інформації та інші форми перешкоджання журналістській діяльності.</p>
      <p><b>Дослівно:</b> "Наразі близько 90 кримчан утримують у кримських і російських тюрмах з політично вмотивованих причин, серед них професійні і громадянські журналісти Наріман Мемедемінов, Сервер Мустафаєв, Осман Аріфмеметов, Ремзі Бекіров, Рустем Шейхалієв та інші."</p>
      <p>
        <b>Нагадаємо:</b>
      </p>
      <ul>
        <li>В Міжнародний день припинення безкарності за злочини проти журналістів посольство США в Україні <a href="https://www.pravda.com.ua/news/2019/11/2/7230800/">закликало</a> розслідувати вбивства засновника УП Георгія Гонгадзе, журналіста видання Павла Шеремета та інших журналістів.</li>
      </ul>
      <footer>Ольга Гетьманець, УП</footer>
      <related>
        <a href="https://www.eurointegration.com.ua/news/2019/11/1/7102539/"/>
        <a href="https://www.pravda.com.ua/news/2019/11/1/7230709/"/>
        <a href="https://www.pravda.com.ua/news/2019/10/31/7230648/"/>
      </related>
    </article>
  </body>
</html>