<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/trener_vorskly_vitaliy_kosovskyy_nichyynyy_rezultat_buv_by_bilsh_1682451"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T01:55:00+00:00"/>
    <meta property="og:title" content="Тренер «Ворскли» Віталій Косовський: Нічийний результат був би більш справедливим"/>
    <meta property="og:description" content="Головний тренер полтавської «Ворскли» Віталій Косовський поділився думками після домашньої поразки від чернігівської «Десни» в матчі 13-го туру чемпіонату України (0:1)."/>
  </head>
  <body>
    <article>
      <h1>Тренер «Ворскли» Віталій Косовський: Нічийний результат був би більш справедливим</h1>
      <address>
        <time datetime="2019-11-03T01:55:00+00:00">03 Nov 2019, 01:55</time>
      </address>
      <p>
        <b>Головний тренер полтавської «Ворскли» Віталій Косовський поділився думками після домашньої поразки від чернігівської «Десни» в матчі 13-го туру чемпіонату України (0:1).</b>
      </p>
      <p>«Нічийний результат був би більш справедливим. Рівна гра, багато боротьби. Ми створили мало епізодів в атаці, але я б не сказав, що і суперник створював агресивність. Вони перемогли за рахунок стандартних положень.</p>
      <p>Завдання грати другим номером не ставили, завдання було зустрічати в центрі поля, можна навіть вище. Ми агресивно пресингували, іноді це виходило. Але висувалися занадто високо, суперник вибивав, а ми програли багато підбирань. У команди є психологічний тиск. Мабуть, ми не було достатньо сконцентровані при стандартних положеннях. У футболістів є боязнь грати, хоча ми закликаємо активніше працювати на полі, переміщатися, перебудовуватися. Ми були дисципліновані, але мало ударів нанесли по воротах.</p>
      <p>Ситуація з новачками? Хебай – травмований, але він на підході, Хуанма на третій день отримав травму бічної зв’язки. Пап-Аліун – є здорова конкуренція, поки він не потрапляє в 18.</p>
      <p>Ми можемо піднятися за рахунок бажання в тренувальному процесі. Важко виходити з ситуації, але ми руки не опускаємо. Якби не програли «Десні», все було б по-іншому.</p>
      <p>У нефутбольному плані в «Ворсклі» все добре, залишилися тільки старі борги. Всі, хто прийшов в команду, підписав контракт, отримують зарплату вчасно», – цитує Віталія Косовського <a href="http://vorskla.com.ua/news/1622-pislyamova-treneriv-vitalij-kosovskij-8">vorskla.com.ua</a>.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/03/trener_desny_oleksandr_ryabokon_vse_vyrishyv_odyn_standartnyy_moment_1682455"/>
        <a href="https://zik.ua/news/2019/11/02/u_chempionati_ukrainy_z_futbolu_shahtar_i_desna_sogodni_v_gostyah_obigraly_1682359"/>
        <a href="https://zik.ua/news/2019/10/28/trener_fk_lviv_volodymyr_mazyar_ya_rozumiyu_shcho_u_lvovi_tak_graty_ne_1677779"/>
        <a href="https://zik.ua/news/2019/10/28/trener_chernigivskoi_desny_oleksandr_ryabokon_my_dobre_vidpratsyuvaly_v_1677767"/>
      </related>
    </article>
  </body>
</html>