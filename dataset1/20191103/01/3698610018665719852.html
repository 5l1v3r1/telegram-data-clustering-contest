<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/oon-ozvuchila-kilkist-civilnih-yaki-stali-zhertvami-viyni-v-donbasi-328306_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T01:56:00+00:00"/>
    <meta property="og:title" content="ООН озвучила кількість цивільних, які стали жертвами війни в Донбасі"/>
    <meta property="og:description" content="Кількість загиблих під час бойових дій і від наслідків війни вже йде на тисячі."/>
  </head>
  <body>
    <article>
      <h1>ООН озвучила кількість цивільних, які стали жертвами війни в Донбасі</h1>
      <h2>Кількість загиблих під час бойових дій і від наслідків війни вже йде на тисячі.</h2>
      <address>
        <time datetime="2019-11-03T01:56:00+00:00">03 Nov 2019, 01:56</time>
      </address>
      <p>З 2014 року, коли на теренах українського Донбасу почалися бойові дії, кількість <a href="https://dt.ua/UKRAINE/zafiksovano-naynizhchu-kilkist-zhertv-sered-mirnih-meshkanciv-za-5-rokiv-viyni-v-donbasi-oon-323810_.html"><b>загиблих мирних жителів</b></a> йде на тисячі. На сьогоднішній день у сумному мартирологу зафіксовано дані 3330 загиблих за п'ять з половиною років цивільних, повідомляє прес-служба Організації об'єднаних націй у своєму <a href="https://twitter.com/UnitedNationsRU/status/1190731555502735362">Twitter</a>.</p>
      <p>В Управлінні ООН з координації гуманітарних питань, яке мобілізує та координує гуманітарну допомогу нужденним на сході України, також озвучили число цивільних, oj отримали поранення – їх зафіксовано майже дев'ять тисяч чоловік.</p>
      <p>"E результаті конфлікту з'явилася 427 км "лінія дотику", яка перекрила доступ до основних послуг; 1,3 млн людей стали внутрішніми переселенцями; 3,5 млн потребують допомоги", – йдеться у повідомленні Управління.</p>
      <p>Окупанти регулярно нехтують вимогами режиму припинення вогню й обстрілюють населені пункти, об'єкти соціальної інфраструктури та <b><a href="https://dt.ua/UKRAINE/kpvv-mayorske-zakrili-cherez-obstril-boyovikiv-321869_.html">пункти пропуску на лінії розмежування Донбасі</a></b>, наражаючи на небезпеку мирних мешканців.</p>
      <p>Так, наприкінці березня <b><a href="https://dt.ua/UKRAINE/na-donechchini-pid-obstril-boyovikiv-potrapila-shkola-z-uchnyami-vseredini-sckk-306557_.html">терористи обстріляли шкільні заклади на тимчасово окупованій території Донеччини</a></b>. На час обстрілу школи в Петровському районі Донецька у будівлі перебували вчителі та учні, обстріл школи у смт Гольмівський припав на вечірній час, учнів у ній не було.</p>
      <footer>За матеріалами: <a href="https://dt.ua/go/aHR0cDovL3d3dy51bi5vcmcv">Пресс-служба ООН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>