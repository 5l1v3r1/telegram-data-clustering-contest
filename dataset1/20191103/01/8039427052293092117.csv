,src,lang,text
0,"











రూట్ల ప్రైవేటీకరణ కాదు.. బస్సులకే పర్మిట్లు

03 Nov 2019, 01:53




అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.www.annapurnamarriages.com
Ph: 88865 47666ప్రవేశం ఉచితం ADVT


స్టేజీ క్యారేజీలుగా తిప్పేందుకే అనుమతి


రూట్లు మూడు రకాలుగా వర్గీకరణ


లాభం, సగటు, నష్టం మార్గాలుగా విభజన


అన్ని చోట్లా ఆర్టీసీకి, ఇతరులకు చెరిసగం


రాష్ట్రంలో మొత్తం ఆర్టీసీ రూట్లు 3726


ఒక రూట్‌లో ఎన్ని బస్సులకైనా పర్మిట్లు


ఆ రూట్లలో ఆర్టీసీ బస్సులూ తిరగొచ్చు


సీట్ల వారీగా త్రైమాసిక పన్ను వసూలు


రాబడి నేరుగా సర్కారు ఖజానాలోకే


హైదరాబాద్‌, నవంబరు 2 (ఆంధ్రజ్యోతి): రాష్ట్రంలో రోడ్లపై ఇక ప్రైవేటు రయ్యున బస్సులు పరుగులు పెట్టనున్నాయి. కాంట్రాక్టు క్యారేజీలుగానే అనుమతులు పొందుతున్న ఈ బస్సులు, ఇక నుంచి ప్రతి స్టేజీలో ప్రయాణికులను ఎక్కించుకుంటూ.. దించుతూ ‘స్టేజీ క్యారేజీలు’గా తిరగనున్నాయి. ఇలా మొత్తం 5,100 ప్రైవేటు బస్సులకు పర్మిట్లు ఇవ్వనున్నారు. ఆర్టీసీలోని అద్దె బస్సులు, కాలాతీత(కండెమ్న్‌డ్‌) బస్సుల స్థానంలో ఈ బస్సులకు అనుమతులిచ్చి తిప్పనున్నారు. ప్రైవేటు బస్సుల నుంచి సీట్లవారీగా రవాణా శాఖ త్రైమాసిక టాక్స్‌ను వసూలు చేస్తుంది. ఈ రాబడి ప్రభుత్వ ఖాతాలో పడనుంది. ఈ టాక్స్‌ ఎంతనేది తర్వాత నిర్ణయిస్తారు.
 

ప్రైవేటు విధానం ఇలా...

రాష్ట్రంలో ఆర్టీసీ బస్సులు నడిచే రూట్లు 3,726 ఉన్నాయి. ఈ రూట్లలో ఆర్టీసీ ఎక్స్‌ప్రెస్‌, గరుడ, గరుడ-ప్లస్‌, ఇంద్ర, పల్లెవెలుగు బస్సులు నడుస్తున్నాయి. ఈ రూట్లపై ఆర్టీసీదే గుత్తాధిపత్యం. వీటిలో తన బస్సులను స్టేజీ క్యారేజీలుగా నడిపిస్తూ రోజుకు 97.66 లక్షల మందిని గమ్యస్థానాలకు చేరుస్తున్నాయి. ఈ రూట్లలో ప్రైవేటు బస్సులు నడవడానికి వీలుండేది కాదు. ఇప్పుడు ఈ రూట్లలో ప్రైవేటు బస్సులకు స్టేజీ క్యారేజీలుగా అనుమతులివ్వాలని ప్రభుత్వం నిర్ణయించింది. ఆర్టీసీలో 10,460 బస్సులున్నాయి. వీటిలో 2103 అద్దె బస్సులు. వీటిని ప్రైవేటు వ్యక్తుల నుంచి ఆర్టీసీ అద్దెకు తీసుకుని నడుపుతోంది. .మరో 2609 ఆర్టీసీ సొంత బస్సులు కాలాతీతం(కండెమ్న్‌డ్‌) అయ్యాయి. మరో 400-500 బస్సులు త్వరలోనే కాలాతీతం కానున్నాయి. ఇలా ప్రస్తుతమున్న 2103 అద్దె బస్సులు, కాలాతీతం అయిన, కానున్న బస్సులు మొత్తం కలిపి 5100 వరకు అవుతాయి. వీటి స్థానంలో ఆర్టీసీ కొత్త బస్సులను కొనుగోలు చేయలేని పరిస్థితిలో ఉందని, అందుకే ఈ 5100 బస్సుల స్థానంలో ప్రైవేటు వ్యక్తులకు చెందిన బస్సులను ప్రవేశపెట్టనున్నామని కేసీఆర్‌ వివరించారు. ఈ బస్సులకు రవాణా శాఖ ప్రైవేటు పర్మిట్లు ఇస్తుంది. ఆర్టీసీ అధీనంలో ఉన్న ప్రస్తుత రూట్లలో ఈ ప్రైవేటు బస్సులను నడుపుకొనేలా ప్రైవేటు వ్యక్తులకు స్టేజీ క్యారేజీలుగా పర్మిట్లు ఇస్తుంది. ఒక రూట్‌లో ఎన్ని బస్సులకైనా పర్మిట్లు ఇవ్వవచ్చు. ఎంత మంది వ్యక్తులకు చెందిన బస్సులకైనా పర్మిట్లు ఇస్తారు. ఈ రూట్లలో ఆర్టీసీ కూడా బస్సులను నడపవచ్చు. ఆ రకంగా ఒక రూట్‌లో ఎన్ని ప్రైవేటు బస్సులకైనా పర్మిట్లు ఇస్తారు తప్ప రూట్‌ను ప్రైవేటుపరం చేయడం కాదు. ప్రైవేటు బస్సులకు ఏ రూట్‌లో పర్మిట్లు ఇస్తే ఆ రూట్‌లోనే నడపాలి.

రూట్ల వర్గీకరణ

ఆర్టీసీ గుత్తాధిపత్యం కింద ఉన్న 3726 రూట్లను ప్రాఫిట్‌, యావరేజ్‌, లాస్‌ రూట్లుగా విభజిస్తారు. అన్ని రూట్లలోనూ ఆర్టీసీ బస్సులు నడపవచ్చు. నష్టాలు వస్తున్న రూట్లలోనూ ప్రైవేటు బస్సులు తిరగాల్సి ఉంటుంది. అయితే, మున్ముందు రూట్లను ప్రైవేటు ఆపరేటర్లు, ఆర్టీసీ పంచుకునే అవకాశాలు లేకపోలేదని, దీనిపై రవాణా శాఖ కసరత్తు మొదలు పెట్టినట్లు సమాచారం.


",te,"











No privatization of routes .. Permits for buses

03 Nov 2019, 01:53




Annapurna Marriages is seen as a wedding for all castes.
Ph: 88865 47666 Admission free ADVT


Permission to ride the stage carriages


Roots are classified into three types


Dividing into profit, average, and loss paths


Everywhere for RTC and others


The total number of RTC routes in the state is 3726


Permits for any number of buses on one route


RTC buses are also available on those routes


Seat-wise quarterly tax collection


The revenue is directly in the government treasury


HYDERABAD, Nov 2 (AP): Private buses will ply on the roads in the state. These buses, which are licensed as contract carriages, will now take passengers at each stage. A total of 5,100 private buses will be given permits. These buses will be allowed to replace the rental buses and periodic buses in the RTC. The Department of Transportation charges quarterly tax from private buses to seats. The proceeds will go into the government account. How much of this tax will be determined later.


The private policy is like ...

There are 3,726 RTC bus operated routes in the state. RTC Express, Garuda, Garuda-plus, Indra and Pallavu buses ply on these routes. The RTC is a monopoly on these routes. It operates its buses as stage carriages, reaching 97.66 lakhs of destinations per day. Private buses are not allowed on these routes. Now the government has decided to allow private buses on these routes as stage carriages. RTC has 10,460 buses. These include 2103 rental buses. They are hired and operated by RTC from private individuals. Another 2609 RTC's own buses have become condemned. Another 400-500 buses are expected to expire soon. The current number of 2103 rental buses and out-of-date buses total up to 5100 buses. KCR said that private buses will be introduced to replace these 5100 buses. These buses are given private permits by the Transport Department. RTC offers private carriages as stage carriages to operate these private buses on existing routes. Permits can be issued to any number of buses on one route. Permits are issued to buses belonging to how many people. RTC can also run buses on these routes. The private route is not private, except that permits are granted to any private bus on that route. If private buses are allowed on any route, they should run on that route.

Classification of Routes

The 3726 routes under the RTC monopoly are divided into profit, average and loss routes. RTC buses ply on all routes. Private buses will also have to return on the route. However, it is reported that the Transport Department has begun the exercise of private operators and RTC to share the route before.


"
