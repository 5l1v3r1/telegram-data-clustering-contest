<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/i-segreti-buckingham-palace-fantasma-lady-d-l-antipatia-la-thatcher-wallis/fantasma-lady-d_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="I segreti di Buckingham Palace: il fantasma di Lady D, l’antipatia per la Thatcher e Wallis"/>
    <meta property="og:description" content="Esce nel Regno Unito il secondo volume di annotazioni di Kenneth Rose giornalista e biografo di corte. Tutti i segreti della Corte"/>
  </head>
  <body>
    <article>
      <h1>I segreti di Buckingham Palace: il fantasma di Lady D, l’antipatia per la Thatcher e Wallis</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Gian Luca Bauzano</a></address>
      <p>Elisabetta II, Elisabetta, la regina madre e la dama di compagnia di quest’ultima Lady Prue. Uniche testimoni di un esorcismo/benedizione, nel castello di Sandringham infestato da un fantasma. La stanza in questione era quella dove era spirato nel 1952 Giorgio VI, ma il fantasma si presumeva essere quello di Lady Diana. «Cose simili accadono quando qualcuno muore di morte violenta», disse il parroco officiante. Accadeva nel 2001 quattro anni dopo la morte di Lady D. Lo riportano i diari di Kenneth Rose, esperto biografo della royal family scomparso nel 2014. Si tratta della seconda parte degli appunti riportati dal giornalista e a giorni resi pubblici nel volume dal titolo Who Loses, Who Wins: The Journals Of Kenneth Rose, Vol. II 1979-2014. Parte dei contenuti sono stati anticipati dal Daily Mail accendendo l’attesa per l’arrivo in libreria (nella foto: Lady D ed Elisabetta II assieme a Londra nell’agosto 1987).</p>
      <figure>
        <img src="https://images2.corriereobjects.it/methode_image/2019/11/04/Moda/Foto%20Moda/0GC171UT.jpg?v=201911041713"/>
        <figcaption>Ap</figcaption>
      </figure>
      <aside>Scheda 1 di 13<br/><br/>INDIETRO<a href="https://www.corriere.it/moda/news/cards/i-segreti-buckingham-palace-fantasma-lady-d-l-antipatia-la-thatcher-wallis/tutti-segreti.shtml"> AVANTI</a></aside>
    </article>
  </body>
</html>