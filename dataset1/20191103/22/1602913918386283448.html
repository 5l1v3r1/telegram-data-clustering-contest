<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ce-puteti-citi-in-numarul-din-aceasta-saptamana-al-revistei-business-magazin-surorile-one-18531012"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-03T22:03:00+00:00"/>
    <meta property="og:title" content="Ce puteţi citi în numărul din această săptămână al revistei Business MAGAZIN: Surorile One"/>
    <meta property="og:description" content="- Exigenţele clienţilor din ce în ce mai ocupaţi au crescut când vine vorba despre locurile în care îşi petrec cel mai mult timp - casa şi biroul. Businessul Lemon Interior Design, al surorilor Cristina Căpitanu şi Elena Oancea, a evoluat concomitent cu cerin­ţele acestora. A înce­put cu proiectele rezidenţiale, a intrat şi pe segmentul office şi se îndreaptă anul acesta spre venituri de cinci milioane de euro. Care sunt planurile lor în con­tinuare veţi putea citi în articolul de copertă al ediţiei curente a Bu­siness MAGAZIN."/>
  </head>
  <body>
    <article>
      <h1>Ce puteţi citi în numărul din această săptămână al revistei Business MAGAZIN: Surorile One</h1>
      <address><time datetime="2019-11-03T22:03:00+00:00">03 Nov 2019, 22:03</time> by <a rel="author" href="https://www.zf.ro/autor/ioana-matei" target="_blank">Ioana Matei</a></address>
      <p>- Exigenţele clienţilor din ce în ce mai ocupaţi au crescut când vine vorba despre locurile în care îşi petrec cel mai mult timp - casa şi biroul. Businessul Lemon Interior Design, al surorilor Cristina Căpitanu şi Elena Oancea, a evoluat concomitent cu cerin­ţele acestora. A înce­put cu proiectele rezidenţiale, a intrat şi pe segmentul office şi se îndreaptă anul acesta spre venituri de cinci milioane de euro. Care sunt planurile lor în con­tinuare veţi putea citi în articolul de copertă al ediţiei curente a Bu­siness MAGAZIN.</p>
      <p>- De formaţie inginer de aero­nave, Sergiu Opre­s­cu a fost un pio­nier al pieţei de capital autohtone şi a ajuns în banking încă de la finalul anilor '90. A lucrat doar şase ani după absol­virea facultăţii în domeiul aeronautic, pentru ca ulterior să iasă din aviaţie în favoarea domeniului finanţelor. Cum este să fii „pilot” de bancă a povestit recent într-un interviu acordat Business MAGAZIN.</p>
      <p>- Aflat vizavi de piaţa Obor şi în proximitatea Mega Mallului, centrul comercial Veranda se luptă cu cei doi jucători pentru a atrage cât mai mulţi clienţi din zonă. Pentru a-şi întări poziţia, a investit 10 milioane de euro într-o nouă extindere. Cu ce noutăţi vin reprezentanţii afacerii în perioada următoare?</p>
      <p>- Ionuţ Eriksen a plecat din ţară pentru prima dată atunci când avea 16 ani. O vacanţă în însorita Grecie avea să schimbe totul şi să îl poarte în diferite colţuri de lume pe care este astăzi CEO şi managing director al Eurodent, un lanţ de clinici stomatologice din Norvegia, dar care s-a extins şi în Ungaria şi Danemarca. Cum arată un parcurs profesional „de la sud la nord şi retur” veţi putea citi în Business MAGAZIN.</p>
    </article>
  </body>
</html>