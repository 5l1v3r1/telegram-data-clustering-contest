<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544643.html/%D8%A2%D9%85%D8%A7%D8%AF%DA%AF%DB%8C-%D8%A7%D8%B1%D8%AF%D8%A8%DB%8C%D9%84-%D8%A8%D8%B1%D8%A7%DB%8C-40%D8%B3%D8%A7%D9%84%DA%AF%DB%8C-%D8%AA%D8%B3%D8%AE%DB%8C%D8%B1-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C--%D8%AA%D9%88%D8%B2%DB%8C%D8%B9-%D8%A7%D8%B3%D8%AA%D8%A7%D8%AF-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C-%D8%AA%D8%A7-%D8%A7%D8%AC%D8%B1%D8%A7%DB%8C-%D8%B2%D9%86%D8%AF%D9%87-%D8%B3%D8%B1%D9%88%D8%AF-%D8%A7%D8%B3%D8%AA%DA%A9%D8%A8%D8%A7%D8%B1-%D8%B3%D8%AA%DB%8C%D8%B2%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T22:44:00+00:00"/>
    <meta property="og:title" content="آمادگی اردبیل برای 40سالگی تسخیر لانه جاسوسی: توزیع استاد لانه جاسوسی تا اجرای زنده سرود استکبار ستیزی"/>
    <meta property="og:description" content="دستگاه ها و نهادهای اجرایی استان اردبیل در آستانه راهپیمایی بزرگ استکبار ستیزی یوم الله 13 آبان با برنامه ریزی منسجم زمینه های حضور حداکثری آحاد مردم در 40 سالگی تسخیر لانه جاسوسی را فراهم کردند."/>
  </head>
  <body>
    <article>
      <h1>آمادگی اردبیل برای 40سالگی تسخیر لانه جاسوسی: توزیع استاد لانه جاسوسی تا اجرای زنده سرود استکبار ستیزی</h1>
      <h2>گزارش خبری؛</h2>
      <address>
        <time datetime="2019-11-03T22:44:00+00:00">03 Nov 2019, 22:44</time>
      </address>
      <p>دستگاه ها و نهادهای اجرایی استان اردبیل در آستانه راهپیمایی بزرگ استکبار ستیزی یوم الله 13 آبان با برنامه ریزی منسجم زمینه های حضور حداکثری آحاد مردم در 40 سالگی تسخیر لانه جاسوسی را فراهم کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، دستگاه ها و نهادهای اجرایی استان اردبیل در آستانه راهپیمایی بزرگ استکبار ستیزی در یوم الله 13 آبان با برنامه ریزی منسجم زمینه های حضور حداکثری مردم در 40سالگی تسخیر لانه جاسوسی را فراهم کردند.</p>
      <p>
        <b> 40سالگی تسخیر لانه جاسوسی، آغاز افول شیطان بزرگ است</b>
      </p>
      <figure>
        <img src="http://newsroom.dana.ir/content/upload/e98bf6f3-4ff8-4c0e-9013-6a942ec78a1f.jpg"/>
      </figure>
      <p> </p>
      <p>آیت الله سید حسن عاملی نماینده ولی فقیه در استان و امام جمعه اردبیل در دیدار با اعضای ستاد هفته بسیج دانش آموزی به خطرات استکبار جهانی اشاره کرد و گفت: استکبار جهانی و در رأس آن آمریکا درصدد تضعیف قدرت کشورهای خاورمیانه بوده تا فضایی آرام برای ادامه حیات رژیم صهیونیستی ایجاد کند و در این بین جمهوری اسلامی ایران تنها کشوری است که با شعار نه شرقی و نه غربی در مقابل این اقدامات خصمانه دشمنان اسلام و مسلمانان ایستادگی کرده و به همین دلیل تحت شدیدترین فشارها از سوی دشمنان قرار دارد.</p>
      <p>وی  با بیان اینکه  40سالگی تسخیر لانه جاسوسی، آغاز افول شیطان بزرگ است، خاطرنشان کرد: امروزه در برهه کنونی و شرایط بسیار ویژه موجود در کشور که استکبار جهانی درصدد مقابله با پیشرفت جمهوری اسلامی ایران است، در تمام عرصه‌ها باید از توان مردمی استفاده کرد.   <b>انقلاب دوم،دست های پلید استکبار جهانی از این مرز و بوم کوتاه کرد</b></p>
      <p>اکبر بهنام جو استاندار اردبیل با ارسال پیامی سیزده آبان را بیانگر عشق و ایمان ملت بزرگ ایران، خصوصا قشر پویای دانش آموز به سربلندی و شکوه نظام مقدس جمهوری اسلامی و کوتاه کردن دست های پلید استکبار جهانی از این مرز و بوم الهی عنوان کرد و گفت: تبعید امام خمینی(ره) در 13 آبان سال 1343 ، کشتار دانش آموزان و دانشجویان در سال 57 و نهایتا تسخیر لانه جاسوسی شیطان بزرگ در سال 58 ، این روز را برای همیشه در حافظه ایرانیان ثبت و در تاریخ معاصر کشور جاودانه کرده است.  </p>
      <p> </p>
      <figure>
        <img src="http://newsroom.dana.ir/content/upload/cfed5182-b78e-401e-9f8d-18be6e5a93a9.jpg"/>
      </figure>
      <p>وی با بیان اینکه سیزده آبان در تعبیر معمار بزرگ نظام، به عنوان انقلاب دوم نامیده شد، به دل‌های مومنان قوت بخشیدو غروری مقدس را در وجودشان زنده کرد، پرتوی از انوار الهی را بر آن‌ها تابانید و به همه مستضعفان جهان نشان داد که دیوار ستم، فرورریختنی است. اظهار داشت: از همگان دعوت می‌کنم تا بار دیگر، با حضور پرشور و شعور در راه پیمایی بزرگ سیزده آبان، وحدت و انسجام اسلامی خویش و انزجار عمیق‌مان را از استکبار به نمایش بگذارند.   <b>شعارهای استکبارستیزی، امروز عقلانی تر از هر زمان دیگری است</b>  </p>
      <figure>
        <img src="http://newsroom.dana.ir/content/upload/9745521d-0ff7-4697-b606-848431d5bae0.jpg"/>
      </figure>
      <p>  حجت‌الاسلام ولی نظرپور رئیس شورای هماهنگی تبلیغات اسلامی استان اردبیل در گفتگو با خبرنگار ما ضمن تشریح مسیرهای راهپیمایی در اردبیل، گفت: طبق برنامه ریزی انجام یافته حجت‌الاسلام احمد پناهیان از کارشناسان و مدرسان به نام مذهبی کشور نیز سخنران این مراسم خواهد بود.</p>
      <p>وی به شعارهای استکبارستیزی در این راهپیمایی بزرگ اشاره کرد و گفت: شعارهای انقلابی از جمله مرگ بر استکبار، مرگ بر آمریکا امروز عقلانی تر از هر زمان دیگری است، چراکه امروز مردم حهان به عینیه شاهد جنایات امریکا در جهان هستند.</p>
      <p>رئیس شورای هماهنگی تبلیغات اسلامی استان اردبیل گفت: شعار امسال روز ملی 13 آبان برگرفته از منویات رهبری معظم انقلاب با نام استکبارستیزی سرآغاز افول آمریکا نام‌گذاری شده است.</p>
      <p>
        <b>دانش آموزان امروز، شهید فهمیده های دوران هستند</b>
      </p>
      <p>ایرج نقی پور مسئول سازمان بسیج دانش آموزی استان اردبیل نیز گفت:  ایران اسلامی امروز در پرتو هدایت های معمار کبیر انقلاب امام رحمه الله علیه و فداکاری ها و ایثارگری های شهدای والامقام، عزتمندانه‌ترین برهه تاریخی‌خویش را تجربه می‌کند ‌و ‌استکبار جهانی به سردمداری آمریکای جنایتکار اکنون بیش از پیش در انزوای تاریخی خویش به سر می برد.</p>
      <p>وی با بیان اینکه بی‌تردید این سعادت الهی مرهون روحیه استکبار ستیزی و از برکات ارزشمند جبهه مقاومت است، گفت: بدون شک ۱۳ آبان امسال، سرآغاز افول و فروپاشی آمریکا است.</p>
      <p> </p>
      <figure>
        <img src="http://newsroom.dana.ir/content/upload/5b0f4228-335c-45b3-864f-586200ff39ca.jpg"/>
      </figure>
      <p>نقی پور در ادامه سخنان خود به بیانیه گام دوم انقلاب اسلامی نیز اشاره کرد و گفت: جوانان و نوجوانان ایران اسلامی به عنوان نیروهای ارزشی و انقلابی، گام دوم انقلاب اسلامی را در حالی آغاز کردند که جهان اسلام آبستن حوادث بیشماری است و ناجوانمردانه ترین تحریم های دشمنان در پوشش دروغین به اصطلاح بشردوست،  تلاش می‌کند تا زندگی را بر ملت ایران سخت نماید. اما عنصر اراده ملی و باور «ما می توانیم» ما را بیشتر از گذشته به توانایی داخلی تکیه داده و بر قدرت و عزت ما می افزاید.</p>
      <p>وی تصریح کرد:  بسیج دانش‌آموزی استان اردبیل  با تأسی از ۳۶ هزار شهید دانش‌آموز کشور آمادگی خود را برای حضور حداکثری، شورانگیز و با نشاط خویش در مراسم راهپیمایی یوم‌ الله ۱۳‌آبان همچون سال‌های گذشته اعلام داشته تا جلوه‌ای عظیم از همبستگی ملی را با شعار استکبارستیزی و مقاومت اسلامی در تمام عرصه‌های انقلاب اسلامی به نمایش بگذارد.</p>
      <p>
        <b>بصیرت انقلابی، جهاد علمی، مقابله امروز دانشگاهیان با استکبار جهانی است</b>
      </p>
      <p> </p>
      <figure>
        <img src="http://newsroom.dana.ir/content/upload/d932a7b7-771c-4e02-8cb9-f12345d3b5af.jpg"/>
      </figure>
      <p>ستاد گرامیداشت یوم الله ۱۳ آبان دانشگاه محقق اردبیلی نیز با صدور بیانیه ای ضمن دعوت دانشگاهیان در راهپیمایی شکوهمند استکبار ستیزی 13 آبان اعلام داشت: امسال در حالی به برگزاری مراسم یوم الله ۱۳ آبان نزدیک می‌شویم که رژیم ایالات متحده آمریکا و هم­پیمانان منطقه­ای آن پس از شکست سنگین در ایجاد خاورمیانه جدید و سیاست فشار حداکثری به ملت ایران، راهبرد اختلاف و تفرقه در کشورهای جبهه مقاومت را در دستور کار خود قرار داده است. راهبردی که ناامن کردن کشورهای همسایه و انتقال آن به داخل کشور عزیزمان ایران هدف اصلی آن است. اما، ایران عزیز این کشور روزهای دشوار و زخمی سربلند بحرانها به پشتوانه مردم بصیر و رهبر شجاع خود، خالقان روزهای سیاه بر این کشور را هرگز نبخشیده و پشت حیله نفوذ آنان را خواهند شکست.   <b>توزیع استاد لانه جاسوسی تا اجرای زنده سرود استکبار ستیزی</b>    </p>
      <figure>
        <img src="http://newsroom.dana.ir/content/upload/69100065-c4ee-4002-a2ca-6518fcf10bcd.jpg"/>
      </figure>
      <p>  حسین مظفری معاون فرهنگ سازی بسیج دانشجویی استان اردبیل نیز از برگزاری برنامه های متنوع فرهنگی در طول برگزاری راهپیمایی خبرداد گفت: فضاسازی محیطی در دانشگاه های استان اردبیل در کنار نصب بنر و پوسترهای استکبارستیزی در جهت معرفی اقدامات خائنانه استکبار در مورد ملت ایران اسلامی از جمله برنامه های بود که در طول هفته گذشته انجام گرفت.      </p>
      <figure>
        <img src="http://newsroom.dana.ir/content/upload/0e7c8b5b-cb93-408f-98ad-c7998e5186ef.jpg"/>
      </figure>
      <p>  وی در ادامه سخنان خود از توزیع اسناد لانه جاسوسی در قالب نشریات دانشجویی و فابل pdf در شبکه های اجتماعی خبرداد و گفت: برگزاری مسابقه نقاشی با موضع بی اثر بودن تحریم ها، پخش گزیده سخنان رهبر معظم انقلاب در دیدار با دانش آموزان و دانشجویان  به مناسبت 13 آبان، برگزاری نشست های استکبارستیزی، برگزاری تریبون آزاد، صدور بیانیه ها توسط دفاتر بسیج دانشجویی و برگزاری حلقه های صالحین در دانشگاه ها، اکران فیلمهای استکبار ستیزی در دفاتر بسیج دانشجویی از جمله برنامه های ویژه یوم الله سیزده آبان است. وی در پایان سخنان خود از اجرای سرود 30 نفره در زمان برگزاری راهپیمایی خبرداد و گفت: سیاوش محمد حسینی از خوانندگان نسل جوان اردبیل نیز در این مراسم شکوهمند به اجرای زنده خواهد پرداخت.  </p>
      <p>انتهای پیام/ج</p>
    </article>
  </body>
</html>