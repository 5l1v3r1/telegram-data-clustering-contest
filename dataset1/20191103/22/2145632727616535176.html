<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18528671-muntii-carpati-traversati-de-o-drona-inventata-de-un-doctorand-la-galati"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Munţii Carpaţi, traversaţi de o dronă inventată de un doctorand la Galaţi. ''Este un record mondial de distanţă şi altitudine''"/>
    <meta property="og:description" content="Un doctorand de la Universitatea Dunărea de Jos din Galaţi a construit o dronă, care a parcurs 260 de kilometri, peste Munţii Carpaţi, ceea ce, spune el, este un record mondial în ceea ce priveşte distanţa şi altitudinea, potrivit Mediafax."/>
  </head>
  <body>
    <article>
      <h1>Munţii Carpaţi, traversaţi de o dronă inventată de un doctorand la Galaţi. ''Este un record mondial de distanţă şi altitudine''</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18528671/1/petre-mazilu-drona-carpati-descopera.jpg"/>
      </figure>
      <p>Un doctorand de la Universitatea Dunărea de Jos din Galaţi a construit o dronă, care a parcurs 260 de kilometri, peste Munţii Carpaţi, ceea ce, spune el, este un record mondial în ceea ce priveşte distanţa şi altitudinea, potrivit Mediafax.</p>
      <p>Inginerul Mihai Dragu a construit o dronă care a parcurs distanţa dintre Bucureşti şi Alba Iulia, trecând peste munţi.</p>
      <p>„Drona Rebel a executat un zbor de 260 de kilometri peste Munţii Carpaţi, acesta fiind un record mondial de distanţă şi altitudine. Mai aveam posibilitatea să parcurg încă 40 de km, dar nu mi-am dorit decât să fac un zbor în cinstea Centenarului, ca o aniversare a inventivităţii poporului român. Traseul a fost Bucureşti-Alba Iulia, peste Munţii Făgăraş”, a spus Mihai Dragu.</p>
      <p>Potrivit acestuia, drona are o autonomie de zbor foarte mare deoarece este dotată cu acumulatori performanţi. Inventantorul a anunţat că va încerca să-şi breveteze aparatul, care va putea fi folosit în numeroase domenii de activitate.</p>
      <p>„Autonomia am reuşit să o extindem după studii şi cercetări. Se bazează pe aerodinamica dronei şi pe baterii de înaltă eficienţă energetică litiu-ion. Va fi o cerere de brevet până la finalul doctoratului. Diferenţa faţă de alte drone o reprezintă sursa de energie, este o dronă civilă, lansată din mână, de 3 kilograme. Este o reuşită şi poate fi folosită în agricultură şi în supravegherea mediului. Eu integrez soluţii. Nu putem vorbi de costuri, cercetarea este permanentă, oricum este o investiţie de ordinul zecilor de mii de euro”, a explicat Mihai Dragu.</p>
      <p>Reprezentanţii Universităţii Dunărea de Jos din Galaţi vor încearca să utilizeze drona inventată de doctorand.</p>
      <p>„Este un mijloc ieftin şi bun, putem să măsurăm calitatea aerului, gradul de umiditate din sol. Este un motor electric care nu poluează, de aceea ne permite să facem măsurători în ceea ce priveşte poluarea fără să altereze rezultatele”, a declarat preşedintele Senatului Universităţii Dunărea de Jos din Galaţi, Lucian Georgescu.</p>
      <related>
        <a href="https://www.descopera.ro/dnews/18224001-un-tata-a-inaltat-o-drona-pentru-a-si-fotografia-copiii-aflati-pe-plaja-dar-ceva-din-apa-i-a-atras-atentia-a-fost-un-moment-de-la-dumnezeu-foto"/>
      </related>
      <related>
        <a href="https://www.descopera.ro/stiinta/18201062-nasa-cauta-forme-de-viata-pe-titan-satelitul-lui-saturn"/>
      </related>
      <related>
        <a href="https://www.descopera.ro/dnews/17890414-rusii-prezentat-drona-sinucigasa-creata-kalasnikov"/>
      </related>
      <related>
        <a href="https://www.descopera.ro/dnews/17791106-copil-imunizat-primul-vaccin-livrat-drona"/>
      </related>
      <related>
        <a href="https://www.descopera.ro/dnews/17777451-racheta-patriot-lansata-drona-ieftina"/>
      </related>
      <related>
        <a href="https://www.descopera.ro/dnews/17756397-2019-europa-testat-serviciul-livrare-drona"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18528533-o-femeie-a-fost-gasita-moarta-cu-un-piton-infasurat-in-jurul-gatului-in-casa-se-aflau-140-de-serpi"/>
        <a href="https://www.descopera.ro/dnews/18528212-scandalul-din-cnsas-pe-experimentul-pitesti-continua-conducerea-acuzata-ca-a-actionat-in-nume-propriu"/>
        <a href="https://www.descopera.ro/dnews/18526135-scandal-pe-experimentul-pitesti-consiliul-cnsas-declaratiile-lui-hodor-si-demetriadeo-ofensa"/>
        <a href="https://www.descopera.ro/stiinta/18525197-rujeola-reseteaza-sistemul-imunitar-al-organismului-la-nivelul-de-nou-nascut"/>
      </related>
    </article>
  </body>
</html>