<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/attack-against-kashmiri-students-in-ludhiana-by-hindutva-goons927.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T22:11:00+00:00"/>
    <meta property="og:title" content="ലുധിയാനയില്‍ കശ്മീരി വിദ്യാര്‍ഥികള്‍ക്കു നേരെ ആള്‍ക്കൂട്ട ആക്രമണം; പിന്നില്‍ ഹിന്ദുത്വ സംഘടനാ പ്രവര്‍ത്തകരെന്ന് ആരോപണം- വീഡിയോ"/>
    <meta property="og:description" content="Indian Police Kashmiri Students National News Punjab India ലുധിയാന: പഞ്ചാബിലെ ലുധിയാനയില്‍ കശ്മീരി വിദ്യാര്‍ഥിക്കു നേരെ ആള്‍ക്കൂട്ട ആക്രമണം. ആക്രമണത്തിനു നേതൃത്വം നല്‍കിയ"/>
  </head>
  <body>
    <article>
      <h1>ലുധിയാനയില്‍ കശ്മീരി വിദ്യാര്‍ഥികള്‍ക്കു നേരെ ആള്‍ക്കൂട്ട ആക്രമണം; പിന്നില്‍ ഹിന്ദുത്വ സംഘടനാ പ്രവര്‍ത്തകരെന്ന് ആരോപണം- വീഡിയോ</h1>
      <address><time datetime="2019-11-03T22:11:00+00:00">03 Nov 2019, 22:11</time> by <a rel="author">ന്യൂസ് ഡെസ്‌ക്</a></address>
      <p>ലുധിയാന: പഞ്ചാബിലെ ലുധിയാനയില്‍ കശ്മീരി വിദ്യാര്‍ഥിക്കു നേരെ ആള്‍ക്കൂട്ട ആക്രമണം. ആക്രമണത്തിനു നേതൃത്വം നല്‍കിയത് ആരാണെന്നതിനെക്കുറിച്ച് കൃത്യമായ വിവരം ലഭിച്ചിട്ടില്ല. എന്നാല്‍ ഹിന്ദുത്വ സംഘടനാ പ്രവര്‍ത്തകരാണെന്നാണ് മറ്റു വിദ്യാര്‍ഥികള്‍ ആരോപിക്കുന്നത്.</p>
      <p>സംഭവം നടന്നത് ലുധിയാനയിലെ ഗുല്‍സാര്‍ ഗ്രൂപ്പ് ഓഫ് ഇന്‍സ്റ്റിറ്റ്യൂട്ടിലാണ്. സംഭവത്തിനു ശേഷം വിദ്യാര്‍ഥികള്‍ ഇവിടെ പ്രതിഷേധിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>40 പേരടങ്ങുന്ന സംഘമാണ് ആക്രമണം നടത്തിയത്. വിദ്യാര്‍ഥിയെ കൂടെയുണ്ടായിരുന്ന മറ്റ് കശ്മീരി വിദ്യാര്‍ഥികള്‍ ശ്രമിച്ചെങ്കിലും അവരെയും സംഘം മര്‍ദ്ദിച്ചു. ജുനൈദ്, ഹാദി ഷബീര്‍, ഷാ അലം എന്നിവരാണു മര്‍ദ്ദനമേറ്റവരില്‍ മൂന്നു വിദ്യാര്‍ഥികളെന്ന് കശ്മീര്‍ ക്രൗണ്‍ ന്യൂസ് റിപ്പോര്‍ട്ട് ചെയ്തു.</p>
      <p>തങ്ങളെ നിലത്തുവീഴ്ത്തി മുഖത്തും വയറിലും കാലിലും ഇടിക്കുകയായിരുന്നുവെന്നു ഗുല്‍സാര്‍ ഗ്രൂപ്പ് ഓഫ് ഇന്‍സ്റ്റിറ്റ്യൂട്ടിലെ വിദ്യാര്‍ഥികള്‍ ആരോപിച്ചു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അതിനിടെ കോളേജ് അധികൃതര്‍ അറിയിച്ചശേഷം സംഭവസ്ഥലത്തെത്തിയ പൊലീസ് മൂന്നു വിദ്യാര്‍ഥികളെ കസ്റ്റഡിയിലെടുത്തതായി സംഭവസ്ഥലത്തുണ്ടായിരുന്നവര്‍ ആരോപിച്ചു. കൂടുതല്‍ വിവരങ്ങള്‍ ലഭ്യമായിട്ടില്ല.</p>
      <figure>
        <iframe data-src="https://twitter.com/Junaidbhatphoto/status/1191006685042593792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>