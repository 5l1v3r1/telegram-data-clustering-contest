<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/karassery-decided-to-handover-cash-award-to-mother-of-walayar-children.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T22:58:00+00:00"/>
    <meta property="og:title" content="പ്രവാസ കൈരളി സാഹിത്യ പുരസ്‌കാരം: അവാര്‍ഡ് തുക വാളയാര്‍ പെണ്‍കുട്ടികളുടെ അമ്മയ്ക്ക് കൈമാറുമെന്ന് കാരശ്ശേരി; 'നീതി ഉറപ്പാക്കാനുള്ള പ്രതിരോധം'"/>
    <meta property="og:description" content="M.N. Karassseri Valayar Walayar Case Kerala ഒമാന്‍: ഒമാനിലെ ഇന്ത്യന്‍ സോഷ്യല്‍ ക്ലബ് മലയാള വിഭാഗത്തിന്റെ ഈ വര്‍ഷത്തെ പ്രവാസ കൈരളി സാഹിത്യ പുരസ്‌കാരം എഴുത്തുകാരന്‍ എം.എന്‍"/>
  </head>
  <body>
    <article>
      <h1>പ്രവാസ കൈരളി സാഹിത്യ പുരസ്‌കാരം: അവാര്‍ഡ് തുക വാളയാര്‍ പെണ്‍കുട്ടികളുടെ അമ്മയ്ക്ക് കൈമാറുമെന്ന് കാരശ്ശേരി; 'നീതി ഉറപ്പാക്കാനുള്ള പ്രതിരോധം'</h1>
      <address><time datetime="2019-11-03T22:58:00+00:00">03 Nov 2019, 22:58</time> by <a rel="author">ന്യൂസ് ഡെസ്‌ക്</a></address>
      <p>ഒമാന്‍: ഒമാനിലെ ഇന്ത്യന്‍ സോഷ്യല്‍ ക്ലബ് മലയാള വിഭാഗത്തിന്റെ ഈ വര്‍ഷത്തെ പ്രവാസ കൈരളി സാഹിത്യ പുരസ്‌കാരം എഴുത്തുകാരന്‍ എം.എന്‍ കാരശ്ശേരിക്ക് സമ്മാനിച്ചു. കേരള സാഹിത്യ അക്കാദമി പ്രസിദ്ധീകരിച്ച കാരശ്ശേരിയുടെ ‘തെരഞ്ഞെടുത്ത സാഹിത്യ ലേഖനങ്ങള്‍ ‘എന്ന കൃതിയാണ് അവാര്‍ഡിന് അര്‍ഹമായത്.<br/>സമ്മാനത്തുകയായ ഒരു ലക്ഷം രൂപ വാളയാര്‍ പെണ്‍കുട്ടികളുടെ അമ്മയ്ക്ക് കൈമാറുമെന്ന് കാരശ്ശേരി മറുപടി പ്രസംഗത്തില്‍ അറിയിച്ചു.</p>
      <p>”പൊലീസ് അന്വേഷണം നിരുത്തരവാദപരമായതിനാലാണ് ഇങ്ങനെയൊരു കോടതിവിധി ഉണ്ടായത്. പൊലീസ് നടപടിയിലെ പ്രതിഷേധമായും വാളയാറിലെ നിര്‍ഭാഗ്യവതികളായ പെണ്‍കുട്ടികള്‍ക്ക് നീതി ഉറപ്പാക്കാനുള്ള പ്രതിരോധമെന്ന നിലയിലുമാണ് അവാര്‍ഡ് തുക കൈമാറാന്‍ തീരുമാനിച്ചത് ‘- കാരശ്ശേരി പറഞ്ഞു.</p>
      <related>
        <a href="https://www.doolnews.com/walayar-case-attack-against-youngerbrother-132.html?utm_source=doolnews&amp;utm_medium=related"/>
      </related>
      <p>വാളയാറില്‍ ലൈംഗികാക്രമണത്തിന് ഇരയായി രണ്ട് പെണ്‍കുട്ടികള്‍ മരിച്ച സംഭവത്തില്‍ തെളിവുകളുടെ അഭാവത്തില്‍ 3 പ്രതികളെ വെറുതെ വിട്ടിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേസ് സി.ബി.ഐ അന്വേഷിക്കണമെന്ന് മാതാപിതാക്കള്‍ ആവശ്യപ്പെട്ടിരുന്നെങ്കിലും കുട്ടികളുടെ മാതാപിതാക്കള്‍ക്കും സര്‍ക്കാറിനും അപ്പീല്‍ നല്‍കാന്‍ സാഹചര്യമുള്ള നിലയില്‍ സി.ബി.ഐ അന്വേഷണാവശ്യം സ്വീകാര്യമല്ല എന്ന് കോടതി പറഞ്ഞിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/7aChOphXh8M" width="500" height="281" data-service="Youtube" scrolling="no"/>
      </figure>
    </article>
  </body>
</html>