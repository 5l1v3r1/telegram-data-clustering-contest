<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_04/barcellona-blocchi-stradali-contro-visita-re-felipe-bruciate-sue-foto-8174f13a-ff39-11e9-aa9d-60f7e515e47b.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Barcellona, blocchi stradali contro la visita del re Felipe. Bruciate sue foto"/>
    <meta property="og:description" content="Diverse centinaia di persone convocate dagli auto-nominati Comitati di Difesa della Repubblica (Cdr) hanno bloccato l’Avenida Diagonal"/>
  </head>
  <body>
    <article>
      <h1>Barcellona, blocchi stradali contro la visita del re Felipe. Bruciate sue foto</h1>
      <h2>Diverse centinaia di persone convocate dagli auto-nominati Comitati di Difesa della Repubblica (Cdr) hanno bloccato l’Avenida Diagonal</h2>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Redazione online</a></address>
      <p>Diverse centinaia di persone hanno bloccato l’arteria centrale dell’Avenida Diagonal di Barcellona per protestare contro la visita del re Felipe VI, che martedì accompagnerà la principessa Leonor nella consegna dei premi Principessa di Girona 2019, previsti al Palazzo dei Congressi della Catalogna. La protesta, convocata dagli auto-nominati Comitati di Difesa della Repubblica (Cdr) e sostenuta da altre piattaforme indipendenti, si svolge di fronte al Palacio de Congresos e all’hotel Juan Carlos I, sorvegliato dalla polizia anti-sommossa.</p>
      <p><b>Alla protesta si sono uniti gli studenti</b> che hanno iniziato un accampamento cinque giorni fa in Plaza Universitat de Barcelona. Il Palazzo della Zarzuela non ha reso noti né il luogo in cui alloggerà la famiglia reale né l’orario dell’arrivo a Barcellona. L’intero perimetro situato di fronte al Palacio de Congresos e l’accesso all’hotel Juan Carlos I è stato recintato dalle prime ore del pomeriggio dalle forze di sicurezza. La presenza del re a Barcellona rappresenta il primo soggiorno in Catalogna dalle pesanti sentenze del «proce’s» contro gli ex leader indipendentisti.</p>
    </article>
  </body>
</html>