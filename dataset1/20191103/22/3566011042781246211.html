<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544646.html/%D8%A2%D8%BA%D8%A7%D8%B2-%D9%81%D8%B9%D8%A7%D9%84%DB%8C%D8%AA-%DA%A9%D9%85%D9%BE%DB%8C%D9%86--%D8%A8%D9%87-%D9%81%D8%B1%D8%B2%D9%86%D8%AF%D9%85-%D9%85%DB%8C-%DA%AF%D9%88%DB%8C%D9%85-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T22:55:00+00:00"/>
    <meta property="og:title" content="آغاز فعالیت کمپین «به فرزندم می‌گویم»"/>
    <meta property="og:description" content="گروه مردمی بانوی تمدن‌ساز از راه‌اندازی کمپین «به فرزندم می‌گویم» در آستانه سالروز ۱۳ آبان خبر داد."/>
  </head>
  <body>
    <article>
      <h1>آغاز فعالیت کمپین «به فرزندم می‌گویم»</h1>
      <address>
        <time datetime="2019-11-03T22:55:00+00:00">03 Nov 2019, 22:55</time>
      </address>
      <p>گروه مردمی بانوی تمدن‌ساز از راه‌اندازی کمپین «به فرزندم می‌گویم» در آستانه سالروز ۱۳ آبان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  گروه مردمی بانوی تمدن‌ساز طی بیانیه‌ای از راه‌اندازی کمپین «#به_فرزندم_می‌گویم» به منظور بازخوانی اسناد لانه جاسوسی برای فرزندان ایران زمین در آستانه سالروز ۱۳ آبان خبر داد.</p>
      <p>در متن این بیانیه آمده است: سه سال از دستور عتاب‌گونه حضرت آقا مبنی بر ورود اسناد لانه جاسوسی به کتب درسی می‌گذرد و متاسفانه تا کنون اقدام قابل ذکری از سوی وزارت آموزش و پرورش در این خصوص صورت نپذیرفته است.</p>
      <p>در راستای پر کردن این خلأ که نشان از اختلال در دستگاه مرکزی مدیریت اجرایی کشور دارد همچنین لبیک به فرمان امام خامنه‌ای که فرمودند «آنجایی که احساس می‌کنید دستگاه مرکزی اختلالی دارد و نمی‌تواند درست مدیریّت کند، آنجا آتش‌به‌اختیارید؛ یعنی باید خودتان تصمیم بگیرید، فکر کنید، پیدا کنید، حرکت کنید، اقدام کنید»، با توجه به اینکه خانواده اولین دانشگاه انسان‌سازی و مادر اولین مربی بشر و تأثیر عاطفه مادری بر نهادینه‌سازی و بسط عقاید حقه بلا منازع است، ما مادران گروه مردمی «#بانوی_تمدن_ساز» به مناسبت روز ۱۳ آبان با تکیه بر ظرفیت‌های خدادادی مادر، کمپین «#به_فرزندم_می‌گویم» را جهت مطالعه اسناد لانه جاسوسی توسط مادران برای فرزندان‌‌ ایران زمین تشکیل داده‌ایم.<br/><br/>این کمپین در دو پیام‌رسان ایتا و تلگرام به آدرس‌‌های http://eitaa.com/joinchat/994312218G5f99250455 و t.me/banooyetamadonsaz راه‌اندازی شده است؛ از همه مادران انقلابی، وطن‌پرست و فهیم ایران دعوت می‌کنیم جهت بازخوانی جنایات آمریکا علیه کشور عزیزمان ایران و انتقال فرهنگ میهن دوستی و مبارزه با متجاوزان به فرزندان‌مان به این کمپین بپیوندند.<br/>انتهای پیام/</p>
    </article>
  </body>
</html>