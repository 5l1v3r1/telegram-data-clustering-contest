<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/pms-principal-secretary-holds-emergency-meeting-as-delhi-chokes465.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T22:44:00+00:00"/>
    <meta property="og:title" content="ദല്‍ഹി അന്തരീക്ഷ മലീനീകരണം രൂക്ഷമായതോടെ കേന്ദ്രത്തിന്റെ ഇടപെടല്‍; അടിയന്തിര യോഗം വിളിച്ചു"/>
    <meta property="og:description" content="Delhi Air Pollution National News India ന്യൂദല്‍ഹി: ദല്‍ഹിയില്‍ അന്തരീക്ഷ മലിനീകരണം രൂക്ഷമാവുന്ന സാഹചര്യത്തില്‍ പ്രധാനമന്ത്രിയുടെ പ്രിന്‍സിപ്പല്‍ സെക്രട്ടറി അടിയന്തിരയോഗം"/>
  </head>
  <body>
    <article>
      <h1>ദല്‍ഹി അന്തരീക്ഷ മലീനീകരണം രൂക്ഷമായതോടെ കേന്ദ്രത്തിന്റെ ഇടപെടല്‍; അടിയന്തിര യോഗം വിളിച്ചു</h1>
      <address><time datetime="2019-11-03T22:44:00+00:00">03 Nov 2019, 22:44</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ദല്‍ഹിയില്‍ അന്തരീക്ഷ മലിനീകരണം രൂക്ഷമാവുന്ന സാഹചര്യത്തില്‍ പ്രധാനമന്ത്രിയുടെ പ്രിന്‍സിപ്പല്‍ സെക്രട്ടറി അടിയന്തിരയോഗം വിളിച്ചു ചേര്‍ത്തു. ദല്‍ഹി, പഞ്ചാബ്, ഹരിയാന, എന്നീ സംസ്ഥാനങ്ങളിലെ ഉന്നത ഉദ്യോഗസ്ഥരെ വീഡിയോ കോണ്‍ഫറന്‍സ് സംവിധാനത്തിലൂടെയാണ് ബന്ധപ്പെടുത്തിയത്. ഇത് ആദ്യമായാണ് അന്തരീക്ഷ മലിനീകരണം ഉയര്‍ന്നതിനെത്തുടര്‍ന്ന് കേന്ദ്രത്തിന്റെ ഭാഗത്ത് നിന്നും ഇടപെടല്‍ ഉണ്ടാവുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കാബിനറ്റ് സെക്രട്ടറി രാജീവ് ഗോബയാണ് മൂന്ന് സംസ്ഥാനങ്ങളിലേയും സാഹചര്യം വിലയിരുത്തുക. ഇത് സംബന്ധിച്ച് ജില്ലാ തലങ്ങളിലെ നടപടികള്‍ 24 മണിക്കൂറും നിരീക്ഷിക്കണമെന്ന് മൂന്ന് സംസ്ഥാനങ്ങളിലേയും ചീഫ് സെക്രട്ടറിമാര്‍ക്ക് നിര്‍ദേശം നല്‍കി.</p>
      <p>അന്തരീക്ഷ മലിനീകരണ സൂചിക ഇവിടെ 400 കടന്നു. 44 സംഘങ്ങളായി തിരിഞ്ഞ ഉദ്യോഗസ്ഥര്‍ അന്തരീക്ഷ മലിനീകരണം തടയുന്നതിനുള്ള നിര്‍ദേശങ്ങള്‍ പാലിക്കപ്പെടുന്നുണ്ടോയെന്ന് പരിശോധിക്കും.</p>
      <related>
        <a href="https://www.doolnews.com/delhi-pollution-level-delhi-air-quality-aqi-ministers-tweet-eat-carrots-listen-to-music46.html?utm_source=doolnews&amp;utm_medium=related"/>
      </related>
      <p>വനം പരിസ്ഥിതി മന്ത്രാലയം, പൊതുമരാമത്ത് വകുപ്പ് ,ദല്‍ഹി മെട്രോ റെയില്‍ കോര്‍പ്പറേഷന്‍ തുടങ്ങിയവയില്‍ നിന്നുള്ള ഉദ്യോഗസ്ഥരാണ് സംഘത്തിലുള്ളത്. വായു മലിനീകരണത്തിന്റെ പശ്ചാത്തലത്തില്‍ നിര്‍മ്മാണ പ്രവര്‍ത്തനങ്ങള്‍, പഴയ വാഹനങ്ങളുടെ ഉപയോഗം തുടങ്ങിയവ നേരത്തെ തന്നെ വിലക്കിയിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/SBmiYbp5lEk" width="500" height="281" data-service="Youtube" scrolling="no"/>
      </figure>
    </article>
  </body>
</html>