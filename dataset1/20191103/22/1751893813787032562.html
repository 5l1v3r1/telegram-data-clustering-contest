<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_04/baggio-ristorante-un-procione-guinzaglio-bloccato-carabinieri-ef4dc544-ff00-11e9-aa9d-60f7e515e47b.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Baggio, al ristorante con un procione al guinzaglio: via al sequestro"/>
    <meta property="og:description" content="L’esemplare, di circa un metro di lunghezza e del peso di 20-30 chili, è stato sequestrato e portato in un centro specializzato. La donna rischia una denuncia per detenzione illegale di animali pericolosi"/>
  </head>
  <body>
    <article>
      <h1>Baggio, al ristorante con un procione al guinzaglio: via al sequestro</h1>
      <h2>L’esemplare, di circa un metro di lunghezza e del peso di 20-30 chili, è stato portato in un centro specializzato. La donna è stata denunciata per detenzione illegale di animali pericolosi</h2>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Redazione Milano online</a></address>
      <p>Andava a spasso con un procione al guinzaglio, nel quartiere dove vive, alla periferia di Milano, e si recava con la bestiola anche al ristorante, di fronte ai clienti attoniti. Ora, dopo una serie di segnalazioni, l’animale è stato sequestrato dai Carabinieri forestali e portato in un centro per animali selvatici. La donna, denunciata per detenzione illegale di animali pericolosi (il procione è un mammifero di circa un metro di lunghezza e del peso di 20-30 chili, come un cane di taglia media che però può essere portatore sano di rabbia e lectospirosi), era stata vista passeggiare con il procione al guinzaglio, a Baggio, nella periferia sud-ovest della città, e lo teneva in casa senza particolari accorgimenti. I carabinieri, insieme ai veterinari dell’Ats, lo hanno portato in un centro specializzato per la reimmissione graduale nell’ambiente di animali selvatici in Emilia-Romagna.</p>
    </article>
  </body>
</html>