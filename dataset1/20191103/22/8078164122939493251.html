<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/charlene-monaco-avvolta-mistero-principessa-scomparsa-eventi-ufficiali-social/princesa-desaparecida_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Charlène di Monaco, il mistero: «scomparsa» dagli eventi ufficiali. Ma presente sui social con i figli"/>
    <meta property="og:description" content="L'assenza in pubblico — compresa alla cerimonia di incoronazione dell'imperatore giapponese — alimenta gossip su una possibile crisi con il marito Alberto II di Monaco. L’ultima immagine della Wittstock risale allo scorso settembre."/>
  </head>
  <body>
    <article>
      <h1>Charlène di Monaco, il mistero: «scomparsa» dagli eventi ufficiali. Ma presente sui social con i figli</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Federica Bandirali</a></address>
      <p>Sono mesi che Charlène di Monaco, moglie di Re Alberto II, non partecipa a eventi ufficiali in compagnia del marito e non compare con uno scatto sui social network ufficiali della famiglia reale monegasca. I rumors che la vedono insofferente alla vita di palazzo e che parlano della fine del suo matrimonio reale tornano prepotentemente a farsi sentire. L’hanno anche definita «La princesa desaparecida», precisamente dal quotidiano «El Pais» che affonda il colpo dicendo che  «la scomparsa di Charlène equivale a un  tradimento nei confronti di un Paese che da lei si sarebbe aspettato di rivivere il fascino di una regina come Grace Kelly». Da inizio anno la principessa ha partecipato a pochissimi appuntamenti pubblici, il 26 maggio al gran premio di Formula 1, il 18 giugno al Montecarlo Tv Festival, a luglio al gala della Croce Rossa (foto). A ogni uscita pubblica i flash erano tutti per lei ed è stata definita dai media internazionali «la principessa triste» per il suo sguardo giudicato infelice.</p>
      <figure>
        <img src="https://images2.corriereobjects.it/methode_image/2019/11/04/Moda/Foto%20Moda/TABLE002-k7WH-U31301065447510TBG-593x443@Corriere-Web-Sezioni.jpg?v=201911041746"/>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/moda/news/cards/charlene-monaco-avvolta-mistero-principessa-scomparsa-eventi-ufficiali-social/ultima-apparizione.shtml"> AVANTI</a></aside>
    </article>
  </body>
</html>