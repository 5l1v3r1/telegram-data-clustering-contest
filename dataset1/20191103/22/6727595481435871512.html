<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bangladesh-wins-the-t20-match-against-india-in-delhi923.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T22:45:00+00:00"/>
    <meta property="og:title" content="കോഹ്‌ലിയില്ലാത്ത ഇന്ത്യയെ ചുരുട്ടിക്കെട്ടി ബംഗ്ലാ കടുവകള്‍; ബൗളിങ് മുതല്‍ ബാറ്റിങ് വരെ സമഗ്രാധിപത്യവുമായി സന്ദര്‍ശകര്‍"/>
    <meta property="og:description" content="Bangladesh Cricket Cricket Indian Cricket Rishabh Pant Shakib Al Hasan Shikhar Dhawan Virat Kohli Yuzvendra Chahal Cricket ന്യൂദല്‍ഹി: വിരാട് കോഹ്‌ലിയില്ലാത്ത പരമ്പരയില്‍"/>
  </head>
  <body>
    <article>
      <h1>കോഹ്‌ലിയില്ലാത്ത ഇന്ത്യയെ ചുരുട്ടിക്കെട്ടി ബംഗ്ലാ കടുവകള്‍; ബൗളിങ് മുതല്‍ ബാറ്റിങ് വരെ സമഗ്രാധിപത്യവുമായി സന്ദര്‍ശകര്‍</h1>
      <address><time datetime="2019-11-03T22:45:00+00:00">03 Nov 2019, 22:45</time> by <a rel="author">സ്പോര്‍ട്സ് ഡെസ്‌ക്</a></address>
      <p>ന്യൂദല്‍ഹി: വിരാട് കോഹ്‌ലിയില്ലാത്ത പരമ്പരയില്‍ ഇന്ത്യക്കു പരാജയത്തോടെ തുടക്കം. അതേസമയം ഷാക്കിബ് അല്‍ ഹസനില്ലാത്ത പരമ്പരയില്‍ മൂന്നു പന്ത് ശേഷിക്കെ ഏഴ് വിക്കറ്റിന്റെ ആധികാരിക ജയമായിരുന്നു ബംഗ്ലാദേശ് ദല്‍ഹിയില്‍ നേടിയത്.</p>
      <p>ബംഗ്ലാദേശിനെതിരായ ആദ്യ ട്വന്റി-20 മത്സരത്തിന്റെ ഒരു ഘട്ടത്തിലും മേല്‍ക്കൈ നേടാന്‍ ഇന്ത്യക്കായില്ല. 149 റണ്‍സ് വിജയലക്ഷ്യം തേടിയിറങ്ങിയ ബംഗ്ലാദേശ് 19.3 ഓവറില്‍ മൂന്ന് വിക്കറ്റ് നഷ്ടത്തില്‍ ഒരു ഘട്ടത്തിലും പതറാതെയാണ് വിജയം കണ്ടത്.</p>
      <p>ടോസ് നേടി ഇന്ത്യയെ ബാറ്റിങ്ങിന് അയച്ചതുമുതല്‍ ക്യാപ്റ്റന്‍ മഹ്മുദുള്ള എടുത്ത തീരുമാനങ്ങളോടു നീതി പുലര്‍ത്താന്‍ ബംഗ്ലാദേശ് ടീമിനായി. ഇന്ത്യയെ താരതമ്യേന ചെറിയ സ്‌കോറായ 148-ലേക്കൊതുക്കാന്‍ അവര്‍ക്കായി. ആറ് വിക്കറ്റാണ് ഇന്ത്യക്കു നഷ്ടപ്പെട്ടത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിഖര്‍ ധവാന്‍ (41), ഋഷഭ് പന്ത് (27), ശ്രേയസ്സ് അയ്യര്‍ (22) എന്നിവര്‍ മാത്രമാണ് ഭേദപ്പെട്ട പ്രകടനം കാഴ്ചവെച്ചത്. ഷഫിയുള്‍ ഇസ്‌ലാം, അമിനുള്‍ ഇസ്‌ലാം എന്നിവര്‍ രണ്ട് വിക്കറ്റ് വീതവും മൊസ്സാദെക് ഹൊസെയ്ന്‍ ഒരു വിക്കറ്റും വീഴ്ത്തി.</p>
      <related>
        <a href="https://www.doolnews.com/india-lost-1st-wicket-and-sanju-samson-is-not-playing272.html?utm_source=doolnews&amp;utm_medium=related"/>
      </related>
      <p>മറുപടി ബാറ്റിങ്ങിനിറങ്ങിയ ബംഗ്ലാദേശിനു തുടക്കത്തില്‍ പാളി. ആദ്യ ഓവറിലെ അവസാന പന്തില്‍ ലിട്ടണ്‍ ദാസ് പവലിയനിലെത്തി. എന്നാല്‍ പിന്നീട് ഒരുഘട്ടത്തിലും അവര്‍ക്കു തിരിച്ചുനോക്കേണ്ടി വന്നില്ല.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പുറത്താകാതെ നിന്ന മുഷ്ഫിഖുര്‍ റഹിം (60), സൗമ്യ സര്‍ക്കാര്‍ (39), മുഹമ്മദ് നയിം (26) എന്നിവരാണ് ബംഗ്ലാദേശ് നിരയില്‍ തിളങ്ങിയത്. ഇന്ത്യക്കു വേണ്ടി ഖലീല്‍ അഹമ്മദ്, ദീപക് ചഹാര്‍, യുസ്‌വേന്ദ്ര ചാഹല്‍ എന്നിവര്‍ ഓരോ വിക്കറ്റ് വീതം വീഴ്ത്തി.</p>
      <figure>
        <iframe src="https://www.youtube.com/embed/lbdKWenxPOw" width="500" height="281" data-service="Youtube" scrolling="no"/>
      </figure>
    </article>
  </body>
</html>