<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/la-lettura/19_novembre_04/maxxi-arte-oggi-opere-antiche-affrontano-temi-esistenziali-a22749fc-ff14-11e9-aa9d-60f7e515e47b.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Maxxi, arte di oggi e opere antiche affrontano i temi esistenziali"/>
    <meta property="og:description" content="Arte di oggi e reperti archeologici spiegano temi esistenziali"/>
  </head>
  <body>
    <article>
      <h1>Maxxi, arte di oggi e opere antiche affrontano i temi esistenziali</h1>
      <h2>Installazioni, video e scatti, in dialogo con reperti archeologici, riflettono sulla spiritualità. Questo e altri consigli d’arte su <a href="https://www.corriere.it/la-lettura/19_novembre_01/contenuti-lettura-letteratura-scrittori-keret-alaswani-missiroli-ferracuti-mattotti-cinema-bozzi-supplemento-553b016a-fcc6-11e9-850d-5e44dc14944c.shtml">«la Lettura» #414 in edicola dal 3 al 9 novembre</a></h2>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">EDOARDO SASSI</a></address>
      <p>Titolo e tema della mostra: Della materia spirituale dell’arte, opere contemporanee in libero dialogo con reperti archeologici. Obiettivo dell’esposizione, fino all’8 marzo al Maxxi (maxxi.art), tentare di rispondere a quesiti di tipo esistenziale. Tipo: cosa significa oggi parlare di spirituale? Quale lo spazio della spiritualità in un mondo dominato dal digitale e dalla tecnologia? Le riposte arrivano dalle invenzioni di diciannove artisti e da esemplari etruschi, romani e di produzione laziale datati tra VIII secolo avanti Cristo e fine del IV secolo dopo Cristo, arco cronologico che conduce da un mondo arcaico-pagano al Cristianesimo religione di Stato.</p>
      <p><b>Esposte installazioni, video e foto di nomi italiani e internazionali</b>: da Yoko Ono a Jimmie Durham, da Francesco Clemente a Sean Scully, da Kimsooja — sua un’opera sonora che diffonde echi di canti tibetani — a Shirin Neshat, autrice di una foto in cui mani di donne iraniane «offrono» versi di poesie farsi.</p>
    </article>
  </body>
</html>