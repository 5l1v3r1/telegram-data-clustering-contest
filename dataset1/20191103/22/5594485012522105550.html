<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/politolozi-se-khvanakha-za-gushite-zaradi-fandkova-i-manolova_news707161.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T22:20:00+00:00"/>
    <meta property="og:title" content="Политолози се хванаха за гушите заради Фандъкова и Манолова"/>
    <meta property="og:description" content="Ябълката на раздора бе естествено битката за столицата"/>
  </head>
  <body>
    <article>
      <h1>Политолози се хванаха за гушите заради Фандъкова и Манолова</h1>
      <h2>Ябълката на раздора бе естествено битката за столицата</h2>
      <address>
        <time datetime="2019-11-03T22:20:00+00:00">03 Nov 2019, 22:20</time>
      </address>
      <p>https://blitz.bg/analizi-i-komentari/politolozi-se-khvanakha-za-gushite-zaradi-fandkova-i-manolova_news707161.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572806626-sflgkhkdfs.jpg"/>
      </figure>
      <p><b>Политолози се хванаха буквално за гушите. Ябълката на раздора бе естествено битката за столицата. По първи данни на екзитполовете, Йорданка Фандъкова печели изборите в София, както БЛИЦ вече съобщи. </b><br/><br/>Андрей Райчев обаче очерта в ефира на Нова тв, че тенденцията показва, че все повече хора се обединяват срещу ГЕРБ и търсят промяна, просто гласовете им са били разпръснати. <br/><br/>Думите му обаче срещнаха остър присмех и отпор от политолога Георги Харизанов. <br/><br/>"ГЕРБ успяха сами да си извоюват победата, дори без някакви малки партии да ги подкрепят и после да си присвояват заслугите за победата. ГЕРБ запазва избирателите си и твърдото си ядро и това е голям успех", заяви той.<br/><br/>"Спрете да живеете в пожелателна реалност. Колко пъти ще говорите едно и също. Няма победа за Манолова", изнерви се Харизанов и посече още веднъж Райчев.<br/><br/>В диалога се намеси и Татяна Буруджиева:<br/><br/>"Ако ГЕРБ ще влиза в ситуацията "сами можем да си спечелим изборите", ще остане в изолация", обясни тя. <br/><br/>"Дано да не стане така, но казвам, че никоя партия няма да си присвои успеха им", контрира Харизанов. <br/><br/>"ГЕРБ загуби, победи само Фандъкова", заяви Райчев, но Буруджиева му скочи и обясни, че не е прав.</p>
    </article>
  </body>
</html>