<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18529031-reguli-stricte-in-franta-privind-circulatia-trotinetelor-electrice"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Reguli stricte în Franţa privind circulaţia trotinetelor electrice"/>
    <meta property="og:description" content="Secretariatul de Stat pentru Transporturi al Franţei a anunţat, recent, reglementarea circulaţiei trotinetelor electrice prin introducerea în Codul Rutier a unor reguli clare precum limitarea vitezei, vârsta minimă de 12 ani, interzicerea folosirii căştilor audio sau a circulaţiei pe trotuar, potrivit Mediafax."/>
  </head>
  <body>
    <article>
      <h1>Reguli stricte în Franţa privind circulaţia trotinetelor electrice</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18529031/2/trotineta-electrica-123rf.jpg"/>
      </figure>
      <p>Secretariatul de Stat pentru Transporturi al Franţei a anunţat, recent, reglementarea circulaţiei trotinetelor electrice prin introducerea în Codul Rutier a unor reguli clare precum limitarea vitezei, vârsta minimă de 12 ani, interzicerea folosirii căştilor audio sau a circulaţiei pe trotuar, potrivit Mediafax.</p>
      <p>Decretul vizează trotinete electrice, hoverboard-urile şi uniciclurile (acele dispozitive electrice cu o roată) definite ca ”dispozitive de mişcare personală motorizate” (EDPM). Regulile au fost elaborate de Ministerul Transporturilor în colaborare cu Ministerul de Interne şi sunt în general similare cu cele deja aplicabile bicicliştilor, cu câteva excepţii.</p>
      <p>Limita maximă admisă de viteză pentru toate EDPM-urile este stabilită la 25 km/h, ca la bicicletele electrice. În cazul nerespectării limitei de viteză amenda este de 1500 de euro, iar vânzătorii vor trebui să informeze clienţii cu privire la acest lucru.</p>
      <p>Cei care au voie să utilizeze aceste EDPM trebuie să aibă cel puţin 12 ani, iar cine nu respectă regula sunt pasibili de o amendă de 35 de euro, iar căştile sunt interzise.</p>
      <p>Utilizatorii pot circula pe benzi pentru biciclete şi drumuri cu o viteză maximă mai mică de 50 km / h. Le este interzis să circule pe trotuare. O amendă de 135 de euro este prevăzută în caz de încălcarea acestei prevederi. Dar primăriile pot face excepţii şi pot permite traficul pe trotuarele suficient de largi. În afara zonelor construite, nu li se permite să se aventureze pe carosabil, dar li se permite să folosească traseele pentru biciclete şi căile verzi.</p>
      <p>Decretul prevede că parcarea EDPM-urilor pe trotuar este posibilă, cu condiţia să nu interfereze cu pietonii. Dar odată cu adoptarea viitoarei legi de orientare a mobilităţilor, primarul va avea posibilitatea să adopte reguli mai stricte în localittea sa.</p>
      <p>În Paris, începând din această vară, circulaţia trotinetelor electrice a fost interzisă pe trotuare. Parcarea acestora este strict interzisă, precum şi pe zonele pietonale şi pe carosabil "cu excepţia spaţiilor marcate dedicate parcării cu plată şi parcării vehiculelor motorizate pe două roţi".</p>
      <p>La fel ca bicicletele, EDPM sunt echipate cu lumini faţă şi spate, reflectoare şi un claxon. Purtarea vestei reflectorizante (noaptea sau prin vizibilitate insuficientă) şi casca nu sunt însă obligatorii în oraş, doar în afara aglomerărilor urbane.</p>
      <related>
        <a href="https://www.descopera.ro/dnews/18493335-motoarele-masinilor-electrice-ar-putea-genera-probleme-pentru-mediul-inconjurator"/>
      </related>
      <related>
        <a href="https://www.descopera.ro/dnews/18477173-trei-companii-mari-lanseaza-o-retea-de-statii-de-incarcare-pentru-masini-electrice"/>
      </related>
      <related>
        <a href="https://www.descopera.ro/dnews/18476021-companiile-vor-plati-din-2020-daca-nu-vor-colecta-deseuri-electrice-si-electronice"/>
      </related>
      <related>
        <a href="https://www.descopera.ro/lumea-digitala/18428942-bosch-propune-un-sistem-inedit-pentru-cresterea-sigurantei-masinilor-electrice"/>
      </related>
      <related>
        <a href="https://www.descopera.ro/dnews/18420933-motivul-pentru-care-amazon-cumpara-100000-de-masini-electrice"/>
      </related>
      <related>
        <a href="https://www.descopera.ro/lumea-digitala/18413754-startup-ul-american-faraday-future-incearca-sa-revolutioneze-industria-auto-eliminand-nevoia-detinerii-unei-masini-in-proprietate-personala"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18493335-motoarele-masinilor-electrice-ar-putea-genera-probleme-pentru-mediul-inconjurator"/>
        <a href="https://www.descopera.ro/dnews/18477173-trei-companii-mari-lanseaza-o-retea-de-statii-de-incarcare-pentru-masini-electrice"/>
        <a href="https://www.descopera.ro/dnews/18476021-companiile-vor-plati-din-2020-daca-nu-vor-colecta-deseuri-electrice-si-electronice"/>
        <a href="https://www.descopera.ro/lumea-digitala/18428942-bosch-propune-un-sistem-inedit-pentru-cresterea-sigurantei-masinilor-electrice"/>
      </related>
    </article>
  </body>
</html>