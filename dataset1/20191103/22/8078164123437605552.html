<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/calcio/serie-a/notizie/spal-sampdoria-0-1-caprari-91-conquista-derby-paura-fe659680-ff49-11e9-aa9d-60f7e515e47b.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Spal-Sampdoria 0-1, Caprari al 91' conquista il derby della paura"/>
    <meta property="og:description" content="Con una rete in extremis i liguri abbandonano l'ultimo posto in classifica lasciandolo proprio agli emiliani e al Brescia"/>
  </head>
  <body>
    <article>
      <h1>Spal-Sampdoria 0-1, Caprari al 91' conquista il derby della paura</h1>
      <h2>Con una rete in extremis i liguri abbandonano l'ultimo posto in classifica lasciandolo proprio agli emiliani e al Brescia</h2>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author">Redazione Sport</a></address>
      <p>La Sampdoria vince 1-0 nel recupero in casa della Spal nel posticipo dell'undicesima giornata di Serie A. Decisivo il colpo di testa al 91' di Caprari, entrato pochi minuti prima, su sponda aerea di Ramirez. I liguri abbandonano l'ultimo posto in classifica e salgono a quota otto, scavalcando proprio gli emiliani, fermi a sette insieme al Brescia. In una gara avara di occasioni, i padroni di casa hanno fatto qualcosa in più per vincere ma sono stati beffati nel finale. Per i blucerchiati è la prima vittoria in trasferta in campionato, per la Spal la terza sconfitta nelle ultime quattro partite.</p>
    </article>
  </body>
</html>