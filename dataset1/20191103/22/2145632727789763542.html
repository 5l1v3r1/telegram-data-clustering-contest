<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18537434-incepe-bucharest-gaming-week-2019"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Începe Bucharest Gaming Week 2019"/>
    <meta property="og:description" content="O nouă ediţie a Bucharest Gaming are loc de azi şi până duminică (4-10 noiembrie), interval în care vor avea loc p serie de evenimante dedicate pasionaţilor de esport, gamerilor şi celor mai importanţi dezvoltatori de jocuri din România."/>
  </head>
  <body>
    <article>
      <h1>Începe Bucharest Gaming Week 2019</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18537434/2/gameing-pixabay-descopera.jpg"/>
      </figure>
      <p>O nouă ediţie a Bucharest Gaming are loc de azi şi până duminică (4-10 noiembrie), interval în care vor avea loc p serie de evenimante dedicate pasionaţilor de esport, gamerilor şi celor mai importanţi dezvoltatori de jocuri din România.</p>
      <p>Bucharest Gaming Week este format din două componente principale, o serie de evenimente conexe dedicate industriei de game development care se vor desfăşura în perioada 4-8 noiembrie în diverse spaţii din Bucureşti şi evenimentul central, care va avea loc în weekend-ul 9-10 noiembrie şi va aduce împreună comunitatea de gaming la Palatul Parlamentului, se arată într-un comunicat al organizatorilor.</p>
      <p>Mai jos găsiţi câteva dintre evenimentele care au loc cu acest prilej.</p>
      <h3>Expoziţie de artă din jocuri video create în România</h3>
      <p>Cea de-a treia ediţie a Bucharest Gaming Week este inaugurată cu o nouă expoziţie dedicată artei din jocurile video create în România. Evenimentul are scopul de a scoate în evidenţă talentul imens al artiştilor români şi potenţialul uriaş al game development-ului local. Vernisajul va avea loc luni, 4 noiembrie, de la ora 19:00, la Mezanin, Palatul Universul, str. Actor Ion Brezoianu nr. 23-25.</p>
      <p>Publicul va putea admira 25 de lucrări realizate pentru jocuri româneşti de către artiştii Daniel Vijoi (AMC Games), Anca Beldie şi Cristian Popa (Amber Studio), Adrian Cruceanu (Killhouse Games), Octavian Nica şi Yanna Zosmer (Critique Gaming), Alexandru Purcărea (Liberty Field) şi Olga Ciob (Alien Pixel Studios).</p>
      <h3>DEV.PLAY, conferinţa industriei de game development</h3>
      <p>A patra ediţie a Dev.Play, conferinţa anuală dedicată industriei producătoare de jocuri video, organizată de RGDA (Asociaţia Dezvoltatorilor Români de Jocuri Video) are loc la Palatul Parlamentului, între 7 şi 8 noiembrie 2019. Evenimentul reuneşte personalităţi din străinătate ale industriei într-o serie de talk-uri, workshop-uri şi paneluri despre cele mai importante subiecte ale momentului. Printre speakeri se numără Michael Liebe (Kickstarter), Krzysztof Pachulski (Epic Games), Candace Thomas şi Karen Soh (Blizzard Entertainement). Ubisoft Romania organizează pe 7 noiembrie un gameplay demo al jocului Watch Dogs: Legion.</p>
      <h3>Zilele gaming pub-urilor</h3>
      <p>O serie de săli de jocuri din Bucureşti vor organiza evenimente pentru membrii comunităţii de gaming, prilej pentru aceştia să concureze în cadrul unor turnee şi competiţii dedicate pe 4-7 noiembrie de la ora 10:00. Sălile de jocuri implicate sunt: Nexus Gaming Pub (str. Tudor Vladimirescu 45), Aryo (Blvd. Unirii 19, bl. 4B), IDM (Splaiul Independentei 319), Discovery Arena (str. Elena Cuza 42) , Discovery Arena-Socului (str.Chisinau 6-8).</p>
      <h3>Experienţe de realitate virtuală</h3>
      <p>Timp de cinci zile, participanţii au ocazia să experimenteze universul captivant al realităţii virtuale prin intermediul unei multitudini de jocuri video: jocuri RPG precum Asgard Wrath sau Skyrim VR, jocuri în doi precum Creed şi Arizona Sunshine şi jocuri de tip escape rooms precum Ubisoft Escapes sau Tales of Escapes. Totul se va desfăşura la Gateway VR, pe Strada Lipscani 30-34.</p>
      <h3>Zonă de playstation</h3>
      <p>Mega Mall găzduieşte la nivelul -1 o zonă specială amenajată Playstation în care gamerii pot juca Gran Turismo Sport şi Concrete Genie (joc cu subtitrare în limba română) în VR şi pot concura în FIFA20 şi MediEvil (joc cu subtitrare în limba română) pe console.</p>
      <h3>Finala Campionatului Mondial League of Legends</h3>
      <p>Finala Campionatului Mondial League of Legends se transmite direct de la Paris, pe 10 noiembrie 2019, de la ora 13:30. La campionat au participat 24 de echipe din 13 ligi regionale ce luptă pentru cel mai prestigios trofeu din istoria legendarului joc League of Legends.</p>
      <h3>Workshop Youtube România dedicat creatorilor de conţinut</h3>
      <p>Workshop-ul din 8 noiembrie are rolul de a îi ajuta pe creatorii de conţinut aflaţi la început de drum să ducă la un nou nivel conţinutul pe care îl creeqză pe canalele lor prin implementarea noilor funcţii ale YouTube si prin mai buna înţelegere a publicului căruia i se adresează.</p>
      <h3>Noaptea Esports</h3>
      <p>Institutul Francez din România lansează în premieră proiectul Diplomaţia Esports. În cadrul evenimentului, ce începe la ora 21:00, în 10 noiembrie, vor exista confruntări de League of Legends între echipe profesioniste esports româneşti şi echipe esports franco-române.</p>
      <h3>Meci de FIFA între Dinamo şi Craiova</h3>
      <p>La doar cinci zile de la derby-ul Ligii 1 dintre Craiova si Dinamo, cele două nume se reîntâlnesc pentru un nou meci la Bucureşti. Este vorba de meciul din jocul FIFA20 dintre Andi Stoica, VFC Dinamo, si Dan Buzărnescu, Universitatea Craiova 1948.</p>
      <p>Sâmbătă, 9 noiembrie, meciul de FIFA 20 dintre Dinamo şi Craiova este, de la ora 11:00, evenimentul de deschidere al evenimentului central Bucharest Gaming Week 2019 de la Palatul Parlamentului.</p>
      <h3>Concurs de cosplay</h3>
      <p>Pe scena mare va avea loc, sambătă, 9 noiembrie, o competiţie care va aduna cele mai suprinzătoare costume inspirate de jocuri video, benzi desenate şi anime-uri. Cosplayerii trebuie să intre cât mai bine în pielea personajelor pentru a câştiga premiul cel mare, prezenţa la convenţia Heroes Comic Con din Madrid (14 şi 15 decembrie).</p>
      <h3>20 de ani de Counter-Strike</h3>
      <p>În spaţiul Counter-Strike 20 de ani by AOC Gaming, se va celebra 20 de ani de la naşterea unuia din cele mai reprezentative titluri din istoria jocurilor video. Se va urmări evoluţia jocului de-a lungul anilor, gamerii putându-se juca chiar jocul original Counter-Strike 1.6 pe un PC retro – Intel Celeron 2.8GHz, Intel 82865G Graphic Controller 1G RAM.</p>
      <h3>Jocuri video noi româneşti</h3>
      <p>La booth-ul RGDA (Asociaţia dezvoltatorilor de jocuri video din România) vor fi prezente studiouri indie din România, Danemarca, Brazilia, Ungaria, Bulgaria, Serbia şi India care îşi vor prezenta creaţiile: peste 20 de titluri de PC, Xbox One, PS4, Nintendo Switch şi mobile. România este reprezentată de studiourile Alien Pixel Studios, Sand Sailor Studio, White Pond Games, Lowpoly Interactive, FearLand Team, Bearded Giant Games, Tiny Box Studio, Never Games, Interactive Stone, Edgeflow Studio şi EvilStars Studio.</p>
      <h3>Competiţii Esports</h3>
      <p>Evenimentul central de la Palatul Parlamentului va aduce turnee de esports precum Finalele ESL Southeast Europe Championships Counter-Strike: Global Offensive şi Brawl Stars cu premii totale de 10.000 Euro. Noua competiţie destinată jucătorilor non-profesionişti de Counter-Strike: Global Offensive, KFC Arena powered by Nexus Gaming, oferă echipei câştigătoare premiul de 3500 Euro. Finalele competiţiilor se joacă pe scena mare a Bucharest Gaming Week.</p>
      <related>
        <a href="https://www.descopera.ro/dnews/18444688-in-marea-britanie-se-deschide-prima-clinica-pentru-tinerii-dependenti-de-jocurile-pe-calculator"/>
      </related>
      <related>
        <a href="https://www.descopera.ro/istorie/18251337-jocurile-sportive-interaliate-1919-olimpiada-de-la-sfarsitul-primului-razboi-mondial"/>
      </related>
      <related>
        <a href="https://www.descopera.ro/istorie/16987315-momentul-in-care-rfg-ul-si-rdg-ul-s-au-unificat-pentru-a-participa-la-jocurile-olimpice"/>
      </related>
      <related>
        <a href="https://www.descopera.ro/istorie/16600698-cum-s-au-desfasurat-jocurile-olimpice-din-1936-sub-dictatura-regimului-nazist-multimea-tipa-si-il-ovationa-pe-hitler-era-infricosator"/>
      </related>
      <related>
        <a href="https://www.descopera.ro/istorie/16595284-jocurile-de-putere-si-intrigile-reginelor-istoria-din-spatele-serialului-urzeala-tronurilor"/>
      </related>
      <related>
        <a href="https://www.descopera.ro/dnews/16419370-proiectul-ambitios-al-companiei-toyota-doreste-sa-creeze-o-masina-zburatoare-pentru-jocurile-olimpice-din-2020-video"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18529553-whatsapp-a-introdus-autentificarea-cu-amprenta-pe-android"/>
        <a href="https://www.descopera.ro/lumea-digitala/18528893-china-a-dat-drumul-la-retelele-5g-inainte-de-termen"/>
        <a href="https://www.descopera.ro/lumea-digitala/18528453-motorola-razr-va-avea-ecranul-pliabil"/>
        <a href="https://www.descopera.ro/lumea-digitala/18528131-un-virus-deghizat-sub-forma-unei-tastaturi-virtuale-ii-aboneaza-pe-utilizatorii-de-android-la-servicii-fara-stirea-lor"/>
      </related>
    </article>
  </body>
</html>