<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544645.html/%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C--%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%85%D8%B1%D8%AF%D9%85%DB%8C-%D9%86%D8%B8%D8%A7%D9%85-%D8%B3%DB%8C%D8%A7%D8%B3%DB%8C-%D8%B9%D8%B1%D8%A7%D9%82-%D8%B1%D8%A7-%D8%AA%DA%A9%D8%A7%D9%86-%D8%AF%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T22:39:00+00:00"/>
    <meta property="og:title" content="عبدالمهدی: اعتراضات مردمی نظام سیاسی عراق را تکان داد"/>
    <meta property="og:description" content="نخست‌وزیر عراق در بیانیه‌ای گفت که عراقی‌ها در جریان اعتراضات به وضوح مواضع خود درباره ساختار سیاسی و انتخاباتی این کشور را اعلام کرده‌اند."/>
  </head>
  <body>
    <article>
      <h1>عبدالمهدی: اعتراضات مردمی نظام سیاسی عراق را تکان داد</h1>
      <address>
        <time datetime="2019-11-03T22:39:00+00:00">03 Nov 2019, 22:39</time>
      </address>
      <p>نخست‌وزیر عراق در بیانیه‌ای گفت که عراقی‌ها در جریان اعتراضات به وضوح مواضع خود درباره ساختار سیاسی و انتخاباتی این کشور را اعلام کرده‌اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ «عادل عبدالمهدی» نخست‌وزیر عراق یکشنبه شب بیانیه‌ای را درباره اعتراضات این کشور که همچنان ادامه دارد، صادر کرد و گفت که «تظاهرات نظام و ساختار سیاسی کشور را تکان داد و باعث شده که سه قوه در مواضع خود بازنگری کنند».</p>
      <p>در این بیانیه آمده که «معترضان در جریان تظاهرات خود به وضوح مواضعشان درباره ساختار سیاسی و انتخاباتی این کشور را بیان کرده‌اند».</p>
      <p>نخست‌وزیر عراق اعلام کرد که «تظاهرات بسیاری از اهدافش را محقق کرده است، در عین حال باعث وارد شدن خسارت‌های زیادی به کشور شده است».</p>
      <p>عادل عبدالمهدی تاکید کرد که «تهدید منافع نفتی و قطع مسیرهای پنادر باعث شده که خسارت‌های میلیادری به کشور وارد شود».</p>
      <p>وی افزود: «اکنون زمان آن فرا رسیده که زندگی در عراق پس گذشت یک ماه از تعطیلی مدارس و دانشگاه‌ها و بازارها، به حالت عادی و طبیعی خود بازگردد».</p>
      <p>عبدالمهدی خطاب به ملت عراق گفت: «تظاهرات از حمایت مردمی برخوردار است و حضور شما در میادین و بیان نظرات شما پشتوانه‌ای برای ماست که برنامه‌های اصلاحی خود را ارائه و اجرا کنیم».</p>
      <p>وی با اشاره به کاهش ساعات منع آمد و شد در عراق گفت که «کاهش زمان منع آمد و شد را کاهش دادیم، اما مهم این است که زندگی عادی بازگردد و در عین حال از حقوق شهروندان هم حمایت شود».</p>
      <p>نخست‌وزیر عراق اظهار داشت که  تظاهرات مسالمت‌آمیز تنها زمانی از بین می‌رود که تلفات ادامه داشته باشد.</p>
      <p>وی تصریح کرد: «همچنان دستور‌العمل سخت و محکمی وجود دارد که نیروهای امنیتی عراق از گلوله یا سلاح‌های مرگبار علیه معترضان استفاده نکنند».</p>
      <p>انتهای پیام/</p>
    </article>
  </body>
</html>