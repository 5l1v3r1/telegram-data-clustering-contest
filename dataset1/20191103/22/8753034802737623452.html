<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/rAO95l/vikings-kvinnelag-fikk-resultatet-de-fryktet"/>
    <meta property="og:site_name" content="Aftenbladet"/>
    <meta property="article:published_time" content="2019-11-03T22:13:15+00:00"/>
    <meta property="og:title" content="Viking-drømmen knust - fikk resultatet de fryktet"/>
    <meta property="og:description" content="Rykker ikke opp til 1. divisjon."/>
  </head>
  <body>
    <article>
      <h1>Viking-drømmen knust - fikk resultatet de fryktet</h1>
      <h2>Rykker ikke opp til 1. divisjon.</h2>
      <address><time datetime="2019-11-03T22:13:15+00:00">03 Nov 2019, 22:13</time> by <a rel="author">Stig Nilssen</a></address>
      <p>Etter å ha slått Tromsø 6–0 og spilt uavgjort 1–1 borte mot Frigg i sine to kamper, ville Vikings kvinnelag avansere til neste steg i opprykkskvalifseringen dersom Tromsø ikke tapte med seks mål hjemme mot Frigg søndag.</p>
      <p>Dessverre gikk det som Viking-kvinnene fryktet. Et Tromsø-lag som ikke hadde noe å spille for tapte hele 0–8 mot Frigg. Brynes kvinnelag led samme skjebne i fjor.</p>
      <p>Dermed er det Frigg som går videre og møter KIL/Hemne i neste runde av kvalifiseringen. Vikings kvinnelag har en snittalder på 17–18 år og har rykket opp begge de to foregående sesongene.</p>
      <p>Nå blir det en ny sesong i 2. divisjon, noe trener Egil Østenstad nylig uttalte at det unge laget ikke hadde vondt av.</p>
      <aside>
        <a href="https://www.aftenbladet.no/article/sa-0nqrG6.html">Ny maktdemonstrasjon av Viking – knuste Lillestrøm</a>
      </aside>
      <aside>
        <a href="https://www.aftenbladet.no/article/sa-70ojdw.html">Viking-børsen: «De herjet med LSK-forsvaret»</a>
      </aside>
      <aside>
        <a href="https://www.aftenbladet.no/article/sa-8mVXGQ.html">Berntsen måtte vekke publikum: – Ville at de skulle sette pris på spillerne</a>
      </aside>
    </article>
  </body>
</html>