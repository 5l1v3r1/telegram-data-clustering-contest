<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/mustafa-karadaja.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T22:39:00+00:00"/>
    <meta property="og:title" content="Мустафа Карадайъ: Присъствието на ДПС в местната власт категорично е увеличено"/>
    <meta property="og:description" content="Той обаче отбеляза, че държавният апарат е бил превърнат в машина за печелене на избори в полза на ГЕРБ"/>
  </head>
  <body>
    <article>
      <h1>Мустафа Карадайъ: Присъствието на ДПС в местната власт категорично е увеличено</h1>
      <h2>Той обаче отбеляза, че държавният апарат е бил превърнат в машина за печелене на избори в полза на ГЕРБ</h2>
      <address><time datetime="2019-11-03T22:39:00+00:00">03 Nov 2019, 22:39</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/03/dps_1572813099-1.mp4"/>
      </figure>
      <p>Лидерът на ДПС – Мустафа Карадайъ, поздрави управляващата партия ГЕРБ за изборната победа, но посочи че цялата държавна машина е била впрегната незаконно в кампанията на управляващите. Държавният апарат беше превърнат в машина за печелене на избори, каза още той. <b> </b></p>
      <p>След тези избори присъствието на ДПС в местната власт категорично е увеличено, каза още Карадайъ. </p>
      <p>„Само за сравнение - на предишните местни избори през 2015 г. ние сме спечелили общо 39 кметове на общини в коалиция и самостоятелно. Резултатът от тези избори през 2019 г. е следният: 47 кметове на общини от ДПС, от които 37 от ДПС, 9 коалиционни и един независим”, припомни лидерът на партията. </p>
      <p>„Присъствието на ДПС в местната власт категорично е увеличено. Нещо повече - географията е разширена. От общинските съветници 916 общински съветници са избрани от ДПС, т.е. 18%, а от кметовете на кметства над 35% в страната са избрани от ДПС, като в някои от случаите те са избрани в коалиция", отчете още Мустафа Карадайъ.<b> </b></p>
    </article>
  </body>
</html>