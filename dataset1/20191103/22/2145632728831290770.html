<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18529075-facebook-dat-in-judecata-pentru-discriminarea-femeilor-si-a-persoanelor-in-varsta"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-03T22:00:00+00:00"/>
    <meta property="og:title" content="Facebook, dat în judecată pentru discriminarea femeilor şi a persoanelor în vârstă"/>
    <meta property="og:description" content="Compania Facebook a fost acţionată în instanţă, fiind acuzată că ar exclude femeile şi a persoanele trecute de o anumită vârstă dintre utilizatorii care primesc oferte financiare, anunţă Bloomberg, citat de Mediafax."/>
  </head>
  <body>
    <article>
      <h1>Facebook, dat în judecată pentru discriminarea femeilor şi a persoanelor în vârstă</h1>
      <address><time datetime="2019-11-03T22:00:00+00:00">03 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18529075/1/corporatista.jpg"/>
      </figure>
      <p>Compania Facebook a fost acţionată în instanţă, fiind acuzată că ar exclude femeile şi a persoanele trecute de o anumită vârstă dintre utilizatorii care primesc oferte financiare, anunţă Bloomberg, citat de Mediafax.</p>
      <p>Neuhtah Opiotennione, o femeie în vârstă de 54 de ani, a depus joi o plângere împotriva Facebook, la Los Angeles. Platforma socială este acuzată că discriminează femeile şi persoanele în vârstă, acestea fiind excluse dintre utilizatorii care preimesc oferte de împrumuturi, investiţii şi alte servicii financiare, notează şi CNN.</p>
      <p>Reclamanţii susţin că Facebook a înlesnit companiilor care oferă servicii financiare posibilitatea de a-şi orienta ofertele pe bază de gen şi vârstă. Astfel mai multe persoane tinere şi bărbaţi au primit un număr mult mai mare de oferte şi propuneri financiare.</p>
      <p>Facebook a “sprijinit şi a fost complice pentru numeroase companii ce oferă servicii financiare” care au refuzat să ofere oportunităţi în mod “deplin şi egal”.</p>
      <p>Compania a afirmat că analizează acuzaţiile. “Am făcut schimbări majore privind modul în care oportunităţile imobiliare, ofertele de servicii şi credite sunt afişate prin Facebook şi căutăm în continuare moduri de a preveni eventuale abuzuri”, se arată într-o declaraţie din partea Facebook. “Regulile noastre interzic discriminarea de multă vreme şi suntem mândri de paşii făcuţi în acest sens”.</p>
      <p>Într-un cay separat Comisia U.S. Equal Employment Opportunity susţine că mai multe companii care îşi promovează serviciile pe Facebook au exclus persoanele de anumit gen sau care au anumite vârste dintre destinatarii anunţurilor pentru angajare. Comisia afirmă că demersul său face parte dintr-o acţiune la scară mai mare împotriva discriminării digitale, acţiune la care ar lua parte şi Departamentul de Justiţie şi cel de Dezvoltare Urbană şi Locuinţe.</p>
      <related>
        <a href="https://www.descopera.ro/lumea-digitala/18489233-masurile-anuntate-de-facebook-impotriva-dezinformarii"/>
      </related>
      <related>
        <a href="https://www.descopera.ro/lumea-digitala/18484961-facebook-testeaza-dark-mode"/>
      </related>
      <related>
        <a href="https://www.descopera.ro/lumea-digitala/18463061-moneda-digitala-a-facebook-libra-se-confrunta-cu-o-noua-lovitura"/>
      </related>
      <related>
        <a href="https://www.descopera.ro/lumea-digitala/18433567-statele-unite-si-marea-britanie-se-opun-planului-facebook-de-criptare-a-mesajelor"/>
      </related>
      <related>
        <a href="https://www.descopera.ro/lumea-digitala/18431872-facebook-poate-fi-obligat-sa-elimine-in-fiecare-stat-ue-comentariile-declarate-ilegale"/>
      </related>
      <related>
        <a href="https://www.descopera.ro/lumea-digitala/18415269-facebook-lanseaza-spatiului-virtual-horizon-disponibil-din-2020"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18519494-amenda-pe-care-a-primit-o-facebook-in-scandalul-cambridge-analytica"/>
        <a href="https://www.descopera.ro/lumea-digitala/18489233-masurile-anuntate-de-facebook-impotriva-dezinformarii"/>
        <a href="https://www.descopera.ro/lumea-digitala/18484961-facebook-testeaza-dark-mode"/>
        <a href="https://www.descopera.ro/lumea-digitala/18463061-moneda-digitala-a-facebook-libra-se-confrunta-cu-o-noua-lovitura"/>
      </related>
    </article>
  </body>
</html>