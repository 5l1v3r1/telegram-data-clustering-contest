<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/rusya-savunma-bakanligi-abd-konvoyu-suriye-milli-ordusunun-saldirisina-ugradi"/>
    <meta property="og:site_name" content="euronews"/>
    <meta property="article:published_time" content="2019-11-03T22:13:21+00:00"/>
    <meta property="og:title" content="Rusya: ABD konvoyu Suriye Milli Ordusu'nun saldırısına uğradı"/>
    <meta property="og:description" content="Rusya Savunma Bakanlığı, Suriye'nin kuzeyinde Irak'a doğru ilerleyen Amerikan ordusuna ait bir konvoyuna Suriye Milli Ordusu tarafından ateş açıldığını duyurdu. Bakanlık, olayda kimsenin yaralanmadığını belirtti"/>
  </head>
  <body>
    <article>
      <h1>Rusya: ABD konvoyu Suriye Milli Ordusu'nun saldırısına uğradı</h1>
      <address><time datetime="2019-11-03T22:13:21+00:00">03 Nov 2019, 22:13</time> by <a rel="author">Enis Günaydın</a></address>
      <p>Rusya Savunma Bakanlığı, Suriye'nin kuzeyinde Irak sınırına doğru ilerleyen Amerikan ordusuna ait bir konvoya Suriye Milli Ordusu tarafından ateş açıldığını duyurdu. Bakanlık, olayda kimsenin yaralanmadığını belirtti.</p>
      <p>Konu hakkında basın açıklaması yapan General Yuri Borenkov, "Çatışmasızlık hattı üzerinden aldığımız bilgiye göre 3 Kasım'da M4 kara yolu üzerinden Irak sınırına doğru ilerleyen ABD ordusu mensuplarının bulunduğu konvoy, Türkiye destekli Suriye Milli Ordusu'nun kontrol altında tuttuğu Tel Tamer'in 6 kilometre batısında ateş altında kaldı. Ölen ya da yaralanan olmadı." dedi.</p>
      <p>Amerika Birleşik Devletleri Başkanı Donald Trump, Suriye'nin kuzeyindeki askerlerinin tamamının geri çekileceğini açıklamıştı. Bunun üzerine Türk Silahlı Kuvvetleri, Suriye'nin kuzeyinde Barış Pınarı Operasyonu'nu başlatmıştı.</p>
      <p>Ancak daha sonra ABD tarafından yapılan açıklamalarda sınırlı sayıda Amerikan askerin bölgedeki petrolü korumak için farklı noktalara sevk edileceği duyurulmuştu.</p>
      <ul>
        <li>
          <b>
            <a href="https://tr.euronews.com/2019/10/21/pentagon-suriye-de-petrol-yataklarinin-bulundugu-bolgelerde-abd-askeri-kalabilir">Pentagon: Suriye'de petrol yataklarının bulunduğu bölgelerde ABD askeri kalabilir</a>
          </b>
        </li>
        <li>
          <a href="https://tr.euronews.com/2019/10/26/turkiye-de-yasayan-suriyeli-kurtler-guvenli-bolgede-turk-askeri-yok-ki-donelim">
            <b>Türkiye'de yaşayan Suriyeli Kürtler: Güvenli bölgede Türk askeri yok ki dönelim</b>
          </a>
        </li>
      </ul>
      <p>Ek kaynaklar<b> • TASS</b></p>
    </article>
  </body>
</html>