<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-moskvi-bez-poyasnennya-prichin-zatrimali-litak-z-hvorim-viyskovim-atashe-ssha-637285.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T02:49:16+00:00"/>
    <meta property="og:title" content="У Москві без пояснення причин затримали літак з хворим військовим аташе США"/>
    <meta property="og:description" content="Військового аташе необхідно було негайно евакуювати з Москви і відправити до Німеччини для проходження медичного огляду"/>
  </head>
  <body>
    <article>
      <h1>У Москві без пояснення причин затримали літак з хворим військовим аташе США</h1>
      <address>
        <time datetime="2019-11-03T02:49:16+00:00">03 Nov 2019, 02:49</time>
      </address>
      <h4>Військового аташе необхідно було негайно евакуювати з Москви і відправити до Німеччини для проходження медичного огляду</h4>
      <p>Російська влада затримала на кілька годин відправлення з Москви літака, на борту якого перебував хворий військовий аташе США.</p>
      <p>Про це стало відомо <a href="https://www.nytimes.com/2019/11/02/us/politics/russian-harassment-american-attache.html">The New York Times</a>.</p>
      <p>За даними джерел в адміністрації президента США, інцидент стався в серпні. Москва «без видимої причини» відмовлялася пропустити лайнер з американським аташе, незважаючи на протести з боку посольства США і Держдепартаменту.</p>
      <p>Вказується, що співробітника американського міністерства оборони з посольства в Росії необхідно було негайно евакуювати з Москви і відправити до Німеччини для проходження медичного огляду. Ім'я аташе США не розкривається.</p>
      <p>В результаті літак все ж вилетів з Росії. «Хвороба американського дипломата була серйозною. Він давно одужав і повернувся на роботу в Москву», - відзначили співрозмовники видання.</p>
      <p>The New York Times вважає, що даний епізод пов'язаний з «тривалою кампанією переслідування американських дипломатів в Росії».</p>
      <p>У російському МЗС зазначили, що американський аташе пройшов прикордонний контроль, перебуваючи в машині швидкої допомоги, а затримка начебто тривала близько 20 хвилин. Її причиною стало те, що супроводжуючі дипломата лікарі були помилково оголошені членами екіпажу, і на обробку їх посадкових талонів був потрібен додатковий час.</p>
      <related>
        <a href="https://glavcom.ua/world/observe/u-floridi-pid-chas-aviashou-rozbivsya-litak-637139.html"/>
        <a href="https://glavcom.ua/news/rosiyskiy-litak-avariyno-siv-u-tyumeni-nazvano-prichinu-vidmovi-dviguna--637105.html"/>
        <a href="https://glavcom.ua/vinnytsia/news/shvedski-viyskovi-lotchiki-gotuyut-ukrajinskih-koleg-do-ocinki-nato-foto-637023.html"/>
      </related>
    </article>
  </body>
</html>