<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/bordo-nant-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-03T02:13:00+00:00"/>
    <meta property="og:title" content="«Бордо» – «Нант». Прогноз і ставка Вадима Скічка"/>
    <meta property="og:description" content="Гра на «Матмют Атлантік» відкриє недільну програму Ліги 1. Взагалі поєдинок у Бордо очікується низовим, тому за ТМ або різні варіації типу «обидві не заб’ють» пропонують критично мало. Постійний прогнозист «Рейтингу Букмекерів» і коментатор MEGOGO Вадим Скічко знайшов на що можна надійно поставити у грі «Бордо» та «Нанта»."/>
  </head>
  <body>
    <article>
      <h1>«Бордо» – «Нант». Прогноз і ставка Вадима Скічка</h1>
      <address><time datetime="2019-11-03T02:13:00+00:00">03 Nov 2019, 02:13</time> by <a rel="author">Вадим Скічко</a></address>
      <p>Гра на «Матмют Атлантік» відкриє недільну програму Ліги 1. Взагалі поєдинок у Бордо очікується низовим, тому за ТМ або різні варіації типу «обидві не заб’ють» пропонують критично мало. Постійний прогнозист «Рейтингу Букмекерів» і коментатор MEGOGO Вадим Скічко знайшов на що можна надійно поставити у грі «Бордо» та «Нанта».</p>
      <p>
        <b>16:00, 03 лис 2019</b>
      </p>
      <p>Шість з семи попередніх домашніх матчів «Бордо» у Лізі 1 мали менше трьох забитих м’ячів, а у п’яти з шести попередніх зустрічей «Жирондинців» і «Канарок» незалежно від поля забивала лише одна команда. Це деталі того, чому у Бордо очікується невидовищна гра. Тому я пропоную відійти від класичних прогнозувань переможців або кількості голів і зосередитися на статистиці. Кутові удари – це те, що присутнє у кожній грі, питання лише у яких кількостях.</p>
      <p>Середній показник виконаних кутових у домашніх матчах «Бордо» складає 10,8 за гру. Самі «Жирондинці» вдома у сезоні 2019/20 виконують 5,8 кутового за гру, отже щоматчу в середньому дозволяють опонентам подати від кутового прапорця по п’ять разів. Виїзні ігри «Нанта»: в середньому 11 кутових за гру, а особистий показник корнерів ідентичний з «Жирондинцями» – 5,8. У матчі з «Ліллем» у першому турі на «П’єр Моруа» «Канарки» виконали аж 11 кутових та навіть якщо не брати до уваги цей матч у розрахунках їхнього середнього показника – виходить 4,5 корнера за гру на чужих стадіонах. Непогано. Врахуймо також, що «Нант» один з лідерів Ліги 1 за кількістю ударів у виїзних поєдинках (13,6 удара за гру, більше лише у ПСЖ) і можемо очікувати від команди Крістіана Гуркюффа виконання норми за кутовими.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/spal-sampdoriya-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/prognoz-i-stavka-spal-sampdoriya-autsajdery-obminyayut-sya-golamy/"/>
        <a href="https://bookmaker-ratings.com.ua/tips/prognoz-i-stavka-sergij-stahovs-kyj-attila-balash-ukrayinets-peremozhe-ale-ne-bez-problem/"/>
      </related>
    </article>
  </body>
</html>