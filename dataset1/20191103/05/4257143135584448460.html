<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/03/az-idojaras-nem-tartja-a-szaraz-novembert"/>
    <meta property="og:site_name" content="infostart"/>
    <meta property="article:published_time" content="2019-11-03T05:03:00+00:00"/>
    <meta property="og:title" content="Az időjárás nem tartja a száraz novembert"/>
    <meta property="og:description" content="A Kárpát-medencébe további enyhe levegő érkezik, így vasárnap erősödik a nappali felmelegedés, emellett átmenetileg kevesebb helyen várható csapadék."/>
  </head>
  <body>
    <article>
      <h1>Az időjárás nem tartja a száraz novembert</h1>
      <address><time datetime="2019-11-03T05:03:00+00:00">03 Nov 2019, 05:03</time> by <a rel="author">Infostart / MTI</a></address>
      <h3>A Kárpát-medencébe további enyhe levegő érkezik, így vasárnap erősödik a nappali felmelegedés, emellett átmenetileg kevesebb helyen várható csapadék.</h3>
      <p>Vasárnap napközben egyre nagyobb területen válhat vékonyabbá, szakadozottá a felhőzet, a nap második felében átmenetileg a csapadékhajlam is csökken. Sokfelé erős lesz a déli, délkeleti szél, amelyet elsősorban az Észak-Dunántúlon és a Dél-Alföldön viharos lökések is kísérhetnek.</p>
      <p>A legmagasabb nappali hőmérséklet vasárnap az Északi-középhegységben csupán 12 és 16, másutt általában 17 és 22 fok között valószínű.</p>
      <figure>
        <iframe src="https://www.youtube.com/embed/cFu3YSSFq7M" width="560" height="315" data-service="Youtube" scrolling="no"/>
      </figure>
      <p>A meteorológiai szolgálat videójában elhangzik, hogy a következő napokban sem várható érdemi változás. Több hullámban várható csapadék a jövő hét nagy részében.</p>
      <p>
        <i>Nyitókép: Pixabay</i>
      </p>
    </article>
  </body>
</html>