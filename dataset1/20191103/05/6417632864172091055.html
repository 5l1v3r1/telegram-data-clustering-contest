<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/u-17-jahon-chempionati-osiyoning-uchta-jamoasi-3-turni-galaba-bilan-yakunladi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-03T05:19:10+00:00"/>
    <meta property="og:title" content="U-17 жаҳон чемпионати. Осиёнинг учта жамоаси 3-турни ғалаба билан якунлади"/>
    <meta property="og:description" content="Хабарингиз бор, шу кунларда Бразилияда навбатдаги U-17 жаҳон чемпионати бўлиб ўтяпти."/>
  </head>
  <body>
    <article>
      <h1>U-17 жаҳон чемпионати. Осиёнинг учта жамоаси 3-турни ғалаба билан якунлади</h1>
      <h2>Хабарингиз бор, шу кунларда Бразилияда навбатдаги U-17 жаҳон чемпионати бўлиб ўтяпти.</h2>
      <address>
        <time datetime="2019-11-03T05:19:10+00:00">03 Nov 2019, 05:19</time>
      </address>
      <p>ОФК номидан мусобақада иштирок этаётган Осиёнинг тўрт жамоасидан учтаси гуруҳдаги охирги турни ўтказиб, ҳар учаласи ғалаба қозонди. Хусусан Австралия Нигерияга қарши баҳсда 2:1 ҳисобида зафар қучди. Жанубий Корея ўсмирлар терма жамоаси худди шу ҳисоб билан Чилини мағлуб этди. Япония эса Нишикаванинг ягона голи туфайли охирги турда Сенегалдан 1:0 ҳисобида устун келди. </p>
      <p>Шундай қилиб Япония U-17 терма жамоаси ўз гуруҳида биринчи ўринни эгаллаб кейинги босқичга йўл олди. Жанубий Корея 6 очко тўплаб иккинчи ўрин билан гуруҳдан чиқди. Австралия ҳисобида 4 очко бор энг яхши учинчи ўрин эгалари қаторида биринчи ўринда боряпти ва бу жамоани ҳам кейинги босқичга чиқди деса бўлади. Чунки бошқалар 3 очкодан тўплаган. </p>
      <p>Бугун тунда Тошкент вақти билан 01:00да Тожикистон 3-турни ўтказади. Ён қўшниларимиз Аргентинага қарши баҳс олиб боришади. Ҳозирча Тожикистон ҳисобида 3 очко бор. </p>
      <p>Манба : <a href="http://championat.asia/">championat.asia</a></p>
    </article>
  </body>
</html>