<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/na-samiti-v-budapeshti-krayini-pivdenno-shidnoyi-yevropi-obgovoryat-rozshirennya-yes-328314_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T05:38:00+00:00"/>
    <meta property="og:title" content="На саміті в Будапешті країни Південно-Східної Європи обговорять розширення ЄС"/>
    <meta property="og:description" content="У саміті візьмуть участь спікери парламентів країн Південно-Східної Європи"/>
  </head>
  <body>
    <article>
      <h1>На саміті в Будапешті країни Південно-Східної Європи обговорять розширення ЄС</h1>
      <h2>У саміті візьмуть участь спікери парламентів країн Південно-Східної Європи</h2>
      <address>
        <time datetime="2019-11-03T05:38:00+00:00">03 Nov 2019, 05:38</time>
      </address>
      <p>В Будапешті сьогодні, 3 листопада, розпочинається <a href="https://dt.ua/WORLD/u-chili-cherez-protesti-skasuvali-masshtabniy-ekonomichniy-forum-i-samit-z-klimatu-327949_.html"><b>саміт</b></a> країн Південно-Східної Європи, у якому візьмуть участь глави парламентів країн цього регіону.</p>
      <p>Спікери парламентів країн Південно-Східної Європи - Вишеградської групи (Польща, Чехія, Словаччина, Угорщина), а також Албанії, Чорногорії, Північної Македонії та Сербії обговорять питання розширення ЄС.</p>
      <p>Про проведення 3-4 листопада у Будапешті IX саміту глав парламентів країн регіону повідомляє прес-служба Сейму Польщі, передає Укрінформ.</p>
      <p>"Темою зустрічі буде розширення ЄС", - наголошується в повідомленні.</p>
      <p>Під час відкриття IX саміту глав парламентів країн Південно-Східної Європи виступить прем'єр-міністр Угорщини Віктор Орбан і глави парламентів країн "четвірки".</p>
      <p>Саміт проводиться вже 15 років. Він був заснований Угорщиною в контексті зміцнення демократичних змін на Балканах.</p>
      <p>Раніше країни ЄС відклали переговори з Північною Македонією і Албанією про приєднання. Видання <a href="https://www.euractiv.com/section/enlargement/news/north-macedonia-nears-accession-talks-albania-falling-behind/">Euractiv </a>з посиланням на джерела пише, що майже всі країни ЄС готові прийняти Північну Македонію, проте не всі готові прийняти в Євросоюз Албанію.</p>
      <p>Наголошується, що тільки Італія хоче зберегти перспективи членства для двох країн. Скептики в питанні розширення ЄС, Німеччина і Нідерланди, готові прийняти Північну Македонію. А ось проти членства Албанії виступають Нідерланди, Данія і Франція.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>