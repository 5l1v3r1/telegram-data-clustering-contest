<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/teste/drive-test/mitsubishi-outlander-phev-test-173552.html"/>
    <meta property="og:site_name" content="Auto Bild"/>
    <meta property="article:published_time" content="2019-11-03T05:00:40+00:00"/>
    <meta property="og:title" content="Mitsubishi Outlander PHEV – Un SUV pentru liniștea orașului"/>
    <meta property="og:description" content="Mitsubishi Outlander PHEV este cel mai bine vândut model plug-in din Europa. Recent, a primit o restilizare și un pachet tehnologic îmbunătățit."/>
  </head>
  <body>
    <article>
      <h6 class="kicker">Test Drive</h6>
      <h1>Mitsubishi Outlander PHEV – Un SUV pentru liniștea orașului</h1>
      <address><time datetime="2019-11-03T05:00:40+00:00">03 Nov 2019, 05:00</time> by <a rel="author">Auto Bild Romania</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-017.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-018.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-019.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-020.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-021.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-022.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-023.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-025.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-026.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-027.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-029.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-030.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-004.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-001.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-028.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-024.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-002.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-005.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-007.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-008.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-009.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-010.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-013.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-014.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-015.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/10/Mitsubishi-Outlander-PHEV-016.jpg"/>
        </figure>
      </slideshow>
      <p>
        <b>Mitsubishi Outlander PHEV este cel mai bine vândut model cu încărcare la priză din Europa. Recent, a primit o restilizare și un pachet tehnologic îmbunătățit. Iată primele impresii.</b>
      </p>
      <p>Cât timp mai avem acces gratuit la stații de încărcare, dar și la stimulente guvernamentale consistente, cumpărarea unui automobil electric va fi întotdeauna o afacere profitabilă. Totuși, mulți sunt dispuși să sacrifice din aceste avantaje pentru mai multă flexibilitate la parcurgerea distanțelor mari, iar aici modelele hibride se potrivesc cel mai bine. Sau, dacă vrei să experimentezi ce e mai bun din cele două lumi, alegi un model hibrid cu încărcare la priză. Sau unul electric cu încărcare la priză, care e același lucru, doar că sună mai eco.</p>
      <figure>
        <img src="https://www.auto-bild.ro/wp-content/uploads/2019/10/Mitsubishi-Outlander-PHEV-030.jpg"/>
      </figure>
      <p>În această categorie, Mitsubishi Outlander PHEV este seniorul incontestabil, cu cele mai bune cifre de vânzări la nivel european. În total, la nivelul anului 2017, peste 105.000 de utilizatori au ales acest model în Europa. Am profitat de recenta actualizare a modelului pentru a afla de ce e SUV-ul japonezilor atât de popular.</p>
      <p>Ca noutăți, Mitsubishi pomenește designul actualizat (imposibil de observat dacă nu ești fan al mărcii), dar și un upgrade consistent al tehnologiei de sub capotă. Aici notăm înlocuirea motorului pe benzină de 2,0 litri cu unul de 2,4 l care funcționează în ciclu Atkinson, foarte eficient, creșterea puterii motorului electric de pe spate (de la 82 la 95 CP) și o baterie cu capacitate mai mare (13,8 kWh față de 12 kWh).</p>
      <figure>
        <img src="https://www.auto-bild.ro/wp-content/uploads/2019/10/Mitsubishi-Outlander-PHEV-004.jpg"/>
      </figure>
      <p>Atât timp cât există suficient curent în baterie, Outlander PHEV va favoriza modul electric de rulare, dar la accelerații puternice motorul termic va porni pentru a suplimenta curentul din baterie. În aceste momente, Outlander va funcționa în modul „hibrid serial“. La viteze mari, motorul termic va porni pentru a acționa direct roțile, avem așadar modul „hibrid paralel“.</p>
      <p>În modul electric, performanțele dinamice sunt foarte bune, departe de ceea ce obișnuiesc să ofere modelele hibride. O apăsare energică pe accelerație nu va determina neapărat pornirea motorului termic, iar creșterea vitezei se face aproape sportiv, ca și cum cele aproape două tone ale mașinii ar fi anulate de electricitate.</p>
      <p>Autonomia promisă cu propulsia electrică este de 45 km în ciclul WLTP. În condiții de iarnă, dar cu temperaturi moderate, ușor negative, noi am reușit parcurgerea a 29 km în modul electric, fără să facem eforturi de economisire (am folosit climatizarea, la fel ca și încălzirea în scaune, spre exemplu). Această performanță îi permite lui Outlander PHEV să ruleze aproape exclusiv electric în majoritatea situațiilor (cu încărcare zilnică însă). În unele cazuri, aproape gratis.</p>
      <p>
        <b>
          <b>Prima impresie</b>
        </b>
      </p>
      <p>Outlander PHEV are valențe practice remarcabile, fiind versatil și comod în utilizare. Performanțele dinamice sunt bune, iar autonomia electrică este suficientă pentru majoritatea scenariilor urbane. Standardul de încărcare CHAdeMO nu este foarte răspândit.</p>
      <p>
        <b>
          <b>Date tehnice</b>
        </b>
      </p>
      <p><b>Motor</b> L4, benzină + două motoare electrice – <b>Cilindree</b> 2360 cmc – <b>Putere </b>135 CP (benzină) + 82 CP (electric față) + 95 CP (electric spate) – <b>Cuplu maxim </b>211 Nm/4500 rpm (benzină) + 137 Nm (electric față) + 195 Nm (electric spate) – <b>Transmisie</b> Integrală/cutie automată – <b>Baterie </b>Li-Ion 13,8 kWh – <b>L/l/h</b> 4695/1800/1710 mm – <b>Masă la gol</b> 1.880 kg – <b>Portbagaj</b> 453-1.584 l – <b>0–100 km/h</b> 10,5 s – <b>Viteză maximă </b>170 km/h – <b>Consum </b>14,8 kWh/100 km, 2,0 l/100 km – <b>Emisii </b>CO2 46 g/km – <b>Preț </b>42.352 de euro</p>
      <figure>
        <img src="https://www.auto-bild.ro/wp-content/uploads/2019/10/Mitsubishi-Outlander-PHEV-001.jpg"/>
      </figure>
      <p>
        <b>
          <b>Verdict</b>
        </b>
      </p>
      <p>Outlander PHEV este confortabil, silențios și dispune de rezerve dinamice foarte bune, chiar și atunci când rulează exclusiv electric. Autonomia este, în acest mod, de aproximativ 30 km în condiții de iarnă, suficientă pentru majoritatea cazurilor.</p>
      <figure>
        <img src="https://www.auto-bild.ro/wp-content/uploads/2019/10/Mitsubishi-Outlander-PHEV-028.jpg"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/sport/raliul-brasovului-adrian-grigore-173758.html"/>
        <a href="https://www.auto-bild.ro/stiri/kia-xceed-si-ceed-sportswagon-primesc-versiuni-plug-hybrid-170444.html"/>
        <a href="https://www.auto-bild.ro/teste/drive-test/kia-sportage-mild-hybrid-169202.html"/>
      </related>
    </article>
  </body>
</html>