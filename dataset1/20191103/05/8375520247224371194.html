<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/direktora-lisgospu-yakiy-proponuvav-detektivu-nabu-100-tisyach-vzyali-pid-vartu-637301.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-03T05:59:18+00:00"/>
    <meta property="og:title" content="Директора лісгоспу, який пропонував детективу НАБУ $100 тисяч, взяли під варту"/>
    <meta property="og:description" content="Чиновник пропонував детективу 100 тисяч доларів за закриття кримінального провадження щодо протиправного відчуження значних обсягів деревини"/>
  </head>
  <body>
    <article>
      <h1>Директора лісгоспу, який пропонував детективу НАБУ $100 тисяч, взяли під варту</h1>
      <address>
        <time datetime="2019-11-03T05:59:18+00:00">03 Nov 2019, 05:59</time>
      </address>
      <h4>Чиновник пропонував детективу 100 тисяч доларів за закриття кримінального провадження щодо протиправного відчуження значних обсягів деревини</h4>
      <p>Директора Гутянського лісового господарства Харківської області Віктора Сису, який пропонував $100 тисяч детективу НАБУ, взяли під варту на два місяці з можливістю внесення застави у 4,994 мільйони гривень.</p>
      <p>Про це <a href="https://www.facebook.com/sap.gov.ua/photos/a.1099416410161541/1953537858082721/?type=3&amp;theater">повідомляє</a> пресслужба Спеціалізованої антикорупційної прокуратури.</p>
      <p>За інформацією слідчих, Сиса пропонував детективу 100 тисяч доларів за закриття кримінального провадження щодо протиправного відчуження значних обсягів деревини, що належала держпідприємству, а також щодо продажу лісоматеріалів за заниженими цінами на користь підконтрольним йому приватним суб’єктам господарювання.</p>
      <p>Йому інкримінують ч.3 ст.369 Кримінального кодексу — пропозиція, обіцянка або надання неправомірної вигоди службовій особі. У разі доведення вини директору загрожує штраф від 8500 до 12750 гривень чи обмеженням волі на строк від двох до чотирьох років або позбавленням волі на той самий строк.</p>
      <p>Як повідомляють слідчі, розслідування у справі триває з лютого 2019 року. </p>
      <p>31 листопада <a href="https://glavcom.ua/news/chinovnika-zatrimali-za-habar-starshomu-detektivu-nabu-636679.html">директора лісгоспу затримали</a>.</p>
      <related>
        <a href="https://glavcom.ua/country/politics/dubnevich-pro-rozmir-zastavi-de-ya-vizmu-100-milyoniv-637257.html"/>
        <a href="https://glavcom.ua/kyiv/news/pered-sudom-postane-slidchiy-kijivskoji-policiji-shcho-pogoriv-na-habari--637057.html"/>
        <a href="https://glavcom.ua/country/criminal/sud-zalishiv-v-sili-aresht-gladkovskogo-i-rozmir-zastavi-636851.html"/>
      </related>
    </article>
  </body>
</html>