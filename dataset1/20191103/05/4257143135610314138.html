<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/03/eletveszelyes-manoverek-az-m3-ason-video"/>
    <meta property="og:site_name" content="infostart"/>
    <meta property="article:published_time" content="2019-11-03T05:30:00+00:00"/>
    <meta property="og:title" content="Életveszélyes manőverek az M3-ason - videó"/>
    <meta property="og:description" content="Egy kisteherautó és egy BMW csatázott a forgalmas úton."/>
  </head>
  <body>
    <article>
      <h1>Életveszélyes manőverek az M3-ason - videó</h1>
      <address><time datetime="2019-11-03T05:30:00+00:00">03 Nov 2019, 05:30</time> by <a rel="author">Infostart</a></address>
      <h3>Egy kisteherautó és egy BMW csatázott a forgalmas úton.</h3>
      <p>Egy külföldi rendszámú, fekete BMW a leálló sávon próbálta előzni az autókat az M3-ason, Gyöngyös és Hatvan között. Egészen addig sikerrel járt, ameddig utolért egy kisteherautót és egy kamiont. A két jármű sofőrje ugyanis megakadályozta a továbbhaladását azzal, hogy kihúzódtak elé és feltartották.</p>
      <p>A BMW-s türelme fogytán volt, mindent megpróbált, hogy előzni tudjon. Amikor végül átfért, meg is dobta valamivel a kistereharuót.</p>
      <figure>
        <iframe src="https://www.youtube.com/embed/-vt_CUoMrxI" width="560" height="315" data-service="Youtube" scrolling="no"/>
      </figure>
      <p>A videó a <a href="https://bpiautosok.hu/video-ezt-valtotta-ki-a-kulfoldi-bmw-s-tahobol-az-onkentes-rendorkodes-az-m3-ason/">Bp-i autósok oldalára</a> került fel.</p>
      <p>Köves Szilárd vezetéstechnikai oktató az RTL Híradónak azt mondta: mindkét sofőr szabálytalankodott: a személykocsié azért, mert jobbról, a leállósávról akart előzni, a furgoné pedig azért, mert "leckéztetni" próbálta. Minden nyolcadik baleset a leállósávokban történik.</p>
      <p>
        <i>Nyitókép: YouTube/Bp-i Autósok Közössége</i>
      </p>
    </article>
  </body>
</html>