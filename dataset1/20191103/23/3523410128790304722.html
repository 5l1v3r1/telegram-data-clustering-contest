<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637964/%D8%AA%D8%B1%D9%85%DB%8C%D9%86%D8%A7%D8%AA%D9%88%D8%B1-%D8%AF%D8%B1-%D8%BA%DB%8C%D8%A7%D8%A8-%D9%85%D8%B1%D8%AF-%D8%A7%DB%8C%D8%B1%D9%84%D9%86%D8%AF%DB%8C-%D8%B5%D8%AF%D8%B1-%D9%86%D8%B4%DB%8C%D9%86-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T23:42:00+00:00"/>
    <meta property="og:title" content="«ترمیناتور» در غیاب «مرد ایرلندی» صدر نشین شد"/>
    <meta property="og:description" content="آخرین وضعیت فروش و خلاصه داستان فیلم‌های اکران شده طی هفته جاری در سطح جهان را در این گزارش دنبال کنید."/>
  </head>
  <body>
    <article>
      <h1>
        <a href="https://www.bultannews.com/fa/news/637964/%D8%AA%D8%B1%D9%85%DB%8C%D9%86%D8%A7%D8%AA%D9%88%D8%B1-%D8%AF%D8%B1-%D8%BA%DB%8C%D8%A7%D8%A8-%D9%85%D8%B1%D8%AF-%D8%A7%DB%8C%D8%B1%D9%84%D9%86%D8%AF%DB%8C-%D8%B5%D8%AF%D8%B1-%D9%86%D8%B4%DB%8C%D9%86-%D8%B4%D8%AF">«ترمیناتور» در غیاب «مرد ایرلندی» صدر نشین شد</a>
      </h1>
      <h2>آخرین وضعیت فروش و خلاصه داستان فیلم‌های اکران شده طی هفته جاری در سطح جهان را در این گزارش دنبال کنید.</h2>
      <address><time datetime="2019-11-03T23:42:00+00:00">03 Nov 2019, 23:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هر هفته گزارشی از پرفروش‌ترین‌های فیلم‌های اکران شده در سطح جهان منتشر می‌شود که از فروش اکران فیلم‌ها و انیمیشن‌های بزرگ در سطح جهان خبر می‌دهد. در این هفته نیز سینمای جهان شاهد اکران فیلم‌های جدیدی بود که فیلم سینمایی «ترمیناتور:سرنوشت تاریک» اگرچه فروش قابل توجهی را رقم نزد و حتی حداقل انتظار‌ها را نیز برآورده نکرد، توانست صدر نشین پرفروش‌های این هفته شود.</p>
      <p>دو فیلم «بروکلین بی مادر» و «هریت» هم هفته نخست نمایش خود را پشت سر می‌گذارند که به ترتیب در جایگاه‌های دهم و چهارم قرار گرفتند. فیلم سینمایی «مرد ایرلندی» نیز از این هفته نمایش خود را در ۸ سینما آغاز کرده که به دلیل سیاست‌های شبکه نتفلیکس میزان فروش آن منتشر نمی‌شود. در زیر به آخرین وضعیت فروش فیلم‌ها اشاره شده است:</p>
      <p>
        <b>۵) خانواده آدامز «The Adams Family»</b>
      </p>
      <p>تازه‌ترین آمار گیشه سینمای جهان/ «ترمیناتور» شکست خورده در غیاب «مرد ایرلندی» صدر نشین شدمحصول جدید کمپانی گلدوین مایر که یونیورسال مسئولیت توزیع آن را بر عهده داشته است. این انیمیشن و به اصلاح پویا نمایی در ژانر کمدی ترسناک به کارگردانی کنراد ورنن ساخته شده است.</p>
      <p>اسکار آیزاک، شارلیز ترون، کلویی گریس مورتس، نیک کرول و بت میلر صدا پیشگان این انیمیشن هستند که داستان خانواده‌ای عجیب و غریب و ماجراجویی آن‌ها را روایت می‌کند.</p>
      <p>«خانواده آدامز» در این هفته ۸.۵ میلیون دلار دیگر فروش داشت و با شکست فیلم‌های سرزمین زامبی و شمارش معکوس توانسته به جایگاه پنجم دست پیدا کند. فروش داخلی این انیمیشن به ۸۵ میلیون دلار رسیده است.</p>
      <p>
        <b>۴) هریت «Harriet»</b>
      </p>
      <p>تازه‌ترین آمار گیشه سینمای جهان/ «ترمیناتور» شکست خورده در غیاب «مرد ایرلندی» صدر نشین شدمحصولی در ژانر بیوگرافی به کارگردانی کیسی لمونز است و بازیگرانی مثل، سینتیا اریوو، لسیل اودوم و جو آولین در ایفای نقش می‌کنند. این فیلم داستان زندگی یک برده به نام هریت را روایت می‌کندکه خودش به یک مبارز علیه برداری تبدیل می‌شود.</p>
      <p>هریت تابمن یک مبارز ضد برداری و از رهبران سازمان «راه آهن سراسری» بود که به سیاه پوستان آمریکا کمک می‌کرد به ایالت‌های شمالی که در آن‌ها برده داری منسوخ شده بود فرار کنند. این فیلم بخشی از زندگی او را به تصویر کشیده است که از مدعیان اسکار ۲۰۲۰ محسوب می‌شود.</p>
      <p>این فیلم از ۲۷۲۰ سالن سینمایی که در اختیار داشت، ۱۲ میلیون دلار فرش کرد و فراتر از انتظار‌ها ظاهر شد. این فیلم که امتیاز A+ را از مخاطبانش گرفته ۱۲ میلیون دلار بودجه داشته که کمک زیادی به مسیر سود آوری آن خواهد کرد.</p>
      <p>
        <b>۳) مالیفیسنت: سردسته اهریمنان «Maleficent: mistress of Evil»</b>
      </p>
      <p>تازه‌ترین آمار گیشه سینمای جهان/ «ترمیناتور» شکست خورده در غیاب «مرد ایرلندی» صدر نشین شدپرچمدار جدید دیزنی به کارگردانی یواخیم رانینگ که باعث شد این کمپانی فانتزی ساز دوباره به جمع شرکت‌های حاضر در پرفروش هایگیشه‌های هفتگی باز گردد. این فیلم دنباله قسمت قبلی است که در سال ۲۰۱۴ منتشر شده بود و آنجلینا جولی، آل فانینگ و میشل فایفر بازیگران آن هستند.</p>
      <p>این فیلم داستان و ماجرا‌های دختری خوش قلب را روایت می‌کند که به خاطر خیانت دیگران تبدیل به زنی سنگدل و بدجنس شده اسن که به چیزی جز بدی فکر نمی‌کند.</p>
      <p>«مالیفسنت:سردسته اهریمنان» که از ابتدا با جوکر رقابت داشت، با ۱۲ میلیون در رتبه سوم قرار گرفت. این فیلم ۸۴ میلیون از گیشه‌های داخلی در آمد کسب کرده و فروش فیلم از گیشه‌های داخلی نیز به مرز ۳۰۰ میلیون دلار نزدیک شده است.</p>
      <p>
        <b>۲) جوکر «Joker»</b>
      </p>
      <p>تازه‌ترین آمار گیشه سینمای جهان/ «ترمیناتور» شکست خورده در غیاب «مرد ایرلندی» صدر نشین شدفیلم سینمایی جدید برادران وارنر است که در ژانر تریلر روانشناختی ساخته شده. تاد فیلیپس کارگردانی این فیلم جنجالی را برعهده داشته و نویسندگی آن را نیز خود فیلیپس به همراه اسکات سیلور بر پایه شخصیت تبهکار دنیای دی سی انجام داده است.</p>
      <p>این فیلم داستان یک کمدین شکست خورده‌ای به نام آرتور فلک در شهر گاتهام در سال ۱۹۸۱ را روایت می‌کند که پس از تجربه‌های تلخ با نام جوکر وارد دنیای شرارت و تبهکاری میشود. واکین فینیکس و رابرت دنیرو از بازیگران اصلی این فیلم هستند.</p>
      <p>جوکر در میان دیگر فیلم‌های گیشه، در روز هالووین فروش مناسبی داشت با افت ۲۹ درصدی ۱۳.۶ میلیون دلار دیگر بلیط فروشی داشت تا پس از گذشت پنج هفته از اکران همچنان در بین مدعیان باشد. فروش جوکر از گیشه‌های داخلی ۲۹۹ میلیون دلار است و این در حالی است که فروش جهانی فیلم از ۹۳۰ میلیون دلار نیز عبور کرده و به سوی یک میلیارد پیش می‌رود.</p>
      <p>
        <b>۱) ترمیناتور:سرنوشت تاریک «Terminator:Dark Fate»</b>
      </p>
      <p>تازه‌ترین آمار گیشه سینمای جهان/ «ترمیناتور» شکست خورده در غیاب «مرد ایرلندی» صدر نشین شدششمین فیلم سینمایی از سری فیلم‌های ترمیناتور یا نابودگر است که توسط تیم میلر (کارگردان ددپول) کارگردانی شده است. سرنوشت تاریک محصول جدید پارامونت است که به طور مستقیم دنباله داستان دو فیلم ترمیناتور ۱ و ترمیناتور ۲ را دنبال می‌کند. این فیلم پس از ۲۸ سال آرنولد شوارتزنگر و لیندا همیلتون را به عنوان بازیگر در خود جای داده است.</p>
      <p>داستان فیلم بیش از دو دهه بعد از وقایع فیلم سینمایی «ترمیناتور:روز قضاوت» روی می‌دهد و شخصیت سارا کانر برای محافظت از یک دختر جوان به نام دانی راموس و دوستانش به عنوان یک نابودگر که از آینده فرستاده شده به زمین می‌آید.</p>
      <p>ترمیناتور توانسته با ۲۹ میلیون دلار صدر گیشه را در اختیار بگیرد، اما فروش که در ابتدا برای این فیلم در نظر گرفته شده بود رقم نخورده تا به یک فیلم شکست خورده تبدیل شود چرا که ۱۸۵ میلیون برای آن بودجه صرف شده است. البته در گیشه‌های خارجی ۷۲ میلیون دلار فروش کرده و شانس این را دارد ضرر خود را به این نحو جبران کند.</p>
    </article>
  </body>
</html>