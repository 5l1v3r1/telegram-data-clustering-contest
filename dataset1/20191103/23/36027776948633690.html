<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/03/toshkentda-talonchilik-qilgan-uch-yigitdan-ikki-nafari-qolga-olindi-uchinchi-shaxs-qidiruvga-berildi/"/>
    <meta property="og:site_name" content="Daryo"/>
    <meta property="article:published_time" content="2019-11-03T23:58:00+00:00"/>
    <meta property="og:title" content="Toshkentda talonchilik qilgan uch yigitdan ikki nafari qo‘lga olindi. Uchinchi shaxs qidiruvga berildi"/>
    <meta property="og:description" content="Holat yuzasidan tergov bo‘linmasi tomonidan Jinoyat kodeksining 166-moddasi 2-qismi “v” bandi bilan jinoyat ishi qo‘zg‘atilgan"/>
  </head>
  <body>
    <article>
      <h1>Toshkentda talonchilik qilgan uch yigitdan ikki nafari qo‘lga olindi. Uchinchi shaxs qidiruvga berildi</h1>
      <address>
        <time datetime="2019-11-03T23:58:00+00:00">03 Nov 2019, 23:58</time>
      </address>
      <p>Ichki ishlar vazirligi huzuridagi Tergov departamentining <a href="https://telegra.ph/Uchar-jigitlarning-ovi-baroridan-kelmadi-11-03">xabar berishicha</a>, 19-oktabr kuni soat 17:30 da B.D. va tanishlari A.A. hamda “I” ismli shaxslar bilan ko‘chada ketayotgan N.H.ga tegishli 500 000 so‘mlik Samsung Galaxy A6 telefonini qo‘ng‘iroq qilib olish bahonasida olib A.A.ga tegishli Nexia-2 avtomashinasida hodisa joyidan yashiringan.</p>
      <figure>
        <img src="https://s.daryo.uz/wp-content/uploads/2019/11/2578-680x408.jpg"/>
        <figcaption>Foto: Tergov departamenti matbuot xizmati</figcaption>
      </figure>
      <p>Ko‘rilgan tezkor chora-tadbirlar natijasida B.D. va A.A. ushlangan. Holat yuzasidan 30-oktabr, chorshanba kuni Mirobod tumani 3-sonli ichki ishlar bo‘limi huzuridagi tergov bo‘linmasi tomonidan Jinoyat kodeksining 166-moddasi 2-qismi “v” bandi (talonchilik, bir guruh shaxslar tomonidan oldindan til biriktirish) bilan jinoyat ishi qo‘zg‘atilgan.</p>
      <p>Dastlabki tergov harakatlari davomida A.A. va B.D. muqaddam bir necha marotaba talonchilik jinoyatini sodir etganligi aniqlanib, ularga nisbatan Jinoyat kodeksining 166-moddasi 3-qismi “a” bandi (takroran sodir etilgan talonchilik) bilan ayblov e’lon qilinib, “qamoqqa olish” tarzidagi ehtiyot chorasi qo‘llanilgan.</p>
      <p>“Shu bilan birga, hozirda “I” ismli noma’lum shaxsni aniqlashga qaratilgan tezkor-qidiruv chora-tadbirlari ko‘rilmoqda.</p>
      <p>Agarda siz ham ushbu shaxslar harakatlaridan jabr ko‘rgan bo‘lsangiz, Toshkent shahar Mirobod tumani IIO FMBning 71-291-58-02, 71-230-38-75 va 71-230-38-43 raqamlari orqali murojaat qiling”, — deyiladi Tergov departamentining axborotida.</p>
    </article>
  </body>
</html>