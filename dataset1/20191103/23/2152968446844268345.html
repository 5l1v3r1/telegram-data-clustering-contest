<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/bulgaria/2019/11/03/nabliudateli-problemyt-e-v-gramotnite-neglasuvashti.428430"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T23:50:00+00:00"/>
    <meta property="og:title" content="Наблюдатели: Проблемът е в грамотните негласуващи!"/>
    <meta property="og:description" content="От &quot;Прозрачност без граници&quot; зоват за преглед на недействителния вот | Dnes.bg"/>
  </head>
  <body>
    <article>
      <h1>Наблюдатели: Проблемът е в грамотните негласуващи!</h1>
      <h2>От "Прозрачност без граници" зоват за преглед на недействителния вот</h2>
      <address><time datetime="2019-11-03T23:50:00+00:00">03 Nov 2019, 23:50</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Стойността на контролирания вот на фона на изборния процес е изключително висока, каза изпълнителният директор на "Прозрачност без граници" Калин Славов пред БНР.</p>
      <p>По думите му, когато има ниска избирателна активност, изборът се решава чрез неприемливите за 21-и век методи като търговията с гласове.</p>
      <related>
        <a href="https://www.dnes.bg/mestni-izbori-19/2019/11/03/kak-glasuvat-v-stolipinovo-sred-tonove-bokluk-i-na-sliapo.428423"/>
      </related>
      <p>Ще цитирам един свой колега - проблемът не е толкова в неграмотните гласуващи, колкото в грамотните негласуващи, добави Славов.</p>
      <p>Той припомни и за проблем, който предходният състав на ЦИК задълбочил - отказ да се направи експертен и контролен преглед на недействителните бюлетини, когато са в количество, по-голямо от средностатистическото.</p>
      <p>Да се види чисто технически защо се е случило така бюлетините да бъдат недействителни, а не да се гадае, призова Славов.</p>
      <p>Според него всяка комисия може да пререши този въпрос. По думите му това се оказа освен технически проблем, проблем за доверието на гражданите в изборния процес.</p>
      <p>"Те си казват - защо да отида да гласувам, като моят глас ще бъде унищожен", добави Славов.</p>
    </article>
  </body>
</html>