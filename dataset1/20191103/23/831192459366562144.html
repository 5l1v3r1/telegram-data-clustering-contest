<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/skines-apo-tainia-thriler-stin-konstantinoypoli-leoforeio-epese-se-plithos-epithesi-me-machairi-apo-ton-odigo/"/>
    <meta property="og:site_name" content="europost.gr"/>
    <meta property="article:published_time" content="2019-11-03T23:30:44+00:00"/>
    <meta property="og:title" content="Σκηνές από ταινία θρίλερ στην Κωνσταντινούπολη: Λεωφορείο έπεσε σε πλήθος! Επίθεση με μαχαίρι από τον οδηγό!"/>
    <meta property="og:description" content="Σκηνές από ταινία θρίλερ εκτυλίχθηκαν σήμερα στην Μπεσίκτας στην Κωνσταντινούπολη, όταν ένα λεωφορείο έπεσε στο πλήθος, πάνω σε στάση. Πάνω από 10 άνθρωποι τραυματίστηκαν. Αμέσως μετά το περιστατικό, ο οδηγός του λεωφορείου κατέβηκε από αυτό"/>
  </head>
  <body>
    <article>
      <h1>Σκηνές από ταινία θρίλερ στην Κωνσταντινούπολη: Λεωφορείο έπεσε σε πλήθος! Επίθεση με μαχαίρι από τον οδηγό!</h1>
      <address>
        <time datetime="2019-11-03T23:30:44+00:00">03 Nov 2019, 23:30</time>
      </address>
      <p>Σκηνές από ταινία θρίλερ εκτυλίχθηκαν σήμερα στην Μπεσίκτας στην Κωνσταντινούπολη, όταν ένα λεωφορείο έπεσε στο πλήθος, πάνω σε στάση. Πάνω από 10 άνθρωποι τραυματίστηκαν. Αμέσως μετά το περιστατικό, ο οδηγός του λεωφορείου κατέβηκε από αυτό κρατώντας μαχαίρι, ενώ τραυμάτισε ένα άτομο που προσπάθησε να τον σταματήσει. Λίγο αργότερα, συνελήφθη ενώ προσπαθούσε να διαφύγει μέσω θαλάσσης.</p>
      <p>Πληροφορίες από τουρκικά μέσα αναφέρουν ότι 13 άτομα τραυματίστηκαν, εκ των οποίων πέντε σε σοβαρή κατάσταση. Στο σημείο έσπευσαν ασθενοφόρα που μετέφεραν τους τραυματίες στα κοντινά νοσοκομεία.</p>
      <figure>
        <iframe data-src="https://twitter.com/anadoluajansi/status/1191029770903007232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Σύμφωνα με τις πληροφορίες, ο οδηγός λεωφορείου που έσπειρε τον τρόμο, γεννήθηκε το 1986 και συνελήφθη από τους αστυνομικούς.</p>
      <p>Σύμφωνα με την αστυνομία, όπως μεταδίδει το Associated Press, ανάμεσα στους τραυματίες βρίσκονται τρεις Ιρανοί και δύο παιδιά.</p>
      <figure>
        <iframe src="https://www.youtube.com/embed/v5hlfoEUtkQ" width="696" height="392" data-service="Youtube" scrolling="no"/>
      </figure>
      <p>Πάντως ο δήμος ανακοίνωσε ότι θα λάβει μέτρα για να μην επαναληφθεί τέτοιο περιστατικό.</p>
      <p>Για το περιστατικό έχει ξεκινήσει έρευνα η αστυνομία.</p>
      <h3>Σχετικά</h3>
    </article>
  </body>
</html>