<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945484"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T23:21:04+00:00"/>
    <meta property="og:title" content="భారత్‌ సారథిగా దక్షిణాసియా జోరు: ఐఎంఎఫ్‌"/>
    <meta property="og:description" content="ADVT"/>
  </head>
  <body>
    <article>
      <h1>భారత్‌ సారథిగా దక్షిణాసియా జోరు: ఐఎంఎఫ్‌</h1>
      <address>
        <time datetime="2019-11-03T23:21:04+00:00">03 Nov 2019, 23:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>వాషింగ్టన్‌:</b> ప్రపంచ వృద్ధిలో దక్షిణాసియా కేంద్రంగా మారే దిశగా అడుగులు వేస్తోందని, ఇందుకు భారత్‌ సారథ్యం వహిస్తోందని అంతర్జాతీయ ద్రవ్య నిధి (ఐఎంఎఫ్‌) పేర్కొంది. 2040నాటికి ప్రపంచ వృద్ధిలో దక్షిణాసియా మూ డింట ఒకవంతు వాటాను కలిగి ఉండనుందని అంచనా వేస్తోంది. ఈ మేరకు ఐఎంఎఫ్‌ తాజా పరిశోధనా పత్రం పేర్కొంది. దక్షిణాసియాలో ఆఫ్ఘనిస్తాన్‌, పాకిస్తాన్‌లు లేవు. ఐఎంఎఫ్‌ పేర్కొన్న దక్షిణాసియా దేశాల్లో భారత్‌, బంగ్లాదేశ్‌, నేపాల్‌, శ్రీలంక, భూటాన్‌, మాల్దీవులు ఉన్నాయి. దక్షిణాసియా దేశాల్లో సరళీకరణ పరిస్థితులున్నాయని, మౌలికసదుపాయాలు మెరుగుపడేందుకు తగ్గిన కృషి జరిగిందని ఐఎంఎఫ్‌ పేర్కొంది. అంతేకాకుండా యువత, భారీ స్థాయిలో ఉన్న కార్మిక శక్తి వంటి అంశాలతో ఈ ప్రాంతం 2040నాటికి ప్రపంచ వృద్ధిలో మూడింట ఒకవంతు వాటాను కలిగి ఉండే అవకాశం ఉందని తెలిపింది. 2030నాటికి ఈ ప్రాంతంలోని 15 కోట్లకు పైగా ప్రజలు కార్మిక మార్కెట్లోకి ప్రవేశిస్తారని పేర్కొంది. ఇదే దక్షిణాసియా ప్రాంత సామర్థ్యానికి కీలకంగా మారుతుందని వెల్లడించింది.</p>
    </article>
  </body>
</html>