<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637958/%D8%A7%D9%86%D9%81%D8%AC%D8%A7%D8%B1-%DA%AF%D8%A7%D8%B2-%D8%AF%D8%B1-%D8%B1%D9%88%D8%B3%D8%AA%D8%A7%DB%8C-%D9%86%D9%88%D8%B1%D9%87-%D8%B3%D9%86%D9%86%D8%AF%D8%AC-%DB%8C%DA%A9-%D8%AE%D8%A7%D9%86%D9%87-%D8%B1%D8%A7-%D8%AA%D8%AE%D8%B1%DB%8C%D8%A8-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T23:31:00+00:00"/>
    <meta property="og:title" content="انفجار گاز در روستای نوره سنندج یک خانه را تخریب کرد"/>
    <meta property="og:description" content="مدیر روابط عمومی شرکت گاز کردستان گفت: یک مادر و فرزند (دختر) اهل روستای نوره از توابع سنندج بر اثر جراحات ناشی از سوختگی انفجار گاز، غروب یکشنبه..."/>
  </head>
  <body>
    <article>
      <h1>
        <a href="https://www.bultannews.com/fa/news/637958/%D8%A7%D9%86%D9%81%D8%AC%D8%A7%D8%B1-%DA%AF%D8%A7%D8%B2-%D8%AF%D8%B1-%D8%B1%D9%88%D8%B3%D8%AA%D8%A7%DB%8C-%D9%86%D9%88%D8%B1%D9%87-%D8%B3%D9%86%D9%86%D8%AF%D8%AC-%DB%8C%DA%A9-%D8%AE%D8%A7%D9%86%D9%87-%D8%B1%D8%A7-%D8%AA%D8%AE%D8%B1%DB%8C%D8%A8-%DA%A9%D8%B1%D8%AF">انفجار گاز در روستای نوره سنندج یک خانه را تخریب کرد</a>
      </h1>
      <h2>مدیر روابط عمومی شرکت گاز کردستان گفت: یک مادر و فرزند (دختر) اهل روستای نوره از توابع سنندج بر اثر جراحات ناشی از سوختگی انفجار گاز، غروب یکشنبه...</h2>
      <address><time datetime="2019-11-03T23:31:00+00:00">03 Nov 2019, 23:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، هوشنگ اولی‌زاده اظهار داشت: این مادر و دختر ساعت ۶ صبح امروز یکشنبه، هنگام بیدار شدن از خواب، بدون اطلاع از نشتی گاز، به محض روشن کردن لامپ اتاق، با انفجار و آتش سوزی مواجه شده و دچار ۸۰ درصد سوختگی شدند.</p>
      <p>او با اشاره به اینکه مصدومان این حادثه به بیمارستان کوثر سنندج انتقال یافتند، اضافه کرد: مادر و فرزند نوره‌ای بر اثر شدت جراحات ناشی از سوختگی، بعد از چند ساعت شامگاه یکشنبه در بیمارستان مذکور فوت کردند.</p>
      <p>مدیر روابط عمومی شرکت گاز کردستان نشتی گاز را مربوط به شُل بودن بست شیلنگ بخاری گازسوز اعلام و اضافه کرد: بی‌توجهی ساکنان منزل نسبت به محکم بودن بست فلزی شیلنگ، موجب نشتی گاز و انفجار و آتش سوزی شده بود.</p>
      <p>اولی‌زاده با بیان اینکه امسال پنج نفر بر اثر انفجار ناشی از نشتی انفجار گاز در استان جان خود را از دست دادند، یادآور شد: مشترکان باید در استفاده از وسایل گازسوز نکات ایمنی را رعایت و نسبت به استاندارد بودن شیلنگ و بست آن اطمینان داشته باشند.</p>
      <p>روستای نوره از توابع بخش مرکزی سنندج و در ۱۸ کیلومتری غرب این شهر واقع شده است.</p>
    </article>
  </body>
</html>