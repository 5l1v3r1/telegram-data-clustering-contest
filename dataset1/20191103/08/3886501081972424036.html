<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118808-sloga-vlast-da-prekine-tabloidni-i-stranacki-progon-uzbunjivaca?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-03T08:25:03+00:00"/>
    <meta property="og:title" content="Sloga: Vlast da prekine tabloidni i stranački progon uzbunjivača"/>
    <meta property="og:description" content="Udruženi sindikati Srbije &quot;Sloga&quot; pozvali su Vladu Srbije i njene institucije, posebno Ministarstvo unutrašnjih poslova (MUP) i Bezbednosno informativnu agenciju (BIA), da hitno prekinu tabloidni progon svih uzbunjivača u Srbiji, posebno članova i čelnika Sindikata policije &quot;Sloga&quot; koji se javno izjašnjavaju kao uzbunjivači u MUP Srbije.Kada je usvojen Zakon o zaštiti uzbunjivača, vlast ga je punim ustima promovisala navodeći da su uzbunjivači Srbiji potrebni jer štite sistem, naveo je sindikat &quot;Sloga&quot; u saopštenju uz ocenu da je očigledno da je vlast  napravila zakon samo za papir, jer se u on u praksi ne sprovodi.&quot;Umesto argumentovanih odgovora na uzbunjivanje javnosti u vezi sa kršenjem zakona i malverzacijama, dobijaju se krajnje neprimereni odgovori preko režimskih tabloida ili u javnim nastupima stranačkih prvaka u kojima se uzbunjivači nazivaju izdajnicima, špijunima, neprijateljima države ili nastranim nakazama, što je apsolutno neprihvatljivo i krajnje ponižavajuće&quot;, piše u saopštenju Sloge.Sindikat…"/>
  </head>
  <body>
    <article>
      <h1>Sloga: Vlast da prekine tabloidni i stranački progon uzbunjivača</h1>
      <address>
        <time datetime="2019-11-03T08:25:03+00:00">03 Nov 2019, 08:25</time>
      </address>
      <p>Udruženi sindikati Srbije "Sloga" pozvali su Vladu Srbije i njene institucije, posebno Ministarstvo unutrašnjih poslova (MUP) i Bezbednosno informativnu agenciju (BIA), da hitno prekinu tabloidni progon svih uzbunjivača u Srbiji, posebno članova i čelnika Sindikata policije "Sloga" koji se javno izjašnjavaju kao uzbunjivači u MUP Srbije.<br/><br/>Kada je usvojen Zakon o zaštiti uzbunjivača, vlast ga je punim ustima promovisala navodeći da su uzbunjivači Srbiji potrebni jer štite sistem, naveo je sindikat "Sloga" u saopštenju uz ocenu da je očigledno da je vlast  napravila zakon samo za papir, jer se u on u praksi ne sprovodi.<br/><br/>"Umesto argumentovanih odgovora na uzbunjivanje javnosti u vezi sa kršenjem zakona i malverzacijama, dobijaju se krajnje neprimereni odgovori preko režimskih tabloida ili u javnim nastupima stranačkih prvaka u kojima se uzbunjivači nazivaju izdajnicima, špijunima, neprijateljima države ili nastranim nakazama, što je apsolutno neprihvatljivo i krajnje ponižavajuće", piše u saopštenju Sloge.<br/><br/>Sindikat je dodao da svi koji su režirali tabloidno spinovanje, pisali i sprovodili progon i uništenje poštenih i moralnih ljudi treba da odgovaraju pred zakonom.</p>
    </article>
  </body>
</html>