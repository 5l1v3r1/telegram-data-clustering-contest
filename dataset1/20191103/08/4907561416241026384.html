<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yuzlerce-kisiyi-dolandiran-bitcoin-safiye-sirra-kadem-basti-2216575"/>
    <meta property="og:site_name" content="Posta"/>
    <meta property="article:published_time" content="2019-11-03T08:47:45+00:00"/>
    <meta property="og:title" content="Yüzlerce kişiyi dolandıran 'Bitcoin Safiye' sırra kadem bastı"/>
    <meta property="og:description" content="Sadece Aydın’da değil, Türkiye genelinde yüzlerce kişiyi dolandırdığı ortaya çıkan kadın Safiye Gökçen Y.’nin insanları tuzağa düşürmek için kılıktan kılığa girdiği öğrenildi. Ülke genelinde aranan dolandırıcı için yurt dışına çıkış yasağı getirildi"/>
  </head>
  <body>
    <article>
      <h1>Yüzlerce kişiyi dolandıran 'Bitcoin Safiye' sırra kadem bastı</h1>
      <address>
        <time datetime="2019-11-03T08:47:45+00:00">03 Nov 2019, 08:47</time>
      </address>
      <h3>Sadece Aydın’da değil, Türkiye genelinde yüzlerce kişiyi dolandırdığı ortaya çıkan kadın Safiye Gökçen Y.’nin insanları tuzağa düşürmek için kılıktan kılığa girdiği öğrenildi. Ülke genelinde aranan dolandırıcı için yurt dışına çıkış yasağı getirildi</h3>
      <p>Sanal para birimi <b><a href="https://www.posta.com.tr/haberler/bitcoin">bitcoin</a></b> borsasında vatandaşları dolandıran kadın broker Safiye Gökçen Y.'nin, sadece Aydın'da değil, Türkiye genelinde yüzlerce kişiyi dolandırdığı ortaya çıktı. Kadın borsacı kılıktan kılığa girerek yaklaşık 375 milyon TL ile sırra kadem bastı. Yeni Asır'ın haberinden sonra çok sayıda mağduru olduğu ortaya çıkan broker, yurt dışına çıkış yasağıyla Türkiye genelinde aranıyor.</p>
      <h3>28 kişiyi 40 milyon lira dolandırdı</h3>
      <p>Yeni Asır'ın 'Bitcoin'le vurdu' başlığıyla duyurduğu haberin ardından vurgunun akıllara durgunluk verici bir boyutu olduğu ortaya çıktı. Safiye Gökçen Y.'nin, sadece Aydın'da <b>bitcoin</b> borsasında 28 kişiyi 40 milyon liraya dolandırdığı belirlendi.</p>
      <p>İstanbul, İzmir, Aydın, Konya, Kayseri, Adana ve Karaman başta olmak üzere birçok ilde mağdur sayısının yüzleri geçtiği ve vurgunun 375 milyon lirayı bulduğu ifade ediliyor.</p>
      <h3>Kıyafetini dolandıracağı kişilere göre seçti</h3>
      <p><a href="https://www.posta.com.tr/haberler/dolandirici">Dolandırıcı</a>, insanları ağına düşürmek için kimi zaman ev sohbetlerinde başörtüsü taktı, kimi zaman sosyetenin yer aldığı davetlere şık elbiselerle katıldı.</p>
      <figure>
        <img src="https://i.pstimaj.com/img/75/640x0/5dbe941f66a97c41c5635a6d"/>
      </figure>
      <p>Bu toplantılarda kurbanlarına üst düzeyde tanıdığından aldığı tüyolarla bitcoin oynadığı ve yüklüce paralar kazandığı yalanını söyleyen Safiye Gökçen Y., aralarında emniyet mensupları, asker, akademisyen, doktor, hemşire ve iş adamlarının olduğu yüzlerce kişiden milyonlarca lira aldı.</p>
      <h3>Her yerde aranıyor</h3>
      <p>2 yıl boyunca işlettiği paralardan kendisine para verenlere küçük miktarlarda kar payı kazandıran Safiye Gökçer Y., hesabındaki paralar yüz milyonlara ulaşınca sırra kadem bastı.</p>
      <p>Kadın dolandırıcının ağına düşerek milyonlarını kaptıran mağdurlar, şikayetçi oldu. Bitcoin mağdurları, sosyal medyada 'Safiye Y. Bitcoin Mağdurları' ismiyle sayfa açtı.</p>
      <h3><a href="https://www.posta.com.tr/haberler/bitcoin-safiye">Bitcoin Safiye</a>'nin polisi aradığı iddia edildi</h3>
      <p>Bu arada polis tarafından aranan Safiye Gökçe Y. olduğunu iddia eden bir kadının, emniyeti telefonla arayıp, kimseyi dolandırmadığını, topladığı parayla bitcoin aldığını ve bu kişilere ödeme yapacağını söylediği öğrenildi.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/esenyurtta-25-kisi-ispanaktan-zehirlendi-2216602">
          <img src="https://i.pstimaj.com/img/100/180x95/5dbeb6dcae298b9993cc8feb"/>
        </a>
      </figure>
      <p>
        <a href="https://www.posta.com.tr/esenyurtta-25-kisi-ispanaktan-zehirlendi-2216602">1 Esenyurt'ta 25 kişi ıspanaktan zehirlendi</a>
      </p>
      <figure>
        <a href="https://www.posta.com.tr/meteorolojiden-saganak-yagis-uyarisi-2216644">
          <img src="https://i.pstimaj.com/img/100/180x95/5dbedcc5ae298ba2d79e9556"/>
        </a>
      </figure>
      <p>
        <a href="https://www.posta.com.tr/meteorolojiden-saganak-yagis-uyarisi-2216644">2 Meteoroloji'den sağanak yağış uyarısı</a>
      </p>
      <figure>
        <a href="https://www.posta.com.tr/meltem-miralogludan-takipcisine-evlilik-itirafi-2216590">
          <img src="https://i.pstimaj.com/img/100/180x95/5dbea59c66a97c4a820f178a"/>
        </a>
      </figure>
      <p>
        <a href="https://www.posta.com.tr/meltem-miralogludan-takipcisine-evlilik-itirafi-2216590">3 Meltem Miraloğlu: Yıllardır iş gelmediği için Amerika'...</a>
      </p>
      <figure>
        <a href="https://www.posta.com.tr/bebekte-luks-yatta-yangin-2216631">
          <img src="https://i.pstimaj.com/img/100/180x95/5dbec88366a97c4a820f17c2"/>
        </a>
      </figure>
      <p>
        <a href="https://www.posta.com.tr/bebekte-luks-yatta-yangin-2216631">4 Bebek'te lüks yatta yangın</a>
      </p>
      <figure>
        <a href="https://www.posta.com.tr/15-temmuz-sehitler-koprusu-ve-avrasya-tuneli-yeniden-trafige-acildi-2216639">
          <img src="https://i.pstimaj.com/img/100/180x95/5dbece06ae298b9a25b18530"/>
        </a>
      </figure>
      <p>
        <a href="https://www.posta.com.tr/15-temmuz-sehitler-koprusu-ve-avrasya-tuneli-yeniden-trafige-acildi-2216639">5 15 Temmuz Şehitler Köprüsü ve Avrasya Tüneli yeniden t...</a>
      </p>
      <figure>
        <a href="https://www.posta.com.tr/5-ilde-deas-operasyonu-2216633">
          <img src="https://i.pstimaj.com/img/100/180x95/5dbecb1166a97c4a11bd2698"/>
        </a>
      </figure>
      <p>
        <a href="https://www.posta.com.tr/5-ilde-deas-operasyonu-2216633">6 5 ilde DEAŞ operasyonu</a>
      </p>
      <figure>
        <a href="https://www.posta.com.tr/cumhurbaskani-erdogandan-17-yil-mesaji-2216615">
          <img src="https://i.pstimaj.com/img/100/180x95/5dbebcabae298b9993cc8ff7"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-17-yil-mesaji-2216615">7 Cumhurbaşkanı Erdoğan'dan 17. yıl mesajı</a>
      </p>
      <figure>
        <a href="https://www.posta.com.tr/cavusoglu-somalinin-acilarini-dindirmek-oncelikle-ummetin-gorevi-2216614">
          <img src="https://i.pstimaj.com/img/100/180x95/5dbebac966a97c4a127f9263"/>
        </a>
      </figure>
      <p>
        <a href="https://www.posta.com.tr/cavusoglu-somalinin-acilarini-dindirmek-oncelikle-ummetin-gorevi-2216614">8 Çavuşoğlu: Somali'nin acılarını dindirmek öncelikle üm...</a>
      </p>
      <figure>
        <a href="https://www.posta.com.tr/msbden-abd-ve-fransaya-sert-tepki-2216601">
          <img src="https://i.pstimaj.com/img/100/180x95/5dbeb16766a97c4a127f9251"/>
        </a>
      </figure>
      <p>
        <a href="https://www.posta.com.tr/msbden-abd-ve-fransaya-sert-tepki-2216601">9 MSB'den ABD ve Fransa'ya sert tepki!</a>
      </p>
      <figure>
        <a href="https://www.posta.com.tr/vladimir-putinin-kgb-oz-gecmisi-yayimlandi-2216599">
          <img src="https://i.pstimaj.com/img/100/180x95/5dbeac7c66a97c4a127f924d"/>
        </a>
      </figure>
      <p>
        <a href="https://www.posta.com.tr/vladimir-putinin-kgb-oz-gecmisi-yayimlandi-2216599">10 Vladimir Putin'in KGB öz geçmişi yayımlandı</a>
      </p>
    </article>
  </body>
</html>