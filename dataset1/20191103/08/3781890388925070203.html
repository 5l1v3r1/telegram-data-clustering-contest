<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739809"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T08:52:00+00:00"/>
    <meta property="og:title" content="&quot;ตูน&quot;ร่วมวิ่งส่งใจเชียร์ทัพไทยสู้ศึกโอลิมปิก-พาราลิมปิก2020"/>
    <meta property="og:description" content="'ตูน บอดี้แสลม' และ 'BNK48' พร้อมนักวิ่งกว่า 10,000 คน ร่วมกิจกรรม 'THE POWER OF UNITY Presents ROAD TO TOKYO 2020' วิ่งเพื่อฮีโร่ไทย ส่งแรงใจแรงเชียร์ให้กับนักกีฬาโอลิมปิกและพาราลิมปิกทีมชาติไทย ไปสู้ศึกโอลิมปิกเกมส์และพาราลิมปิกเกม 2020 ที่ญี่ปุ่น ในปีหน้า"/>
  </head>
  <body>
    <article>
      <h1>"ตูน"ร่วมวิ่งส่งใจเชียร์ทัพไทยสู้ศึกโอลิมปิก-พาราลิมปิก2020</h1>
      <address>
        <time datetime="2019-11-03T08:52:00+00:00">03 Nov 2019, 08:52</time>
      </address>
      <p>
        <b>"ตูน บอดี้แสลม" และ "BNK48" พร้อมนักวิ่งกว่า 10,000 คน ร่วมกิจกรรม "THE POWER OF UNITY Presents ROAD TO TOKYO 2020" วิ่งเพื่อฮีโร่ไทย ส่งแรงใจแรงเชียร์ให้กับนักกีฬาโอลิมปิกและพาราลิมปิกทีมชาติไทย ไปสู้ศึกโอลิมปิกเกมส์และพาราลิมปิกเกม 2020 ที่ญี่ปุ่น ในปีหน้า</b>
      </p>
      <p>"บิ๊กก้อง" ดร.ก้องศักด ยอดมณี ผู้ว่าการ กกท. เป็นประธานในพิธีเปิดกิจกรรม "THE POWER OF UNITY Presents ROAD TO TOKYO 2020" วิ่งเพื่อฮีโร่ไทย ระยะทาง 5 กม. และ 10 กม. โดยมี "ตูน บอดี้สแลม" อทิวราห์ คงมาลัย รวมทั้ง ศิลปินวง BNK48 และนักกีฬาโอลิมปิกและพาราลิมปิกทีมชาติไทย ตลอดจนนักวิ่งกว่า 10,000 คน เข้าร่วมกิจกรรม ที่อินดอร์สเตเดี้ยม สนามกีฬาหัวหมาก กกท. เมื่อวันที่ 3 พ.ย.ที่ผ่านมา<br/><br/>ส่วนผลการแข่งขันประเภทมินิมาราธอน 10 กม. 5 อันดับแรก ได้แก่ 1 พัฒนพล นิ่มนวล ทำเวลาได้ 00.38.55 นาที, 2 นวพล  นิ่มนวล  เวลา 00.41.14 นาที, 3 เอกชัย แก้วเจือ เวลา 00.41.26 นาที, 4 ศุภชัย เชี่ยวชาญ เวลา 00.41.49 นาที และ 5 จตุภัทร ลิมประพฤทธิ์กุล เวลา 00.42.55  นาที</p>
      <figure>
        <img src="https://www.dailynews.co.th/admin/upload/20191103/news_BtXmICQMLG160514_533.jpg?v=20191103218?v=3536"/>
      </figure>
      <p>สำหรับ กิจกรรม "THE POWER OF UNITY Presents ROAD TO TOKYO 2020" วิ่งเพื่อฮีโร่ไทย เป็นการรวมพลังคนไทยที่จะวิ่งเพื่อนักกีฬาไทยมุ่งสู่การแข่งขันกีฬาโอลิมปิกเกมส์และพาราลิมปิกเกมส์ 2020 ที่กรุงโตเกียว ประเทศญี่ปุ่น โดยจะนำรายได้จากการสมัครโดยไม่หักค่าใช้จ่าย มอบให้นักกีฬาเพื่อเป็นกำลังใจและสนับสนุนทีมนักกีฬาไทย ไปสู้ศึกโอลิมปิกเกมส์และพาราลิมปิกเกมส์ 2020 ที่ กรุงโตเกียว ประเทศญี่ปุ่น ในปีหน้าต่อไป.<br/> </p>
    </article>
  </body>
</html>