<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/foto-sanjska-poroka-a-z-istim-mozem-in-tremi-otroki-245091"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T08:58:00+00:00"/>
    <meta property="og:title" content="FOTO: Sanjska poroka, a z istim možem in tremi otroki"/>
    <meta property="og:description" content="Znani Štajerki Katji Kapun, stilistki in specialistki za trepalnice, ki je v eni sezoni Slovenskega pozdrava pri Poskočnih muzikantih nadomestila Dejana Krajnca, ko je ta nastopal v oddaji Zvezde pl..."/>
  </head>
  <body>
    <article>
      <h1>FOTO: Sanjska poroka, a z istim možem in tremi otroki</h1>
      <h2>Katja Kapun je dočakala tudi cerkveno poroko, pred oltar jo je pospremil oče. Med znanimi na dogodku Poskočni muzikanti, Il Divji in Urška Vučak Markež.</h2>
      <address><time datetime="2019-11-03T08:58:00+00:00">03 Nov 2019, 08:58</time> by <a rel="author">Mojca Marot</a></address>
      <slideshow>
        <figure>
          <img src="https://www.slovenskenovice.si/images/slike/2019/10/30/1528971.jpg"/>
          <figcaption>Katja s Poskočnimi muzikanti, ki so skrbeli tudi za zabavo na poroki. FOTO: OSEBNI ARHIV</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1528972.jpg"/>
          <figcaption>Katja in Simon Kapun sta si drugič obljubila zvestobo v družbi treh otrok.  FOTO: OSEBNI ARHIV</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1528973.jpg"/>
          <figcaption>Že drugič je bila nevesta v belem.  FOTO: OSEBNI ARHIV</figcaption>
        </figure>
      </slideshow>
      <p>Znani Štajerki <b>Katji Kapun</b>, stilistki in specialistki za trepalnice, ki je v eni sezoni Slovenskega pozdrava pri Poskočnih muzikantih nadomestila <b>Dejana Krajnca</b>, ko je ta nastopal v oddaji Zvezde plešejo, so se uresničile sanje. Potem ko sta se z njenim <b>Simonom Kapunom</b>, tudi glasbenikom, že leta 2014, ko je bila Katja noseča z dvojčkoma, civilno poročila, sta si letos, ko je Simon praznoval 40., Katja pa 30. rojstni dan, zvestobo obljubila še pred Bogom in v družbi svojih treh otrok. »Da sva dahnila v najlepši cerkvi z zanimivo zgodovino na Ptujski gori, kjer so naju pričakali glasbeni prijatelji Il Divji, zabava pa je bila v Kidričevem, kjer so za glasbo skrbeli Poskočni muzikanti,« nam je razkrila Katja, ki je blestela v obleki znane kreatorke <b>Jerneje P. Zhembrovsky</b>, ki oblači številne slovenske glasbenice, kot so <b>Natalija Verboten</b>, <b>Nuša Derenda</b>, <b>Alya</b> in druge. Za nevestino frizuro je poskrbel <b>Kristijan Skamljič</b>, ki je friziral tudi <b>Severino</b>, za make up pa<b> Eva C. Zimet</b>, znana vizažistka in Katjina najboljša prijateljica. Kakopak niso manjkali znani, kot so <b>Urška Vučak Markež</b>, glasbenik <b>Rusko Richie </b>in <b>Stančka Šukalo</b>, <b>Damijan Murko</b> s svojo <b>Majo</b>, <b>Martina Gominšek</b> z možem <b>Urbanom</b>, pa župan Svete Trojice <b>David Klobasa</b> in številni Katjini poslovni prijatelji. »Za zabavo so poleg Murka skrbeli še Rusko, ki nama je za to priložnost napisal posebno pesem Najin dan, ki sva jo tudi zapela,<b> Tomaž Gorenšek</b>, ki je s Simonom igral v avstrijskem ansamblu Juchee, pa<b> Sandi Firbas</b> in Zlatih 6 ter <b>Ervin Matjašič</b>, ki je s Simonom igral v njegovem prvem ansamblu Šank Kvintet. Nemogoče je našteti vse, ki so poskrbeli, da je bil ta dan res sanjski in se mi je uresničila želja, da me je pred oltar, kot nevesto v belem, pospremil moj oče,« je za Slovenske novice razkrila Katja, ki je neizmerno hvaležna številnim poslovnim prijateljem, ki jo bodrijo v težkih trenutkih.</p>
      <figure>
        <img src="https://www.slovenskenovice.si/images/slike/2019/10/30/1528972.jpg"/>
        <figcaption>Katja in Simon Kapun sta si drugič obljubila zvestobo v družbi treh otrok.  FOTO: OSEBNI ARHIV</figcaption>
      </figure>
      <p>Ni skrivnost, da se Katja že od leta 2010 bori z depresijo in napadi panike, a ji o tem ni težko govoriti na glas. »Življenje ni samo pravljica, je tudi trnova pot, a meni na tej poti pomagajo številni, zato je vse lažje,« pravi Katja, ki jo ljudje na ulici še vedno prepoznavajo tudi kot poskočno Katjo, ko je namesto Dejana Krajnca s Poskočnimi muzikanti igrala klarinet. Zdaj je na svoji poroki tudi zapela in s pesmijo Najin dan presenetila vse, preden sta s Simonom zarezala v poročno torto. »Nasploh je bila poroka zelo čustvena in hvaležna sem prijatelju in članu poskočnih <b>Lovru Sadeku</b>, ki je poskrbel, poleg najine ožje družine, da je bilo vse popolno,« pravi Katja, ki ima za seboj naporno leto, saj je na samostojno pot pospremila kar nekaj novih stilistk za trepalnice. Zdaj jo čakajo intenzivne priprave na drugo mednarodno konferenco, ki jo bo s prijateljico vizažistko Evo C. Zimet organizirala v Sloveniji, prvič pa bo pri nas tekmovanje oblikovanja obrvi in trepalnic ter make upa. »Najbolj sem vesela, da sem našla takšnega sopotnika, kot je moj mož Simon, in ob najinih treh sončkih lahko rečem, da sem najsrečnejša ženska na svetu,« pravi. </p>
      <figure>
        <img src="https://www.slovenskenovice.si/images/slike/2019/10/30/1528973.jpg"/>
        <figcaption>Že drugič je bila nevesta v belem.  FOTO: OSEBNI ARHIV</figcaption>
      </figure>
      <p>Življenje ni samo pravljica, je tudi trnova pot.</p>
    </article>
  </body>
</html>