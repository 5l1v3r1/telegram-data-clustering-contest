<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-sakshi-dhoni-gives-heartwarming-reply-to-hardik-pandya-on-instagram-2829320.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T08:16:50+00:00"/>
    <meta property="og:title" content="हार्दिक पांड्या की पोस्ट पर साक्षी धौनी ने किया दिल छू लेने वाला कमेंट"/>
    <meta property="og:description" content="टीम इंडिया के ऑलराउंडर खिलाडी़ हार्दिक पांड्या ने शनिवार (2 नवंबर) को महेंद्र सिंह धौनी और जीवा धौनी के साथ एक पुरानी फोटो शेयर की थी। इस फोटो को शेयर करते हुए हार्दिक पांड्या ने लिखा था कि उन्हें..."/>
  </head>
  <body>
    <article>
      <h1>हार्दिक पांड्या की पोस्ट पर साक्षी धौनी ने किया दिल छू लेने वाला कमेंट</h1>
      <address><time datetime="2019-11-03T08:16:50+00:00">03 Nov 2019, 08:16</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के ऑलराउंडर खिलाडी़ हार्दिक पांड्या ने शनिवार (2 नवंबर) को महेंद्र सिंह धौनी और जीवा धौनी के साथ एक पुरानी फोटो शेयर की थी। इस फोटो को शेयर करते हुए हार्दिक पांड्या ने लिखा था कि उन्हें नन्ही जिवा और धौनी की याद सता रही है। हार्दिक की इस पोस्ट पर अब महेंद्र सिंह धौनी की पत्नी साक्षी ने दिल छू लेने वाला जवाब लिखा है। साक्षी के इस जवाब की फैन्स भी तारीफ कर रहे हैं। </p>
      <p>हार्दिक पांड्या ने अपने ऑफिशियल इंस्टाग्राम से आईसीसी वर्ल्ड कप 2019 के दौरान की एक तस्वीर शेयर की थी। इस तस्वीर में धौनी, जिवा और हार्दिक पांड्या तीनों नजर आ रहे हैं। इस तस्वीर तो शेयर करते हुए पांड्या ने कैप्शन दिया था- नन्ही और इस बड़े शख्स दोनों की याद आ रही है। </p>
      <h3>
        <a href="https://www.livehindustan.com/cricket/story-india-vs-bangladesh-rohit-sharma-to-surpass-ms-dhoni-in-delhi-t20i-2829288.html">INDvsBAN: आज महेंद्र सिंह धौनी को इस मामले में पीछे छोड़ देंगे रोहित शर्मा</a>
      </h3>
      <h3>
        <a href="https://www.livehindustan.com/cricket/story-shreyas-iyer-and-shivam-dube-funny-interview-with-yuzvendra-chahal-watch-video-2829227.html">चहल ने कुर्सी पर खड़े होकर लिया श्रेयस-शिवम का मजेदार इंटरव्यू- VIDEO</a>
      </h3>
      <p>इस तस्वीर में जिवा धौनी और पांड्या दोनों का हाथ थामे हुए कहीं जा रही है। हार्दिक के इस पोस्ट पर अब साक्षी धौनी ने जवाब दिया है। साक्षी ने हार्दिक के पोस्ट पर कमेंट करते हुए लिखा- तुम जानते हो कि तुम्हारा एक घर रांची में भी है, सही?</p>
      <figure>
        <img src="https://images1.livehindustan.com/uploadimage/library/2019/11/03/16_9/16_9_1/hardik_pandya_instagram_1572768909.jpg"/>
      </figure>
      <p>बता दें कि हार्दिक पांड्या अपनी लोअर बैक इंजरी की वजह से टीम से बाहर चल रहे हैं। वहीं, पूर्व भारतीय कप्तान महेंद्र सिंह धौनी भी आईसीसी वर्ल्ड कप के बाद से टीम इंडिया का हिस्सा नहीं हैं। दक्षिण अफ्रीका के खिलाफ टी-20 सीरीज के आखिरी मैच में हार्दिक ने दर्द की शिकायत बताई थी, जिसके बाद वह लंदन सर्जरी के लिए चले गए थे। अब वह सफल सर्जरी के बाद भारत लौट आए हैं। वहीं, धौनी भी फिलहाल क्रिकेट से ब्रेक पर चल रहे हैं।</p>
    </article>
  </body>
</html>