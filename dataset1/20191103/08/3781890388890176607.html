<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739806"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T08:44:00+00:00"/>
    <meta property="og:title" content="&quot;อัจฉริยะ&quot;แจ้งจับ&quot;มาร์ค พิทบูล&quot; ไลฟ์สดดูหมิ่น&quot;บิ๊กตู่&quot;"/>
    <meta property="og:description" content="'นายอัจฉริยะ เรืองรัตนพงศ์' เข้าแจ้งความตำรวจ สน.ดุสิต ให้ดำเนินคดีกับ นายณัชพล สุพัฒนะ หรือ 'มาร์ค พิทบูล' อ้างไลฟ์สดดูหมิ่นการทำงานเจ้าหน้าที่ พาดพิง 'พล.อ.ประยุทธ จันทร์โอชา' นายกรัฐมาตรี ทำให้เกิดความเสียหาย"/>
  </head>
  <body>
    <article>
      <h1>"อัจฉริยะ"แจ้งจับ"มาร์ค พิทบูล" ไลฟ์สดดูหมิ่น"บิ๊กตู่"</h1>
      <address>
        <time datetime="2019-11-03T08:44:00+00:00">03 Nov 2019, 08:44</time>
      </address>
      <p>
        <b>"นายอัจฉริยะ เรืองรัตนพงศ์" เข้าแจ้งความตำรวจ สน.ดุสิต ให้ดำเนินคดีกับ นายณัชพล สุพัฒนะ หรือ "มาร์ค พิทบูล" อ้างไลฟ์สดดูหมิ่นการทำงานเจ้าหน้าที่ พาดพิง "พล.อ.ประยุทธ จันทร์โอชา" นายกรัฐมาตรี ทำให้เกิดความเสียหาย</b>
      </p>
      <p>เมื่อวันที่ 3 พ.ย. นายอัจฉริยะ เรืองรัตนพงศ์ เดินทางเข้าแจ้งความกับทาง ร.ต.ท. ศรัญยู  พันธ์ดำรงกลุรองสว.(สอบสวน) สน.ดุสิต เพื่อแจ้งความเอาผิด นายณัชพล สุพัฒนะ หรือ "มาร์ค พิทบูล" ฐานดูหมิ่นเจ้าพนักงานอันเป็นความผิดตามประมวลกฎหมายอาญามาตรา136 หลังทำการไลฟ์สดโจมตี พล.อ.ประยุทธ จันทร์โอชา นายกรัฐมนตรีในเพจของตัวเอง โดยนำหลักฐาน เป็นซีดีจำนวน 2 แผ่น ซึ่งเป็นข้อมูลที่มาร์ค พิทบูลใช้คำพูดด่าทอมาประกอบสำนวนด้วย<br/><br/>นายอัจฉริยะกล่าวว่า วันนี้เดินทางเข้าแจ้งความเอาผิด "มาร์ค พิทบูล" เนื่องจากมีการไลฟ์สดดูหมิ่นการทำงานของเจ้าหน้าที่ และมีการพาดพิงถึง นายกรัฐมนตรีในการเป็นประธานอาเซียนซัมมิท นอกจากนี้ยังมีการโพสต์ข้อความเฟซบุ๊กที่ ทำให้ประเทศไทยเสื่อมเสียชื่อเสียและภาพลักษณ์ต่อประเทศ โดนวันนี้แจ้ง 1 ข้อหาและได้มอบอำนาจให้กับทางเจ้าหน้าที่เพื่อแจ้งข้อหาความผิด พรบ. คอม ต่อไป เบื้องต้น ตำรวจลงประจำวันไว้ก่อน โดยหลังจากนี้จะได้ตรวจสอบข้อเท็จจริงเกี่ยวกับหลักฐาน เพื่อดำเนินการตามขั้นตอนของกฎหมาย.</p>
    </article>
  </body>
</html>