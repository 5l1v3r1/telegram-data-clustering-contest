<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/navi-22-e-23-spuntano-nuove-gpu-amd-nei-driver-linux/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T08:30:00+00:00"/>
    <meta property="og:title" content="Navi 22 e 23, spuntano nuove GPU AMD nei driver Linux"/>
    <meta property="og:description" content="Le GPU Navi 22 e 23 sfideranno le proposte Ampere di Nvidia nel 2020? Forse. Dietro ai nomi in codice potrebbero infatti nascondersi GPU RDNA 2 realizzate con processo a 7 nanometri plus."/>
  </head>
  <body>
    <article>
      <h1>Navi 22 e 23, spuntano nuove GPU AMD nei driver Linux</h1>
      <address><time datetime="2019-11-03T08:30:00+00:00">03 Nov 2019, 08:30</time> by <a rel="author">Jacopo Ferrante</a></address>
      <p>Berniyh, un veterano del <a href="https://www.forum-3dcenter.org/vbulletin/showthread.php?p=12124009#post12124009">forum del sito tedesco 3DCenter</a>, ha individuato riferimenti a nuove<b> GPU AMD </b>chiamate <b>Navi 22 e Navi 23</b> in un driver Linux (rintracciabili <a href="https://github.com/GPUOpen-Drivers/pal/blob/dev/src/core/imported/addrlib/src/amdgpu_asic_addr.h#L111">qui</a> e <a href="https://github.com/GPUOpen-Drivers/pal/blob/dev/src/core/hw/gfxip/gfx9/chip/gfx10_merged_sdma_packets.h#L285">qui</a>). Potrebbero essere le GPU di fascia alta basate su architettura Navi in arrivo nel corso del 2020? Forse.</p>
      <figure>
        <img src="https://www.tomshw.it/images/images/2019/11/amd-navi-roadmap-59951.768x432.jpg"/>
      </figure>
      <p>Per adesso il mercato delle schede grafiche “premium” è nelle mani di Nvidia, in quanto le proposte Radeon RX 5700 e la 5700 XT si posizionano in una fascia inferiore a soluzioni come la GeForce RTX 2080 Super (<a href="https://www.tomshw.it/hardware/geforce-rtx-2080-super-recensione/">recensione</a>) o RTX 2080 Ti.</p>
      <p>Probabilmente le nuove GPU AMD “Navi 21, 22 e 23” saranno basate su architettura <b>RDNA 2</b> (Radeon DNA di seconda generazione), prodotte con processo a <b>7nm+ di TSMC</b>. Queste per ora sono però solo ipotesi.</p>
      <p>È troppo presto per speculare sulle specifiche di Navi 23, ma sospettiamo che Navi 22 rappresenti la serie Radeon RX 5900 e Navi 21 la serie Radeon RX 5800.</p>
      <p>La roadmap più recente delle GPU AMD riporta che l’architettura RDNA 2 come in fase di progettazione. Si può ipotizzare che i prodotti corrispondenti arriveranno più o meno a metà 2020, e probabilmente si scontreranno con le proposte <b>Ampere di Nvidia</b>, di cui nei giorni sono iniziate a circolare le <a href="http://www.tomshw.it/hardware/nvidia-geforce-rtx-3000-ampere/">prime indiscrezioni</a>.</p>
    </article>
  </body>
</html>