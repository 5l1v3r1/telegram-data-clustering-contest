<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/u-nazemnomu-transporti-kyyeva-mozhna-bude-oplatyty-proyizd-bankivskoyu-kartoyu-abo-smartfonom/"/>
    <meta property="og:site_name" content="Рубрика"/>
    <meta property="article:published_time" content="2019-11-03T08:48:30+00:00"/>
    <meta property="og:title" content="У наземному транспорті Києва можна буде оплатити проїзд банківською картою або смартфоном"/>
    <meta property="og:description" content="У листопаді в київському наземному транспорті з’явиться нова опція: оплатити проїзд можна буде за допомогою банківської карти або мобільних додатків Apple Pay і Google Pay. Про це під час брифінгу повідомив директор Департаменту інформаційно-комунікаційних технологій Юрій Назаров, повідомляє на офіційній сторінці в Facebook прес-служба КМДА. “В листопаді з’явиться можливість сплачувати за проїзд у наземному транспорті банківською карткою […]"/>
  </head>
  <body>
    <article>
      <h1>У наземному транспорті Києва можна буде оплатити проїзд банківською картою або смартфоном</h1>
      <address><time datetime="2019-11-03T08:48:30+00:00">03 Nov 2019, 08:48</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-3-620x360.jpg"/>
      </figure>
      <p>
        <b>
          <b>У листопаді в київському наземному транспорті з’явиться нова опція: оплатити проїзд можна буде за допомогою банківської карти або мобільних додатків Apple Pay і Google Pay.</b>
        </b>
      </p>
      <p>Про це під час брифінгу повідомив директор Департаменту інформаційно-комунікаційних технологій Юрій Назаров, повідомляє на офіційній сторінці в Facebook прес-служба КМДА.</p>
      <p>“В листопаді з’явиться можливість сплачувати за проїзд у наземному транспорті банківською карткою або смартфоном. Ми робимо обіг коштів у сфері пасажирських перевезень більш прозорим. Крім того, це ще один крок у розвитку cashless-напряму у Києві. А найголовніше те, що безготівкова оплата – це зручний і безпечний для пасажирів спосіб оплати”, – пояснив директор Департаменту.</p>
      <related>
        <h4>Читайте також</h4>
        <a href="https://rubryka.com/2019/10/30/u-kyyivskomu-metro-prodovzhat-prodavaty-zhetony/"/>
      </related>
      <p>Окрім того, для наземного транспорту планують реалізувати можливість оплати однією карткою за кількох осіб.</p>
      <p>Нагадаємо, що у 2015 році київський метрополітен став 5-м у світі, де можна оплатити проїзд безконтактною банківською карткою безпосередньо на турнікеті або за допомогою мобільних додатків Apple Pay та Google Pay.</p>
      <p>Використання електронних засобів оплати заощаджує час пасажирам, а використання е-квитка – кошти.</p>
    </article>
  </body>
</html>