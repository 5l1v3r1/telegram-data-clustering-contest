<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/rpts-rozirvala-stosunky-z-gretskoyu-tserkvoyu-cherez-vyznannya-ptsu/"/>
    <meta property="og:site_name" content="Рубрика"/>
    <meta property="article:published_time" content="2019-11-03T08:29:58+00:00"/>
    <meta property="og:title" content="РПЦ розірвала стосунки з Грецькою церквою через визнання ПЦУ"/>
    <meta property="og:description" content="Російська православна церква припинила євхаристійне спілкування з главою Елладської церкви через визнання нею Православної церкви України Про це заявив прес-секретар РПЦ митрополит Іларіон, повідомляє “Інтерфакс”. “Це означає, що, коли патріарх Кіріл буде звершувати богослужіння, він не проминатиме Афінського архієпископа, як він вже не згадує Константинопольського патріарха”, – сказав Іларіон. Водночас він запевнив, що це не […]"/>
  </head>
  <body>
    <article>
      <h1>РПЦ розірвала стосунки з Грецькою церквою через визнання ПЦУ</h1>
      <address><time datetime="2019-11-03T08:29:58+00:00">03 Nov 2019, 08:29</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/2-3-620x420-c-1.jpg"/>
      </figure>
      <p>
        <b>
          <b>Російська православна церква припинила євхаристійне спілкування з главою Елладської церкви через визнання нею Православної церкви України</b>
        </b>
      </p>
      <p>Про це заявив прес-секретар РПЦ митрополит Іларіон, повідомляє “Інтерфакс”.</p>
      <p>“Це означає, що, коли патріарх Кіріл буде звершувати богослужіння, він не проминатиме Афінського архієпископа, як він вже не згадує Константинопольського патріарха”, – сказав Іларіон.</p>
      <related>
        <h4>Читайте також</h4>
        <a href="https://rubryka.com/2019/10/19/predstoyatelya-ptsu-vpershe-zgadaly-na-bogosluzhinni-elladskoyi-tserkvy/"/>
      </related>
      <p>Водночас він запевнив, що це не означає, що РПЦ припинить спілкування з усією Грецькою церквою.</p>
      <p>“Ми, як і раніше, будемо зберігати спілкування з усіма тими архієреями, які не визнають український розкол, а такі в Елладській церкві є”, – запевнив Іларіон.</p>
      <p>Як повідомлялося раніше, <a href="https://rubryka.com/2019/10/12/gretska-tserkva-pershoyu-ofitsijno-vyznala-ptsu/">Грецька церква першою офіційно визнала ПЦУ</a>.</p>
    </article>
  </body>
</html>