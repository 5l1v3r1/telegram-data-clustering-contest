<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-hotiv-distati-listuvannya-klinton-novini-ssha-50051335.html"/>
    <meta property="og:site_name" content="НВ"/>
    <meta property="article:published_time" content="2019-11-03T08:57:00+00:00"/>
    <meta property="og:title" content="Трамп намагався отримати доступ до викраденого електронного листування Гілларі Клінтон — CNN"/>
    <meta property="og:description" content="Президент США Дональд Трамп під час виборчої кампанії в 2016 році обговорював зі своїми підлеглими способи отримання доступу до викраденого електронного листування Гілларі Клінтон."/>
  </head>
  <body>
    <article>
      <h1>Трамп намагався отримати доступ до викраденого електронного листування Гілларі Клінтон — CNN</h1>
      <h2>Президент США Дональд Трамп під час виборчої кампанії в 2016 році обговорював зі своїми підлеглими способи отримання доступу до викраденого електронного листування Гілларі Клінтон.</h2>
      <address>
        <time datetime="2019-11-03T08:57:00+00:00">03 Nov 2019, 08:57</time>
      </address>
      <p>Про це йдеться в матеріалах розслідування спецпрокурора США Роберта Мюллера, передає <a href="https://edition.cnn.com/2019/11/02/politics/mueller-investigation-notes-trump-stolen-emails/index.html">CNN</a>.</p>
      <p>Повідомляється, що американські ЗМІ в суді домоглися публікації Міністерством юстиції США матеріалів розслідування можливих зв’язків Трампа з Росією під час виборів 2016 року, <a href="https://nv.ua/ukr/world/countries/genprokuror-ssha-dokaziv-zmovi-trampa-z-rosiyeyu-nemaye-50017335.html">яке проводив спецпрокурор Мюллер.</a></p>
      <p>В першій частині сказано, що Трамп під час розмови зі своїми підлеглими вимагав дістати електронні листи, які, за даними американської розвідки, були викрадені Росією. Тоді ексрадник Трампа з безпеки Майкл Флінн заявляв, що для отримання листування може використати свої розвідувальні джерела.</p>
      <p>В середині жовтня 2019 року Держдепартамент США <a href="https://nv.ua/ukr/world/countries/perepiska-gillari-klinton-u-ssha-zavershilosya-rozsliduvannya-50048719.html">завершив внутрішнє розслідування щодо листування колишнього державного секретаря </a><a href="https://nv.ua/ukr/world/countries/perepiska-gillari-klinton-u-ssha-zavershilosya-rozsliduvannya-50048719.html">Гілларі Клінтон</a><a href="https://nv.ua/ukr/world/countries/perepiska-gillari-klinton-u-ssha-zavershilosya-rozsliduvannya-50048719.html">, </a>яке тривало три роки.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/022/original/d5240be82d7bda4539b3311d28a94fd0.png?stamp=1&amp;q=85&amp;w=115"/>
      </figure>
      <p>Іван Яковина<br/>1 листопада: Трамп із Зеленським біля каміна</p>
      <p>У 2015 році ФБР дізналося, що Гілларі Клінтон, перебуваючи на посаді держсекретаря США, використовувала особисту скриньку електронної пошти для службового листування.</p>
      <p>Тодішній глава ФБР Джеймс Комі різко розкритикував Клінтон за її «вкрай недбалу» поведінку, але не побачив ніяких доказів злочинних намірів.</p>
      <p>У листопаді 2016 року Комі заявляв, що ФБР не відновлюватиме розслідування у справі про електронне листування Клінтон.</p>
      <p>Нагадаємо, що спецпрокурор Роберт Мюллер за час майже дворічного розслідування <a href="https://nv.ua/ukr/world/countries/genprokuror-ssha-dokaziv-zmovi-trampa-z-rosiyeyu-nemaye-50017335.html">не знайшов доказів</a> змови між виборчим штабом президента США Дональда Трампа і росіянами під час виборів президента 2016 року.</p>
      <p>Розслідування Мюллера встановило, що Москва втрутилася в президентські вибори за допомогою хакерських атак і поширення дезінформації, щоб підтримати кандидатуру Трампа. У рамках цієї лінії були засуджені кілька колишніх учасників виборчої кампанії Трампа.</p>
    </article>
  </body>
</html>