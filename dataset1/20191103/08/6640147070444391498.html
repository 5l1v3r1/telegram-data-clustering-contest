<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-epic-games-nuovi-obiettivi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T08:30:00+00:00"/>
    <meta property="og:title" content="Fortnite: Epic Games ha aggiunto nuovi obiettivi"/>
    <meta property="og:description" content="In occasione di Fortnite: l'incubo, l'evento dedicato ad Halloween del celebre titolo, Epic Games ha introdotto una serie di nuovi obiettivi."/>
  </head>
  <body>
    <article>
      <h1>Fortnite: Epic Games ha aggiunto nuovi obiettivi</h1>
      <address><time datetime="2019-11-03T08:30:00+00:00">03 Nov 2019, 08:30</time> by <a rel="author">Giacomo Todeschini</a></address>
      <p>Con il<b> Capitolo 2</b> di <b>Fortnite Epic Games</b>, oltre che una mappa completamente inedita, ha introdotto una lunga serie di novità all’interno del celebre titolo. Da qualche settimana a questa parte, ad esempio, si può infatti nuotare nelle varie pozze d’acqua e sono inoltre state introdotte una serie di nuove armi.</p>
      <p>Un’ulteriore novità introdotta recentemente in <b>Fortnite</b> è quella degli obiettivi, ossia una carrellata di sfide misteriose che possono essere completate in diversi modi. <a href="https://www.tomshw.it/videogioco/fortnite-capitolo-2-obiettivi-stagione-1/">Qua</a> potete trovare la lista completa degli obiettivi introdotti al lancio del <b>Capitolo 2</b> del titolo. Con Halloween e <b>Fortnite: l’incubo Epic Games</b> ha però voluto alzare nuovamente la posta, aggiungendo 6 nuovi obiettivi per i giocatori del titolo.</p>
      <p>Leggi anche: <a href="https://www.tomshw.it/videogioco/call-of-duty-modern-warfare-torna-modalita/">Call of Duty Modern Warfare: ritorna la modalità Uccisione Confermata con la patch 1.06</a></p>
      <figure>
        <img src="https://www.tomshw.it/images/images/2019/10/fortnite-capitolo-2-stagione-1-immagini-trailer-cinematico-56444.jpg"/>
      </figure>
      <p>Ecco quindi i nuovi obiettivi inseriti da <b>Epic Games</b> all’interno del celebre battle royale:</p>
      <ul>
        <li><b>Sterminatore di re</b> – Hai sconfitto il Re della Tempesta nel corso di Fortnite: l’incubo</li>
        <li><b>I Pick You!</b> – Elimina un avversario utilizzando il tuo strumento di raccolta.</li>
        <li><b>L’esperienza battle royale definitiva</b> – Elimina un avversario mentre stai cavalcando un razzo.</li>
        <li><b>YOINK!</b> – Elimina un avversario subito dopo averlo attirato con un arpione.</li>
        <li><b>Amici con benefici</b> – Guadagna 1000 di Scudo sconfiggendo fiere nel corso di Fortnite: l’incubo.</li>
        <li><b>Punkin’ Chunkin’</b> – Elimina un avversario con il lancia-zucche da almeno 50 metri di distanza.</li>
      </ul>
      <p>Una breve serie di nuove sfide quindi, ma che sapranno mettere in crisi anche i giocatori più assidui. Se certi obiettivi sono facilmente raggiungibili da chiunque, come quello di ottenere 1000 di Scudo durante<b> Fortnite: l’incubo</b>, altri sono decisamente più ardui. Abbattere un avversario mentre si sta cavalcando un razzo, infatti, potrebbe ad esempio rivelarsi uno scoglio decisamente difficile da superare.</p>
      <p>Che ne pensate di queste notizie e dei nuovi obiettivi inseriti da <b>Epic Games</b> all’interno di <b>Fortnite</b>, sono di vostro gradimento? Avete già adocchiato qualche sfida particolarmente interessante? Fateci sapere che ne pensate direttamente nei commenti.</p>
      <blockquote>A breve è in arrivo un diverso pacchetto di contenuti aggiuntivi per <b>Fortnite</b>. Potete prenotarlo fin da ora <a href="https://toms.it/HS1g7">a questo indirizzo</a>!</blockquote>
    </article>
  </body>
</html>