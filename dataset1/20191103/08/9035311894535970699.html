<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/stoltenberg-hicbir-nato-uyesi-turkiye-kadar-saldiriya-ugramadi-turkiye-kadar-multeci-kabul"/>
    <meta property="og:site_name" content="euronews"/>
    <meta property="article:published_time" content="2019-11-03T08:16:55+00:00"/>
    <meta property="og:title" content="Stoltenberg: Hiçbir NATO üyesi Türkiye kadar saldırıya uğramadı"/>
    <meta property="og:description" content="NATO Genel Sekreteri Jens Stoltenberg Alman basınına yaptığı açıklamada &quot;Hiçbir müttefik Türkiye kadar Suriyeli sığınmacı almadı ve hiçbir NATO ülkesi Türkiye kadar terör saldırısı yaşamadı&quot; diye konuştu."/>
  </head>
  <body>
    <article>
      <h1>Stoltenberg: Hiçbir NATO üyesi Türkiye kadar saldırıya uğramadı</h1>
      <address><time datetime="2019-11-03T08:16:55+00:00">03 Nov 2019, 08:16</time> by <a rel="author">Kerem Congar</a></address>
      <p>NATO Genel Sekreteri Jens Stoltenberg Alman basınına yaptığı açıklamada "Hiçbir müttefik Türkiye kadar Suriyeli sığınmacı almadı ve hiçbir NATO ülkesi Türkiye kadar terör saldırısı yaşamadı" diye konuştu.</p>
      <p>Almanya'nın en çok satan gazetesi Bild am Sonntag'a konuşan Stoltenberg, Suriye'nin kuzeyinde şiddetin gerilemeye başladığını belirterek, bunun siyasi bir çözüm için çabaları da beraberinde getirebileceğini belirtti.</p>
      <p>Stoltenberg, ''Burada Türkiye'nin önemli bir müttefik olduğunu kabul etmek gerekir. IŞİD'e karşı mücadelede ve sözde hilafetin fiziksel olarak yıkılmasında Türkiye kararlı bir şekilde katkıda bulundu. Hiçbir müttefik Türkiye kadar Suriyeli sığınmacı almadı. Türkiye 3,6 milyon Suriyeliyi aldı ve hiçbir NATO ülkesi Türkiye kadar terör saldırısı yaşamadı'' ifadelerini kullandı.</p>
      <p>Jens Stoltenberg, tüm dünya ülkelerinin Suriye'deki şiddetin sona ermesi için sorumluluğunun bulunduğunu belirterek Suriye'ye asker gönderme kararı almanın kolay olmadığını NATO'nun, üye ülkelerin düşüncelerini açıkça ve ciddi bir şekilde paylaştığı bir forum olduğunu da sözlerine ekledi.</p>
      <ul>
        <li>
          <b>
            <a href="https://tr.euronews.com/2019/10/25/nato-savunma-bakanlar-zirvesi-turkiye-nin-suriye-operasyonu-hakkinda-gorus-ayriliklari-var">NATO Savunma Bakanları Zirvesi: "Türkiye'nin Suriye operasyonu hakkında görüş ayrılıkları var"</a>
          </b>
        </li>
        <li>
          <b>
            <a href="https://tr.euronews.com/2019/10/24/nato-zirvesi-nde-ana-gundem-turkiye-nin-bar-s-p-nar-harekat">NATO Zirvesi'nde ana gündem Türkiye'nin Barış Pınarı Harekatı</a>
          </b>
        </li>
        <li>
          <a href="https://tr.euronews.com/2019/10/24/alman-savunma-bakan-annegret-kramp-karrenbauer-turkiye-suriye-yi-ilhak-etti">
            <b>Alman Savunma Bakanı Annegret Kramp-Karrenbauer: Türkiye bir bölgeyi 'ilhak etti'</b>
          </a>
        </li>
      </ul>
    </article>
  </body>
</html>