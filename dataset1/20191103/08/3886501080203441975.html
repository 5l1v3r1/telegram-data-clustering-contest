<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118809-dzejn-fonda-provela-noc-u-zatvoru-posle-protesta?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-03T08:30:04+00:00"/>
    <meta property="og:title" content="Džejn Fonda provela noć u zatvoru posle protesta"/>
    <meta property="og:description" content="Glumica i aktivistkinja Džejn Fonda provela je noć u zatvoru posle četvrtog hapšenja u isto toliko nedelja demonstracija za borbu protiv klimatskih promena u kojima je učestvovala u Vašingtonu. Glumica koja ima 81 godinu, bila je medju više od 40 ljudi uhapšenih u petak dok su sedeli u atrijumu poslovne zgrade Senata.Portparol pokreta &quot;Požarna vežba petkom&quot; Ajra Arluk rekao je da je Fonda jedina od uhapšenih provela noć u zatvoru, prvi put tokom sadašnjih demonstracija, prenosi AP.Arluk je rekao da se ona juče popodne pojavila pred sudijom u Višem sudu i da je tada oslobodjena.Fonda je rekla da planira da bude uhapšena svakog petka dok se bude zalagala za smanjenje upotrebe fosilnih goriva štetnih za klimu.Ona je rekla u intervjuu za Bi-Bi-Si (BBC) da planira da protestuje svakog petka do januara i da traži da se preduzme neka akcija za sprečavanje klimatskih promena.Skup na kome su govornici govorili o raznim temama vezanim za klimu prethodio je iskazivanju gradjanske neposlušnosti u državnoj zgradi."/>
  </head>
  <body>
    <article>
      <h1>Džejn Fonda provela noć u zatvoru posle protesta</h1>
      <address>
        <time datetime="2019-11-03T08:30:04+00:00">03 Nov 2019, 08:30</time>
      </address>
      <slideshow>
        <figure>
          <img src="https://static.beta.rs/thumbs/0ba058b7.533x371.jpg"/>
        </figure>
        <figure>
          <img src="https://static.beta.rs/thumbs/0df840cb.539x371.jpg"/>
        </figure>
      </slideshow>
      <p>Glumica i aktivistkinja Džejn Fonda provela je noć u zatvoru posle četvrtog hapšenja u isto toliko nedelja demonstracija za borbu protiv klimatskih promena u kojima je učestvovala u Vašingtonu. <br/><br/>Glumica koja ima 81 godinu, bila je medju više od 40 ljudi uhapšenih u petak dok su sedeli u atrijumu poslovne zgrade Senata.<br/><br/>Portparol pokreta "Požarna vežba petkom" Ajra Arluk rekao je da je Fonda jedina od uhapšenih provela noć u zatvoru, prvi put tokom sadašnjih demonstracija, prenosi AP.<br/><br/>Arluk je rekao da se ona juče popodne pojavila pred sudijom u Višem sudu i da je tada oslobodjena.<br/><br/>Fonda je rekla da planira da bude uhapšena svakog petka dok se bude zalagala za smanjenje upotrebe fosilnih goriva štetnih za klimu.<br/><br/>Ona je rekla u intervjuu za Bi-Bi-Si (BBC) da planira da protestuje svakog petka do januara i da traži da se preduzme neka akcija za sprečavanje klimatskih promena.<br/><br/>Skup na kome su govornici govorili o raznim temama vezanim za klimu prethodio je iskazivanju gradjanske neposlušnosti u državnoj zgradi.</p>
    </article>
  </body>
</html>