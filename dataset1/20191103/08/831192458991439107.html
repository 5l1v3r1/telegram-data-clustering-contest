<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/eskase-vomva-deite-pote-epistrefei-to-mega-stis-othones-mas-olo-to-paraskinio-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-03T08:30:09+00:00"/>
    <meta property="og:title" content="Έσκασε βόμβα: Δείτε πότε επιστρέφει το Mega στις οθόνες μας! Όλο το παρασκήνιο… (Βίντεο)"/>
    <meta property="og:description" content="Οι εργαζόμενοι του Mega ανέβασαν στο Youtube ένα βίντεο με το οποίο ανακοινώνουν την επιστροφή του καναλιού στις οθόνες μας σε λίγες ημέρες! Ένα βίντεο σχετικό με την επιστροφή του Mega ανήρτησαν στο κανάλι τους στο"/>
  </head>
  <body>
    <article>
      <h1>Έσκασε βόμβα: Δείτε πότε επιστρέφει το Mega στις οθόνες μας! Όλο το παρασκήνιο… (Βίντεο)</h1>
      <address>
        <time datetime="2019-11-03T08:30:09+00:00">03 Nov 2019, 08:30</time>
      </address>
      <p>Οι εργαζόμενοι του Mega ανέβασαν στο Youtube ένα βίντεο με το οποίο ανακοινώνουν την επιστροφή του καναλιού στις οθόνες μας σε λίγες ημέρες!</p>
      <p>Ένα βίντεο σχετικό με την επιστροφή του Mega ανήρτησαν στο κανάλι τους στο Youtube οι πρώην εργαζόμενοι του σταθμού το μεσημέρι του Σαββάτου, το οποίο συνόδευσαν με μία ανακοίνωση.</p>
      <p>Οι πρώην εργαζόμενοι του MEGA αναφέρονται στο άνοιγμα του καναλιού το 1989, δηλαδή 30 χρόνια πριν, καθώς και στο μαύρο που “έπεσε” το 2018, ενώ δηλώνουν πως πρόκειται να εκπέμψει ξανά. Όπως δηλώνουν στην ανακοίνωσή τους, το Mega θα επιστρέψει στις οθόνες μας μέσω της εταιρείας ALTER EGO του Βαγγέλη Μαρινάκη, στον οποίον πωλήθηκε το όνομα και η ταινιοθήκη του καναλιού την Παρασκευή. Συγκεκριμένα, αναφέρουν πως, σύμφωνα με πηγές, το ONE CHANNEL δεν θα εκπέμψει ως ONE, αλλά ως Mega Channel στις 20 Νοεμβρίου. Φυσικά, μένει να δούμε αν οι πληροφορίες που μεταφέρουν θα επιβεβαιωθούν…</p>
      <p>Η ανακοίνωση των εργαζομένων του Mega</p>
      <p>Αναλυτικά η ανακοίνωσή τους στο Youtube:</p>
      <p>“Ήταν 20 Νοέμβρη 1989, όταν βγήκε στον αέρα το πρώτο ιδιωτικό κανάλι της χώρας. Το MEGA CHANNEL. Ακολούθησε η επιτυχία.</p>
      <p>Η ποιότητα, η ψυχαγωγία, η πρωτοπορία στην ελληνική τηλεόραση.</p>
      <p>Το 2012 άρχισαν τα οικονομικά προβλήματα και από το 2016 οι εργαζόμενοι άρχισαν να μένουν απλήρωτοι. Η κυβέρνηση ΣΥΡΙΖΑ – ΑΝΕΛ, είχε ξεκάθαρη θέση. Ήθελε να χτυπήσει την διαπλοκή που επί χρόνια χρησιμοποιούσε ως “διαφημηστήριο” και εντέλει τα κατάφερε το 2018 που ουσιαστικά εξαφάνισε το τηλεοπτικό σήμα του MEGA από την DIGEA και από τις συνδρομητικές πλατφόρμες. Το κανάλι ουσιαστικά, δεν έβαλε ποτέ λουκέτο, χάρη στους εργαζόμενους και στην πλούσια ταινιοθήκη του, που μέχρι και αυτή τη στιγμή κάνει live μετάδοση μέσω ίντερνετ.</p>
      <p>1η Νοέμβρη ήταν προγραμματισμένος ο διαγωνισμός για την πώληση του ονόματος του MEGA και της ταινιοθήκης του (Γενικό αρχείο, σειρές, τρέιλερ και άλλα) την οποία αγόρασε έναντι 33.999.999 ευρώ η εταιρία του Βαγγέλη Μαρινάκη, ALTER EGO με σκοπό να ενισχύσει το κανάλι του, ONE CHANNEL, το οποίο σύμφωνα με πηγές, δεν θα βγει ποτέ ως ONE, αλλά στις 20 Νοέμβρη θα εκπέμψει κατευθείαν ως MEGA CHANNEL, όπου είναι και τα γενέθλια του!”</p>
      <p>Δείτε το βίντεο στον λογαριασμό του MEGA:</p>
      <figure>
        <iframe src="https://www.youtube.com/embed/62oVWKskTSQ" width="696" height="392" data-service="Youtube" scrolling="no"/>
      </figure>
      <p>Διαγωνισμός Mega: Στην Alter Ego του Μαρινάκη η ταινιοθήκη και το σήμα<br/>Στην Alter Ego του Βαγγέλη Μαρινάκη, αντί 33.999.999 ευρώ, πέρασαν η ταινιοθήκη και το σήμα του Mega Channel. H εταιρεία Alter Ego του Βαγγέλη Μαρινάκη κατέθεσε την υψηλότερη προσφορά, ύψους 33,999,999 εκατ. ευρώ. Η δεύτερη πρόταση ήταν 33 εκατ. ευρώ. Στη διαδικασία του πλειστηριασμού συμμετείχαν δύο εταιρείες. H Alter Ego του Βαγγέλη Μαρινάκη και μια δεύτερη που αποτελούσε κοινοπραξία των τηλεοπτικών σταθμών Star – Alpha (Βαρδινογιάννης), ΑΝΤ1 – «Μακεδονία» (Κυριακού) και Open (Σαββίδης).</p>
      <p>Διαγωνισμός για τα ακίνητα του Mega<br/>Να σημειωθεί ότι σήμερα έγιναν δύο διαγωνισμοί, για τους οποίους οι ενδιαφερόμενοι έστειλα τις δεσμευτικές τους προτάσεις. Ο ένας για την «Ομάδα Ενεργητικού Α’», που είναι η ακίνητη περιουσία του Mega. Μέσω αυτού πωλήθηκαν τρία ακίνητα στο Μαρούσι καθώς και ένα ακίνητο στην Κρήτη. Για τα ακίνητα του καναλιού υπήρξαν δύο προσφορές: 384.000 ευρώ από την ΤΕΡΝΑ και 500.000 ευρώ από την κοινοπραξία ΩΘΗΣΗ.</p>
      <p>Η ταινιοθήκη και το σήμα του Mega στον Βαγγέλη Μαρινάκη<br/>Ο δεύτερος διαγωνισμός έγινε για την «Ομάδα Ενεργητικού Β’», η οποία περιλαμβάνει την ταινιοθήκη του Mega, το σήμα του σταθμού, τους τίτλους που έχει κατοχυρώσει, το αρχείο ειδήσεων, τα μηχανήματα και τα χρέη του καναλιού. Ουσιαστικά με τον δεύτερο διαγωνισμό βγήκε στο σφυρί η πνευματική ιδιοκτησία όσων παρήγαγε ο ιδιωτικός σταθμός στην 25ετή πορεία του. Ετσι, στον κ. Μαρινάκη περνούν η ταινιοθήκη και τα σήματα (τόσο του καναλιού όσο και εκπομπών). Επίσης, εντάσσονται οι συμμετοχές της Τηλέτυπος σε άλλες εταιρείες, οι οποίες δεν είναι λίγες αλλά οι περισσότερες είναι ενεχυριασμένες, κατασχεμένες και γενικώς μη εισπράξιμες απαιτήσεις από πελάτες, ο μηχανολογικός εξοπλισμός, τα μεταφορικά μέσα, τα έπιπλα και τα αποθέματα.</p>
      <p>Τα ακίνητα που πέρασαν στα χέρια του Β. Μαρινάκη<br/>Τα ακίνητα που συμπεριελήφθησαν στον πρώτο διαγωνισμό είναι:</p>
      <p>1 αγρός με ελαιόδεντρα και λοιπά οπωροφόρα δέντρα, άρτιος και οικοδομήσιμος, στη θέση ΣΩΡΟΤΖΙΚΟΣ της Κτηματικής Περιφέρειας του Δήμου Αμαρουσίου, εκτός σχεδίου πόλεως. Η έκταση του είναι 6.678,41 τ.μ.<br/>1 αγροτεμάχιο στη θέση ΣΩΡΟΣ Αμαρουσίου, εκτός σχεδίου πόλεως και εκτός ζώνης, 2.096 τ.μ.<br/>1 αγροτεμάχιο στη θέση ΣΩΡΟΣ ή ΜΕΛΙΣΣΙΑ Αμαρουσίου εκτός σχεδίου πόλεως και εντός ζώνης, έκτασης 1.231,92 τ.μ.<br/>1 αγροτεμάχιο στη θέση ΣΩΡΟΣ ή ΜΕΛΙΣΣΙΑ εκτός σχεδίου και εκτός ζώνης, έκτασης 8.677 τ.μ.<br/>Επίσης, η ειδική διαχειρίστρια επισημαίνει ότι υπάρχει δικαστική διεκδίκηση της Τηλέτυπος από το Δημόσιο αγροτεμαχίου 1.648 τ.μ. που είχε κατασχεθεί το 2012. Στην περίπτωση δικαίωσής της το ακίνητο θα περάσει στον πλειοδότη. Εάν πάλι μέχρι την υπογραφή της μεταβίβασης δεν έχει τελεσιδικήσει δικαστικά, τότε θα περάσει στον πλειοδότη το δικαίωμα του ακινήτου.</p>
      <p>Η ταινιοθήκη και το σήμα του Mega﻿<br/>Στον δεύτερο διαγωνισμό συμπεριελήφθησαν:</p>
      <p>Η ταινιοθήκη, η οποία με τη σειρά της περιλαμβάνει: α) γενικό αρχείο, β) ενημερωτικό αρχείο (εκπομπές ενημερωτικού – ψυχαγωγικού περιεχομένου), γ) τηλεπαιχνίδια, δ) μονόλεπτα γενικού περιεχομένου, ε) μυθοπλασία με σενάριο (ελληνικές σειρές), και στ) αθλητικές εκπομπές και επιλεγμένες αθλητικές διοργανώσεις (αγώνες). Επιπρόσθετα όλο το ειδησεογραφικό και αθλητικό αρχείο (δελτία, ρεπορτάζ, στιγμιότυπα αγώνων και διοργανώσεων)<br/>Τα σήματα. Αυτά αφορούν τόσο το ίδιο το κανάλι και τις λειτουργίες του όσο και διάφορες εκπομπές. Μαζί με τα σήματα μεταβιβάζεται ο διαδικτυακός ιστότοπος MEGATV.com καθώς και όλοι οι λογαριασμοί κοινωνικής δικτύωσης.<br/>Μηχανήματα – Μηχανολογικός Εξοπλισμός, όπως προέκυψε από φυσική απογραφή που διενήργησε η ειδική διαχειρίστρια στις 30 Ιουνίου 2019 στις εγκαταστάσεις της ΤΗΛΕΤΥΠΟΣ ΑΕ. Στην ομάδα αυτή εντάσσονται και οι αναμεταδότες σήματος ανά την Επικράτεια, για τους οποίους ωστόσο δεν έχει γίνει φυσική απογραφή.<br/>Μεταφορικά μέσα. Γι’ αυτά μάλιστα δίδεται η δυνατότητα αυτοψίας και ελέγχου από τους υποψήφιους πλειοδότες αφού πρώτα γίνει η απαραίτητη συνεννόηση.<br/>Έπιπλα και Λοιπός Εξοπλισμός.<br/>Συμμετοχές σε συνδεδεμένες και συγγενείς επιχειρήσεις. Πρόκειται για τις: α) ΤΗΛΕΤΥΠΟΣ ΥΠΗΡΕΣΙΕΣ Ltd με έδρα την Κύπρο. Το ποσοστό συμμετοχής είναι 100% και το μετοχικό κεφάλαιο 1.026.000 ευρώ. β) DIGEA, με ποσοστό συμμετοχής 12,3% και μετοχικό κεφάλαιο 82.763 ευρώ. γ) ΟΡΓΑΝΙΣΜΟΣ ΣΥΛΛΟΓΙΚΗΣ ΔΙΑΧΕΡΙΣΗΣ ΚΑΙ ΠΡΟΣΤΑΣΙΑΣ ΣΥΓΓΕΝΙΚΩΝ ΔΙΚΑΙΩΜΑΤΩΝ – ΤΗΛΕΟΠΤΙΚΑ ΔΙΚΑΙΩΜΑΤΑ ΑΕ με ποσοστό συμμετοχής 1% και μετοχικό κεφάλαιο 180 ευρώ.<br/>Απαιτήσεις από πελάτες. Αυτές προσεγγίζουν τα 35 εκατ. ευρώ, όπως προκύπτει από τα λογιστικά βιβλία της εταιρείας με ημερομηνία 30 Ιουνίου 2019. Αξιοσημείωτο επίσης είναι το γεγονός ότι η πλειοψηφία των απαιτήσεων δεν μπορούν να εισπραχθούν, όπως ομολογεί η ειδική διαχερίστρια εταιρεία. Συγκεκριμένα το υπόλοιπο απαιτήσεων είναι 34.937.607,92. Επί αυτών η εταιρεία είχε δημιουργήσει στις 31.12.2014 πρόβλεψη ύψους 6.525.414,43 ευρώ.<br/>Το ανοιχτό υπόλοιπο αναλύεται ως εξής:</p>
      <p>2.200.825,59 ευρώ εκχωρημένες απαιτήσεις (μη εισπράξιμο)<br/>11.401.907,80 ευρώ ενεχυριασμένες απαιτήσεις (μη εισπράξιμο)<br/>15.201.626,59 ευρώ κατασχεμένες απαιτήσεις (μη εισπράξιμο)<br/>1.923.298,67 ευρώ επισφαλούς εισπράξεως (μη εισπράξιμο)<br/>3.822.705,99 ευρώ είναι ακίνητο άνω των 24 μηνών (μη εισπράξιμο)<br/>327.243,28 ευρώ από ανοιχτά υπόλοιπα πελατών<br/>Επιπρόσθετα υπάρχουν α) επιταγές εισπρακτέες ύψους 32.303,46 ευρώ με ημερομηνία λήξης 9/2018 και 10/2018, β) χρεωστικά υπόλοιπα προμηθευτών και πιστωτών ύψους 33.732,42 ευρώ, εκ των οποίων 30.102,83 είναι ακίνητο άνω των 36 μηνών, γ) λοιποί χρεώστες ύψους 35.856,84 ευρώ εκ των οποίων 24.262,00 ευρώ αποτελεί επισφαλές υπόλοιπο, δ) απαιτήσεις απ’ το ελληνικό Δημόσιο ύψους 677,47 ευρώ από παρακρατούμενους φόρους, ε) δοθείσες εγγυήσεις (ΔΕΗ, ενοίκια – κοινόχρηστα, HERTZ, EBU, CPI) ύψους 349.214,29 ευρώ, στ) απαιτήσεις απ’ το προσωπικό ύψους 645 ευρώ.</p>
      <p>Σημειώνεται πάντως ότι 250.000 ευρώ απ’ τις απαιτήσεις δηλώνει η διαχειρίστρια πως θα μπορούσε να χρησιμοποιήσει έως ότου υπογραφεί η μεταβίβαση και ο πλειοδότης δεν μπορεί να έχει αξίωση επί του συγκεκριμένου ποσού. Ο τελευταίος ωστόσο μπορεί να λάβει και μη λογιστικοποιημένες απαιτήσεις στην περίπτωση δικαστικής δικαίωσης κατά του ΟΤΕ για το διάστημα απ’ το 2016 ως το 2018 που μεταδιδόταν το MEGA CHANNEL απ’ την πλατφόρμα του χωρίς να υπάρχει προηγουμένως συμφωνία.</p>
      <h3>Σχετικά</h3>
    </article>
  </body>
</html>