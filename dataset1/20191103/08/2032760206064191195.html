<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88533"/>
    <meta property="og:site_name" content="Denník politika"/>
    <meta property="article:published_time" content="2019-11-03T08:35:04+00:00"/>
    <meta property="og:title" content="Do USA sa dostane menej utečencov, Trump znížil limit len na niekoľko tisíc"/>
    <meta property="og:description" content="3.11.2019 (Webnoviny.sk) – Americký prezident Donald Trump v sobotu podpísal dekrét, ktorým znížil strop na počet prijatých utečencov vo fiškálnom roku 2020 na 18-tisíc. Ide o najnižšie číslo od roku 1980, kedy USA zaviedli súčasný program riadeného prijímania utečencov."/>
  </head>
  <body>
    <article>
      <h1>Do USA sa dostane menej utečencov, Trump znížil limit len na niekoľko tisíc</h1>
      <address><time datetime="2019-11-03T08:35:04+00:00">03 Nov 2019, 08:35</time> by <a rel="author">Webnoviny</a></address>
      <p>3.11.2019 (Webnoviny.sk) – Americký prezident Donald Trump v sobotu podpísal dekrét, ktorým znížil strop na počet prijatých utečencov vo fiškálnom roku 2020 na 18-tisíc. Ide o najnižšie číslo od roku 1980, kedy USA zaviedli súčasný program riadeného prijímania utečencov.</p>
      <p>Pre porovnanie, v poslednom roku administratívy Trumpovho predchodcu Baracka Obamu bol strop na počet prijatých utečencov 85-tisíc. Trump po nástupe do úradu najprv stanovil limit pre utečencov pre rok 2017 na 50-tisíc, ďalší rok ho znížil na 45-tisíc a tento rok to bolo už len 30-tisíc.</p>
      <p>K ďalšiemu obmedzeniu sa v sobotu vyjadril aj americký minister zahraničných vecí Mike Pompeo, ktorý sa ho snažil vysvetľovať aj tým, že prijímanie utečencov na pobyt v USA <i>„je len jedným z aspektov humanitárnych imigračných snáh USA“,</i> pričom tými ostatnými sú podľa neho snaha nájsť diplomatické riešenie zahraničných konfliktov a tiež humanitárna pomoc.</p>
      <p>Viac k témam: <a href="https://www.webnoviny.sk/tag/americky-prezident/"><u>americký prezident</u></a>, <a href="https://www.webnoviny.sk/tag/utecenci/"><u>utečenci</u></a><br/>Zdroj: Webnoviny.sk – <a href="https://www.webnoviny.sk/do-usa-sa-dostane-menej-utecencov-trump-znizil-limit-len-na-niekolko-tisic/"><u>Do USA sa dostane menej utečencov, Trump znížil limit len na niekoľko tisíc</u></a> © SITA Všetky práva vyhradené.</p>
    </article>
  </body>
</html>