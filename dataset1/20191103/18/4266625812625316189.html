<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/na_mykolaivshchyni_zaareshtuvaly_chotyroh_zlochyntsiv_kryminalnogo_1682685"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T18:17:00+00:00"/>
    <meta property="og:title" content="На Миколаївщині заарештували чотирьох злочинців кримінального угрупування"/>
    <meta property="og:description" content="Суд у Миколаєві заарештував чотирьох членів озброєного злочинного угрупування без можливості внесення застави."/>
  </head>
  <body>
    <article>
      <h1>На Миколаївщині заарештували чотирьох злочинців кримінального угрупування</h1>
      <address>
        <time datetime="2019-11-03T18:17:00+00:00">03 Nov 2019, 18:17</time>
      </address>
      <p>
        <b>Суд у Миколаєві заарештував чотирьох членів озброєного злочинного угрупування без можливості внесення застави.</b>
      </p>
      <p>Про це повідомила пресслужба<b> </b><a href="https://mk.npu.gov.ua/news/novini/na-mikolajivshhini-za-skojennya-ryadu-tyazhkix-zlochiniv-policziya-zi-speczpriznachenczyami-ta-sbu-zatrimali-ozbrojene-ugrupuvannya-zlovmisnikiv-z-kriminalnim-minulim/">поліції Миколаївської області</a>.</p>
      <p>«Сьогодні, 3 листопада, слідчий суддя Центрального районного суду міста Миколаїв задовольнила клопотання слідчого про застосування запобіжного заходу у вигляді тримання під вартою строком на 60 діб без права внесення застави відносно ще двох підозрюваних у скоєнні ряду тяжких злочинів членів злочинного угрупування, затриманих правоохоронцями у ході проведення масштабної операції 1 листопада», – йдеться у повідомленні.</p>
      <p>Зазначають, що того ж дня слідчі затримали чотирьох фігурантів у порядку ст. 208 КПК України та за процесуального керівництва обласної прокуратури повідомили про підозру у скоєнні ряду тяжких злочинів: ч. 3 ст. 289 «Незаконне заволодіння транспортним засобом», ч. 1 ст. 147 «Захоплення заручників», ч. 2 ст. 146 «Незаконне позбавлення волі або викрадення людини», ч. 1 ст. 126 «Побої і мордування», ч. 1 ст. 357 «Викрадення, привласнення, вимагання документів, штампів, печаток, заволодіння ними шляхом шахрайства чи зловживання службовим становищем або їх пошкодження».</p>
      <p>2 листопада Центральний районний суд міста Миколаїв обрав міру запобіжного заходу у вигляді тримання під вартою строком на 60 діб без можливості внесення застави відносно ватажка ОЗУ та його 25-річного спільника, а сьогодні, 3 листопада, заарештував ще двох членів угрупування, 41-го та 47-ми річних мешканців м. Вознесенськ, також без права внесення застави. Слідство триває.</p>
      <p><a href="https://zik.ua/news/2019/11/03/na_kyivshchyni_politsiya_zatrymala_zlochyntsiv_yaki_vbyly_litnyu_zhinku_1682651">Нагадаємо</a>, на Київщині поліція затримала злочинців, які вбили літню жінку.</p>
      <related>
        <h4>читайте також</h4>
        <a href="https://zik.ua/news/2019/10/04/na_mykolaivshchyni_vyhovatelka_zakleyuvala_roty_dityam_skotchem_1660893"/>
        <a href="https://zik.ua/news/2019/08/07/politseyskyy_shtuchno_stvoryv_dokazy_skoiennya_zlochynu_nevynuvatoyu_osoboyu__1621335"/>
        <a href="https://zik.ua/news/2019/04/28/na_mykolaivshchyni_u_sebe_vdoma_pidirvavsya_viyskovosluzhbovets_1562031"/>
        <a href="https://zik.ua/news/2019/01/10/u_mykolaievi_zatrymaly_politseyskogo_ta_spilnykiv_yaki_kraly_palyvo_z_1485669"/>
      </related>
    </article>
  </body>
</html>