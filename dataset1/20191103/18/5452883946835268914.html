<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/maltempo-irpinia-3-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-03T18:29:00+00:00"/>
    <meta property="og:title" content="Irpinia in ginocchio per il maltempo, gli interventi dei vigili del fuoco"/>
    <meta property="og:description" content="L'intera Irpinia, oggi 3 novembre, è stata oggetto di una perturbazione a carattere temporalesco, che ha creato non pochi disagi"/>
  </head>
  <body>
    <article>
      <h1>Irpinia in ginocchio per il maltempo, gli interventi dei vigili del fuoco</h1>
      <h2>L'intera Irpinia, oggi 3 novembre, è stata oggetto di una perturbazione a carattere temporalesco, che ha creato non pochi disagi</h2>
      <address><time datetime="2019-11-03T18:29:00+00:00">03 Nov 2019, 18:29</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/3678773328545/74814550_459942648213947_7145497220173791232_n-2.mp4"/>
      </figure>
      <p>L'intera Irpinia, oggi 3 novembre, è stata oggetto di una perturbazione a carattere temporalesco, che ha creato non pochi disagi. La sala operativa del Comando dei vigili del fuoco di Avellino, è tempestata da decine di richieste di soccorso per allagamenti, infiltrazioni d'acqua e tanti alberi caduti sulla carreggiata i quali in molti casi ostruiscono la circolazione. Le squadre della sede centrale e di tutte le sedi distaccate lavorano ininterrottamente per far fronte alle chiamate che arrivano al 115. Le zone maggiormente colpite, sono Forino con la frazione Celzi, con allagamenti diffusi e in alcuni casi persone bloccate nelle loro abitazioni. Il Montorese, la zona di Cervinara e San Martino Valle Caudina, come Monteforte Irpino, Mercogliano, ma anche Avellino, sono interessate da molteplici allagamenti. A dare man forte al Comando Irpino anche i vigili del fuoco dalla Puglia. Si lavora ancora senza sosta per far fronte alle tante richieste che ancora giungono presso la sala operativa.</p>
    </article>
  </body>
</html>