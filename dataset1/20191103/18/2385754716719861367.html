<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595547/ratsistiki-epithesi-ston-mpaloteli-o-opoios-efyge-apo-to-gipedo-vid"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T18:02:00+00:00"/>
    <meta property="og:title" content="Ρατσιστική επίθεση στον Μπαλοτέλι, ο οποίος έφυγε από το γήπεδο! (vid)"/>
    <meta property="og:description" content="Στο 55ο λεπτό ο Μάριο Μπαλοτέλι σταμάτησε να παίζει, κλώτσησε την μπάλα στην εξέδρα και έφυγε από τον αγωνιστικό χώρο, λόγω ρατσιστικών κραυγών.   Τ..."/>
  </head>
  <body>
    <article>
      <h1>Ρατσιστική επίθεση στον Μπαλοτέλι, ο οποίος έφυγε από το γήπεδο! (vid)</h1>
      <address><time datetime="2019-11-03T18:02:00+00:00">03 Nov 2019, 18:02</time> by <a rel="author">SigmaliveSportime</a></address>
      <p><b>Στο 55ο λεπτό ο Μάριο Μπαλοτέλι σταμάτησε να παίζει, κλώτσησε την μπάλα στην εξέδρα και έφυγε από τον αγωνιστικό χώρο, λόγω ρατσιστικών κραυγών.<br/></b> <br/>Το θέμα του ρατσισμού απασχολεί σοβαρά το ιταλικό ποδόσφαιρο (θεωρητικά τουλάχιστον) και ακόμη ένα επεισόδιο ήρθε στο Bentegodi της Βερόνα. Εκεί, στο 55ο λεπτό της αναμέτρησης με την Μπρέσια, οπαδοί της Ελλάς απευθύνθηκαν με ρατσιστικές κραυγές στον Μπαλοτέλι, ο οποίος αντέδρασε άμεσα: Σταμάτησε να παίζει, κλώτσησε με νεύρα την μπάλα στην εξέδρα και έφυγε από τον αγωνιστικό χώρο! <br/> <br/>Aρχικά, ο διαιτητής έδειξε κίτρινη κάρτα αλλά όταν κατάλαβε τι έγινε την ακύρωσε, όπως ακύρωσε τελικά και ο Μπαλοτέλι την απόφασή του να εγκαταλείψει το ματς, αφού πείστηκε από τους συμπαίκτες του να επιστρέψει στον αγωνιστικό χώρο.<br/> <br/> <br/> <br/> </p>
      <figure>
        <iframe src="https://www.youtube.com/embed/9y9ZMJbPI0g" width="697" height="392" data-service="Youtube" scrolling="no"/>
      </figure>
    </article>
  </body>
</html>