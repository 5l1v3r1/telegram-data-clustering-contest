<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76156-Slovenky-pozovali-na-Vystave-nahych-zien-niektori-muzi-to-s-dotykmi-prehanali-To-najlepsie-z-Refresheru"/>
    <meta property="og:site_name" content="REFRESHER"/>
    <meta property="article:published_time" content="2019-11-03T18:09:00+00:00"/>
    <meta property="og:title" content="Slovenky pózovali na Výstave nahých žien, niektorí muži to s dotykmi preháňali (To najlepšie z Refresheru)"/>
    <meta property="og:description" content="Vychutnaj si výber rozhovorov, analýz a reportáží z uplynulého týždňa."/>
  </head>
  <body>
    <article>
      <h1>Slovenky pózovali na Výstave nahých žien, niektorí muži to s dotykmi preháňali (To najlepšie z Refresheru)</h1>
      <address><time datetime="2019-11-03T18:09:00+00:00">03 Nov 2019, 18:09</time> by <a rel="author">Viktor Kniš</a></address>
      <p>
        <b>Vychutnaj si výber rozhovorov, analýz a reportáží z uplynulého týždňa.</b>
      </p>
      <p> Možno sa k tebe dostali záznamy z bratislavskej predajne <b>IKEA</b>, kde pobehovali prevažne mladí ľudia, ktorí vo veľkom nakupovali koberce, nástenné hodiny aj kufríky s príslušenstvom pre kutilov. Nejde o žiadnu náhodu, švédsky predajca nábytku sa spojil so známym dizajnérom <b>Virgilom Ablohom</b> na spoločnej kolekcii. My sme boli pri spustení predaja, a tak sa dozvieš, ako to tam vyzeralo a koľko majitelia na úlovkoch zarobia. </p>
      <p>Okrem toho sme navštívili aj <b>Výstavu nahých žien</b>, a tak sa dozvieš, o čo vlastne ide, prečo organizátori pred rokmi udalosť ukončovali s trestným oznámením a aké sú pocity samotných hlavných aktérok, ktoré svoje telá vystavovali ako exponáty. </p>
      <p>Pripravili sme si pre teba aj rozhovory, zborili niekoľko medicínskych mýtov a našli odpoveď na to, prečo chodia ženy zo zahraničia podstupovať plastické operácie na Slovensko. Okrem toho sa dozvieš, kde v súčasnosti v hlavnom meste môžeš očakávať najlepšie služby barberov. </p>
      <h3>Slovenky pózovali na Výstave nahých žien</h3>
      <p>Do Bratislavy sa vrátila Výstava nahých žien, ktorá, podľa organizátora, oslavuje prirodzenú nahotu a krásu ženského tela. Na výstave sa dobrovoľne zúčastnilo niekoľko žien, ktoré v rôznych polohách a na rôznych rekvizitách vystavovali na obdiv svoje telo. Jednou z nich bola aj 25-ročná Linda, ktorá si zvolila byť dotykovou modelkou a vystriedala všetky rekvizity, na ktorých ukázala aj tie najintímnejšie partie.</p>
      <p>V našom rozhovore sa dozvieš, prečo sa Linda rozhodla pózovať nahá, prečo jej nevadili dotyky od cudzích ľudí, pri akých typoch ľudí sa cítila najviac nepríjemne a prečo niekomu zakázala, aby sa k nej priblížil. Prezradila, či jej neprekážalo, že ľudia môžu fotografovať jej intímne partie a prečo výstava na moment vyzerala ako pornofilm.</p>
      <related>
        <a href="https://refresher.sk/70665-Modelky-sa-navzajom-uspokojovali-niektori-muzi-to-s-dotykmi-prehnali-Linda-prezradila-ake-bolo-pozovanie-na-Vystave-nahych-zien"/>
      </related>
      <h3>Ako vyzeral predaj kolekcie Virgila Abloha v bratislavskej IKEA?</h3>
      <p>Na release kolekcie MARKERAD od návrhára Virgila Abloha čakal celý svet už niekoľko rokov. Nábytkársky gigant IKEA mal totiž možnosť vytvoriť unikátnu kolekciu bytových doplnkov s najpopulárnejším módnym návrhárom súčasnosti. </p>
      <p>Ako prebiehalo spustenie predaja, koľko ľudí čakalo od rána pred budovou IKEA a komu sa podarilo kúpiť vytúžené bytové doplnky sa tak dozvieš z našej reportáže. Povieme si aj to, ako zákazníci prežili tlačenicu a čo urobili ochrankári s jedným, ktorému prišlo nevoľno, čo všetko si kúpili prví šťastlivci a čo s kúpenými jedinečnými kúskami chcú ich noví majitelia urobiť.</p>
      <related>
        <a href="https://refresher.sk/76142-Ludia-sa-tlacili-sacali-ini-sa-povracali-alebo-ich-zhodili-Ako-vyzeral-predaj-kolekcie-Virgila-Abloha-v-bratislavskej-IKEA"/>
      </related>
      <h3>Aký bol mafiánsky gang Sátorovcov? </h3>
      <p>V počte vrážd sa mohli pretekať len s najbrutálnejšími organizovanými zločineckými skupinami na Slovensku, svojho účtovníka pomleli v mlynčeku na mäso a kolegu zabitého pri prestrelke hodili do jamy k zavraždenému utajenému svedkovi Bélovi Écsimu. Mafiáni z Dunajskej Stredy sa neštítili ničoho a na konci ich éry dokonca odstránili aj svojho šéfa. Taký bol gang Sátorovcov. </p>
      <p>V článku si prečítaš, ako zabili desiatich členov konkurenčnej skupiny aj ako sa Sátor dostal k moci, ako sa mafián Kádar správal pod vplyvom drog, keď mačetou mužovi odsekol ucho a prečo Sátorovci svojho spolupracovníka pomleli v mlynčeku na mäso. Pozreli sme sa na to, ako zavraždili, s pomocou policajta, a kto bol zločinec prezývaný Hrobár, ktorý svoju manželku predhodil levici.</p>
      <related>
        <a href="https://refresher.sk/70551-Satorovci-boli-brutalni-clena-gangu-popravili-pri-moceni-rozrezali-ho-a-telo-pomleli-v-mlynceku-na-maso"/>
      </related>
      <h3>Toto sú najdrahšie resell kúsky v histórii módy</h3>
      <p>Reselling je v skratke pomerne jednoduchý biznis fungujúci na systéme dopyt/ponuka. Ak sa teda do predaja dostane určité vyhotovenie tenisiek, ktoré sú práve populárne, je dosť pravdepodobné, že kvôli vysokému záujmu na ne budú ľudia čakať v radoch aj niekoľko hodín. Tí šťastlivci, ktorým sa daný pár podarí kúpiť a nebudú tenisky nosiť, budú chcieť zo svojho úspechu vyťažiť maximum a ponúknu ho následne na predaj za vyššiu cenu.</p>
      <p>V našom zhrnutí sa dozvieš, či máš vo svojej skrini kúsky hodné tisícok eur, prečo sa vybrané kúsky oblečenia resellujú za tisíce eur a na ktorých teniskách zarobili historicky reselleri najviac. Pozreli sme sa na to, aké faktory majú vplyv na rast hodnoty oblečenia a prečo sa obrovské sumy platia za tenisky, ktoré nikdy neboli na trhu.</p>
      <related>
        <a href="https://refresher.sk/70251-Tenisky-za-stvrt-miliona-alebo-oblecenie-v-hodnote-luxusneho-auta-Toto-su-najdrahsie-resell-kusky-v-historii-mody"/>
      </related>
      <h3>Väzni z Leopoldova</h3>
      <p>V januári 1990 sa vtedajší prezident Českej a Slovenskej federatívnej republiky (ČSFR) Václav Havel rozhodol udeliť väzňom pomerne širokú amnestiu. Po slobode ale, okrem trestancov odsúdených na niekoľko rokov, túžili aj nebezpeční vrahovia, sexuálni delikventi či lúpežníci, ktorých boli vo väznici v Leopoldove stovky.</p>
      <p>Keď však väzni zistili, že sa na nich amnestie nevzťahujú, rozpútali v priestoroch väznice horiace peklo pri ktorom zničili majetok za desiatky miliónov vtedajších korún a takmer zaživa upálili ďalších 150 spoluväzňov.</p>
      <p>V článku sa dozvieš, ako vyzeral zásah špeciálnych jednotiek, aké tresty čakali vzbúrencov, čím všetkým sa väzni vyzbrojili a ako prebiehal ich odpor a akých kriminálnikov dostali na slobodu amnestie Václava Havla.</p>
      <related>
        <a href="https://refresher.sk/70662-Vazni-z-Leopoldova-mali-macety-a-sekery-Pri-zasahu-vyzliekli-trestancov-donaha"/>
      </related>
      <h3>Vyskúšali sme 5 najlepších barbershopov v Bratislave</h3>
      <p>Keďže za posledné roky sme mohli pozorovať výrazný nárast barberov aj v našich končinách, rozhodli sme sa, že vyberieme 5 najlepších, najhodnotenejších a najznámejších barbershopov v Bratislave, vyskúšame ich služby, porovnáme prístup a v neposlednom rade ich ohodnotíme.</p>
      <p>V reportáži uvidíš, ako jedného z našich redaktorov ostrihali v každom z vybraných barbershopov, dozvieš sa, koľko to stálo, ako dlho to celé trvalo a taktiež sme zhodnotili prístup barbera. Taktiež budeš mať možnosť prečítať si čosi viac o samotných prevádzkach, ktoré ponúkajú aj zaujímavé špeciálne služby. </p>
      <related>
        <a href="https://refresher.sk/70527-Ktory-strih-stoji-999-a-kde-holia-raperov-za-storku-Vyskusali-sme-5-najlepsich-barbershopov-v-Bratislave"/>
      </related>
      <h3>Rozhovor s umelkyňou Koki</h3>
      <p>Make-up artistka a fotografka Koki je jednou z najpopulárnejších umelkýň vo svojom odbore. Už teraz ju sleduje stále rozšírujúca sa základňa fanúšikov na Instagrame, ktorých je už viac ako 44-tisíc. Jej práca sa dá rozpoznať veľmi ľahko a líči napríklad aj slovenskú speváčku Daru Rolins alebo českú moderátorku Emmu Smetanu. </p>
      <p>Okrem vizuálneho umenia koketuje aj s herectvom a v budúcnosti by si chcela vyskúšať aj pôsobenie v hudobnom priemysle. My sme spoločne s Koki spáchali fotenie, o ktoré sa postaral Filip Poreba, pridávame aj sprievodný rozhovor, v ktorom sa dozvieš, ako sa vyrovnáva so slávou, prečo často strieda farbu vlasov, koho považuje za najatraktívnejšieho Čecha a čo si myslí o nahote. </p>
      <related>
        <a href="https://refresher.sk/70520-Koki-Ako-mala-som-snivala-o-slave-prvykrat-som-si-zafarbila-hlavu-v-12-rokoch-Rozhovor"/>
      </related>
      <h3>Najväčšie medicínske mýty, ktorým veria Slováci</h3>
      <p>Proti medicínskym hoaxom už roky bojuje skupina medikov a lekárov, ktorí si hovoria Lovci šarlatánov. Tím 12 lekárov a špecialistov vedie MUDr. Roland Oravský. Sú z rôznych odvetví, venujú sa imunológii, epidemiológii, nutričnej terapii, farmácii či psychológii. Pracujú na Slovensku, v Česku, Nemecku, Veľkej Británii či USA. Začalo to malou stránkou na Facebooku, neskôr pribudli blogy, prednášky a diskusie.</p>
      <p>V našom článku sa dozvieš, ako odborníci zbúrali mýty, ktoré sa spájajú napríklad s užívaním homeopatík, pitím Sava, prekyslením organizmu a vyhýbaniu sa očkovaniam. </p>
      <related>
        <a href="https://refresher.sk/70445-Piju-bielidlo-nevedia-poriadne-podat-prvu-pomoc-a-beru-homeopatika-Toto-su-najvacsie-medicinske-myty-ktorym-veria-Slovaci"/>
      </related>
      <h3>Rozhovor s Pil Cm</h3>
      <p>Po dvojročnej pauze sa vrátil, aby vydal svoj najúspešnejší album, ktorý za prvých 12 hodín predpredaja zaznamenal platinovú platňu. Predtým sa Pil C bez avíza odmlčal, v našom rozhovore sa dozvieš, čo bolo dôvodom a aká situácia mlčanie prerušila. Porozprával nám, kde sú podľa neho hranice rapovania o politike, aj ktorý domáci interpret si od neho vypýtal peniaze za slohu na novom albume.</p>
      <p>Prebrali sme všetko dôležité v súvislosti s novým albumom, konflitky z minulosti a aktuálne dianie na scéne. Pil C nám taktiež prerozprával svoju verziu príbehu, prečo sa nakoniec neobjavil na Egovej skladbe Flexim ako Gott. Svoju slohu síce nahral za necelý deň, no keď člen Kontrafaktu zverejnil cover, jeho meno tam nefigurovalo. </p>
      <related>
        <a href="https://refresher.sk/76148-Pil-C-Chvilu-sa-zdalo-ze-s-rapom-nadobro-skoncim-rozok-s-kecupom-a-syrom-z-mikrovlnky-budem-jest-stale-Rozhovor"/>
      </related>
      <h3>Ako je možné, že na slovenských plastických operáciách ušetria cudzinky tisíce eur</h3>
      <p>Začiatkom minulého roka prišli redaktorky týždenníka Trend na to, že kliniku plastickej chirurgie v štátnej Univerzitnej nemocnici Louisa Pasteura v Košiciach, využívala súkromná agentúra na plastické operácie zahraničných klientiek. Predovšetkým Angličanky, platili tisíce Eur na ruku, bez dokladu. Využívali sa priestory štátnej nemocnice, prakticky zadarmo. Dvoch priamo zodpovedných lekárov dnes už stíha polícia. Škoda štátu je podľa vyšetrovateľa viac ako 200 tisíc eur.</p>
      <p>Povieme si, čo je to medicínska turistika a ako funguje, ako v štátnej nemocnici operovali načierno a koho za to obvinila NAKA, ktorá agentúra vymyslela lukratívny biznis s anglicky hovoriacimi klientkami a koľko ušetria krásychtivé Angličanky na jednej operácii prsníkov.</p>
      <related>
        <a href="https://refresher.sk/70650-Na-slovenskych-plastickych-operaciach-usetria-cudzinky-tisice-eur-Policia-obvinila-chirurgov-mali-sa-obohacovat-na-ukor-statu"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52126-Ego-moderuje-Freshnews-a-na-Moma-vytiahli-zbran"/>
        <a href="https://refresher.sk/50282-Refresher-vianocna-party-spolocne-so-Smackom-a-HypeTrain-rozbije-2612-novy-bratislavsky-klub-Ixel"/>
        <a href="https://refresher.sk/56829-Vyhraj-2-listky-na-Grape-vdaka-Refresheru"/>
        <a href="https://refresher.sk/65720-Najlepsie-z-Refresheru-za-uplynuly-tyzden-Rozhovor-s-Furdikom-najlacnejsie-bary-v-Bratislave-analyza-Plackovej-Instagramu"/>
        <a href="https://refresher.sk/66339-Sajmo-rozdava-tvrde-udery-a-high-kicky-na-thajskom-boxe-Ako-prezil-svoj-prvy-trening-s-profesionalom"/>
        <a href="https://refresher.sk/68647-Svetove-poziare-nicia-aj-nasu-krajinu-Slovak-sa-pri-Dankovom-stoziari-bal-o-zivot"/>
        <a href="https://refresher.sk/67289-Najlepsie-z-Refresheru-za-uplynuly-tyzden-Nasledky-brutalnej-bitky-v-Bratislave-lesbicky-par-vychovava-dvojicky"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>