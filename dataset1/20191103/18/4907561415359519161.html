<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/nufus-mudurluklerinde-yeni-donem-basladi-2216670"/>
    <meta property="og:site_name" content="Posta"/>
    <meta property="article:published_time" content="2019-11-03T18:53:01+00:00"/>
    <meta property="og:title" content="Nüfus müdürlüklerinde yeni dönem başladı"/>
    <meta property="og:description" content="Türkiyede nüfus müdürlüklerinin vatandaşlara daha iyi hizmet verebilmesi ve işlemlerin hızlı sonuçlanabilmesi için yenileme çalışması başlatıldı. Nüfus müdürlükleri, yeni düzenleme ile birlikte hem modernleşecek hem de benzer standartta olacak"/>
  </head>
  <body>
    <article>
      <h1>Nüfus müdürlüklerinde yeni dönem başladı</h1>
      <address>
        <time datetime="2019-11-03T18:53:01+00:00">03 Nov 2019, 18:53</time>
      </address>
      <h3>Türkiye'de nüfus müdürlüklerinin vatandaşlara daha iyi hizmet verebilmesi ve işlemlerin hızlı sonuçlanabilmesi için yenileme çalışması başlatıldı. Nüfus müdürlükleri, yeni düzenleme ile birlikte hem modernleşecek hem de benzer standartta olacak</h3>
      <p>Ülke genelinde günlük 250 bin kişi, nüfus müdürlüklerinden hizmet alıyor. Pasaport ve sürücü belgesi hizmetlerinin nüfus müdürlüklerinden verilmeye başlamasıyla birlikte iş ve işlemler arttı ancak personel ihtiyacı giderilirken, teknik altyapı kapasitesi de geliştirildi. Randevu süreleri bir güne düşürüldü, bir işlem için verilen parmak iziyle diğer işlemlerde yapılabilir hale getirildi.</p>
      <h3>İlk uygulama <a href="https://www.posta.com.tr/haberler/ankara">Ankara</a>'da gerçekleştirildi</h3>
      <p>Pasaport, sürücü belgesi ve kimlik basımları hızlandırıldı. Ayrıca nüfus müdürlüklerine kimlik, sürücü belgesi, pasaport yenileme için gelen ve evrakları tam olanların 8 dakikada işlemleri bitirilirken, adres değişikliği için nüfus müdürlüklerine yanında abonelik sözleşmesi ya da bir faturayla gelenler ise 5 dakikada bu işlemi gerçekleştirebiliyor.</p>
      <figure>
        <img src="https://i.pstimaj.com/img/75/640x0/5dbf254cae298bac59f7be1e"/>
      </figure>
      <p>Bu çalışmaların yanı sıra vatandaşların daha ferah, rahat işlemlerini yapabilmesi için nüfus müdürlüklerinin fiziki ortamları da yenileniyor. <a href="https://www.posta.com.tr/haberler/yeni-nufus-mudurlugu-konsepti">Yeni nüfus müdürlüğü konsepti </a>ile ülke genelindeki il ve ilçelerdeki nüfus müdürlüklerinin tıpkı banka şubeleri gibi benzer standartta olması sağlanıyor. Bu kapsamda çalışmalarına başlayan İçişleri Bakanlığı Nüfus ve Vatandaşlık İşleri Genel Müdürlüğü ilk uygulamayı Ankara'da gerçekleştirdi.</p>
      <p>Ankara'da İl Nüfus ve Vatandaşlık Müdürlüğü binası, yeni nüfus müdürlüğü konseptiyle tasarlandı.</p>
      <figure>
        <img src="https://i.pstimaj.com/img/75/640x0/5dbf255466a97c5bc0745b64"/>
      </figure>
      <p>Böylece, yeni nüfus müdürlüğü konsepti ile nüfus müdürlüklerinin standartlaştırılması, vatandaşların daha ferah ve konforlu hizmet sunulmasının yanında '3'ü Bir Yerde' uygulaması kapsamında T.C. Kimlik Kartı, Pasaport ve Sürücü Belgesi işlemlerinde daha etkin ve hızlı şekilde hizmet verilmesi hedefleniyor.</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/soner-sarikabadayi-sevgilisini-annesiyle-tanistiracak-2216702">
          <img src="https://i.pstimaj.com/img/100/180x95/5dbfb56766a97c6dc3c930a5"/>
        </a>
      </figure>
      <p>
        <a href="https://www.posta.com.tr/soner-sarikabadayi-sevgilisini-annesiyle-tanistiracak-2216702">1 Soner Sarıkabadayı, sevgilisini annesiyle tanıştıracak</a>
      </p>
      <figure>
        <a href="https://www.posta.com.tr/irem-derici-saplantili-hayrani-yuzunden-evini-degistirdi-2216701">
          <img src="https://i.pstimaj.com/img/100/180x95/5dbfb388ae298bbfd17d9bd5"/>
        </a>
      </figure>
      <p>
        <a href="https://www.posta.com.tr/irem-derici-saplantili-hayrani-yuzunden-evini-degistirdi-2216701">2 İrem Derici saplantılı hayranı yüzünden evini değiştir...</a>
      </p>
      <figure>
        <a href="https://www.posta.com.tr/ogrencisiyle-iliskiye-giren-ogretmen-mahkemelik-oldu-2216700">
          <img src="https://i.pstimaj.com/img/100/180x95/5dbfb2aa66a97c6dc3c930a1"/>
        </a>
      </figure>
      <p>
        <a href="https://www.posta.com.tr/ogrencisiyle-iliskiye-giren-ogretmen-mahkemelik-oldu-2216700">3 Öğrencisiyle ilişkiye giren öğretmen mahkemelik oldu</a>
      </p>
      <figure>
        <a href="https://www.posta.com.tr/serdar-ortactan-kizdiracak-sozler-2216698">
          <img src="https://i.pstimaj.com/img/100/180x95/5dbfafc3ae298bbfd001ed77"/>
        </a>
      </figure>
      <p>
        <a href="https://www.posta.com.tr/serdar-ortactan-kizdiracak-sozler-2216698">4 Serdar Ortaç'tan kızdıracak sözler</a>
      </p>
      <figure>
        <a href="https://www.posta.com.tr/2020-yili-cumhurbaskanligi-yillik-programi-yayimlandi-2216699">
          <img src="https://i.pstimaj.com/img/100/180x95/5dbfb0f4ae298bbfd17d9bd3"/>
        </a>
      </figure>
      <p>
        <a href="https://www.posta.com.tr/2020-yili-cumhurbaskanligi-yillik-programi-yayimlandi-2216699">5 2020 Yılı Cumhurbaşkanlığı Yıllık Programı yayımlandı</a>
      </p>
      <figure>
        <a href="https://www.posta.com.tr/demet-akalin-saatin-parasini-geri-aldi-2216694">
          <img src="https://i.pstimaj.com/img/100/180x95/5dbfa72866a97c6dc28c0ceb"/>
        </a>
      </figure>
      <p>
        <a href="https://www.posta.com.tr/demet-akalin-saatin-parasini-geri-aldi-2216694">6 Demet Akalın saatin parasını geri aldı</a>
      </p>
      <figure>
        <a href="https://www.posta.com.tr/dijitale-vergi-rekabeti-artiracak-2216690">
          <img src="https://i.pstimaj.com/img/100/180x95/5dbf5538ae298bb61a4ae4a7"/>
        </a>
      </figure>
      <p>
        <a href="https://www.posta.com.tr/dijitale-vergi-rekabeti-artiracak-2216690">7 Dijitale vergi rekabeti artıracak</a>
      </p>
      <figure>
        <a href="https://www.posta.com.tr/cift-maas-alabilirsiniz-2216689">
          <img src="https://i.pstimaj.com/img/100/180x95/5dbf547266a97c657c6642b1"/>
        </a>
      </figure>
      <p>
        <a href="https://www.posta.com.tr/cift-maas-alabilirsiniz-2216689">8 Çift maaş alabilirsiniz</a>
      </p>
      <figure>
        <a href="https://www.posta.com.tr/22-yildir-talep-edilmiyor-bedel-indirimi-hakkini-kullanin-2216688">
          <img src="https://i.pstimaj.com/img/100/180x95/5dbf5319ae298bb61a4ae4a3"/>
        </a>
      </figure>
      <p>
        <a href="https://www.posta.com.tr/22-yildir-talep-edilmiyor-bedel-indirimi-hakkini-kullanin-2216688">9 22 yıldır talep edilmiyor! Bedel indirimi hakkını kull...</a>
      </p>
      <figure>
        <a href="https://www.posta.com.tr/bulent-ersoy-ve-ajda-pekkanin-6-yillik-kuslugu-bitti-2216696">
          <img src="https://i.pstimaj.com/img/100/180x95/5dbfaad166a97c6d61588b5a"/>
        </a>
      </figure>
      <p>
        <a href="https://www.posta.com.tr/bulent-ersoy-ve-ajda-pekkanin-6-yillik-kuslugu-bitti-2216696">10 Bülent Ersoy ve Ajda Pekkan'ın 6 yıllık küslüğü bitti</a>
      </p>
    </article>
  </body>
</html>