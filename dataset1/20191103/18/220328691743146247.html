<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/tsik-shche-pravi-razbor-na-izborite-pri-prezidenta-405758.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T18:47:10+00:00"/>
    <meta property="og:title" content="ЦИК ще прави разбор на изборите при президента"/>
    <meta property="og:description" content="Радев ще покани ръководството на ЦИК, органите на реда, парламентарно представените политически партии, за да обсъдят &quot;всички пропуски в изборите&quot;"/>
  </head>
  <body>
    <article>
      <h1>ЦИК ще прави разбор на изборите при президента</h1>
      <address><time datetime="2019-11-03T18:47:10+00:00">03 Nov 2019, 18:47</time> by <a rel="author">Стандарт</a></address>
      <p>В изказването си Румен Радев при гласуването му на втория тур тази сутрин посочи, че ще покани ръководството на ЦИК, органите на реда, парламентарно представените политически партии, за да обсъдят "всички пропуски в изборите и отстъплението от честността на изборния процес". По думите на държавния глава огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес.</p>
      <p>"Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори". Това каза говорителят на ЦИК Александър Андреев, помолен да коментира изказването на президента.</p>
    </article>
  </body>
</html>