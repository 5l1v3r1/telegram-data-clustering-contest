<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/gorbatyuk-zvinuvativ-bogdana-u-pragnenni-pripiniti-rozsliduvannya-sprav-maydanu-i-yanukovicha-novini-ukrajini-50051371.html"/>
    <meta property="og:site_name" content="НВ"/>
    <meta property="article:published_time" content="2019-11-03T18:21:00+00:00"/>
    <meta property="og:title" content="Горбатюк звинуватив Богдана у прагненні припинити розслідування справ Майдану і Януковича"/>
    <meta property="og:description" content="Ексначальник Управління спецрозслідувань Генпрокуратури Сергій Горбатюк звинуватив главу ОП Андрія Богдана у прагненні припинити розслідування справ Майдану."/>
  </head>
  <body>
    <article>
      <h1>Горбатюк звинуватив Богдана у прагненні припинити розслідування справ Майдану і Януковича</h1>
      <h2>Ексначальник Управління спецрозслідувань Генпрокуратури Сергій Горбатюк звинуватив главу ОП Андрія Богдана у прагненні припинити розслідування справ Майдану.</h2>
      <address>
        <time datetime="2019-11-03T18:21:00+00:00">03 Nov 2019, 18:21</time>
      </address>
      <p>Про це Горбатюк розповів у інтерв'ю на телеканалі <a href="https://prm.ua/bogdan-hotiv-pripiniti-rozsliduvannya-zlochiniv-pid-chas-revolyutsiyi-gidnosti-i-zlochini-yanukovicha-gorbatyuk/">Прямий</a>.</p>
      <p>За словами Горбатюка, Богдан говорив про це наприкінці зустрічі з президентом України Володимиром Зеленським.</p>
      <p>«Він (Богдан — ред.), не знаючи про суть, сказав: «Не розслідувались справи, не розслідувалися стосовно вбивств правоохоронців. Я ж вам казав, Володимир Олександрович». А він (Зеленський — ред.) каже: «Як же не розслідувались, якщо мені тільки що доповіли, що є результати?». «Значить, тоді вже не треба розслідувати. Все розслідувано — і вбивства протестувальників, і вбивства правоохоронців. Значить, все, далі не треба розслідувати».</p>
      <p>«Та ні, кажу, треба розслідувати, і багато ще до завершення. І, в першу чергу, стосовно організаторів, і потрібні зміни в закон. І це саме питання президента щодо внесення змін до закону, який розблоковує можливість застосування заочного судочинства», — зазначив Горбатюк.</p>
      <p>«Плюс ще злочинна організація Януковича, економічні злочини підлягають розслідуванню», — додав він.</p>
      <p>На це, за словами Горбатюка, Богдан заявив: «Та ні, про що ви розказуєте? Які економічні злочини? Про що ви розказуєте?. … Це не питання президента. Будете розповідати новому генеральному прокурору».</p>
      <p>За його словами, Богдан говорив це серйозно.</p>
      <p>«Я, можливо, перебільшую з точки зору емоційної, але суть така була», — підсумував Горбатюк.</p>
    </article>
  </body>
</html>