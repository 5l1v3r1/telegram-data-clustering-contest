<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/15-kolo-fotbaliste-sparty-vyhrali-v-opave-jablonec-v-karvine/1816509?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-03T18:57:00+00:00"/>
    <meta property="og:title" content="15. kolo: Fotbalisté Sparty vyhráli v Opavě, Jablonec v Karviné"/>
    <meta property="og:description" content="Praha - Fotbalisté Sparty zvítězili v 15. kole první ligy v Opavě 1:0. Pražané poprvé v této sezoně nejvyšší soutěže dvakrát za sebou vyhráli a posunuli se na šesté místo tabulky. Jablonec stejným poměrem zvítězil v Karviné a poskočil na třetí příčku. České Budějovice vyhrály v Teplicích 3:1 a ve čtvrtém kole po sobě naplno bodovaly. Liberec doma přestřílel Příbram 3:2."/>
  </head>
  <body>
    <article>
      <h1>15. kolo: Fotbalisté Sparty vyhráli v Opavě, Jablonec v Karviné</h1>
      <address><time datetime="2019-11-03T18:57:00+00:00">03 Nov 2019, 18:57</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Fotbalisté Sparty zvítězili v 15. kole první ligy v Opavě 1:0. Pražané poprvé v této sezoně nejvyšší soutěže dvakrát za sebou vyhráli a posunuli se na šesté místo tabulky. Jablonec stejným poměrem zvítězil v Karviné a poskočil na třetí příčku. České Budějovice vyhrály v Teplicích 3:1 a ve čtvrtém kole po sobě naplno bodovaly. Liberec doma přestřílel Příbram 3:2.</p>
      <slideshow>
        <figure>
          <img src="https://i3.cn.cz/6/1572796455_P201911030465601.jpg"/>
        </figure>
        <figure>
          <img src="https://i3.cn.cz/6/1572796248_P201911030461601.jpg"/>
        </figure>
        <figure>
          <img src="https://i3.cn.cz/6/1572795453_P201911030450201.jpg"/>
        </figure>
        <figure>
          <img src="https://i3.cn.cz/6/1572794109_P201911030426701.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3246">Fotogalerie: První fotbalová liga 2019/20</a>
        </figcaption>
      </slideshow>
      <p>Zápas v Opavě rozhodl v desáté minutě norský obránce či záložník Andreas Vindheim, který si připsal premiérový gól ve sparťanském dresu. Pražané navázali na středeční vítězství 4:0 v poháru v Českých Budějovicích a předchozí stejně vysokou ligovou výhru nad Bohemians 1905. Slezané naopak čekají na vítězství už 13 kol a zůstali poslední.</p>
      <p>Vyrovnané utkání v Karviné rozhodl v 77. minutě Martin Doležal. Jablonec vyhrál v nejvyšší soutěži podruhé za sebou a na třetím místě má o tři body více než šestá Sparta. Slezané nezvítězili ani v sedmém domácím duelu ligové sezony a jsou čtrnáctí.</p>
      <p>České Budějovice rozhodly v Teplicích už v úvodních 26 minutách, kdy se postupně trefili Patrik Brandner, Petr Javorek a Lukáš Havel z penalty. Za domácí v závěru snížil Petr Mareš. Jihočeši v lize počtvrté za sebou vyhráli, pokaždé dali tři góly a posunuli se před dnešního soupeře na deváté místo tabulky. Teplice doma nebodovaly poprvé po pěti duelech nejvyšší soutěže a jsou jedenácté.</p>
      <p>Liberec vedl nad Příbramí 2:0 po gólech Petara Musy a Tomáše Malinského, tři minuty před pauzou snížil Marek Kodr, ale stejný hráč si dal ve 66. minutě vlastní branku. V závěru už jen snížil Soufiane Dramé. Slovan po druhé ligové výhře za sebou poskočil na osmé místo, Příbram naopak prohrála i sedmý venkovní zápas v této sezoně nejvyšší soutěže a je třináctá.</p>
      <p>Už v sobotu vedoucí Slavia Praha doma rozstřílela Ostravu 4:0 a Olomouc remizovala s Mladou Boleslaví 2:2. V pátek se Bohemians 1905 rozešli smírně bez branek se Slováckem.</p>
      <p>První polovinu základní části nejvyšší soutěže zakončí pondělní dohrávka Zlína s Plzní.</p>
      <h3>Statistika nedělních zápasů 15. ligového kola: </h3>
      <p>--------</p>
      <p>
        <a href="https://www.ceskenoviny.cz/zpravy/jablonec-vyhral-v-karvine-1-0-a-poskocil-na-treti-misto-ligy/1816715">
          <b>MFK Karviná - FK Jablonec 0:1 (0:0)</b>
        </a>
      </p>
      <p>Branka: 77. Doležal. Rozhodčí: Berka - Hájek, Horák. ŽK: Šašinka, Ndefe - Jovovič, Krob. Diváci: 2530.</p>
      <p>
        <a href="https://www.ceskenoviny.cz/zpravy/fotbaliste-liberce-prestrileli-v-lize-pribram-3-2/1816698">
          <b>Slovan Liberec - 1. FK Příbram 3:2 (2:1)</b>
        </a>
      </p>
      <p>Branky: 24. Musa, 31. Malinský, 66. vlastní Kodr - 42. Kodr, 90. Dramé. Rozhodčí: Cieslar - Paták, Caletka. ŽK: Oscar - Škoda, Stuparevič. Diváci: 2914.</p>
      <p>
        <a href="https://www.ceskenoviny.cz/zpravy/budejovice-porazily-teplice-a-v-lize-vyhraly-poctvrte-za-sebou/1816704">
          <b>FK Teplice - Dynamo České Budějovice 1:3 (0:3)</b>
        </a>
      </p>
      <p>Branky: 85. P. Mareš - 11. Brandner, 20. Javorek, 26. Havel z pen. Rozhodčí: Proske - Kotík, Dresler. ŽK: Řezníček, Moulis (oba Teplice). Diváci: 2723.</p>
      <p>
        <a href="https://www.ceskenoviny.cz/zpravy/sparta-vyhrala-v-opave-1-0-a-posunula-se-na-seste-misto-ligy/1816754">
          <b>SFC Opava - Sparta Praha 0:1 (0:1)</b>
        </a>
      </p>
      <p>Branka: 10. Vindheim. Rozhodčí: Zelinka - Kotalík, Pečenka - Marek (video). ŽK: Žídek, Juřena - Kaya, Kanga. Diváci: 4566.</p>
      <h3>Zbývající program:</h3>
      <p>--------</p>
      <p>
        <b>Pondělí 4. listopadu:</b>
      </p>
      <p>18:00 Zlín - Plzeň.</p>
      <h3>Tabulka:</h3>
      <ul>
        <li>1. | Slavia | 15 | 13 | 2 | 0 | 33:3 | 41</li>
        <li>2. | Plzeň | 14 | 9 | 2 | 3 | 26:13 | 29</li>
        <li>3. | Jablonec | 15 | 8 | 3 | 4 | 27:20 | 27</li>
        <li>4. | Mladá Boleslav | 15 | 8 | 2 | 5 | 30:21 | 26</li>
        <li>5. | Slovácko | 15 | 7 | 4 | 4 | 20:19 | 25</li>
        <li>6. | Sparta | 15 | 7 | 3 | 5 | 28:19 | 24</li>
        <li>7. | Ostrava | 15 | 7 | 1 | 7 | 24:22 | 22</li>
        <li>8. | Liberec | 15 | 6 | 3 | 6 | 24:22 | 21</li>
        <li>9. | České Budějovice | 15 | 6 | 2 | 7 | 24:26 | 20</li>
        <li>10. | Olomouc | 15 | 4 | 7 | 4 | 22:22 | 19</li>
        <li>11. | Teplice | 15 | 4 | 6 | 5 | 13:20 | 18</li>
        <li>12. | Bohemians | 15 | 4 | 4 | 7 | 17:26 | 16</li>
        <li>13. | Příbram | 15 | 3 | 3 | 9 | 14:28 | 12</li>
        <li>14. | Karviná | 15 | 2 | 5 | 8 | 11:20 | 11</li>
        <li>15. | Zlín | 14 | 3 | 2 | 9 | 9:21 | 11</li>
        <li>16. | Opava | 15 | 2 | 3 | 10 | 7:27 | 9</li>
      </ul>
    </article>
  </body>
</html>