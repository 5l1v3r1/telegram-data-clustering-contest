<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/tsik-izbiratelnata-aktivnost-ostava-niska-405759.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T18:49:00+00:00"/>
    <meta property="og:title" content="ЦИК: Избирателната активност остава ниска"/>
    <meta property="og:description" content="Към 17.30 ч. активността е 35,8%, като до урните са отишли общо 1 430 691 души"/>
  </head>
  <body>
    <article>
      <h1>ЦИК: Избирателната активност остава ниска</h1>
      <address><time datetime="2019-11-03T18:49:00+00:00">03 Nov 2019, 18:49</time> by <a rel="author">Редактори, сн. БГНЕС</a></address>
      <p>Дори и в късния следобед избирателната активност на балотажа в страната остава ниска.</p>
      <p>Към 17.30 ч. избирателната активност е 35,8%, като до урните са отишли общо 1 430 691 души, съобщиха от Централната избирателна комисия (ЦИК).</p>
      <p>В следобедните часове <b>най-активни са били избирателите в Белене </b>- 77,89%. <b>Най-малко са гласували пък във Варна</b>, като избирателната активност в морската ни столица е 23,37%. За сравнение на първия тур на местните избори, миналата седмица, избирателната активност към 17.30 ч. бе по-висока - 42,85 %.</p>
      <p>В <b>София </b>избирателната активност към този момент е 33,34%, уточни пред Dariknews.bg председателката на ОИК-София Полина Витанова. Преди седмица по това време тя бе почти същата - 32,22%.</p>
      <p>Избирателната активност в днешния вот за избор на кмет на община <b>Тунджа </b>към 17.00 часа е 48.39 на сто от имащите право на глас, съобщи председателят на Общинската избирателна комисия Силвия Атанасова, цитиран от БТА. До този час в 53-те избирателни секции са гласували 9219 граждани от имащите право на глас 19 051 души. Проверените от ОИК сигнали за нарушения на изборния процес не са основателни.</p>
      <p>В община <b>Дряново </b>до 17,30 часа са гласували половината избиратели - 3983 души или 50,37 на сто. Общината е отбелязала най-високата избирателна активност в региона. Това съобщиха от ОИК. В Трявна до 17,00 часа са гласували 3620 души или 36,05 на сто, а в Севлиево до 17,30 часа правото си на глас са упражнили 10512 души или 33,72 на сто. Избирателната активност в <b>Силистренска област </b>към 17.30 часа е 41.4 на сто, показва справка от Областната администрация. От трите общини, в които има балотаж за кметове на община - Силистра, Тутракан и Дулово - най-висока е избирателната активност в Дулово - 54.7 на сто. В Силистренската община избирателната активност е 31. 4 на сто, а в Тутраканската - 47.4 на сто.</p>
      <p>В <b>Добрич </b>25 176 избиратели вече са пуснали бюлетина или 31.65 на сто от имащите право на глас в днешния балотаж за кмет. Обобщените данни за избирателната активност към 17.30 часа съобщиха от общината. Към същия час на първия тур са отишли до урните 35.81 на сто от имащите право на вот. На втория тур в Добрич вота си могат да дадат 79 533 граждани. В общината има отворени 129 секционни избирателни комисии и една подвижна урна за възрастни, за които е невъзможно да стигнат до изборните места.</p>
      <p>Към 17,30 часа на втория тур на местните избори в <b>Пловдив </b>са гласували 23,74 на сто (68 106 избиратели) от имащите право на глас 286 859 души, съобщиха от пресцентъра на община Пловдив. На втория тур пловдивчани избират кмет на града и кметове на пет от шестте района. Най-висока активност е регистрирана в район "Централен" - 27,68 процента, а най-ниска в район "Източен" - 14,37 на сто. В останалите 4 района активността е между 23, 57 и 25,60 на сто.</p>
      <p>Избирателната активност в област <b>Хасково </b>на втория тур на вота надхвърли 50 процента и е на ниво 56,46 процента по извадка в 17,30 часа, съобщиха от областната администрация. Избори се произвеждат в 6 от 11-те общини в региона. Право на глас за избор на общински кмет в Тополовград, където спорят Божин Божинов от "Възраждане" и Васил Сяров от ГЕРБ, и на кметове на 11 села в областта имат 13 571 души, които могат да пуснат бюлетини в 33 секции. Досега гласувалите от тях са общо 7662 души. Най-активни са в община Хасково, където е регистрирана активност от 65,42 процента във вота за кметове на селата Брягово, Елена и Книжовник. В община Тополовград делът на гласувалите е 54,45 на сто. Най-ниска е активността в община Свиленград - 54,38 процента, където балотаж има в село Капитан Андреево.</p>
      <p>Избирателната активност в <b>община Търговище </b>към 17.00 часа е 40,93 процента. Гласували са общо 21 439 души от общо 52 379 с право на глас. Съобщиха от Общинската избирателна комисия. Активността на територията на Търговище е 41,26 на сто, гласували са общо 7 758 души 14 061 души от имащите право на глас в областния център. В населените места до урните са отишли 7 378 души или 40,32 процента от избирателите. Най-висока е активността до момента в селата Мировец и Осен. Там са гласували съответно 73,44 на сто и 73,91 процента от имащите право на глас.</p>
      <p>В община <b>Попово </b>избирателната активност към 17 часа достигна 38 процента. Гласували са 9 686 от имащите право на глас, съобщи за БТА зам.-председателят на Общинската избирателна комисия /ОИК/ Надя Георгиева. В две от селата на общината - Марчино и Помощица, активността е преминала 80 процента. В ОИК в Попово е подаден един сигнал за предизборна агитация в селата Садина и Захари Стояново. Извършена е проверка. Предстои ОИК да излезе с решение.</p>
      <p>В община <b>Омуртаг </b>избирателната активност е 44 процента. До момента в четирите секционни избирателни комисии правото си на вот са упражнили 1139 души, каза председателят на ОИК Мина Илиева. Няма постъпили сигнали и жалби.</p>
      <p>Избирателната активност в общините от <b>Пловдивска област</b>, в които се провежда втори тур на местните избори, е 30.43 процента или 141 210 гласували към 17.30 часа, съобщиха от пресцентъра на областната администрация. Най-активни са били жителите на община Лъки - 60,99 на сто, там до урните са отишли 1 507 избиратели. Най-ниската избирателна активност е отчетена в областния център Пловдив град - 23,74 процента, където конституционните си права са упражнили 68 106 избиратели. Висока е активността на избирателите в община Брезово - 55,07 процента или 2 938 жители са гласували.</p>
      <p>По-ниска е избирателната активност в сравнение с първи тур в община <b>Ловеч </b>към 17.00 часа. До този час до урните са отишли 14 700 избиратели, или 34 процента от имащите право на глас, при 41 процента миналата неделя. Това съобщи за БТА председателят на Общинската избирателна комисия Валентина Недялкова. В областния град е и най-ниският процент на гласувалите.</p>
      <p>По данни от Общинските избирателни комисии в областта най-висок е процентът на отишлите до урните в община Угърчин - 62,29. Еднакъв е в общините Летница и Луковит - 58. В община Троян своя вот са упражнили 56,53 на сто, а в община Тетевен - 54,02. В Ловешка област балотаж за кмет на община има в областния център и Тетевен, както и в 18 кметства.</p>
      <p>Избирателната активност в община <b>Разград </b>е 33,40 процента, съобщиха от Общинската избирателна комисия. Към 17.30 часа до урните са отишли 14 983 от имащите право на глас 44 856 избиратели. В община Исперих на втория тур на местните избори са гласували 10 366 жители на общината или 53,44 на сто от гласоподавателите. Избирателната активност в община Кубрат е 52,26 процента, като общо гласувалите са 8 120. В заветското село Брестовене за кмет на кметство са гласували 49,15 на сто от имащите право на глас, а в самуилското село Голям извор до урните са отишли 75,65 процента от избирателите. В община Лозница, където на балотаж се избират кметове в селата Каменар и Ловско своя вот са упражнили 67,83 на сто от гласоподаватели, информираха председателите на общинските избирателни комисии.</p>
      <p>Избирателната активност към 17.00 часа в четирите кметства от област <b>Кърджали</b>, в които днес се провежда втори тур за избор на кмет на кметство, е между 50 и 69 процента. Това обобщиха за БТА от Общинските избирателни комисии, на чиято територия се провежда вота. Най-висока е тя отново е в чернооченското село Габрово, където до урните са отишли 422 гласоподаватели от 610 по избирателни списъци или 69,2 процента. В кирковските села Бенковски и Стоманци гласувалите са 50,43 на сто и 72,49 на сто. Гласували за кметове на двете кметства са общо 1 231 избиратели от 2 341. За кмет на крумовградското кметство Аврен своя глас са дали 67,72 процента от имащите това право или 235 от 347 избиратели по списък.</p>
      <p>Избирателната активност в област <b>Смолян </b>към 17.30 часа е с около 10 на сто по-ниска от процента на гласувалите на първия тур, сочат данните от справка на Областната администрация. Средната за областта активност е 47.42 процента. Най-голям е процентът на гласувалите в община Баните - 69.45. В община Смолян пред урните са застанали 41 на сто от гласоподавателите. Избирателната активност в община Чепеларе е 56.59 на сто. Жителите на Смолян, Чепеларе и Баните гласуват днес на втори тур за избор на общински кмет. В 11 села в областта се произвеждат избори за кмет на населено място.</p>
      <p>Към 17.00 часа най-висока е избирателната активност в Община <b>Созопол </b>- 61.51 процента. От Общинската избирателна комисия /ОИК/в Созопол информираха, че право на глас там са упражнили 6 786 души. В Община Сунгурларе към 17.00 часа своя вот са дали 57.19 на сто от имащите право на глас. От ОИК - Сунгурларе казаха, че не са подавани жалби; няма сериозни нарушения. В Община Приморско са гласували 59.97 на сто от имащите право на вот; изборния ден там протича нормално. От ОИК - Карнобат съобщиха, че 33.83 на сто е избирателната активност в общината към 17.00 часа; гласували са 853 души. В Община Средец са гласували 49.09 на сто.</p>
      <p>Активността на избирателите в днешния вот за избор на кмет на община <b>Ямбол </b>към 17.30 часа е 27.89 на сто, своя вот са упражнили 17 785 души от имащите право на глас 63 768 граждани, съобщи за БТА председателят на Общинската избирателна комисия Екатерина Янева. В ОИК не са постъпвали сигнали за нарушения на изборния процес.</p>
      <p>Избирателната активност във <b>Великотърновска област </b>към 17.00 часа е 41, 81 процента, с около два процента по-ниска спрямо първия тур на изборите за местна власт, съобщиха от пресцентъра на областната администрация. В Горна Оряховица, където се избира кмет на община на втори тур, активността е 36,15 на сто. Председателят на ОИК Иван Илиев уточни за БТА, че до момента са постъпили два сигнала за предизборна агитация, които са оставени без уважение. В Лясковец активността към 17.00 часа е 43,38 на сто, с около шест процента по-ниска от първия тур на изборите. В общината през деня сигнали за нарушения не са постъпвали в ОИК. Два сигнала за неправомерна агитация в изборния ден е приела ОИК в Златарица, и двата са оставени без уважение. В балканската община активността е днес е достигнала 61, 48 на сто, което означава, че от 3699 избиратели по списък, 2274 са гласували. В община Велико Търново, където балотаж има в град Килифарево и село Самоводене няма сигнали за нарушения на изборите, а активността в шестте разкрити секции в двете населени места 41,73 процента.</p>
      <p>Към 17,30 часа активността във <b>Варна </b>е 23,23 на сто, съобщи председателят на ОИК Велин Жеков. По думите му в общината до урните са отишли 66 240 души. Най-активни са избирателите в село Звездица, където активността достига 57 процента. Най-малко гласоподаватели са отишли до урните в район "Младост" - 22,3 на сто. В региона активността е 25,68 процента. Своя вот са дали 82 191 души. В двете общини, където се провеждат балотажи - Бяла и Провадия, до урните са отишли съответно 42,2 процента и 38 процента от избирателите.</p>
      <p>В <b>община Видин </b>към 17,30 часа са гласували 18 018 избиратели, което е 31,74 процента от всички гласоподаватели. Това съобщи Павел Петков, председател на Общинската избирателна комисия. Избирателната активност е почти еднаква в процентно изражение, както втория тур на местните избори през 2015 година, уточни Петков. В сравнение с първи тур от местните избори през тази година избирателната активност е с около 2 процента по - ниска. До момента в Общинската избирателна комисия няма постъпили жалби.</p>
      <p>В <b>община Перник </b>са гласували 32 702 души, или 40,72 на сто от избирателите. Това е с почти 6 процента по-малко от същото време преди седмица, когато вота си са упражнили 46,41 процента от гласоподавателите. В Радомир до урните са отишли 5 886 души, което е 35,56 процента. Повече от 10 процента е разликата в активността за същия час на първия тур, когато бюлетини са пуснали 45,71 на сто от избирателите. По шест от деветте сигнала, постъпили вчера и днес за купуване на гласове, прокуратурата е постановила отказ за образуване на досъдебно производство. По останалите три се извършва проверка.</p>
      <p>В <b>Добричка област </b>до 17.30 часа на балотажите за кметове са гласували 38.15 на сто от избирателите, съобщават от областната управа. Правото си на вот са упражнили общо 49 414 граждани. До този час на първия тур активността на избирателите достигна 43.92 на сто, сочи сравнението. Най-висока сега е активността - 63.70 на сто, в община Генерал Тошево, където се избира единствено кмет на село Росица. В община Балчик на балотажите за кметове на три села са гласували 56.38 на сто от избирателите. Вота си за общински кметове и кметове на села в общините Тервел, Добричка и Каварна са дали съответно 49.14 на сто, 47.83 на сто и 46.28 на сто от гласоподавателите. Над 50 на сто са гласували и избирателите в община Крушари, където има балотажи за кметове на две села. Под средната за областта е избирателната активност в Добрич - 31.65 на сто, където също двама кандидати претендират за кметския пост.</p>
      <p>В община <b>Шумен </b>до 17.30 часа са гласували 23 001 души, или 28,39 процента от избирателите, съобщиха от Общинската избирателна комисия (ОИК). На вота на 27 октомври към този час избирателната активност бе 37,11 процента. В общината право на глас имат около 81 000 души, които могат да гласуват в 127 избирателни секции. Разкрита си и две подвижни. Кмет на община избират днес жителите на още три общини в областта - Нови пазар, Велики Преслав и Каспичан, където избирателната активност към 17.30 часа е съответно 38,38 процента, е 39,20 процента и 46,24 процента, съобщават от пресцентъра на областната администрация. Избирателната активност в област Шумен е 32,34 процента. Гласували са 38 003 души от общия брой избиратели с право на глас на втория тур на местните избори, уточняват от пресцентъра на областната администрация. От там припомнят, че в девет населени места в област Шумен днес се избират и кметове на кметства - в селата Дибич, Мадара и Ивански (община Шумен), Златар (община Велики Преслав), Златна нива и Марково (община Каспичан), Буйновица (община Венец), Сушина (община Върбица) и Тодор Икономово (община Каолиново).</p>
      <p>В <b>Старозагорска област </b>до 17,30 часа са гласували половината от имащите право да участват във вота, информират от пресцентъра на областната администрация. В общините Опан, Гурково и Николаево, където се избират кметове, активността е около 60 на сто. Най-ниска остава активността в Чирпан, където своя глас за кмет на Общината са дали 38,45 на сто от избирателите. В останалите седем общини, в които се избират селски кметове, най-висока е активността в миньорските общини Гълъбово и Раднево - 70 на сто. Повече от половината от избирателите вече са били до урните в Стара Загора, Казанлък, Павел баня и Мъглиж. Най-ниска остава активността в община Братя Даскалови - 42.55 на сто.</p>
      <p>Ниска избирателна активност на балотажа в <b>община Пазарджик </b>отчитат от ОИК към 17.00 часа. Гласували са 26,45 на сто от общо имащи право на вот 100 438 избиратели. На първия тур на местните избори към същия час избирателната активност е била 38,17 на сто. В останалите пет общини, където се избира кмет на втори тур, активността се движи между 42 и 57 процента, показват данните от общинските избирателни комисии. Най-висока е активността в община Белово, където правото си на глас са упражнили 57 на сто от общо 7 671 имащи право. Около 53 процента е избирателната активност в общините Ракитово и Стрелча, малко над 42 на сто от избирателите са гласували в община Брацигово, а в община Пещера - 43,4 на сто.</p>
      <p>Избирателната активност в община <b>Брегово </b>към 17,30 часа е 68,40 процента, където са гласували 2994 избиратели. Това съобщи Цеца Ненкова, председател на Общинската избирателна комисия. До момента в Общинската избирателна комисия в Брегово са подадени осем жалби, комисията се е произнесла по всичките, уточни Ненкова. Избирателната активност е почти еднаква в процентно изражение, както на първи тур на местните избори през 2015 година.</p>
      <p>В община <b>Плевен </b>са гласували вече 39 501 избиратели към 17.30 ч. Това съобщи за БТА Ярослав Димитров - председател на Общинската избирателна комисия (ОИК). Нивото на активност е 34.25 на сто от имащите право на вот и е с 5,6 пункта по-ниско, в сравнение с първия тур до този час. Досега не са регистрирани сериозни нарушения, които биха опорочили вота на избирателите, каза Димитров. Комисията е проверила и има решения по шест жалби.</p>
      <p>В община <b>Благоевград </b>гласувалите към 17.30 часа са с близо десет хиляди по-малко в сравнение с първия тур на местния вот, съобщи председателят на Общинската избирателна комисия /ОИК/ в Благоевград Мартин Бусаров. Избирателната активност към 17.30 часа е 38.9 процента или 25 300 избиратели са дали своя глас на втория тур за избор на общински кмет. От общинската избирателна комисия посочиха, че през целия ден не е имало нито една подадена жалба за нарушаване на изборния процес. В община Благоевград се отчита най-ниската избирателна активност от областта. Най-висока е тя в община Сатовча - 67 процента. Там днес се избира кмет на кметство в две населени места. В община Сандански и в община Гърмен, където гласоподавателите избират общински кмет, избирателната активност е съответно 45.46 на сто и 63.06 на сто. В още три общини от областта днес се провежда балотаж за избор на кмет на кметство, това са Разлог, Гоце Делчев и Петрич. При тях избирателната активност е: 58 процента, 63.26 процента и 58 процента.</p>
    </article>
  </body>
</html>