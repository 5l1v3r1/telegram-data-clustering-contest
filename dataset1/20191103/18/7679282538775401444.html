<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-sakshi-ajitesh-get-threat-of-murdered-if-they-come-out-from-the-house-lover-couple-in-tension-2830245.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T18:21:32+00:00"/>
    <meta property="og:title" content="साक्षी-अजितेश को धमकी, घर से निकले तो मर्डर, टेंशन में प्रेमी जोड़ा"/>
    <meta property="og:description" content="जिद्दी जाट के बाद अब साक्षी-अजितेश को राबर्ट्सगंज से धमकी आई है। उनसे कहा गया है कि बाहर मत निकलना वरना आज ही मर्डर हो जाएगा। मामले की शिकायत पुलिस के टिवटर एकाउंट पर की गई है। बरेली पुलिस ने सीओ..."/>
  </head>
  <body>
    <article>
      <h1>साक्षी-अजितेश को धमकी, घर से निकले तो मर्डर, टेंशन में प्रेमी जोड़ा</h1>
      <address><time datetime="2019-11-03T18:21:32+00:00">03 Nov 2019, 18:21</time> by <a rel="author">वरिष्ठ संवाददाता,बरेली</a></address>
      <p>जिद्दी जाट के बाद अब साक्षी-अजितेश को राबर्ट्सगंज से धमकी आई है। उनसे कहा गया है कि बाहर मत निकलना वरना आज ही मर्डर हो जाएगा। मामले की शिकायत पुलिस के टिवटर एकाउंट पर की गई है। बरेली पुलिस ने सीओ प्रथम को जांच कर कार्रवाई के निर्देश दिए हैं।</p>
      <p>पिछले दिनों जिद्दी जाट ने अजितेश को फोन कर धमकाया था। उसने कहा था कि मैंने अगस्त में तेरी वाइफ को मैसेज किया था। उसने 15 सितंबर को उसे वायरल किया। 5 अक्तूबर को दिए इंटरव्यू में मेरे खिलाफ बोल रहे हो। जिद्दी जाट ने कहा कि मैटर शार्टआउट नहीं हुआ तो टेंशन बढ़ जाएगी। उसने कहा कि तुमने भागकर शादी की है तो करो, मेरा इससे कोई मतलब नहीं है। लेकिन मेरा नाम नहीं आना चाहिए। जिस पर अजितेश कह रहा है कि तुम अपनी जमींदारी और धंधा पानी देखो। जब मुकदमा लिख जाए, पुलिस घर पर जाए। तब मुझसे बात करना। अभी मैं तुमसे और पुलिस से क्या बात करूं। </p>
      <p>जिद्दी जाट का मामला ठंडा नहीं पड़ा था कि राबर्टसगंज के रवि कुशवाहा ने सोशल मीडिया और टिवटर के जरिए धमकी दी। कहा कि आज बाहर मत निकलना। गाली देते हुए कहा कि वरना मर्डर हो जाएगा। टिवटर पर शिकायत मिलने के बाद पुलिस मामले की जांच कर रही है। </p>
    </article>
  </body>
</html>