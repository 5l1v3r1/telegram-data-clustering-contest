<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88584"/>
    <meta property="og:site_name" content="Denník politika"/>
    <meta property="article:published_time" content="2019-11-03T18:35:10+00:00"/>
    <meta property="og:title" content="Druckerova Dobrá voľba odmietla predvolebnú spoluprácu s bugárovcami"/>
    <meta property="og:description" content="3.11.2019 (Webnoviny.sk) – Dobrá voľba odmietla predvolebnú spoluprácu s koaličnou stranou Most-Híd. Informoval o tom Denník N. Strana tým reagovala na nedeľňajšie vyjadrenie podpredsedu Mosta-Híd Ábela Ravasza, ktorý v diskusnej relácii televízie Markíza Na telo s Michalom Kovačičom povedal, že s Dobrou voľbou rokujú o predvolebnej spolupráci a spoločnej kandidátke."/>
  </head>
  <body>
    <article>
      <h1>Druckerova Dobrá voľba odmietla predvolebnú spoluprácu s bugárovcami</h1>
      <address><time datetime="2019-11-03T18:35:10+00:00">03 Nov 2019, 18:35</time> by <a rel="author">Webnoviny</a></address>
      <p>3.11.2019 (Webnoviny.sk) – Dobrá voľba odmietla predvolebnú spoluprácu s koaličnou stranou Most-Híd. Informoval o tom <a href="https://dennikn.sk/minuta/1639375/?ref=mpm">Denník N</a>. Strana tým reagovala na nedeľňajšie vyjadrenie podpredsedu Mosta-Híd Ábela Ravasza, ktorý v diskusnej relácii televízie Markíza Na telo s Michalom Kovačičom povedal, že s Dobrou voľbou rokujú o predvolebnej spolupráci a spoločnej kandidátke.</p>
      <p>Dobrá voľba potvrdila, že Most-Híd prejavil záujem o rokovania s nimi. <i>„Aktuálne predvolebnú spoluprácu so stranou Most-Híd nezvažujeme,“</i> priblížila strana. Tomáš Drucker v nedeľu odmietol aj to, že by oslovil ministerku Andreu Kalavskú, aby za jeho stranu kandidovala.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/druckerova-dobra-volba-odmietla-predvolebnu-spolupracu-s-bugarovcami/"><u>Druckerova Dobrá voľba odmietla predvolebnú spoluprácu s bugárovcami</u></a> © SITA Všetky práva vyhradené.</p>
    </article>
  </body>
</html>