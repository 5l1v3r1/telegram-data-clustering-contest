<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/avtobus-zavijal-in-se-prevrnil-vec-kot-30-poskodovanih-245526"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T18:36:00+00:00"/>
    <meta property="og:title" content="Avtobus zavijal in se prevrnil, več kot 30 poškodovanih"/>
    <meta property="og:description" content="LILLE – Na severu Francije je bilo danes v nesreči avtobusa, ki je vozil med Parizom in Londonom, poškodovanih 33 ljudi, štirje med njimi huje. Nesreča se je zgodila, ko je avtobus zavijal s pro..."/>
  </head>
  <body>
    <article>
      <h1>Avtobus zavijal in se prevrnil, več kot 30 poškodovanih</h1>
      <h2>Nesreča se je zgodila, ko je avtobus zavijal s prometne avtoceste.</h2>
      <address><time datetime="2019-11-03T18:36:00+00:00">03 Nov 2019, 18:36</time> by <a rel="author">P. K.</a></address>
      <p>LILLE – Na severu Francije je bilo danes v nesreči avtobusa, ki je vozil med Parizom in Londonom, poškodovanih 33 ljudi, štirje med njimi huje. Nesreča se je zgodila, ko je avtobus zavijal s prometne avtoceste, je sporočila policija. Avtobus Flixbus se je opoldne prevrnil na bok v bližini mesta Amiens na izvozu z avtoceste A1, ene najbolj prometnih v Franciji, je sporočila policija.<br/><br/>V avtobusu je bilo 33 ljudi, od tega jih je 29 lažje poškodovanih, štirje pa huje. Med potniki so bili tudi tuji državljani, med drugim iz ZDA, Španije, Avstralije, Nizozemske, Rusije, Romunije in Velike Britanije.<br/><br/>Na kraj so odhitele ekipe policistov ter gasilske in reševalne službe. Časnik <i>Courrier Picard</i> je poročal, da je avtobus zdrsnil na ovinku na mokri cesti, trčil v oviro in se nato prevrnil.</p>
    </article>
  </body>
</html>