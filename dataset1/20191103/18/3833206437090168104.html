<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Koi-e-Zdravko-Dimitrov-910845"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T18:11:00+00:00"/>
    <meta property="og:title" content="Кой е Здравко Димитров?"/>
    <meta property="og:description" content="Здравко Димитров е новият кмет на Пловдив. Но кой всъщност е той?Здравко Димитров е роден на 22 май ..."/>
  </head>
  <body>
    <article>
      <h1>Кой е Здравко Димитров?</h1>
      <address>
        <time datetime="2019-11-03T18:11:00+00:00">03 Nov 2019, 18:11</time>
      </address>
      <p><a href="https://www.plovdiv24.bg/novini/persons/335.html">Здравко Димитров</a> е новият кмет на Пловдив. Но кой всъщност е той?</p>
      <p><a href="https://www.plovdiv24.bg/novini/persons/335.html">Здравко Димитров</a> е роден на 22 май 1963 година в Пловдив.</p>
      <p>Средното си образование получава в СУ "Васил Левски"- Пловдив.</p>
      <p>Завършва Пловдивски университет "Паисий Хилендарски" като бакалавър по спортна педагогика.</p>
      <p>През 2002 година защитава магистратура по психология в Пловдивски университет "Паисий Хилендарски".</p>
      <p>През 2011 година защитава магистратура по публична администрация в ПУ "Паисий Хилендарски". Магистър по финансов мениджмънт в Стопанска академия"Д. А. Ценов" – гр. Свищов.</p>
      <p>Като дете тренира лека атлетика, но по-късно се насочва към баскетбола. В периода 1981– 1991 г. е състезател на ССК Академик Пловдив и ЦСКА. Участвал е в националния отбор по баскетбол, носител на международни и национални награди.</p>
      <p>От 1994-а до 2007 г. е президент на Баскетболен клуб "Академик“ – Пловдив. Член е на УС на БФБ и УС на ЛЗД "Сокол“ – Пловдив. Успоредно с това се занимава с частен бизнес.</p>
      <p>През ноември 2007 година печели мажоритарни избори за кмет на район "Западен" в гр. Пловдив с мандат 2007 – 2011г.</p>
      <p>С Решение № 824 от 14 ноември 2011 година на Министерски съвет на Република България с министър-председател Бойко Борисов е назначен за областен управител на област Пловдив.</p>
      <p>Народен представител в 42-ото и 43-ото Народно събрание. <a href="https://www.plovdiv24.bg/novini/persons/335.html">Здравко Димитров</a> е семеен, с две дъщери</p>
    </article>
  </body>
</html>