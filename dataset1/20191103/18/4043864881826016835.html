<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230874/"/>
    <meta property="og:site_name" content="Українська правда"/>
    <meta property="article:published_time" content="2019-11-03T18:56:56+00:00"/>
    <meta property="og:title" content="Луценко написала заяву про припинення повноважень нардепа - джерело"/>
    <meta property="og:description" content="Нардеп від “Європейської солідарності” Ірина Луценко написала заяву про дострокове припинення повноважень нардепа за станом здоров’я."/>
  </head>
  <body>
    <article>
      <h1>Луценко написала заяву про припинення повноважень нардепа - джерело</h1>
      <address>
        <time datetime="2019-11-03T18:56:56+00:00">03 Nov 2019, 18:56</time>
      </address>
      <p>Нардеп від "Європейської солідарності" Ірина Луценко написала заяву про дострокове припинення повноважень нардепа за станом здоров'я.</p>
      <p><b>Джерело: </b>співрозмовник УП в апараті Верховної Ради </p>
      <p><b>Деталі: </b>За даними джерела, Луценко написала заяву через стан здоров'я та планує працювати у парламенті найближчого пленарного тижня. </p>
      <p>Документ до апарату ВР було подано у п'ятницю, 1 листопада.</p>
      <p>Про рішення Луценко скласти мандат лідер партії "ЄП" Петро Порошенко поінформований, зазначив співрозмовник. </p>
      <p>У разі, якщо заяву Ірини Луценко буде підтримано ВР, до складу парламенту увійде №24 списку "Європейської солідарності" Наталія <a href="https://www.cvk.gov.ua/pls/vnd2019/wp407pt001f01=919pf7201=17877.html"><b>Бойко</b></a>, яка наразі є представником від держави в наглядовій раді НАК <a href="https://www.epravda.com.ua/news/2019/09/11/651545/">"Нафтогаз України".  </a></p>
      <p>
        <i>Раніше у новині повідомлялося, що замість Луценко у Раду може зайти 26-й номер "ЄС" Ірина Никорак.</i>
      </p>
      <p>
        <b>Нагадаємо: </b>
      </p>
      <ul>
        <li>29 серпня новообрана Верховна Рада звільнила Юрія <a href="https://www.pravda.com.ua/news/2019/08/29/7224824/">Луценка </a>з посади генпрокурора і призначила замість нього ексчлена НАЗК Руслана Рябошапку.</li>
        <li>Наприкінці вересня стало відомо, що після звільнення з посади Луценко, на тлі скандалу з імпічментом Трампа, який спровокував постачання дезінформації від Луценка на адресу Руді Джуліані, <a href="https://www.pravda.com.ua/news/2019/09/30/7227672/">поїхав у Велику Британію</a> на курси англійської мови.</li>
        <li>За даними<b> </b>прес-секретаря Луценка, курси англійської триватимуть півтора місяці.</li>
        <li>Національне антикорупційне бюро України відкрило <a href="https://www.pravda.com.ua/news/2019/10/16/7229219/">кримінальне провадження</a> щодо ексгенпрокурора Юрія Луценка за зловживання владою чи службовим становищем.</li>
        <li>За словами Луценка, <a href="https://www.pravda.com.ua/news/2019/10/16/7229243/">справа НАБУ</a> присвячена нібито винесенню догани його заступнику. </li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/10/31/7230562/"/>
        <a href="https://www.pravda.com.ua/articles/2019/10/17/7229326/"/>
        <a href="https://www.pravda.com.ua/news/2019/10/16/7229243/"/>
      </related>
    </article>
  </body>
</html>