<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-kamlesh-tiwari-murder-shooter-reached-lucknow-from-kanpur-on-yusuf-information-2830272.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T18:27:54+00:00"/>
    <meta property="og:title" content="कमलेश तिवारी हत्याकांड: यूसुफ की रेकी पर कानपुर से लखनऊ पहुंचे थे शूटर"/>
    <meta property="og:description" content="लखनऊ में हिन्दूवादी नेता कमलेश तिवारी की हत्या के तार लगातार कानपुर से जुड़ते जा रहे हैं। शूटरों को पिस्टल देने वाले यूसुफ की रेकी पर ही शूटर कानपुर से लखनऊ गए थे। यूसुफ की बताई मोबाइल की दुकान की..."/>
  </head>
  <body>
    <article>
      <h1>कमलेश तिवारी हत्याकांड: यूसुफ की रेकी पर कानपुर से लखनऊ पहुंचे थे शूटर</h1>
      <address><time datetime="2019-11-03T18:27:54+00:00">03 Nov 2019, 18:27</time> by <a rel="author">वरिष्ठ संवाददाता।,कानपुर।</a></address>
      <p>लखनऊ में हिन्दूवादी नेता कमलेश तिवारी की हत्या के तार लगातार कानपुर से जुड़ते जा रहे हैं। शूटरों को पिस्टल देने वाले यूसुफ की रेकी पर ही शूटर कानपुर से लखनऊ गए थे। यूसुफ की बताई मोबाइल की दुकान की जानकारी पर शूटरों ने रेलबाजार से सिम व मोबाइल लिया था। वहीं से टाटमिल चौराहे जाकर शूटरों ने रोडवेज बस पकड़कर लखनऊ गए थे। घंटाघर से पकड़ा गया फतेहपुर निवासी यूसुफ काफी शातिर दिमाग हैं। शूटर अशफाक और मोइनुद्दीन से दोस्ती के दौरान उसने कानपुर और लखनऊ की जानकारी दी। </p>
      <p>यूसुफ लखनऊ और कानपुर दोनों जिलों से अच्छी तरह से वाकिफ है। सुजातगंज में ताऊ के घर में रुकने के दौरान व कई बार रेलबाजार से आ-जा चुका हैं। इसी दौरान उसकी कान्हा टेलीकॉम में दो लड़कियों के काम करने की जानकारी हुई। उस दुकान पर जाकर यूसुफ रेकी भी कर चुका था। इसीलिए कानपुर से लखनऊ जाने के दौरान ट्रेन से उतरकर अशफाक और मोइनुद्दीन ने सीधे कान्हा टेलीकॉम जाकर सिम लिया था। </p>
      <h3>Read Also: <a href="https://www.livehindustan.com/uttar-pradesh/varanasi/story-deputy-chief-minister-said-it-will-take-time-to-repair-roads-in-kashi-2830030.html">डिप्टी सीएम का दो टूक: काशी में सड़कों की मरम्मत में अभी लगेगा समय</a></h3>
      <p><b>एटीएस परिजन व दोस्तों से कर रही पूछताछ </b><br/>एटीएस को यूसुफ के लंबे समय से कानपुर आने और जाने की जानकारी हैं। ऐसे में एसटीएस और खुफिया एजेंसी यूसुफ की बुआ और ताऊ को खंगाल रही हैं। एसटीएफ के मुताबिक यूसुफ के अन्य दोस्तों को भी खंगाला जा रहा हैं। जिससे उसकी पूरी जानकारी हासिल हो सके। कानपुर में यूसुफ के अन्य दोस्तों को भी तलाशा जा रहा हैं। </p>
      <p><b>पिस्टल सप्लायर का पता नहीं चल सका</b><br/>यूसुफ बार-बार पिस्टल सप्लायर और पैसे को लेकर बयान बदल रहा हैं। कभी वह 20 तो कभी 50 हजार रुपए में पिस्टल खरीदने की बात कर रहा हैं। कभी वह दो महीने, फिर चार, छह और दो साल पहले दोनों शूटरों को पिस्टल देने की बात कर रहा हैं। ऐसे में एसआईटी अब उसे कस्टडी में लेकर पिस्टल सप्लायर और उसकी कीमत की जानकारी करेंगी।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>