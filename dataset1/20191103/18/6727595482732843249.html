<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/asaduddin-owaisis-swipe-at-bjp-shiv-sena-is-there-a-new-50-50-biscuit45.html"/>
    <meta property="og:site_name" content="DoolNews"/>
    <meta property="article:published_time" content="2019-11-03T18:26:00+00:00"/>
    <meta property="og:title" content="'മാര്‍ക്കറ്റില്‍ ലഭിക്കുന്ന പുതിയ ബിസ്‌ക്കറ്റാണോ 50-50'; ബി.ജെ.പി -ശിവസേന പോരിനെ പരിഹസിച്ച് അസദുദ്ദീന്‍ ഉവൈസി"/>
    <meta property="og:description" content="Aasaduddhin Uwaisi National News അസദുദ്ദീന്‍ ഉവൈസി India ഹൈദരാബാദ്: മഹാരാഷ്ട്രയിലെ സര്‍ക്കാര്‍ രൂപീകരണവുമായി ബന്ധപ്പെട്ട് ബി.ജെ.പിയും ശിവസേനയും തമ്മില്‍ നടക്കുന്ന വാക്‌പോ"/>
  </head>
  <body>
    <article>
      <h1>'മാര്‍ക്കറ്റില്‍ ലഭിക്കുന്ന പുതിയ ബിസ്‌ക്കറ്റാണോ 50-50'; ബി.ജെ.പി -ശിവസേന പോരിനെ പരിഹസിച്ച് അസദുദ്ദീന്‍ ഉവൈസി</h1>
      <address><time datetime="2019-11-03T18:26:00+00:00">03 Nov 2019, 18:26</time> by <a rel="author">ന്യൂസ് ഡെസ്‌ക്</a></address>
      <p>ഹൈദരാബാദ്: മഹാരാഷ്ട്രയിലെ സര്‍ക്കാര്‍ രൂപീകരണവുമായി ബന്ധപ്പെട്ട് ബി.ജെ.പിയും ശിവസേനയും തമ്മില്‍ നടക്കുന്ന വാക്‌പോരിനെ പരിഹരിച്ച് എ.ഐ.എം.ഐ.എം മേധാവി അസദുദ്ദീന്‍ ഉവൈസി. മാര്‍ക്കറ്റില്‍ ലഭിക്കുന്ന പുതിയ ബിസ്‌ക്കറ്റാണോ 50-50 എന്നായിരുന്നു ഉവൈസിയുടെ ചോദ്യം. തന്റെ പാര്‍ട്ടി ബി.ജെ.പിയെയോ ശിവസേനയെയോ പിന്തുണക്കുന്നില്ലെന്നും അദ്ദേഹം വ്യക്തമാക്കി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘എന്താണ് 50-50? മാര്‍ക്കറ്റില്‍ ലഭിക്കുന്ന പുതിയ ബിസ്‌ക്കറ്റ് ആണോ? 50-50 എത്രകാര്യങ്ങള്‍ ചെയ്യും? മഹാരാഷ്ട്രയിലെ ജനങ്ങള്‍ക്കായി എന്തെങ്കിലും ചെയ്യൂ. സത്താരയില്‍ ശക്തമായ മഴ ഉണ്ടാക്കിയ നാശനഷ്ടത്തെക്കുറിച്ച് ബി.ജെ.പിയോ ശിവസേനയോ ആശങ്കപ്പെടുന്നില്ല. കര്‍ഷകള്‍ ആശങ്കയിലാണ്. പക്ഷെ അവര്‍ ഇപ്പോഴും 50-50 -യെക്കുറിച്ച് വാതോരാതെ സംസാരിക്കുകയാണ്.’ ഉവൈസി പറഞ്ഞു.</p>
      <related>
        <a href="https://www.doolnews.com/cpim-state-secretariat-says-not-charge-uapa837.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയിലെ ഭരണസഖ്യത്തിന്റെ ഭാഗമായ ബി.ജെ.പിയും ശിവസേനയും തമ്മില്‍ മുഖ്യമന്ത്രി പദത്തെ ചൊല്ലിയാണ് തര്‍ക്കം നിലനില്‍ക്കുന്നത്. 50-50 രീതിയില്‍ അധികാരം പങ്കുവെക്കുന്നതിനെക്കുറിച്ച് ശിവസേന നിര്‍ബന്ധം പിടിക്കുമ്പോള്‍ രണ്ടര വര്‍ഷക്കാലം മുഖ്യമന്ത്രി പദം പങ്കിടുന്നതില്‍ ഇരുപാര്‍ട്ടികളും തമ്മില്‍ ധാരണയില്ലെന്ന് ബി.ജെ.പി വ്യക്തമാക്കിയിരുന്നു. 288 സീറ്റുള്ള മഹാരാഷ്ട്ര നിയമസഭയില്‍ ബി.ജെ.പി 105 സീറ്റിലും ശിവസേന 56 സീറ്റുകളുമാണ് നേടിയത്.</p>
      <p>മഹാരാഷ്ട്ര നിയമസഭാ തെരഞ്ഞെടുപ്പില്‍ ഉവൈസിയുടെ എ.ഐ.എം.ഐ.എം രണ്ട് സീറ്റുകളാണ് നേടിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/SBmiYbp5lEk" width="500" height="281" data-service="Youtube" scrolling="no"/>
      </figure>
    </article>
  </body>
</html>