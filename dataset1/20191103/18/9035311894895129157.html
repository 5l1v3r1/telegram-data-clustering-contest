<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/03/modern-aile-sperm-bankasi-yoluyla-dogan-20-kardesli-genis-aile"/>
    <meta property="og:site_name" content="euronews"/>
    <meta property="article:published_time" content="2019-11-03T18:40:31+00:00"/>
    <meta property="og:title" content="Modern aile: Sperm bankası yoluyla doğan 20 kardeşli geniş aile"/>
    <meta property="og:description" content="ABD’de sperm bankası yoluyla dünyaya gelen Ryan Kramer kardeşlerinin peşine düştü. 6 yıl sonunda ilk kardeşine kavuşan Kramer aramaya devam ettikçe kardeş sayısı arttı. Kardeş sayısı 20'ye ulaştı."/>
  </head>
  <body>
    <article>
      <h1>Modern aile: Sperm bankası yoluyla doğan 20 kardeşli geniş aile</h1>
      <address><time datetime="2019-11-03T18:40:31+00:00">03 Nov 2019, 18:40</time> by <a rel="author">Euronews </a></address>
      <p>Modern dünya halleri aile kavramını da kökten değiştiriyor. Bunlardan birisi de sperm bankaları. Erkekler bu kurumlara spermlerini bağışlıyor veya satıyor. Çocuk sahibi olmak isteyen bireyler sperm bankalarına başvuruyor. Bu konudaki yönetmelik ve kanunlar da yeni gelişiyor. Ancak bu kurumlardan alınan spermlerle dünyaya gelen çocukların sayısı artıyor.</p>
      <p>ABD’de sperm bankası yoluyla dünyaya gelen Ryan Kramer babasının peşine düştü, ancak gizlilik şartlarından dolayı bu araştırma hiç de kolay olmadı. Ryan Kramer babasını ararken anneleri ayrı olan bir üvey kardeşine ulaştı. Araştırma devam ettikçe kardeş sayısı da arttı. Kramer bir baktı ki artık kocaman bir ailesi olmuş. 20’den fazla kardeş! Anneler farklı, aynı babadan 20’den fazla kardeş.</p>
      <h3>16 bin 500 kişi akrabasını buldu</h3>
      <p>Ryan, 2000 yılında henüz 7 yaşındayken kardeşlerini aramaya başladı. Donör Kardeş Kaydı (DSR) sistemine başvurdu. Kardeşini bulması 6 yıl aldı. 13 yaşındayken DSR sayesinde anneleri farklı olan kardeşine ulaştı. Ryan ilk buluşmayı “Aynı diş ve göz yapısına sahip olduğumuz an aynaya bakmak gibiydi” diye anlatıyor.</p>
      <p>Ryan’ın araştırması sürdükçe kardeş sayısı da arttı. Artık çizelge tutmaya başladı. Üvey kardeşler senede bir kez bir araya geliyor. Facebook ve Whatsapp gruplarında muhabbetlerini sürdürüyor.</p>
      <p>DSR vasıtasıyla şu ana kadar 16 bin 500 kişi üvey kardeşine veya akrabasına kavuştu.</p>
      <ul>
        <li>
          <b>
            <a href="https://tr.euronews.com/2019/04/16/3-ebeveynli-bebekler-nasil-mumkun-oluyor-etik-mi">3 ebeveynli bebekler: Nasıl mümkün oluyor? Etik mi?</a>
          </b>
        </li>
      </ul>
      <h3>Aynı eyalette birbirini tanımayan en az 17 üvey kardeş</h3>
      <p>Geçen ay Dr. Bryce Cleary Oregon’da bir doğum kliniğine 5,25 milyon Amerikan dolarlık dava açtı. Sebep ise Cleary en az 17 kişinin babası olduğunu öğrendi. Cleary sperm verirken sadece 5 çocuğun dünya gelmesi için izin verdiğini ve bunları da farklı eyaletlerde olması gerektiği şartını koştuğunu bildirdi. Ancak gelişmeler hiç de öyle olmadı. Çoğu Oregon’da en az 17 çocuğu olduğunu öğrendi. Bu üvey kardeşler birbirine yakın şehirlerde yaşıyor. Belki de birbirlerini gördü ancak kardeş olduklarını bilmiyordu.</p>
      <p>Dava dilekçesinde bu üvey kardeşlerin birbirlerini tanımadan aynı okula, kiliseye gitme, sosyal ortamda bulunma ihtimallerinin yüksek olduğuna dikkat çekildi. Meselenin fiziksel riskleri kadar psikolojik hasar boyutu da oldukça büyük.</p>
      <p>DSR 2017 yılında sperm donörleri için merkezi bir kimlik veri tabanı oluşturulması için girişimde bulundu. Wendy Kramer “Spermlerini satıyorlar. Hesap verilebilirlik yok. Yönetmelik yok. Takip yok. Bu bir milyarlarca dolarlık endüstri” dedi. DSR programıyla en geniş aile bağı ise 200 üvey kardeş arasında kuruldu.</p>
      <ul>
        <li>
          <b>
            <a href="https://tr.euronews.com/2012/09/24/danimarka-da-sperm-bankasinda-skandal">Danimarka'da sperm bankasında skandal</a>
          </b>
        </li>
        <li>
          <b>
            <a href="https://tr.euronews.com/2019/04/13/tedavide-kendi-spermlerini-kullanan-tup-bebek-uzman-49-cocugun-babasi-cikti">Tedavide kendi spermlerini kullanan tüp bebek uzmanı 49 çocuğun babası çıktı</a>
          </b>
        </li>
      </ul>
    </article>
  </body>
</html>