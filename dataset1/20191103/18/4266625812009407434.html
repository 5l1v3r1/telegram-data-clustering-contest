<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/pravoradykal_sternenko_na_konferentsii_robyv_selfi_na_tli_ryaboshapky__zmi_1682715"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T18:46:00+00:00"/>
    <meta property="og:title" content="Праворадикал Стерненко на конференції робив селфі на тлі Рябошапки, – ЗМІ"/>
    <meta property="og:description" content="Праворадикал Сергій Стерненко, який навесні 2018 року вбив в Одесі людину, з’явився в Києві на конференції Transparency International Ukraine «5 років боротьби з корупцією: цінності та практики» і зробив селфі з суддею з Полтави."/>
  </head>
  <body>
    <article>
      <h1>Праворадикал Стерненко на конференції робив селфі на тлі Рябошапки, – ЗМІ</h1>
      <address>
        <time datetime="2019-11-03T18:46:00+00:00">03 Nov 2019, 18:46</time>
      </address>
      <p>
        <b>Праворадикал Сергій Стерненко, який навесні 2018 року вбив в Одесі людину, з’явився в Києві на конференції Transparency International Ukraine «5 років боротьби з корупцією: цінності та практики» і зробив селфі з суддею з Полтави.</b>
      </p>
      <p>Про це стало відомо з Facebook колишнього активіста «Правого сектора», – пише видання <a href="https://strana.ua/news/231445-sternenko-stal-hostem-konferentsii-posvjashchennoj-protivodejstviju-korruptsii-hde-bylo-mnoho-pravookhranitelej.html">«Страна».</a></p>
      <p>Стерненко написав, що нещодавно познайомився з суддею з Полтави Ларисою Гольнік. З пафосом він зазначив, що про цю жінку «можна без формальностей сказати «Ваша честь».</p>
      <p>«Через її (судді. – ред.) принциповість і небажання служити місцевим феодалам її намагалися змусити піти з посади, а коли це не вдалося, то на неї напали на замовлення. Вона є однією з жертв зі списку Каті Гандзюк», – повідомив націоналіст.</p>
      <p>Потім Стерненко, якого вже більше року не можуть посадити за вбивство, став міркувати про те, як мало в нашій країні «порядних поліцейських, прокурорів і суддів».</p>
      <p>«І коли я зустрічаю тих, за кого не соромно, то це надихає і додає сил боротися і далі за те, щоб жити в цивілізованій країні», – заявив Стерненко.</p>
      <p>Як пише ЗМІ, радикал селфився з суддею поруч з генпрокурором Русланом Рябошапкою, який давав в цей час інтерв’ю одному з телеканалів. Це вже не перша їхня зустріч: раніше генпрокурор визнавав, що давав радикалу аудієнцію.</p>
      <p>Також, за деякими даними, на конференції був присутній голова праворадикальної С14 Євген Карась.</p>
      <figure>
        <iframe src="https://www.youtube.com/embed/nwxkV54_6YU" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/10/16/sprava_sternenka_nardep_vid_slugy_narodu_zvynuvatyv_ryaboshapku_v_1669599">Нагадаємо,</a> народний депутат партії «Слуга народу» Максим Бужанський звинуватив генерального прокурора України Руслана Рябошапку в незаконному укритті вбивці від правосуддя. «Маю честь повідомити Вам, що Ви (Руслан Рябошапка, – ред.) усупереч вже наявному рішенню суду, який раніше визнав ці дії незаконними, направили справу Стерненка в орган, в чию підслідність не входить розгляд справ подібного роду. Вважаю, що йдеться про вчинення Вами очевидно злочинного діяння, спрямованого на приховування вбивці від правосуддя», - написав Бужанський.</p>
      <related>
        <h4>читайте також</h4>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
        <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951"/>
        <a href="https://zik.ua/news/2019/11/01/ryaboshapka_kazhe_shcho_spokiyno_stavytsya_do_initsiatyvy_yogo_vidstavky_1681713"/>
        <a href="https://zik.ua/news/2019/10/31/ryaboshapka_u_vr_poyasnyv_u_chomu_same_zvynuvachuietsya_yaroslav_dubnevych_1680609"/>
      </related>
    </article>
  </body>
</html>