<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/politics/sxedio-tis-kyvernisis-gia-tis-poreies-pos-tha-mpei-telos-stin-omiria-tou-kentrou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T18:15:13+00:00"/>
    <meta property="og:title" content="Σχέδιο της κυβέρνησης για τις πορείες : Πώς θα μπει τέλος στην «ομηρία» του κέντρου"/>
    <meta property="og:description" content="Μέτρα για να μην «παραλύει» η Αθήνα κάθε φορά που πραγματοποιούνται διαδηλώσεις εξετάζει η κυβέρνηση."/>
  </head>
  <body>
    <article>
      <h1>Σχέδιο της κυβέρνησης για τις πορείες : Πώς θα μπει τέλος στην «ομηρία» του κέντρου</h1>
      <h2>Μέτρα για να μην «παραλύει» η Αθήνα κάθε φορά που πραγματοποιούνται διαδηλώσεις εξετάζει η κυβέρνηση.</h2>
      <address><time datetime="2019-11-03T18:15:13+00:00">03 Nov 2019, 18:15</time> by <a rel="author">ΤοΒΗΜΑ Team</a></address>
      <p>Τέλος στην απίστευτη ταλαιπωρία των πολιτών και στην «ομηρία” του κέντρου της Αθήνας- που προκαλούν οι συνεχείς πορείες κυρίως μικρών ομάδων διαδηλωτών θέλει να βάλει ο πρωθυπουργός Κυριάκος Μητσοτάκης.</p>
      <p>Συγκεκριμένα, η κυβέρνηση εξετάζει εναλλακτικά μοντέλα διαχείρισης του προβλήματος, ώστε να μην «παραλύει» το κέντρο, κάθε φορά που διεξάγονται συνεχεία πορείες.</p>
      <p>
        <a href="https://www.in.gr/2019/11/04/politics/diplomatia/amerikaniki-stratiotiki-apovasi-stin-ellada-oi-vaseis-ta-drones-kai-ta-tankers/">Διαβάστε ακόμη : Αμερικανική στρατιωτική «απόβαση» στην Ελλάδα – Οι βάσεις, τα drones και τα tankers</a>
      </p>
      <p>Για τα εναλλακτικά μοντέλα πρώτος μίλησε ο κυβερνητικός εκπρόσωπος, Στέλιος Πέτσας.</p>
      <h3>Πέτσας: Να οριοθετηθεί ο χώρος που θα πραγματοποιούνται οι πορείες</h3>
      <p>Ο Στέλιος Πέτσας μιλώντας στον Ant1 ανέφερε ότι θα αλλάξει το καθεστώς προκειμένου να οριοθετηθεί ο χώρος που θα πραγματοποιούνται οι πορείες ώστε οι διαδηλωτές να διαμαρτύρονται χωρίς να δημιουργούν προβλήματα.</p>
      <p>Σκοπός της κυβέρνησης, όπως πρόσθεσε, είναι να μην προκαλούνται προβλήματα στους καταστηματάρχες και ταλαιπωρία στους πολίτες.</p>
      <h3>Οι προτάσεις που τέθηκαν στο τραπέζι</h3>
      <p>Ειδικότερα σύμφωνα με ρεπορτάζ της «Καθημερινής», μερικές από τις προτάσεις που έχουν τεθεί στο τραπέζι είναι:</p>
      <ul>
        <li>Σε μικρές πορείες είναι δυνατόν να χρησιμοποιείται μια λωρίδα κυκλοφορίας, ενώ σε ακόμη μικρότερες τα πεζοδρόμια.</li>
      </ul>
      <p>Για μεγαλύτερες σε όγκο διαδηλώσεις</p>
      <ul>
        <li>να είναι συγκεκριμένη η διαδρομή της πορείας, ώστε να είναι ευκολότερη η διαχείριση της κυκλοφορίας από την αστυνομία, ή</li>
        <li> να ορίζεται συγκεκριμένος χώρος για την πραγματοποίηση συγκέντρωσης.</li>
      </ul>
      <p>Σημειώνεται πως η κυβέρνηση θα οριστικοποιήσει άμεσα τις προτάσεις της και θα εκκινήσει διάλογο, ενώ δεν αποκλείει , εάν απαιτηθεί, νομοθετική πρωτοβουλία.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>