<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/pocket-monsters-nel-reboot-tornera-anche-il-team-rocket/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T07:00:00+00:00"/>
    <meta property="og:title" content="Pocket Monsters: nella nuova serie TV tornerà anche il Team Rocket!"/>
    <meta property="og:description" content="Il Team Rocket tornerà nella nuova serie animata di Pokémon, e con loro anche tre nuovi personaggi!"/>
  </head>
  <body>
    <article>
      <h1>Pocket Monsters: nella nuova serie TV tornerà anche il Team Rocket!</h1>
      <address><time datetime="2019-11-03T07:00:00+00:00">03 Nov 2019, 07:00</time> by <a rel="author">Roberto Tavecchia</a></address>
      <p>L’account <b>Twitter</b> ufficiale per il nuovo anime televisivo di <b>Pocket Monster</b>, chiacchieratissima nuova serie di <b>Pokémon</b>, ha rivelato venerdì che anche il <b>Team Rocket</b> tornerà nella nuova serie.</p>
      <figure>
        <iframe src="https://www.youtube.com/embed/FOhJ0SxSL4Y" width="500" height="281" data-service="Youtube" scrolling="no"/>
      </figure>
      <p>Gli agenti del Team Rocket erano comparsi nell’anime originale sin dalla prima serie e nel videogame <b><i>Pokémon Giallo</i></b>. Alla loro prima comparsa, l’obiettivo del trio è entrare nelle grazie del leader dell’organizzazione Giovanni, rubando un esemplare raro dal Centro Pokémon di Smeraldopoli, ma quando il piano verrà sventato dal Pikachu di Ash; la squadra prenderà di mira il nostro protagonista.  <b>Musashi (Jessie</b> nell’adattamento occidentale, doppiata da<b> Megumi Hayashibara)</b> vide sfumare il suo sogno di diventare infermiera abbracciando un nuovo obiettivo, <b>Kojirо̄ (James</b> nell’adattamento occidentale, doppiato da<b> Shinichiro Miki)</b>, è l’ultimo erede di una facoltosa famiglia che scappa di casa per fuggire ad un matrimonio combinato, infine <b>Nyarth (Meowth</b> nell’adattamento occidentale, doppiato da<b> Inuko Inuyama)</b>, è un Pokémon randagio che impara a camminare su due zampe e a parlare per fare colpo su Mewozie, una femmina della specie che non l’ha mai degnato di attenzioni.</p>
      <p>Nella nuova serie, come l’immagine riporta, con loro ci sarà anche il Pokémon <b>Wobuffet</b>.</p>
      <figure>
        <img src="https://www.tomshw.it/images/images/2019/10/pokemon-58709.jpg"/>
      </figure>
      <p>Oltre ai fan favorite del pubblico, faranno il loro debutto due nuovi personaggi: <b>Koharu</b> (doppiata da <b>Kana Hanazawa)</b>, di 10 anni, miglior amica di <b>Gо̄</b>, il nuovo co-protagonista della serie accanto a<b> Satoshi (Ash)</b>; e suo padre, il <b>Professor Sakuragi</b> (doppiato da <b>Yūichi Nakamura</b>), a capo dei Sakuragi Lab, costruito a Kuchiba City (Vermillion City nell’adattamento occidentale), nella Regione del Kanto. Koharu è anche accompagnata da uno <b>Yamper</b>, un tenerissimo Pokémon di tipo elettro con sembianze canine introdotto per la prima volta nel videogame per <b>Nintendo Switch</b> <b><i>Pokémon Spada</i> </b>e <b><i>Pokémon Scudo</i></b>.</p>
      <figure>
        <img src="https://www.tomshw.it/images/images/2019/10/pokemon-58710.jpg"/>
      </figure>
      <p><b>Pocket Monster</b> arriverà in occidente nel<b> 2020</b>.</p>
      <blockquote>Fan dei Pokémon? Una buona notizia per te! Su Amazon puoi<a href="https://toms.it/yWCc8"> Acquistare</a> un’esclusiva console Nintendo Switch Lite brandizzata a tema!</blockquote>
    </article>
  </body>
</html>