<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9e%d7%97%d7%9e%d7%9e%d7%99%d7%9d-%d7%90%d7%aa-%d7%94%d7%9b%d7%99%d7%aa%d7%95%d7%aa-%d7%91%d7%97%d7%95%d7%a8%d7%a3-%d7%a2%d7%99%d7%a8%d7%99%d7%99%d7%aa-%d7%a4%d7%aa%d7%97-%d7%aa%d7%a7%d7%95%d7%94-%d7%aa%d7%97%d7%9c%d7%99%d7%a3-140-%d7%9e%d7%96%d7%92%d7%a0%d7%99%d7%9d-%d7%91%d7%9e%d7%95%d7%a1%d7%93%d7%95%d7%aa-%d7%97%d7%99%d7%a0%d7%95%d7%9a-414737/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-03T07:40:00+00:00"/>
    <meta property="og:title" content="מחממים את הכיתות בחורף: עיריית פתח תקוה תחליף 140 מזגנים במוסדות חינוך"/>
    <meta property="og:description" content="בעלות של כ-750 אלף שקלים: עיריית פתח תקוה הודיעה השבוע כי תחליף 140 מזגנים בבתי הספר והגנים בעיר. הצפי לסיום העבודות הוא בחודש דצמבר 2019, כך שכבר בחורף הקרוב התלמידים יוכלו להנות מכיתות חמות ונעימות"/>
  </head>
  <body>
    <article>
      <h1>מחממים את הכיתות בחורף: עיריית פתח תקוה תחליף 140 מזגנים במוסדות חינוך</h1>
      <h2>בעלות של כ-750 אלף שקלים: עיריית פתח תקוה הודיעה השבוע כי תחליף 140 מזגנים בבתי הספר והגנים בעיר. הצפי לסיום העבודות הוא בחודש דצמבר 2019, כך שכבר בחורף הקרוב התלמידים יוכלו להנות מכיתות חמות ונעימות</h2>
      <address><time datetime="2019-11-03T07:40:00+00:00">03 Nov 2019, 07:40</time> by <a rel="author">מערכת מיינט פתח תקוה</a></address>
      <figure>
        <img src="https://cdn.isnet.co.il/dyncontent/2019/9/25/e5462ff8-b7fe-41dd-850b-c36c4e16099b.JPG"/>
        <figcaption>צילום המחשה: Shutterstock</figcaption>
      </figure>
      <p>עיריית פתח תקוה החלה במבצע החלפת מזגנים במוסדות לימוד ברחבי העיר. במסגרת היוזמה של ראש העיר רמי גרינברג וראש מינהל החינוך ומ"מ רה"ע רון כץ, יוחלפו כ-140 מזגנים בעלות כוללת של כ- 750 אלף. זאת לצד התחזוק השוטף שמבוצע במהלך השנה לכלל המזגנים.</p>
      <p>מדובר על מזגנים חסכוניים בצריכת החשמל וחדישים אשר יחליפו את המזגנים הישנים שחלקם כבר בני 15 שנה. בין מוסדות הלימוד שבהם יותקנו המזגנים, נמצאים בתי הספר נווה עוז, אריק איינשטיין, אורנים, שיפר, עין גנים, שמעוני, תיכון ישורון, גולדה, יד לבנים ועוד. תהליך ההחלפה צפוי להגיע אל סיומו במהלך חודש דצמבר 2019.</p>
      <p>ראש העיר רמי גרינברג: "כדי לשאוף לרף הישגים גבוה בתחום החינוך - יש גם להקצות את התנאים המקסימאליים שיאפשרו זאת. במסגרת מבצע החלפת המזגנים שנמצא כעת בעיצומו, נעשה מיפוי צרכים לכל אחד מבתי הספר בעיר ונפעל כדי שלא יהיה מחסור במזגנים ובכל צורך אחר. אין לי ספק כי ככל שתנאי הלימוד ישופרו, כך גם הישגי התלמידים יהיו בהתאם".</p>
    </article>
  </body>
</html>