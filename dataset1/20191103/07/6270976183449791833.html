<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/v-ukrayini-zapustyly-drugu-najbilshu-sonyachnu-elektrostantsiyu-v-yevropi/"/>
    <meta property="og:site_name" content="Рубрика"/>
    <meta property="article:published_time" content="2019-11-03T07:03:54+00:00"/>
    <meta property="og:title" content="В Україні запустили другу найбільшу сонячну електростанцію в Європі"/>
    <meta property="og:description" content="На Дніпропетровщині, неподалік Покровська, запустили другу найбільшу в Європі сонячну електростанцію. Вона вироблятиме енергії достатньо для 200 тисяч будинків та квартир. Про це повідомляє прес-служба «ДТЕК». «Покровська СЕС» має проєктну потужність 240 мегаватів та щороку вироблятиме 400 мільйонів кіловат-годин електроенергії. У «ДТЕК» зазначають, що робота цієї електростанції зменшить необхідність у роботі теплоелектростанцій та, відповідно, викиди […]"/>
  </head>
  <body>
    <article>
      <h1>В Україні запустили другу найбільшу сонячну електростанцію в Європі</h1>
      <address><time datetime="2019-11-03T07:03:54+00:00">03 Nov 2019, 07:03</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/11-1-620x420-c-1.jpg"/>
      </figure>
      <p>
        <b>
          <b>На Дніпропетровщині, неподалік Покровська, запустили другу найбільшу в Європі сонячну електростанцію. Вона вироблятиме енергії достатньо для 200 тисяч будинків та квартир.</b>
        </b>
      </p>
      <p>Про це повідомляє прес-служба «ДТЕК».</p>
      <p>«Покровська СЕС» має проєктну потужність 240 мегаватів та щороку вироблятиме 400 мільйонів кіловат-годин електроенергії. У «ДТЕК» зазначають, що робота цієї електростанції зменшить необхідність у роботі теплоелектростанцій та, відповідно, викиди парникових газів у довкілля на 420 тисяч тонн на рік. Електростанцію збудували за 6 місяців.</p>
      <figure>
        <img src="https://rubryka.com/wp-content/uploads/2019/11/12-4.jpg"/>
      </figure>
      <p>«Використовуючи досвід попередніх проєктів, ми зібрали професійну команду, обрали і встановили на станції електрообладнання кращих світових виробників, забезпечили успішну інтеграцію СЕС в енергосистему країни», — прокоментував запуск електростанції голова «ДТЕК» Максим Тімченко.</p>
      <p>Електростанція розташована на території покинутого кар’єру, який непридатний для сільського господарства та вирощення рослинності.</p>
      <related>
        <h4>Читайте також</h4>
        <a href="https://rubryka.com/2019/11/01/u-pusteli-sahara-zapustyly-najbilshu-u-sviti-sonyachnu-elektrostantsiyu/"/>
      </related>
      <p>Зазначимо, що постачальником панелей для СЕС Ахметова стала китайська компанія Risen. Водночас від ввезення цих панелей до України бюджет не отримав жодної гривні податків, адже наприкінці 2018 року Рада звільнила імпорт сонячних панелей від податку на додану вартість.</p>
      <p>Покровська СЕС складається з 840 тисяч сонячних панелей виробництва компанії Risen (КНР), яка входить в ТОП-3 кращих виробників сонячних панелей згідно з рейтингом Bloomberg.</p>
      <p>Напередодні <a href="https://rubryka.com/2019/11/02/v-ukrayini-pobuduyut-odyn-z-najbilshyh-vitroparkiv-v-yevropi/">норвезька та китайська компанії анонсували початок будівництва найбільшої вітроелектростанції у Європі на Запоріжжі.</a></p>
    </article>
  </body>
</html>