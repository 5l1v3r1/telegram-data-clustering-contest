<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/maverick-vinales-simposa-al-gran-premi-de-malaisia-i-marc-marquez-supera-el-record-de-punts/noticia/2960470/"/>
    <meta property="og:site_name" content="CCMA"/>
    <meta property="article:published_time" content="2019-11-03T07:08:38+00:00"/>
    <meta property="og:title" content="Maverick Viñales s'imposa al Gran Premi de Malàisia i Marc Márquez supera el rècord de punts"/>
    <meta property="og:description" content="Viñales obté el segon triomf de la temporada després de dominar la cursa de principi a fi i Márquez protagonitza una gran remuntada per acabar segon"/>
  </head>
  <body>
    <article>
      <h1>Maverick Viñales s'imposa al Gran Premi de Malàisia i Marc Márquez supera el rècord de punts</h1>
      <h2>Viñales obté el segon triomf de la temporada després de dominar la cursa de principi a fi i Márquez protagonitza una gran remuntada per acabar segon</h2>
      <address><time datetime="2019-11-03T07:08:38+00:00">03 Nov 2019, 07:08</time> by <a rel="author">Xavier Guillén</a></address>
      <p>Segona victòria de la temporada per <b>Maverick Viñales</b>, que ha liderat la cursa des de la primera volta. Viñales ha vençut, seguit de <b>Marc Márquez</b> i <b>Andrea Dovizioso</b>. El campió del món ha fet una gran sortida: <b>de l'onzè lloc</b>, quarta fila de la graella, <b>ha passat a la segona posició al final del primer gir.</b> Ha fet una gran sortida i una execel·lent remuntada.</p>
      <p>Però Viñales tenia un ritme clarament superior i en cap moment  ha estat inquietat per Márquez. El pilot de roses ha acabat vencent amb 3 segons de marge sobre el campió del món. La tercera posició l'ha defensada molt bé <b>Andrea Dovizioso</b>. L'han seguit <b>Valentino Rossi i Àlex Rins</b> a molt poca distància.</p>
      <p>Darrere d'ells<b> Franco Morbidelli i Fabio Quartararo</b>, que han estat la decepció de la cursa. Sortien de la primera fila i en cap moment han optat al podi. Johann Zarco estava fent una molt bona cursa, rodava novè quan l'ha fet caure Joan Mir.<b> Pol Espargaró </b>ha acabat onzè, <b>Aleix </b>tretzè i Jorge Lorenzo, catorzè.</p>
      <p>
        <b>Rècord de puntuació per a Márquez</b>
      </p>
      <p>Amb els 20 punts sumats a Sepang, Márquez ha superat el record històric de punts aconseguits en una sola temporada a MotoGP. El pilot de Repsol Honda suma<b> 395 punts</b>, superant els 383 que va obtenir <b>Jorge Lorenzo</b>, el seu actual company d'equip, quan l'any 2010 es va proclamar campió del món amb Yamaha. Al pilot cerverí, que ha fet primer o segon en totes les curses del 2019 excepte al Gran Premi dels Estats Units -que va haver d'abandonar per avaria quan anava primer-, encara li falta una cursa per augmentar la xifra.  </p>
    </article>
  </body>
</html>