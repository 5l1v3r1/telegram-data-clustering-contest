<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/pametne-mobilne-telefone-bomo-kmalu-brezzicno-polnili-se-hitreje.html?RSS44358ed7a16492c323403c38bdcd433c"/>
    <meta property="og:site_name" content="Računalniške novice"/>
    <meta property="article:published_time" content="2019-11-03T07:54:00+00:00"/>
    <meta property="og:title" content="Pametne mobilne telefone bomo kmalu brezžično polnili še hitreje!"/>
    <meta property="og:description" content="Sodobni pametni mobilni telefoni za svoje delovanje porabijo veliko energije in za najbolj vnete uporabnike še tako zmogljiva baterija nikoli ne zadostuje za celodnevno uporabo."/>
  </head>
  <body>
    <article>
      <h1>Pametne mobilne telefone bomo kmalu brezžično polnili še hitreje!</h1>
      <address>
        <time datetime="2019-11-03T07:54:00+00:00">03 Nov 2019, 07:54</time>
      </address>
      <p>Sodobni pametni mobilni telefoni za svoje delovanje porabijo veliko energije in za najbolj vnete uporabnike še tako zmogljiva baterija nikoli ne zadostuje za celodnevno uporabo. Ker gre za naprave, pri katerih moramo baterijo polniti relativno pogosto, nam to delo lahko precej olajša sistem za hitro polnjenje. Zato nas bo zagotovo razveselil novi telefon podjetja Huawei, ki bo opremljen z izjemno zmogljivim sistemom za polnjenje baterije, kar pomeni, da bomo lahko baterijo napolnili precej hitreje kot doslej.</p>
      <p>Pametni mobilni telefon s sistemom za hitro polnjenje baterije bo novi Huawei Nova 6, in sicer različica s podporo za mobilno omrežje 4G. Ta bo namreč opremljen s polnilnim sistemom moči 40 vatov, ki bo znatno skrajšal čas polnjenja baterije. Povsem izpraznjeno baterijo zmogljivosti 4.000 miliamper ur bomo namreč dejansko lahko do polovice napolniti v zgolj 20 minutah ali manj, povsem napolnjena pa bo v največ 60 minutah, kar bo nedvomno odličen dosežek. Za primerjavo, 20 vatni brezžični polnilec lahko baterijo kapacitete 3.300 miliamper ur v 30 minutah napolni zgolj do 30 odstotkov.</p>
      <p>Iz doslej znanih podatkov je še razvidno, da bo prihajajoči pametni mobilni telefon Huawei Nova 6 4G opremljen z dvema digitalnima fotoaparatoma in dvema spletnima kamerama ter značilno luknjo v zaslonu, namenjeno spletnima kamerama. Več informacij o pametnem mobilnem teflonu Huawei Nova 6 4G bo razkritih v naslednjih nekaj tednih, novost pa naj bi bila uradno predstavljan decembra letos.</p>
      <figure>
        <iframe src="https://www.youtube.com/embed/_4fzNMZJySY" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.huawei.com/">Huawei</a></footer>
    </article>
  </body>
</html>