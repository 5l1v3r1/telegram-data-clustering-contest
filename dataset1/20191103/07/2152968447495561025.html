<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/vremeto/2019/11/03/s-iujen-viatyr-zatoplianeto-prodyljava.428350"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T07:48:00+00:00"/>
    <meta property="og:title" content="С южен вятър затоплянето продължава"/>
    <meta property="og:description" content="Остава облачно, почти без валежи | Dnes.bg"/>
  </head>
  <body>
    <article>
      <h1>С южен вятър затоплянето продължава</h1>
      <h2>Остава облачно, почти без валежи</h2>
      <address><time datetime="2019-11-03T07:48:00+00:00">03 Nov 2019, 07:48</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Днес над Западна България ще се задържи предимно облачно, а над източната част на страната ще има разкъсана, предимно висока облачност, през деня намаляваща до слънчево време. Почти без валежи. Ще духа слаб до умерен вятър от юг-югозапад и с него затоплянето ще продължи.</p>
      <p>Максималните температури ще бъдат между 14 и 19°, в Предбалкана и на места в Дунавската равнина до 20° - 22°, в София около 17°. Атмосферното налягане е по-ниско от средното за месеца и през деня още ще се понижи, сочи прогнозата за времето на НИМХ.</p>
      <p>По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще бъде 1-2 бала.</p>
      <p>Над планините облачността ще е значителна. Временни разкъсвания и намаления до предимно слънчево ще има в масивите от Централна и Източна България. Почти без валежи. Ще духа умерен до силен югозападен вятър. Максималната температура на височина 1200 метра ще е около 14°, на 2000 метра – около 7°.</p>
      <p> </p>
    </article>
  </body>
</html>