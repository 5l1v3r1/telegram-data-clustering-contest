<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/gorakhpur/story-two-year-old-granddaughter-raped-accused-arrested-2829298.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T07:18:45+00:00"/>
    <meta property="og:title" content="शर्मनाक: दो वर्षीय नातिन के साथ साथ किया दुष्कर्म, आरोपी गिरफ्तार"/>
    <meta property="og:description" content="गोरखपुर जिले में सिकरीगंज थाना क्षेत्र के गांव में दो वर्षीय बच्ची के साथ 48 वर्षीय व्यक्ति द्वारा दुष्कर्म करने का मामला प्रकाश में आया है। आरोपी रिश्ते में आरोपी की नातिन लगती थी। वारदात की सूचना..."/>
  </head>
  <body>
    <article>
      <h1>शर्मनाक: दो वर्षीय नातिन के साथ साथ किया दुष्कर्म, आरोपी गिरफ्तार</h1>
      <address><time datetime="2019-11-03T07:18:45+00:00">03 Nov 2019, 07:18</time> by <a rel="author">सिकरीगंज हिन्दुस्तान संवाद ,गोरखपुर</a></address>
      <p>गोरखपुर जिले में सिकरीगंज थाना क्षेत्र के गांव में दो वर्षीय बच्ची के साथ 48 वर्षीय व्यक्ति द्वारा दुष्कर्म करने का मामला प्रकाश में आया है। आरोपी रिश्ते में आरोपी की नातिन लगती थी। वारदात की सूचना पर तत्काल हरकत में आई सिकरीगंज पुलिस ने आरोपी को गिरफ्तार कर लिया है। आरोपी के खिलाफ दुष्कर्म और पॉक्सो एक्ट के तहत मुकदमा दर्ज है। <br/>सिकरीगंज थाना क्षेत्र के असौजी बाजार गांव मे शनिवार की रात पीड़ित बच्ची अपने दरवाजे पर खेल रही थी। खेलते हुए बच्ची बगल के घर में चली गई। वहां मौजूद 48 वर्षीय मनोज वर्मा बरामदे में बैठा था। बच्ची को देखते ही गोद में उठा लिया।कमरे में ले जाकर दुष्कर्म किया। बच्ची के चीखने की आवाज सुन कर उसके परिजन आरोपी के घर पहुंचे। बच्ची को चुप कराने लगे। अचानक उनकी नजर बच्ची के अंडर गारमेंट पर पड़ी जो खून से सन गया था। बच्ची के परिजनों ने इसकी सूचना सिकरीगंज पुलिस को दिया। रात में ही पहुंची पुलिस ने आरोपी को हिरासत में ले लिया। बच्ची को जिला अस्पताल ले गई। जहां उसका उपचार किया गया। पीड़ित लड़की के पिता और आरोपी सगे पट्टीदार हैं। दोनों का घर अगल-बगल है।</p>
    </article>
  </body>
</html>