<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/ukrayinska-raketa-vyvela-na-orbitu-amerykanskyj-kosmichnyj-korabel/"/>
    <meta property="og:site_name" content="Рубрика"/>
    <meta property="article:published_time" content="2019-11-03T07:46:02+00:00"/>
    <meta property="og:title" content="Українська ракета вивела на орбіту американський космічний корабель"/>
    <meta property="og:description" content="У США запустили до Міжнародної космічної станції корабель за допомогою ракети, частково спроєктованої та виготовленої в Україні Про це повідомляє “Радіо Свобода”. Космічний корабель приватної компанії має доставити на МКС кілька тонн вантажів. Його вивели на орбіту за допомогою ракети, частково спроєктованої та виготовленої у Дніпрі. Корабель виробництва компанії Northrop Grumman, запущений із космічного центру […]"/>
  </head>
  <body>
    <article>
      <h1>Українська ракета вивела на орбіту американський космічний корабель</h1>
      <address><time datetime="2019-11-03T07:46:02+00:00">03 Nov 2019, 07:46</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/14-4-620x420-c-1.jpg"/>
      </figure>
      <p>
        <b>
          <b>У США запустили до Міжнародної космічної станції корабель за допомогою ракети, частково спроєктованої та виготовленої в Україні</b>
        </b>
      </p>
      <p>Про це повідомляє “Радіо Свобода”.</p>
      <p>Космічний корабель приватної компанії має доставити на МКС кілька тонн вантажів. Його вивели на орбіту за допомогою ракети, частково спроєктованої та виготовленої у Дніпрі.</p>
      <p>Корабель виробництва компанії Northrop Grumman, запущений із космічного центру NASA у штаті Вірджинія, як очікують, прибуде до МКС 4 листопада.</p>
      <p>Cеред його вантажів – обладнання для ремонту важливого детектора частинок, магнітного альфа-спектрометра, що розташований на зовнішній поверхні станції і з 2011 року працює для пошуку темної матерії і антиматерії.</p>
      <p>Нинішній корабель типу Cygnus носить ім’я Алана Біна, американського астронавта, який 1969 року став четвертою людиною на Місяці і помер 2018 року.</p>
      <p>Це був уже 12-й успішний запуск корабля Cygnus із 2013 року.</p>
      <p>Ракета Antares, яка виводить його в космос, є спільною розробкою компанії Northrop Grumman і українського КБ “Південне” з Дніпра, наповнення її першого ступеня виробляє дніпровське підприємство “Південмаш”.</p>
      <figure>
        <iframe data-src="https://twitter.com/northropgrumman/status/1190645134335119360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>