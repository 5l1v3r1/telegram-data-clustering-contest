<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/intel-pensiona-i-mini-pc-nuc-con-cpu-cannon-lake-a-10nm/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T07:45:00+00:00"/>
    <meta property="og:title" content="Intel pensiona i mini PC NUC con CPU Cannon Lake a 10nm"/>
    <meta property="og:description" content="Intel sta dismettendo diversi mini PC NUC tra cui i modelli Crimson Canyon, gli unici a poter vantare - sinora - una CPU a 10 nanometri."/>
  </head>
  <body>
    <article>
      <h1>Intel pensiona i mini PC NUC con CPU Cannon Lake a 10nm</h1>
      <address><time datetime="2019-11-03T07:45:00+00:00">03 Nov 2019, 07:45</time> by <a rel="author">Vittorio Rienzo</a></address>
      <p>Intel sta <b>pensionando</b> diversi mini PC <b>NUC</b> (Next Unit of Computing) di vecchia generazione, ma nella lunga lista spiccano senza dubbio quelli dotati di <b>processore Cannon Lake a 10 nanometri</b>, nome in codice <b>Crimson Canyon</b>.</p>
      <figure>
        <img src="https://www.tomshw.it/images/images/2019/11/intel-nuc-crimson-canyon-60253.jpg"/>
        <figcaption>Foto del Core i3-8121U Cannon Lake</figcaption>
      </figure>
      <p><b>Cannon Lake incarna un evidente insuccesso</b> nel percorso di Intel volto a portare le CPU a 10 nanometri sul mercato (l’azienda oggi offre le <a href="http://www.tomshw.it/hardware/intel-core-10000-ice-lake-serie-u-y-specifiche-modelli/">CPU Ice Lake, ma solo in ambito mobile</a>). L’unica CPU Cannon Lake arrivata sul mercato si chiama <b>Core i3-8121U </b>e ha avuto una scarsissima distribuzione.</p>
      <table bordered="">
        <tr>
          <th align="center">Modello</th>
          <th align="center">Nome prodotto</th>
          <th align="center">Nome in codice</th>
        </tr>
        <tr>
          <td align="center">Intel NUC 8 Home</td>
          <td align="center">NUC8I3CYSM</td>
          <td align="center">Crimson Canyon</td>
        </tr>
        <tr>
          <td align="center">Intel NUC 8 Home</td>
          <td align="center">NUC8I3CYSN</td>
          <td align="center">Crimson Canyon</td>
        </tr>
        <tr>
          <td align="center">Kit Intel NUC NUC5CPYH</td>
          <td align="center">NUC5CPYH</td>
          <td align="center">Pinnacle Canyon</td>
        </tr>
        <tr>
          <td align="center">Kit Intel NUC NUC5PPYH</td>
          <td align="center">NUC5PPYH</td>
          <td align="center">Pinnacle Canyon</td>
        </tr>
        <tr>
          <td align="center">Kit Intel NUC NUC5i3RYHS</td>
          <td align="center">NUC5i3RYHS</td>
          <td align="center">Rock Canyon</td>
        </tr>
        <tr>
          <td align="center">Kit Intel NUC NUC5i3RYHSN</td>
          <td align="center">NUC5i3RYHSN</td>
          <td align="center">Rock Canyon</td>
        </tr>
        <tr>
          <td align="center">Kit Intel NUC NUC5i5RYH</td>
          <td align="center">NUC5i5RYH</td>
          <td align="center">Rock Canyon</td>
        </tr>
      </table>
      <p>L’abbiamo vista a bordo solo di pochi portatili e appunto i mini PC NUC: si trattava di una soluzione con <b>2 core / 4 thread</b> con frequenza base di 2,2 GHz e in grado di arrivare fino a 3,2 GHz. Neo di questa soluzione la <b>mancanza di una GPU integrata</b> – o meglio era disabilitata.</p>
      <p>La produzione dei NUC Crimson Canyon è cessata il <b>28 ottobre</b>, insieme ai NUC caratterizzati dal nome in codice Pinnacle Canyon e Rock Canyon che invece risalgono a ben 5 anni fa ed usano ancora processori <b>Braswell</b> e <b>Broadwell,</b> ormai obsoleti.</p>
      <p>I rivenditori potranno fare ordini fino al 27 dicembre di quest’anno, mentre le ultime spedizioni sono previste per il 28 febbraio 2020.</p>
      <p>Ricordiamo che Intel sta lavorando su nuovi Intel NUC e in particolare citiamo “<a href="https://www.tomshw.it/hardware/intel-nuc-ghost-canyon-in-arrivo-il-cuore-e-element/">Ghost Canyon</a>”, il cui cuore è “<a href="https://www.tomshw.it/hardware/intel-element-pc-modulare/">Element</a>”, un modulo che potrebbe permettere di creare “computer modulari” offrendo su un’unica scheda praticamente tutto ciò che serve per realizzare un PC.</p>
    </article>
  </body>
</html>