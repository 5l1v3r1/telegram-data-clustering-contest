<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Cacarov-Glasuvah-za-Plovdiv-tozi-grad-ima-ogromen-potencial-910653"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T07:36:00+00:00"/>
    <meta property="og:title" content="Цацаров: Гласувах за Пловдив, този град има огромен потенциал"/>
    <meta property="og:description" content="Главният прокурор на България Сотир Цацаров гласува на балотаж в Пловдив. &quot;Гласувах за Пловдив. Такъ..."/>
  </head>
  <body>
    <article>
      <h1>Цацаров: Гласувах за Пловдив, този град има огромен потенциал</h1>
      <address>
        <time datetime="2019-11-03T07:36:00+00:00">03 Nov 2019, 07:36</time>
      </address>
      <p>Главният прокурор на България <a href="https://www.plovdiv24.bg/novini/persons/3658.html">Сотир Цацаров</a> гласува на балотаж в Пловдив. "Гласувах за Пловдив. Такъв, какъвто трябва да бъде. Такъв, какъвто го знам от времето, когато бях дете и такъв, какъвто искам да бъде. Този град има огромен потенциал и има граждани, които заслужават да живеят в добро“, каза той.</p>
      <p>Главеният прокурор коментира и какви са нарушенията до момента в изборния ден: "Нарушенията - 95 досъдебни производства, 17 бързи, 23 лица са привлечени като обвиняеми. Преписките по проверки са 1317. Ако сравним резултатите със седмица по-рано се оказа, че са нараснали с 38. Обвиняемите тогава бяха 10, сега са повече“, каза Цацаров.</p>
      <p>Той коментира и новината, че е задържам бившия кмет на Гърмен Ахмед Башев: "Задържан е за 24 часа. Органите на МВР го задържаха в подозрения за купуване на гласове“. "Не мисля, че има нови схеми за купуване на гласове, има всякакви форми на купуване на гласове. Нарушения има навсякъде, но повечето от тях са в компетентността на ЦИК“, поясни Цацаров.</p>
      <p>Главният прокурор бе попитан дали е вярно, че е арестуван дядото на малкия Стефан от Кардам, който почина и чиито сестри бяха в критично състояние: "В Кардам се работи по всички възможни хипотези. Когато има какво да кажат колегите от местната прокуратура те ще го кажат. Има основна версия и по нея се работи, но не говорим за умишлени действия“.</p>
      <p>"Не се притеснявам, че президентът не е подписал указа за назначаването на Иван Гешев. Все пак никой не е очаквал той да вземе решение в малкото време между двата тура. Не виждам повод за притеснение, президентът ще направи каквото трябва. Все пак пълният стенографски протокол от заседанието, на което избраха Гешев, бе публикуван в четвъртък. На президентът му е необходимо време, за да се запознае с него“, категоричен бе Цацаров, чийто пост скоро трябва да бъде зает от Иван Гешев.</p>
    </article>
  </body>
</html>