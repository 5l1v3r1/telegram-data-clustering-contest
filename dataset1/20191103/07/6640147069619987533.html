<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/starcraft-3-team-mettersi-lavoro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T07:45:00+00:00"/>
    <meta property="og:title" content="StarCraft 3, il team vorrebbe mettersi subito a lavoro"/>
    <meta property="og:description" content="A quanto pare agli sviluppatori del secondo capitolo della celebre saga non dispiacerebbe lavorare su un futuro StarCraft 3."/>
  </head>
  <body>
    <article>
      <h1>StarCraft 3, il team vorrebbe mettersi subito a lavoro</h1>
      <address><time datetime="2019-11-03T07:45:00+00:00">03 Nov 2019, 07:45</time> by <a rel="author">Giacomo Todeschini</a></address>
      <p>Tra un annuncio e l’altro di questa scoppiettante <b>BlizzCon 2019</b> è riuscito a ritagliarsi un suo spazio anche <b>StarCraft 2</b>. Il celebre RTS, infatti, ha presenziato alla manifestazione con una serie di novità, come l’introduzione di un’IA basata sul sistema <b>DeepMind</b> e sull’annuncio del futuro arrivo del nuovo comandante <b>Arcturus Mengsk</b>. A quanto pare però agli sviluppatori di questo secondo capitolo della celebre saga, oltre a lavorare su contenuti aggiuntivi, non dispiacerebbe cominciare a pensare ad un futuro <b>StarCraft 3.</b></p>
      <p>Durante l’annuale kermesse di <b>Blizzard Entertainment</b> sono infatti state chieste notizie su un terzo ipotetico capitolo a <b>Tim Morton</b> e <b>Kevin Dong</b>, rispettivamente production director e lead co-op designer di <b>StarCraft 2.</b></p>
      <p>Leggi anche: <a href="https://www.tomshw.it/videogioco/diablo-4-open-world-condiviso-giocatori/">Diablo 4 avrà un open world condiviso tra i giocatori</a></p>
      <figure>
        <img src="https://www.tomshw.it/images/images/2019/11/starcraft-59875.jpg"/>
      </figure>
      <p>I due sviluppatori non hanno purtroppo fatto trasparire nulla riguardo un’eventuale sviluppo segreto ma <b>hanno</b> però dichiarato: “La cosa migliore per sapere cosa faremo in futuro è ascoltare i giocatori. Credo quindi che se ci fosse un grande interesse per gli RTS da parte della community Blizzard saprebbe ascoltare il messaggio. Credo ci sia una grande opportunità a riguardo in futuro, dobbiamo solo aspettare e vedere cosa succederà”.</p>
      <p>Nulla di palesemente confermato quindi, ma, a quanto pare, <b>StarCraft 3 prima o poi molto probabilmente si farà.</b></p>
      <p><b>Morton</b> ha inoltre aggiunto: “Il team che sta lavorando su <b>StarCraft 2</b> è incredibilmente appassionato di strategici in tempo reale e anche io personalmente lo sono. Gli RTS sono il mio genere preferito sia da giocare che da sviluppare”.</p>
      <p>Che ne pensate di questa notizia, vi piacerebbe vedere un ipotetico <b>StarCraft 3</b> o secondo voi il secondo capitolo della saga ha ancora molto da dire? Contenti di quanto annunciato alla <b>BlizzCon 2019</b> per <b>StarCraft 2</b>? Fateci sapere che ne pensate direttamente nei commenti!</p>
      <blockquote>Nell’attesa del terzo episodio potete recuperare fin da ora il secondo capitolo, comodamente <a href="https://toms.it/MMIt2">a questo indirizzo.</a></blockquote>
    </article>
  </body>
</html>