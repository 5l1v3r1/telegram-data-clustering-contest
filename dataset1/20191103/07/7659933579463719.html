<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973916/avn-h%C3%BCk%C3%BCmet-olu%C5%9Fumunu-kolayla%C5%9Ft%C4%B1rmak-i%C3%A7in-temaslar%C4%B1n%C4%B1-s%C3%BCrd%C3%BCr%C3%BCyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T07:45:00+00:00"/>
    <meta property="og:title" content="Avn hükümet oluşumunu kolaylaştırmak için temaslarını sürdürüyor"/>
    <meta property="og:description" content="Lübnan’da bugün sokaklar, Cumhurbaşkanı Mişel Avn’ın reform planını destekleyen ve mezhepçi sistemin devrilmesi için baskı yapmayı hedefleyen iki gösteriye tanıklık edecek. Öte yandan, Cumhurbaşkanlığı Sarayı Medya Ofisi, dün yeni hükümetin kurulması"/>
  </head>
  <body>
    <article>
      <h1>Avn hükümet oluşumunu kolaylaştırmak için temaslarını sürdürüyor</h1>
      <address>
        <time datetime="2019-11-03T07:45:00+00:00">03 Nov 2019, 07:45</time>
      </address>
      <p>Lübnan’da bugün sokaklar, Cumhurbaşkanı Mişel Avn’ın reform planını destekleyen ve mezhepçi sistemin devrilmesi için baskı yapmayı hedefleyen iki gösteriye tanıklık edecek.<br/><br/>Öte yandan, Cumhurbaşkanlığı Sarayı Medya Ofisi, dün yeni hükümetin kurulmasına ilişkin yapılacak istişare tarihinin yakında belli olacağını açıkladı. Medyada, yeni hükümetin kurulması için yapılacak meclis istişare tarihinin henüz belirlenmemesine ilişkin iddialar gündemdeki yerini koruyor.<br/><br/>Cumhurbaşkanı Avn’ın, Başbakan Saad Hariri'nin istifasının ardından meclis istişarelerinden önce hükümet oluşumunu kolaylaştırmak için gerekli temasları sürdürdüğü ifade edilen açıklamada, ülkedeki mevcut durumun hükümet kurma işinin sakin bir şekilde ele alınmasını gerektirdiğine dikkat çekildi.<br/><br/>Avn’ın bir sonraki hükümetin karşılaşacağı büyük zorluklar nedeniyle hızlı bir yaklaşımın gerekliliğinin farkında olduğu ancak böyle durumlarda aceleci davranmanın zararlı sonuçları olması nedeniyle sakin bir şekilde hareket ettiği belirtildi.<br/><br/> </p>
    </article>
  </body>
</html>