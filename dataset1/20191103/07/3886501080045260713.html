<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118803-naslovna-strana-za-nedelju-3-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-03T07:25:04+00:00"/>
    <meta property="og:title" content="Naslovna strana za nedelju, 3. novembar 2019. godine"/>
    <meta property="og:description" content="Dnevne novine na naslovnim stranama izdanja za nedelju 3. novembar 2019. godine pišu o novom talasu izbeglica, prenose reagovanje predsednika države Aleksandra Vučića na izjave američkog zvaničnika Metjua Palmera, donose intervju sa američkim ambasadorom Entonijem Godfrijem, kao i poruku Novaka Djokovića da je kraj njegove karijere daleko.ALO Lider Demokratske stranke Srbije Miloš Jovanović povodom formiranja nove političke koalicije oko te stranke, kaže za list:&quot;Vreme je za čišćenje, spremio sam METLU&quot;.BLIC &quot;Srbija pred novim talasom migranata&quot;, list piše da je neminovan priliv izbeglica zabrinuo Evropu, a da je Srbija na tom putu njihova važna stanica. Intervju sa predsednikom Srpskog patriotskog saveza Aleksandrom Šapićem &quot;Ne odričem se principa zarad politike&quot;.VEČERNJE NOVOSTI &quot;Kraj je daleko, hoću da budem broj jedan&quot;, intervju sa teniserom Novakom Djokovićem. Pod naslovom &quot;Da povuku takse, a mi da priznamo Kosovo to je šala&quot;, list prenosi komentar predsednika Srbije Aleksandra Vučića na izjave specijalnog…"/>
  </head>
  <body>
    <article>
      <h1>Naslovna strana za nedelju, 3. novembar 2019. godine</h1>
      <address>
        <time datetime="2019-11-03T07:25:04+00:00">03 Nov 2019, 07:25</time>
      </address>
      <p>Dnevne novine na naslovnim stranama izdanja za nedelju 3. novembar 2019. godine pišu o novom talasu izbeglica, prenose reagovanje predsednika države Aleksandra Vučića na izjave američkog zvaničnika Metjua Palmera, donose intervju sa američkim ambasadorom Entonijem Godfrijem, kao i poruku Novaka Djokovića da je kraj njegove karijere daleko.<br/><br/>ALO Lider Demokratske stranke Srbije Miloš Jovanović povodom formiranja nove političke koalicije oko te stranke, kaže za list:"Vreme je za čišćenje, spremio sam METLU".<br/><br/>BLIC "Srbija pred novim talasom migranata", list piše da je neminovan priliv izbeglica zabrinuo Evropu, a da je Srbija na tom putu njihova važna stanica. Intervju sa predsednikom Srpskog patriotskog saveza Aleksandrom Šapićem "Ne odričem se principa zarad politike".<br/><br/>VEČERNJE NOVOSTI "Kraj je daleko, hoću da budem broj jedan", intervju sa teniserom Novakom Djokovićem. Pod naslovom "Da povuku takse, a mi da priznamo Kosovo to je šala", list prenosi komentar predsednika Srbije Aleksandra Vučića na izjave specijalnog američkog izaslanika za Zapadni Balkan Metjua Palmera.<br/><br/>KURIR List piše da vrh Srpske napredne stranke analizira odnose s partnerima "Vučića napadaju, Dačić ćuti i sprema dil sa opozicijom". O nabavci nove vojne opreme za list govori ministar odbrane Aleksandar Vulin "Srbija je opet vojna sila".<br/><br/>POLITIKA Temu nedelje list posvećuje 30. godišnjici rušenja Berlinskog zida "Noć kada je počelo novo odbrojavanje istorije". Intervju sa američkim ambasadorom u Srbiji Entonijem Godfrijem "Ne planiram da držim lekcije srpskim liderima".</p>
    </article>
  </body>
</html>