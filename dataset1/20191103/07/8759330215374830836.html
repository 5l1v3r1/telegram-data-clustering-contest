<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902165/anderlecht-geeft-selectie-vrij-chadli-is-speelklaar-voor-cercle-brugge.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T07:15:00+00:00"/>
    <meta property="og:title" content="Anderlecht geeft zijn selectie vrij, mét Chadli tegen Cercle Brugge"/>
    <meta property="og:description" content="Anderlecht heeft zijn selectie vrijgegeven voor de wedstrijd tegen Cercle Brugge van zondagmiddag. Nacer Chadli zit er wel degelijk in. Hij komt terug uit blessure."/>
  </head>
  <body>
    <article>
      <h1>Anderlecht geeft zijn selectie vrij, mét Chadli tegen Cercle Brugge</h1>
      <address>
        <time datetime="2019-11-03T07:15:00+00:00">03 Nov 2019, 07:15</time>
      </address>
      <p>
        <b>Anderlecht heeft zijn selectie vrijgegeven voor de wedstrijd tegen Cercle Brugge van zondagmiddag. Nacer Chadli zit er wel degelijk in. Hij komt terug uit blessure.</b>
      </p>
      <p>In totaal heeft Anderlecht 21 namen in <a href="https://www.rsca.be/nl/news/de-selectie-voor-andcer">de selectie</a>. Er moeten er dus nog drie afvallen. De terugkeer van Chadli is alvast een opsteker, want met vijf doelpunten is hij nog altijd de topschutter binnen de kern van Anderlecht. Met onder meer Kompany, Sandler, Nasri en Trebel blijven er echter heel wat belangrijke afwezigen.</p>
      <p>De volledige selectie: Chipciu, Vlap, Didillon, Adzic, Chadli, Cobbaut, Zulj, Thelin, Van Crombrugge, Luckassen, Roef, Kayembe, Amuzu, Sambi Lokonga, Doku, Dewaele, Verschaeren, Sardella, Kana, Saelemaekers, Roofe.<br/><br/>Door de zege van Eupen op zaterdag staat Anderlecht nu amper dertiende in het klassement. Tegen de rode lantaarn moet dus absoluut gewonnen worden.</p>
      <aside>Lees meer<br/><a href="https://www.voetbalprimeur.be/nieuws/902125/rsc-anderlecht-grijpt-in-bij-misnoedge-saelemaekers-in-gesprek-met-vercauteren.html?itm_source=www.voetbalprimeur.be&amp;itm_medium=highlighted-content">RSC Anderlecht grijpt in bij misnoegde Saelemaekers, in gesprek met Vercauteren</a></aside>
    </article>
  </body>
</html>