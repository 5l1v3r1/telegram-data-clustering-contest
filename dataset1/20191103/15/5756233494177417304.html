<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619653/%D8%B8%D8%B1%DB%8C%D9%81-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A8%DB%8C%D8%B4%D8%AA%D8%B1%DB%8C%D9%86-%D8%AA%D9%84%D8%A7%D8%B4-%D8%B1%D8%A7-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%BE%D9%88%D9%84%D8%B4%D9%88%DB%8C%DB%8C-%D8%A7%D9%86%D8%AC%D8%A7%D9%85-%D8%AF%D8%A7%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T15:30:00+00:00"/>
    <meta property="og:title" content="ظریف: جمهوری اسلامی بیشترین تلاش را برای مقابله با پولشویی انجام داده است"/>
    <meta property="og:description" content="وزیر خارجه تاکید کرد که جمهوری اسلامی بیشترین تلاش برای حرکت غربی‌ها برای مقابله با پولشویی را انجام داده است."/>
  </head>
  <body>
    <article>
      <h1>ظریف: جمهوری اسلامی بیشترین تلاش را برای مقابله با پولشویی انجام داده است</h1>
      <address>
        <time datetime="2019-11-03T15:30:00+00:00">03 Nov 2019, 15:30</time>
      </address>
      <p>
        <i>وزیر خارجه تاکید کرد که جمهوری اسلامی بیشترین تلاش برای حرکت غربی‌ها برای مقابله با پولشویی را انجام داده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدجواد ظریف در جلسه علنی عصر امروز یکشنبه مجلس شورای اسلامی به سوال محمد جواد ابطحی پاسخ داد مبنی بر این که علت اظهارات وزیر خارجه در باب پولشویی به میزان ۳۰ هزار میلیارد تومان در ایران و انفعال در برابر وقت کشی سه کشور فرانسه، آلمان و انگلیس چیست؟</p>
      <p>ظریف در پاسخ گفت: روز گذشته شورای امنیت ملی تصمیم گرفت که جلسه خود را امروز ساعت ۱۵ برگزار کند، از هئیت رئیسه مجلس درخواست کردم که طرح سوال از بنده را عقب انداخته تا سر فرصت جواب دهم که با آن مخالفت شد لذا امروز برای هشتمین بار در طول سه ماه گذشته برای پاسخ به سوال در صحن مجلس حاضر شده و به جلسه شورای امنیت نرفتم.</p>
      <p>وی افزود: بنده مسئول دفاع از جمهوری اسلامی در خارج از کشور هستم و همگان نحوه دفاعم را در تلویزیون و یا کلیپ‌های پخش شده دیده‌اند، لذا معلوم است چه کسانی به خاطر منافع داخلی سوال می‌کند ولی مسائل مربوط به امنیت ملی مهمتر از آن است که با بحث‌های جناحی مورد توجه قرار گیرد.</p>
      <p>وزیر خارجه تاکید کرد: بیشترین تلاش برای مقابله با حرکت غربی‌ها جهت مقابله با پولشویی را جمهوری اسلامی و وزارت خارجه انجام داده است بعد از آخرین اقدام گروه ویژه مالی (FATF) علیه ایران بنده تندترین دفاع را از موضع جمهوری اسلامی کردم. وظیفه من دفاع و حمایت از جمهوری اسلامی است و شاید مقداری عقل داشته باشم که صبحتی نکنم که در خارج از کشور به خاطر آن صحبت بخواهم دفاع کنم.</p>
    </article>
  </body>
</html>