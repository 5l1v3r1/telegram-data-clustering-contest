<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/moreromsdal/2019/11/03/Mann-alvorlig-skadd-i-arbeidsulykke-i-Rauma-20308892.ece"/>
    <meta property="og:site_name" content="adressa.no"/>
    <meta property="article:published_time" content="2019-11-03T15:52:19+00:00"/>
    <meta property="og:title" content="Mann alvorlig skadd i arbeidsulykke i Rauma"/>
    <meta property="og:description" content="En mannlig utenlandsk arbeider ble søndag ettermiddag alvorlig skadd da han fikk hodet i klem på en gård i Rauma i Møre og Romsdal."/>
  </head>
  <body>
    <article>
      <h1>Mann alvorlig skadd i arbeidsulykke i Rauma</h1>
      <address><time datetime="2019-11-03T15:52:19+00:00">03 Nov 2019, 15:52</time> by <a rel="author">ntb</a></address>
      <p>En mannlig utenlandsk arbeider ble søndag ettermiddag alvorlig skadd da han fikk hodet i klem på en gård i Rauma i Møre og Romsdal.</p>
      <aside><a href="https://www.adressa.no/nyheter/moreromsdal/2019/11/03/javascript:void(0);">Del denne artikkelen på Facebook</a> <a href="https://www.adressa.no/nyheter/moreromsdal/2019/11/03/javascript:void(0);">Del denne artikkelen på Twitter</a> <a href="https://www.adressa.no/nyheter/moreromsdal/2019/11/03/javascript:void(0);">Del denne artikkelen på e-post</a></aside>
      <p>Etter ulykken ble mannen fraktet med luftambulanse til St. Olavs hospital i Trondheim.</p>
      <p>– Ulykken skal ha skjedd i forbindelse med dekkskifte på en traktor, opplyser operasjonsleder Sindre Molnes i Møre og Romsdal politidistrikt til NTB.</p>
      <p>Politiet meldte tidligere at den skadde hadde fått hodet i klem i en rundballeklype.</p>
      <p>Mannen har trolig ikke livstruende skader, men er alvorlig skadd, ifølge politiet.</p>
      <p>– Det er meddelt til oss at det er snakk om brudd i hodeskallen, sier Molnes.</p>
      <p>Politiet fikk melding om klemulykken via helsevesenet klokka 12.28. Søndag ettermiddag har det blitt gjennomført undersøkelser og avhør av vitner på stedet.</p>
    </article>
  </body>
</html>