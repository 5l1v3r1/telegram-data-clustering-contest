<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/top-7-no-akinek-rettegtek-a-nevet-a-harcmezokon/185689"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T15:30:00+00:00"/>
    <meta property="og:title" content="Top 7 nő, akinek rettegték a nevét a harcmezőkön"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Top 7 nő, akinek rettegték a nevét a harcmezőkön</mark>
      </h1>
      <address><time datetime="2019-11-03T15:30:00+00:00">03 Nov 2019, 15:30</time> by <a rel="author">Bors</a></address>
      <p>
        <b>Ha a történelem kegyetlen harcosairól beszélünk, akkor elsőre mindenkinek férfiak jutnak eszébe. Pedig a hadvezérek és uralkodók között is találni olyan nőket, akik annyira brutálisak voltak, hogy még a férfiak is rettegtek tőlük. </b>
        <b>Ha a történelem kegyetlen harcosairól beszélünk, akkor elsőre mindenkinek férfiak jutnak eszébe. Pedig a hadvezérek és uralkodók között is találni olyan nőket, akik annyira brutálisak voltak, hogy még a férfiak is rettegtek tőlük.</b>
      </p>
      <p><b><mark>1.</mark><mark>Dzsinga Mbandi</mark></b><br/>A nyugat-afrikai Ndongo királynője nemcsak a portugál hódítókat, hanem a saját népét is rettegésben tartotta. Függetlenséget harcolt ki a portugálokkal, majd miután megerősítette hatalmát, évtizedekig hadakozott velük. Hatvan férfiból álló háreme volt, egy átmulatott éjszaka után pedig minden szeretőjét kivégezte.</p>
      <figure>
        <img src="http://media.borsonline.hu/cikk/20/191230/gallery-picture/645w/2010945_11.jpg"/>
        <figcaption>Dzsinga Mbandi © AFP</figcaption>
      </figure>
      <p>* * *</p>
      <p><b><mark>2.</mark><mark>Artemiszia</mark></b><br/>Artemiszia a mai Törökország területén található Halikarnasszoszt irányította. Apja őt tette meg örökösévé, és tökéletes hadvezért faragott belőle. Csatlakozott Xerxész csapataihoz a görögök elleni harcokban. Kiválóan irányította a flottáját, rengeteg hajót küldött hullámsírba a szalamiszi csatában. Nem ismert kegyelmet: egy görög hadvezért például kifeszíttetett a hajójára, ami miatt vérdíjat tűztek ki a fejére.</p>
      <figure>
        <img src="http://media.borsonline.hu/cikk/20/191230/gallery-picture/645w/2010947_21.jpg"/>
        <figcaption>Artemiszia © Pinterest</figcaption>
      </figure>
      <p>* * *</p>
      <p><b><mark>3.</mark><mark>Tomoe Gozen</mark></b><br/>A XII. században élt legendás szamuráj képzett íjász, kiváló lovas és biztos kezű kardforgató volt. Amikor tábornokát a küzdelem forgatagában leterítették, a bátor szamurájnő saját testével védte halálosan sebesült bajtársát, és kardjával lecsapta egy rátámadó ellenséges szamuráj fejét is.</p>
      <figure>
        <img src="http://media.borsonline.hu/cikk/20/191230/gallery-picture/645w/2010953_31.jpg"/>
        <figcaption>Tomoe Gozen © wikipedia</figcaption>
      </figure>
      <p>* * *</p>
      <p><b><mark>4.</mark><mark>Boudica</mark></b><br/>A királynő i. e. 60-ban uralkodott Britanniában. A hódító rómaiak foglyul ejtették a lányait, és nyilvánosan meggyalázták őket. Bosszúból a királynő csapásokat mért a Római Birodalom településeire, het­ven­ezer embert elpusztítva. A rómaiak végül összefogtak, és legyőzték a királynőt, aki a fogságba eséstől tartva inkább megmérgezte magát.</p>
      <figure>
        <img src="http://media.borsonline.hu/cikk/20/191230/gallery-picture/645w/2010957_41.jpg"/>
        <figcaption>Boudica © wikipedia</figcaption>
      </figure>
      <p>* * *</p>
      <p><b><mark>5.</mark><mark>Fu Hao</mark></b><br/>Több mint háromezer éve élt a Kínai Birodalomban, amelynek az egyik legnagyobb hadvezére volt. Halála után fényûzô temetést rendeztek neki. A sírjában a kutatók fegyverek tömkelegét, ékszereket, dísztárgyakat, valamint tizenhat élve eltemetett rabszolga maradványait <br/>találták meg.</p>
      <figure>
        <img src="http://media.borsonline.hu/cikk/20/191230/gallery-picture/645w/2010951_51.jpg"/>
        <figcaption>Fu Hao © AFP</figcaption>
      </figure>
      <p>* * *</p>
      <p><b><mark>6.</mark><mark>Gudit</mark></b><br/>Az elbeszélések szerint a zsidó királynő, Gudit nevét rettegték az ókorban. Az etióp területeken élő zsidóság egyik vezetője volt. Lázadást szított, és megdöntötte az Akszúmi Királyságot. Negyven éven keresztül üldözte a keresztényeket: bebörtönözte őket, lerombolta a templomaikat és porig égette a városaikat.</p>
      <figure>
        <img src="http://media.borsonline.hu/cikk/20/191230/gallery-picture/645w/2010949_61.jpg"/>
        <figcaption>Gudit</figcaption>
      </figure>
      <p>* * *</p>
      <p><b><mark>7.</mark><mark>Zenobia</mark></b><br/>Az arab nemes hölgy férje meggyilkolása után vette át Palmüra irányítását a III. században, kikiáltotta függetlenségét és csapásokat mért a rómaiakra. Lu­cius Aurelianus császár végül elfoglalta a várost, Zenobiát pedig elfogták. Palmüra ki­rálynőjét nyilvánosan megszégyenítették, de az életét megkímélték, és hozzáadták egy szenátorhoz.</p>
      <figure>
        <img src="http://media.borsonline.hu/cikk/20/191230/gallery-picture/645w/2010955_7-shutterstock-4232357711.jpg"/>
        <figcaption>Zenobia © shutterstock</figcaption>
      </figure>
    </article>
  </body>
</html>