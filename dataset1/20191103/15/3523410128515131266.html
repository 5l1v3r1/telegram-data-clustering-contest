<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637808/%D8%AD%D9%82%D9%88%D9%82-%D8%A8%D8%B4%D8%B1-%D8%B1%D8%A7-%D9%81%D8%B1%D8%B5%D8%AA-%D9%85%DB%8C%E2%80%8C%D8%AF%D8%A7%D9%86%DB%8C%D9%85-%D9%86%D9%87-%D8%AA%D9%87%D8%AF%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T15:07:00+00:00"/>
    <meta property="og:title" content="حقوق بشر را فرصت می‌دانیم، نه تهدید"/>
    <meta property="og:description" content="رئیس قوه قضاییه: حقوق بشر موضوع بسیار مهمی است که ما آن را برای خودمان تهدید نمی‌دانیم بلکه فرصت می‌دانیم."/>
  </head>
  <body>
    <article>
      <h1>
        <a href="https://www.bultannews.com/fa/news/637808/%D8%AD%D9%82%D9%88%D9%82-%D8%A8%D8%B4%D8%B1-%D8%B1%D8%A7-%D9%81%D8%B1%D8%B5%D8%AA-%D9%85%DB%8C%E2%80%8C%D8%AF%D8%A7%D9%86%DB%8C%D9%85-%D9%86%D9%87-%D8%AA%D9%87%D8%AF%DB%8C%D8%AF">حقوق بشر را فرصت می‌دانیم، نه تهدید</a>
      </h1>
      <h2>رئیس قوه قضاییه: حقوق بشر موضوع بسیار مهمی است که ما آن را برای خودمان تهدید نمی‌دانیم بلکه فرصت می‌دانیم.</h2>
      <address><time datetime="2019-11-03T15:07:00+00:00">03 Nov 2019, 15:07</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت الاسلام و المسلمین سید ابراهیم رئیسی پیش از ظهر امروز در جلسه شورای عالی ستاد حقوق بشر که با حضور اعضای این ستاد از جمله وزیر امور خارجه، وزیر اطلاعات و دبیر شورای عالی امنیت ملی برگزار شد، گفت: حقوق بشر برای ما فرصتی است تا در سایه آن همه عملکرد‌های جمهوری اسلامی ایران را در دفاع از حقوق انسان‌ها برای دنیا اعلام کنیم.<br/>وی اضافه کرد: بهترین دفاع را از حقوق بشر خود دین اسلام دارد و در نظام حقوقی اسلام، قانون اساسی و قوانین جمهوری اسلامی ایران و موضع گیری‌های امام خمینی (ره) و رهبری معظم انقلاب به خوبی دفاع از حقوق بشر و جایگاه والای آن مشهود است.<br/>رئیس قوه قضاییه افزود: مطرح شدن بحث حقوق بشر را یک فرصت می‌دانیم برای اینکه از این طریق هم معلوم می‌شود جمهوری اسلامی ایران در جایگاه مدعی حقوق انسان‌ها قرار دارد و هم داعیان دفاع از حقوق بشر در دنیا در جایگاه متهم هستند.<br/>حجت الاسلام والمسلمین رئیسی گفت: امروز عملکرد مدعیان حقوق بشر در دنیا که همان ناقضان اصلی حقوق بشر هستند، کیفرخواست بلند بالایی است که باید در دادگاه بین المللی مورد رسیدگی قرار گیرد.</p>
    </article>
  </body>
</html>