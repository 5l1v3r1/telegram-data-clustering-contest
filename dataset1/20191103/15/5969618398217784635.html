<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Olympiakos/olympiakos-o-ekneyrismos-toy-martins-otan-dhmosiografos-diekopse-thn-apanthsh-toy.5631654.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-03T15:00:00+00:00"/>
    <meta property="og:title" content="Ολυμπιακός: Ο εκνευρισμός του Μαρτίνς όταν δημοσιογράφος διέκοψε την απάντησή του"/>
    <meta property="og:description" content="Δείτε την αποχώρηση του προπονητή του Ολυμπιακού, Πέδρο Μαρτίνς, από τη συνέντευξη Τύπου του ματς την Ξάνθη, όταν δημοσιογράφος που καλύπτει το ρεπορτάζ των γηπεδούχων τον διέκοψε στην απάντησή του. (VIDEO)"/>
  </head>
  <body>
    <article>
      <h1>Ολυμπιακός: Ο εκνευρισμός του Μαρτίνς όταν δημοσιογράφος διέκοψε την απάντησή του</h1>
      <h2>Δείτε την αποχώρηση του προπονητή του Ολυμπιακού, Πέδρο Μαρτίνς, από τη συνέντευξη Τύπου του ματς την Ξάνθη, όταν δημοσιογράφος που καλύπτει το ρεπορτάζ των γηπεδούχων τον διέκοψε στην απάντησή του. (VIDEO)</h2>
      <address><time datetime="2019-11-03T15:00:00+00:00">03 Nov 2019, 15:00</time> by <a rel="author">Δημήτρης Σαμόλης</a></address>
      <p>Ο Πέδρο <a href="https://www.sport24.gr/football/omades/Olympiakos/martins-den-kserw-gia-poion-logo-yparxei-to-var.5631458.html">Μαρτίνς αποχώρησε εκνευρισμένος από τη συνέντευξη Τύπου μετά την εκτός έδρας ισοπαλία (0-0) του Ολυμπιακού με την Ξάνθη</a> όταν τη στιγμή που απαντούσε σε ερώτηση τον διέκοψε δημοσιογράφος που καλύπτει το ρεπορτάζ της ομάδας της Θράκης.</p>
      <p><i>"Σήμερα δεν θέλω να κάνω πολλά σχόλια. Πιστεύω πως ήμασταν απόλυτα κυρίαρχοι στο παιχνίδι, ήμασταν μια ομάδα η οποία έχει πολλές τελικές, είχαμε σχεδόν 76% κατοχή της μπάλας, είχαμε πάρα πολλά τρεξίματα, πάρα πολλές ευκαιρίες και πάρα πολλά κατεβάσματα. Κάθε εβδομάδα βλέπουμε πως ζούμε τα ίδια. Γι' αυτό το λόγο δεν θέλω να σχολιάσω πάρα πολλά πράγματα και δεν καταλαβαίνω ποια είναι η ύπαρξη του VAR εάν δεν μπορούμε να το χρησιμοποιούμε"</i>, υποστήριξε αρχικά ο Πορτογάλος προπονητής<a href="https://www.sport24.gr/football/omades/Olympiakos/"> της ομάδας του Πειραιά</a>.</p>
      <p>Στη συνέχεια ρωτήθηκε από δημοσιογράφο που καλύπτει το ρεπορτάζ των γηπεδούχων για τη γνώμη του για την Ξάνθη. Ο Μάρτινς απάντησε: <i>"Πιστεύω ότι ο Ολυμπιακός ήταν ο απόλυτα κυρίαρχος μέσα στο ματς".</i></p>
      <p>Ο δημοσιογράφος διέκοψε τον Πέδρο Μαρτίνς και τη μεταφράστρια των ερυθρόλευκων, Μαρίνα Τσαλή, επαναλαμβάνοντας την ερώτησή του. Ο 49χρονος Ίβηρας τεχνικός του (αντ)απάντησε στα αγγλικά: <i>"Ρωτήστε τον προπονητή της Ξάνθης για την Ξάνθη. Δεν θα σχολιάσω κάτι περισσότερο για το ματς"</i>, κι αποχώρησε.</p>
      <figure>
        <iframe src="https://www.youtube.com/embed/41lieNG0ma4" width="620" height="350" data-service="Youtube" scrolling="no"/>
      </figure>
      <p> </p>
    </article>
  </body>
</html>