<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/03/diadema-s-tok-shte-lekuva-depresiiata-na-ostrova.428394"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T15:51:00+00:00"/>
    <meta property="og:title" content="Диадема с ток ще лекува депресията на Острова"/>
    <meta property="og:description" content="Цената на устройството е 399 лири | Dnes.bg"/>
  </head>
  <body>
    <article>
      <h1>Диадема с ток ще лекува депресията на Острова</h1>
      <h2>Цената на устройството е 399 лири</h2>
      <address><time datetime="2019-11-03T15:51:00+00:00">03 Nov 2019, 15:51</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>На британския пазар се появи устройство, което чрез слаби електрически импулси в мозъка преборва депресията, пише в."Мейл он сънди".</p>
      <p>Преносимият медицински уред на фирмата "Флоу" струва 399 британски лири и използва метода на транскраниалната директна стимулация. Устройството има формата на широка диадема, поставя се на челото и използва слаби електрически заряди, които са насочени към специфични области на мозъка. Тези импулси стимулират функционирането на онези негови дялове, отговарящи за емоциите, личността и взимането на решения, пише БТА.<br/><br/>Според медицината десет процента от хората изпитват депресии в даден момент от живота си. Слабите електрошокове от устройството насърчават невронните връзки на мозъка да бъдат по-гъвкави.<br/><br/>Устройството трябва да се носи на главата половин час през ден в продължение на шест седмици.</p>
      <related>
        <h4>Още по темата</h4>
        <a href="https://www.dnes.bg/science/2019/11/03/lechenieto-na-psihicheski-razstroistva-s-kanabis-e-opasno.428363"/>
        <a href="https://www.dnes.bg/akoshtete-vqrvaite/2019/11/02/da-namalim-stresa-v-ofisa-kak.428230"/>
      </related>
    </article>
  </body>
</html>