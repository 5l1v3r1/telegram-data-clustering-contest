<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondheim/2019/11/03/Ingen-p%C3%A5gripelser-etter-flere-slagsm%C3%A5l-i-Trondheim-20308925.ece"/>
    <meta property="og:site_name" content="adressa.no"/>
    <meta property="article:published_time" content="2019-11-03T15:57:25+00:00"/>
    <meta property="og:title" content="Ingen pågripelser etter flere slagsmål i Trondheim"/>
    <meta property="og:description" content="Politiet ettergår om det er en sammenheng mellom de to slagsmålene"/>
  </head>
  <body>
    <article>
      <h1>Ingen pågripelser etter flere slagsmål i Trondheim</h1>
      <address><time datetime="2019-11-03T15:57:25+00:00">03 Nov 2019, 15:57</time> by <a rel="author">Espen Rasmussen,Kristina Bye</a></address>
      <p>Politiet ettergår om det er en sammenheng mellom de to slagsmålene</p>
      <aside><a href="https://www.adressa.no/nyheter/trondheim/2019/11/03/javascript:void(0);">Del denne artikkelen på Facebook</a> <a href="https://www.adressa.no/nyheter/trondheim/2019/11/03/javascript:void(0);">Del denne artikkelen på Twitter</a> <a href="https://www.adressa.no/nyheter/trondheim/2019/11/03/javascript:void(0);">Del denne artikkelen på e-post</a></aside>
      <p>Like før klokka 17 melder politiet på Twitter at de har sendt flere flere patruljer til Midtbyen etter å ha mottatt meldinger om slåsskamp med mange involverte.</p>
      <p>- De fleste involverte har forduftet, og det fremstår som det har vært mer verbalt enn fysisk, skriver politiet.</p>
      <p>Ingen av personene som var på stedet da politiet kom, var skadet.</p>
      <h3>Slåsskjemper på Solsiden</h3>
      <p>Drøyt tjue minutter senere kom ytterligere en melding om slåssing ved Solsiden. Politiet er på stedet og i kontakt med tre aktuelle personer. Operasjonsleder i Trondheim politidistrikt Solfrid Lægdheim utelukker ikke at de to hendelsene kan ha en sammenheng.</p>
      <p>- Vi vil ettergå om det er en sammenheng mellom hendelsen i St. Olavs gate og den på Solsiden, sier hun.</p>
      <p>Det er flere patruljer på stedet. De tre involverte er menn i 20-årene.</p>
      <p>- En av patruljene kjører en mann til legevakten for sjekk, opplyser Lægdheim.</p>
      <p>Basert på de involvertes forklaring og at en har fått lettere skader som følge av hendelsen, vil politiet opprette sak. Det er ikke blitt gjort noen pågripelser.</p>
      <p>- Det er ikke snakk om alvorlig skade, men en vond hånd, avslutter Lægdheim.</p>
    </article>
  </body>
</html>