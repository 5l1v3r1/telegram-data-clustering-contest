<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinskiy-trener-grigorchuk-vigrav-z-astanoyu-chempionat-kazahstanu-328333_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T15:32:00+00:00"/>
    <meta property="og:title" content="Український тренер Григорчук виграв з &quot;Астаною&quot; чемпіонат Казахстану"/>
    <meta property="og:description" content="Український наставник виграв золоті медалі другий раз поспіль."/>
  </head>
  <body>
    <article>
      <h1>Український тренер Григорчук виграв з "Астаною" чемпіонат Казахстану</h1>
      <h2>Український наставник виграв золоті медалі другий раз поспіль.</h2>
      <address>
        <time datetime="2019-11-03T15:32:00+00:00">03 Nov 2019, 15:32</time>
      </address>
      <p>Український тренер казахстанської "Астани" <b><a href="https://dt.ua/SPORT/ukrayinskiy-trener-grigorchuk-ocholiv-kazahstansku-astanu-279443_.html">Роман Григорчук</a></b> разом зі своїми підопічними достроково виграв національний чемпіонат.</p>
      <p>Сьогодні, 3 листопада, в передостанньому турі чемпіонату Казахстану клуб з Нур-Султана на виїзді переміг "Тобол" (1:0), після чого "Астана" стала недосяжною для конкурентів.</p>
      <p>Григорчук очолив "Астану" в 2018 році і виграв з нею чемпіонат Казахстану в минулому сезоні.</p>
      <p>Останнім клубом Григорчука до "Астани" була азербайджанська "Габала", яку він очолював з 2015 року. За цей час він двічі вигравав срібні медалі чемпіонату Азербайджану, також двічі ставав 3-м у турнірі. Ще два рази він грав у фіналі Кубка і двічі виводив команду в груповий етап Ліги Європи.</p>
      <p>У минулому Григорчук працював у латвійських "Дінабурзі" і "Вентспілсі", а також у запорізькому "Металурзі" та одеському "Чорноморці".</p>
      <p>Раніше повідомлялося про те, що <b><a href="https://dt.ua/SPORT/eks-trener-zori-vernidub-ocholit-shahtar-u-bilorusi-zmi-328257_.html">екс-тренер "Зорі" Вернидуб очолить "Шахтар" у Білорусі</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>