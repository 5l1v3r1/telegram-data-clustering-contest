<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/The-guanya-documental-internacional-In-Edit_0_2337366386.html"/>
    <meta property="og:site_name" content="Ara.cat"/>
    <meta property="article:published_time" content="2019-11-03T15:29:09+00:00"/>
    <meta property="og:title" content="'The men’s room' guanya el premi al millor documental internacional a l'In-Edit"/>
    <meta property="og:description" content="El festival també guardona 'Niños somos todos' i 'Gay Mercader: el gran mercader del rock and roll'"/>
  </head>
  <body>
    <article>
      <h1>'The men’s room' guanya el premi al millor documental internacional a l'In-Edit</h1>
      <h2>El festival també guardona 'Niños somos todos' i 'Gay Mercader: el gran mercader del rock and roll'</h2>
      <address>
        <time datetime="2019-11-03T15:29:09+00:00">03 Nov 2019, 15:29</time>
      </address>
      <p>'The men’s room', de Petter Sommer i Jo Vemund Svendsena, ha guanyat el premi al millor documental internacional de la 17a edició del Festival de Documental Musical In-Edit, que s'ha celebrat a Barcelona. 'The men's room' és l'emocionant dia a dia d'un cor d'homes noruecs que mentre assaja per al concert de la seva vida, en què han de telonejar Black Sabbath, reben l'impacte de saber que el seu director s'està morint de càncer.</p>
      <figure>
        <iframe src="https://player.vimeo.com/video/325869797" width="651" height="366" data-service="Vimeo" scrolling="no"/>
      </figure>
      <p><a href="https://vimeo.com/325869797">The Men's Room - Official Trailer</a> from <a href="https://vimeo.com/user28118149">Fuglene</a> on <a href="https://vimeo.com/">Vimeo</a>.</p>
      <p>En la secció nacional, l'In-Edit ha premiat 'Niños somos todos', de Sergi Cameron, que segueix el Niño de Elche de viatge per Bolívia, i ha fet una menció especial per a<a href="https://www.ara.cat/cultura/gay-mercader-Ara-faria-promotor-concerts-boig_0_2336166410.html"> 'Gay Mercader: el gran mercader del rock and roll'</a>, dirigit per Montse Mompó i Pilar Ruiz Cruz. A més, 'Les Resilients', de Cristina Madrid, ha guanyat el premi al millor documental talent jove. </p>
      <p>Les projeccions de l'edició 2019 de l'In-Edit han tingut 34.000 espectadors (inclosos els 4.000 de l'edició a Madrid), segons les xifres facilitades pel festival. Cristian Pascual, que fins ara era el director de l'In-Edit, deixa el càrrec i serà substituït per Uri Altell, cofundador del festival. Pascual deixa la direcció perquè es trasllada a Xile per motius familiars. </p>
    </article>
  </body>
</html>