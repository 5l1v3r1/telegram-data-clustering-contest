<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637816/%D8%AA%D8%B0%DA%A9%D8%B1-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A8%D9%87-%D9%88%D8%B2%DB%8C%D8%B1-%D8%B1%D8%A7%D9%87-%D8%AF%D8%B1%D8%A8%D8%A7%D8%B1%D9%87-%D9%85%D8%B3%DA%A9%D9%86-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T15:13:00+00:00"/>
    <meta property="og:title" content="تذکر نمایندگان به وزیر راه درباره مسکن بازنشستگان"/>
    <meta property="og:description" content="عضو هیئت رئیسه مجلس تذکر نمایندگان به وزیر راه درباره دلیل عدم اجرای ماده ۱۴۹ قانون کار در خصوص تامین مسکن بازنشستگان را قرائت کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637816/%D8%AA%D8%B0%DA%A9%D8%B1-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A8%D9%87-%D9%88%D8%B2%DB%8C%D8%B1-%D8%B1%D8%A7%D9%87-%D8%AF%D8%B1%D8%A8%D8%A7%D8%B1%D9%87-%D9%85%D8%B3%DA%A9%D9%86-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86">تذکر نمایندگان به وزیر راه درباره مسکن بازنشستگان</a>
      </h1>
      <h2>عضو هیئت رئیسه مجلس تذکر نمایندگان به وزیر راه درباره دلیل عدم اجرای ماده ۱۴۹ قانون کار در خصوص تامین مسکن بازنشستگان را قرائت کرد.</h2>
      <address><time datetime="2019-11-03T15:13:00+00:00">03 Nov 2019, 15:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمدعلی وکیلی عضو هیئت رئیسه مجلس در <b>جلسه علنی</b> امروز (یکشنبه 12 آبان) تذکرات کتبی <b>نمایندگان</b> به رئیس‌جمهور و مسئولان اجرایی کشور را به شرح ذیل قرائت کرد:</p>
      <p>**<b>تذکر</b> حسن نوروزی نماینده رباط کریم به وزیر میراث فرهنگی و گردشگری: علت عدم استقرار اداره میراث فرهنگی و گردشگری در شهر جدید پرند چیست؟</p>
      <p>** تذکر حسن نوروزی به وزیر علوم: علت نبود دانشگاه ملی در شهرستان 750 هزار نفری بهارستان چیست و تذکر به رئیس‌جمهور: علت عدم استقرار ادارات هلال احمر و انتقال خون در شهرستان بهارستان چیست.</p>
      <p>** تذکر علی اکبر کریمی نماینده اراک به وزیر بهداشت: تسریع در سهمیه داروی استان مرکزی و رفع کمبود شدید دارو در این استان به خصوص بیماری‌های خاص سرطانی</p>
      <p>** تذکر حسین مقصودی نماینده سبزوار به وزیر اقتصاد: به علت سختگیری بانک‌های عامل در نوع ضامن‌های بانکی با مردم، کشاورزان، روستاییان و افراد تحت پوشش بهزیستی و کمیته امداد نمی‌توانند وام اشتغال بگیرند.</p>
      <p>**تذکر نادر قاضی‌پور نماینده ارومیه به وزیر نفت: تسریع در حل اختلافات میان وزارت نفت و شرکت پیمانکار احداث انبار نفت جدید در شرق ارومیه و تکمیل پروژه و تذکر به وزیر ارتباطات: تسریع در کاهش هزینه اینترنت تلفن‌های همراه و محدودکردن هزینه تلفن‌ها و تذکر وی به همراه علی مطهری نماینده تهران به وزیر نیرو: تسریع در کاهش هزینه‌های آب کلیه دستگاه های ماده 5 قانون خدمات کشوری و ماده 29 قانون پنج‌ساله توسعه ششم.</p>
      <p>**تذکر نصرالله پژمانفر نماینده مشهد به وزیر ارتباطات: چرا وزیر ارتباطات از شبکه اجتماعی و اینستاگرام برای گفتگوی زنده و پرسش و پاسخ با کاربران استفاده کرده که این امر مشروعیت بخشیدن به این شبکه اجتماعی و خلاف قوانین کشور است و تذکر به رئیس‌جمهور: چرا وی به جای پاسخگویی در خصوص عملکرد دولت یازدهم در امر معیشت مردم به دنبال فرافکنی و حمله به ارکان نظام است و تذکر درباره علت عدم اجرای قانون حمایت از معلولان در اختصاص 3 درصد ظرفیت و سهمیه جذب دستگاه های اجرایی به روشندلان.</p>
      <p>**تذکر سیده حمیده زرآبادی نماینده قزوین به وزیر راه: علت عدم کیفیت مناسب طرح‌های در دست اجرای پروژه‌های راه استان قزوین چیست و تذکر به وزیر نیرو: هرچه سریع‌تر به وضعیت نامناسب آب منطقه معلم کلایه رسیدگی شود و تذکر وی به همراه ناهید تاج الدین، پروانه مافی، سیده فاطمه ذوالقدر، هاجر چنارانی، سهیلا جلودار زاده، سمیه محمودی، زهرا سعیدی مبارکه، عبدالکریم حسین‌زاده، بهرام پارسایی و عبدالرضا هاشم‌زایی به رئیس جمهور: رکود و روزمرگی حوزه جوانان وزارت ورزش در دولت دوازدهم و عدم اهتمام و عزم جدی و انفعال مدیران مربوطه در عملیاتی کردن برنامه‌های 60گانه حوزه جوانان.</p>
      <p>**تذکر محمدرضا پور ابراهیمی داورانی نماینده کرمان و راور به رئیس‌جمهور؛ علت عدم اجرای قانون فوق العاده پرداختی به ایثارگران، همچنین تذکر به وزیر راه و شهرسازی علت عدم بازگشایی جاده شهداد- نهبندان و بروز مشکلات عدیده برای مردم این منطقه، همچنین تذکر به وزیر راه و شهرسازی علت عدم تکمیل و اجرای کامل پل‌های جاده راور و پل روستایی از توابع شهرستان کرمان. </p>
      <p>**تذکر هاجر چنارانی نماینده نیشابور و فیروزه به وزیر میراث فرهنگی و گردشگری در شورای اداری شهرستان فیروزه مبنی بر ثبت جهانی فیروزه قول مساعد دادید چرا عمل نمی‌شود؟</p>
      <p>**تذکر سیده فاطمه حسینی نماینده تهران، ری، شمیرانات، اسلامشهر و پردیس به وزیر تعاون، کار و رفاه اجتماعی عدم اجرای قانون حمایت از معلولان.</p>
      <p>**تذکر سیده فاطمه ذوالقدر نماینده تهران، ری، شمیرانات، اسلامشهر و پردیس به همراه مجمع نمایندگان تهران به وزیر راه و شهرسازی؛ تسریع در اجرای طرح هادی در روستاهای شهرستان پردیس، همچنین تذکر به وزیر فرهنگ و ارشاد اسلامی عدم وجود مجموعه‌های فرهنگی در روستاهای شهرستان پردیس، همچنین تذکر به وزیر نیرو عدم تامین آب آشامیدنی مناسب برای روستاهای شهرستان پردیس.</p>
      <p>**تذکر حیدرعلی عابدی به همراه 11 نفر از نمایندگان به رئیس‌جمهور؛ آقای روحانی وعده انتخاباتی شما، احیای زاینده‌رود بود اما وزارت نیرو عملا زاینده‌رود را در نوبت نابودی قرار داده است.</p>
      <p>**تذکر ناهید تاج الدین نماینده اصفهان به همراه علیرضا محجوب و سهیلا جلودارزاده به وزیر راه و شهرسازی؛ دلایل عدم اجرای ماده 149 قانون کار در خصوص تامین مسکن بازنشستگان، همچنین تذکر به وزیر آموزش و پرورش تسریع در رفع موانع تحویل کتب درسی به دانش آموزان در سال جدید تحصیلی، همچنین تذکر به وزیر تعاون، کار و رفاه اجتماعی علت عدم اجرای دقیق ماده 15 قانون جامع حمایت از حقوق معلولان.</p>
      <p>**تذکر احمد مازنی نماینده تهران، ری، شمیرانات، اسلامشهر به همراه قاسم احمدی لاشکی و محمدعلی وکیلی به وزیر تعاون، کار و رفاه اجتماعی ضمن گرامیداشت روز جهانی نابینایان، تذکر به وزرای محترم مسئول در خصوص اجرای کامل قانون جامع حمایت از حقوق معلولان و مناسب‌سازی معابر.</p>
      <p>**تذکر علی اکبری نماینده شیراز به رئیس‌جمهور؛ نحوه برگزاری گرامیداشت حافظ در سال جاری در شأن یک سرمایه اجتماعی نبود.</p>
      <p>**تذکر مهرداد بائوج لاهوتی نماینده لنگرود به رئیس جمهور؛ دست از انتقال آب خزر بردارید، همچنین تذکر به وزیر آموزش و پرورش؛ تسریع در جذب مربیان پیش دبستانی و حق‌التدریسی‌های جامانده.</p>
      <p>**تذکر محمدمهدی زاهدی نماینده کرمان، راور به وزیر راه و شهرسازی؛ اصلاح مسیر راه آهن کرمان – یزد در دستورکار قرار گیرد.</p>
      <p>انتهای‌ پیام/</p>
    </article>
  </body>
</html>