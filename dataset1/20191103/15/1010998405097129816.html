<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/kiker-niko-kovach-ostava-trenyor-na-bajern-za-sega.html"/>
    <meta property="og:site_name" content="bTV Новините"/>
    <meta property="article:published_time" content="2019-11-03T15:22:00+00:00"/>
    <meta property="og:title" content="&quot;Кикер&quot;: Нико Ковач остава треньор на &quot;Байерн&quot;... засега"/>
    <meta property="og:description" content="Ръководството на мюнхенския гранд със спешна среща след загубата от &quot;Айнтрахт&quot;"/>
  </head>
  <body>
    <article>
      <h1>"Кикер": Нико Ковач остава треньор на "Байерн"... засега</h1>
      <h2>Ръководството на мюнхенския гранд със спешна среща след загубата от "Айнтрахт"</h2>
      <address>
        <time datetime="2019-11-03T15:22:00+00:00">03 Nov 2019, 15:22</time>
      </address>
      <p>Нико Ковач остава начело на "Байерн" Мюнхен. Това твърди <a href="https://www.kicker.de/761687/artikel/kovac_soll_vorerst_bayern_trainer_bleiben?utm_source=trollfootball.me&amp;utm_medium=post-body&amp;utm_name=external_link">германското издание "Кикер"</a>. </p>
      <p>От там посочват и условието, при което хърватинът ще продължи да бъде треньор на тима - добро представяне в следващите два мача. На баварците им предстои гостуване на "Олимпиакос" в груповата фаза на Шампионска лига на 6 ноември (мача може да гледате пряко по RING от 19:30 ч.) и дербито срещу "Борусия" Дортмунд в Бундеслигата на 9 ноември. Ръководството на баварците очаква победи в тези мачове.</p>
      <p>Днес се проведе среща между шефовете на тима, а тренировката беше закрита. </p>
      <p>Съвещанието се свика ден, след като "Байерн" загуби с 1:5 от "Айнтрахт" в среща от първенството. В момента баварците са на 4-о място в класирането, като имат само 5 победи в 10 мача. </p>
      <p>Нико Ковач зае треньорския пост при баварците в началото на сезон 2018/2019. През миналата година той изведе тима до шампионска титла и Купа на страната. Под ръководството на хърватина "Байерн" записа до тук 8 загуби в 65 мача.</p>
    </article>
  </body>
</html>