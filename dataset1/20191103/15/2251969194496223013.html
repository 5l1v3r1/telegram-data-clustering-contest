<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/03/recanatese-mette-la-quinta-a-fiuggi-decidono-borrelli-e-padovani/1320699/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-03T15:35:05+00:00"/>
    <meta property="og:title" content="Recanatese mette la quinta, a Fiuggi decidono Borrelli e Padovani"/>
    <meta property="og:description" content="SERIE D - Gli uomini di Giampaolo ottengono l'ennesima vittoria consecutiva. Finisce 2 a 1 in terra laziale, i giallorossi restano in testa alla classifica assieme al Notaresco"/>
  </head>
  <body>
    <article>
      <h1>Recanatese mette la quinta, a Fiuggi decidono Borrelli e Padovani</h1>
      <h2>SERIE D - Gli uomini di Giampaolo ottengono l'ennesima vittoria consecutiva. Finisce 2 a 1 in terra laziale, i giallorossi restano in testa alla classifica assieme al Notaresco</h2>
      <address><time datetime="2019-11-03T15:35:05+00:00">03 Nov 2019, 15:35</time> by <a rel="author">Michele Carbonari</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F03%2Frecanatese-mette-la-quinta-a-fiuggi-decidono-borrelli-e-padovani%2F1320699%2F">Condividi14</a><a href="https://twitter.com/intent/tweet?text=Recanatese+mette+la+quinta%2C++a+Fiuggi+decidono+Borrelli+e+Padovani&amp;url=https%3A%2F%2Fwww.cronachemaceratesi.it%2F2019%2F11%2F03%2Frecanatese-mette-la-quinta-a-fiuggi-decidono-borrelli-e-padovani%2F1320699%2F">Tweet</a>Email14 Condivisioni</p>
      <p> </p>
      <p> </p>
      <p><b>Il rullo compressore Recanatese sbanca il Capo I Prati di Fiuggi (1-2) e vola sempre più in alto in testa al girone F di Serie D. Anche la decima giornata d’andata sorride ai leopardiani, che solo nella seconda frazione riescono ad avere la meglio dell’Atletico Terme grazie al rigore di Borrelli e al gol di Padovani, scattato sul filo dell’offside e freddo a tu per tu con La Gorga.</b> Troppo tardiva la reazione dei laziali con Forgione: respinta sul tiro di Macrì non trattenuto da Sprecacè. Il bis giallorosso proietta gli uomini di Giampaolo a quota 27 punti, frutto di un ruolino di marcia davvero impressionante: nove vittorie, di cui cinque consecutive, e una sola sconfitta, tra l’altro contro l’altra leader San Nicolò Notaresco. Il prossimo ostacolo della Recanatese, al Tubaldi, sarà il Pineto.</p>
      <p>
        <b>Il tabellino:</b>
      </p>
      <p><b>ATLETICO TERME FIUGGI</b>: La Gorga, Tassone, Zaccone, Papaserio, Moriconi, Scalon, Rizzitelli, Forgione, Manfrellotti, Macrì, Basilico. A disp.: Ludovici, Dejori, Nocerino, Mazzarani, Sevieri, Felea, Buongarzoni, Gallinari, Franchini. All.: Incocciati.</p>
      <p><b>RECANATESE</b>: Sprecacè, Lattanzi, Ficola, Morales, Nodari, Esposito, Senigagliesi, Lombardi, Padovani, Borrelli, Actis. A disp.: Bruno, Pizzuto, Sopranzetti, Dodi, Raparo, Giaccaglia, Ruci, Monachesi, Pedroni. All.: Giampaolo.</p>
      <p><b>TERNA ARBITRALE</b>: Lovison di Padova (Conte di Napoli e Castaldo di Frattamaggiore)</p>
      <p><b>RETI</b>: 14′ s.t. Borrelli (rig.), 23′ s.t. Padovani, 48′ s.t. Forgione.</p>
    </article>
  </body>
</html>