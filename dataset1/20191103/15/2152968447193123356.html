<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/03/jandarmeriia-v-plevensko-selo-vtora-akciia-v-raiona.428397"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T15:25:00+00:00"/>
    <meta property="og:title" content="Жандармерия в плевенско село, втора акция в района"/>
    <meta property="og:description" content="Униформени нахлуха в къща, било щаб за купуване на гласове | Dnes.bg"/>
  </head>
  <body>
    <article>
      <h1>Жандармерия в плевенско село, втора акция в района</h1>
      <h2>Униформени нахлуха в къща, било щаб за купуване на гласове</h2>
      <address><time datetime="2019-11-03T15:25:00+00:00">03 Nov 2019, 15:25</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>В къща в плевенското село Буковлък нахлуха жандармерия и полиция, съобщи "нова тв". Предполага се, че в този дом се купуват гласове.</p>
      <p>Очаква се собственикът на къщата да бъде задържан. Сградата се намира срещу Основно училище „Климент Охридски”</p>
      <p>Това е втората акция за последните 24 часа в района. В деня на размисъл бяха задържани четирима души по подозрения за купуване на гласове.</p>
      <related>
        <a href="https://www.dnes.bg/mestni-izbori-19/2019/11/03/kym-10-ch-cik-otchita-oshte-po-niska-izborna-aktivnost-7-14.428380"/>
      </related>
      <p>Две от трите секции в Буковлък отвориха навреме. Третата - с 20 минути по-късно заради успал се председател на комисия. Първият сигнал за нарушение бе за председател на секция, който употребява алкохол.</p>
      <p>"Бяхме изпратени от Общинска избирателна комисия да констатираме има ли нарушения, свързани с подадения сигнал, който е, че председателят на 102-ра комисия употребява кафе с алкохол. Всички членове на СИК категорично заявиха, че няма такова нещо. Имайте предвид, че в СИК са представители на всички политически сили”, заяви Пламен Иванов, секретар на ОИК-Плевен.</p>
      <p>ЮГотов съм на проверка с дрегер. Пил съм само две кафета”, заяви Стефан Иванов, председател на СИК. Над 115 хиляди са гласоподавателите в Община Плевен, които имат право да гласуват на втори тур. Към 12:00 ч. плевенчани гласуват активно.  </p>
    </article>
  </body>
</html>