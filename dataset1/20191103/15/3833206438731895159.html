<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Zvezda-v-kecha-osinovi-bulgarche-i-veche-go-pravi-mashina-910812"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T15:21:00+00:00"/>
    <meta property="og:title" content="Звезда в кеча осинови българче и вече го прави &quot;машина&quot;"/>
    <meta property="og:description" content="Една от големите звезди в кеча Кърт Енгъл си осинови българче преди известно време. Олимпийският шам..."/>
  </head>
  <body>
    <article>
      <h1>Звезда в кеча осинови българче и вече го прави "машина"</h1>
      <address>
        <time datetime="2019-11-03T15:21:00+00:00">03 Nov 2019, 15:21</time>
      </address>
      <p>Една от големите звезди в кеча Кърт Енгъл си осинови българче преди известно време. Олимпийският шампион по борба от Атланта 1996 г. и съпругата му дочакаха пристигането на Йосиф от България след дълги процедури по оформяне на документацията. </p>
      <p>Българската звезда в кеча Александър Русев е съдействал на Кърт Енгъл да осинови наше момче. Здравенякът от САЩ през юни дори пристигна у нас, за да се увери, че всичко с документацията на новия член на семейството му е наред. Енгъл и съпругата му дори наели учител, който да обучава Йосиф на английски език. </p>
      <p>Сега пък кечистът явно е решил да прави момчето машина, след като веднага го вкара в залата и се зае да го тренира. </p>
      <p>В социалната мрежа Кърт Енгъл показа как българчето се поти във фитнеса. Текстът към общата им снимка пък гласи: "Йосиф е новият ми партньор в тренировк</p>
      <figure>
        <img src="https://i.id24.bg/img/spacer.gif"/>
      </figure>
      <p>ите." </p>
      <p>"Наистина е невероятно. 15-годишният ни син Йосиф вече е при нас и се приспособява към живота в Америка. До момента имаше много трудности", разказа Кърт Енгъл пред "TMZ". </p>
      <p>"Страхотно хлапе е, специално дете. Решихме със съпругата ми, че вече не искаме бебе, а по-голямо дете. Това ще е последното ни дете", каза с усмивка Енгъл.</p>
      <p>Той и съпругата му имат още един син, както и четири дъщери.</p>
    </article>
  </body>
</html>