<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/focus-rublata-se-vrshcha-na-svetovnata-arena-sled-sanktsiite-i-shoka-ot-neftenite-tseni_news707087.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T15:54:00+00:00"/>
    <meta property="og:title" content="Focus: Рублата се връща на световната арена след санкциите и шока от нефтените цени"/>
    <meta property="og:description" content="През 2014 г. руската икономика претърпя два шока наведнъ"/>
  </head>
  <body>
    <article>
      <h1>Focus: Рублата се връща на световната арена след санкциите и шока от нефтените цени</h1>
      <h2>През 2014 г. руската икономика претърпя два шока наведнъ</h2>
      <address>
        <time datetime="2019-11-03T15:54:00+00:00">03 Nov 2019, 15:54</time>
      </address>
      <p>https://blitz.bg/svyat/focus-rublata-se-vrshcha-na-svetovnata-arena-sled-sanktsiite-i-shoka-ot-neftenite-tseni_news707087.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572789198-e.jpg"/>
      </figure>
      <p><b>През 2014 г. руската икономика претърпя два шока наведнъж: срив в цените на петрола, както и изостряне на политическите и дипломатически отношения, поради което загуби достъп до капиталовите пазари. </b><br/><br/>Според Focus обаче наскоро трябва да се заяви, че финансовата ситуация в Русия се подобрява, а политическите новини не влияят прекалено много на рублата, което привлича чуждестранни инвестиции в страната, пише "Поглед инфо".</p>
      <p>През изминалите години руската рубла страда много от дипломатическите кризи и падането на световните цени на петрола, но през 2019 г., изглежда, започна обрат. Focus реши да разбере как ситуацията ще се развива по-нататък и какви перспективи очакват инвеститорите.</p>
      <p>Както отбелязва изданието 2014 г. е повратна точка и се счита за отправна точка на геополитическите търкания между САЩ и Русия. Раздорът в дипломатическите и политическите отношения, който предизвика не само изключването на Русия от „Голямата осморка“, но и финансовата криза в страната, започна с безредиците в Украйна.<br/><br/>Но фактът, че финансовата криза в Русия и произтичащото от нея обезценяване на рублата имаха такива пагубни последици, е свързан освен с политическите санкции и с петролната криза през 2014 г.<br/><br/>На фона на постоянното увеличаване на производството на петрол в САЩ и намаляваща икономическа активност в света, цените на петрола през 2014-2016 г. потънаха с цели 70%.</p>
      <p>Така през 2014 г. руската икономика преживя два шока наведнъж. Първо, предизвикателството за нея беше сривът на цените на петрола и второ - изострянето на политическите и дипломатическите отношения, поради което тя загуби достъп до капиталовите пазари.</p>
      <p>Но, продължава авторът на статията, в последно време се налага да констатираме, че финансовата ситуация в Русия се подобрява, а политическите новини не влияят прекалено на рублата.<br/><br/>Така през годината рублата успя значително да се засили спрямо еврото и долара и по този начин да се превърне в една от най-силните валути в развиващите се страни през 2019 г.<br/><br/>Паричното и политическото разминаване също стана забележимо: спадът на рентабилността в Европа и САЩ принуждава все по-нови инвеститори да инвестират в рублата и се оказа, че търсенето за нея е много голямо.</p>
      <p>От гледна точка на международните инвеститори, руските държавни облигации остават изненадващо надежден инвестиционен инструмент. Външният дълг на Русия е само около 10% от валутните резерви на Централната банка.<br/><br/>В сравнение с БВП тази цифра е 13%, което също е необичайно за развиваща се страна. Наградата за това е засиленият интерес на инвеститорите.</p>
      <p>Както заключава изданието, тези положителни рамкови условия от своя страна допринесоха за растежа на доверието в Русия, тъй като в момента инвеститорите получават добри печалби при нисък в момента риск.</p>
    </article>
  </body>
</html>