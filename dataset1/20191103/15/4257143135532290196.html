<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/03/balesetet-szenvedett-egy-flixbus-jarat-harmincnal-tobb-serult-van"/>
    <meta property="og:site_name" content="infostart"/>
    <meta property="article:published_time" content="2019-11-03T15:42:00+00:00"/>
    <meta property="og:title" content="Balesetet szenvedett egy Flixbus-járat, harmincnál több sérült van"/>
    <meta property="og:description" content="A buszban a sofőrrel együtt 33-an utaztak, sokan külföldiek. Mindenki megsérült, négyen súlyosan."/>
  </head>
  <body>
    <article>
      <h1>Balesetet szenvedett egy Flixbus-járat, harmincnál több sérült van</h1>
      <address><time datetime="2019-11-03T15:42:00+00:00">03 Nov 2019, 15:42</time> by <a rel="author">Infostart / MTI</a></address>
      <h3>A buszban a sofőrrel együtt 33-an utaztak, sokan külföldiek. Mindenki megsérült, négyen súlyosan.</h3>
      <p>Harminchárom ember sérült meg, négyen közülük súlyosan vasárnap az észak-franciaországi Amiens térségében egy buszbalesetben. A rendőrség értesülései szerint a sérültek között amerikai, orosz, spanyol, holland, ausztrál, brit és román állampolgárok is vannak.</p>
      <p>Az illetékes francia prefektúra szerint a távolsági buszjáratokat üzemeltető Flixbus vállalat Párizsból Londonba tartó egyik járműve letért az autópályáról, és az oldalára fordult Estrées-Déniecourt település határában.</p>
      <p>A balesetről készült felvételeken az átfordult buszt lehetett látni, amelynek ablakai részben kitörtek.</p>
      <p>A Courrier Picard helyi lap szerint a jármű egy kanyarban csúszott meg a nedves aszfalton, nekihajtott a szalagkorlátnak és úgy fordult az oldalára.</p>
      <figure>
        <iframe data-src="https://twitter.com/CourrierPicard/status/1191013567602085888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/telegraaf/status/1191012437262262272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>Nyitókép: Twitter</i>
      </p>
    </article>
  </body>
</html>