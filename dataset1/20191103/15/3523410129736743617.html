<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637811/%D8%B9%D9%85%D8%B1%D8%A7%D9%86%E2%80%8C%D8%AE%D8%A7%D9%86-%D8%B9%D9%81%D9%88-%D8%B3%D8%B1%D8%A7%D9%86-%D8%A7%D9%BE%D9%88%D8%B2%DB%8C%D8%B3%DB%8C%D9%88%D9%86-%D8%AE%DB%8C%D8%A7%D9%86%D8%AA-%D8%A8%D9%87-%DA%A9%D8%B4%D9%88%D8%B1-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T15:10:00+00:00"/>
    <meta property="og:title" content="عمران‌خان: عفو سران اپوزیسیون خیانت به کشور است"/>
    <meta property="og:description" content="نخست‌وزیر پاکستان مجدداً تأکید کرد: به‌هیچ‌عنوان حاضر نیستیم سران متخلف اپوزیسیون را عفو و آنها را از زندان آزاد کنیم."/>
  </head>
  <body>
    <article>
      <h1>
        <a href="https://www.bultannews.com/fa/news/637811/%D8%B9%D9%85%D8%B1%D8%A7%D9%86%E2%80%8C%D8%AE%D8%A7%D9%86-%D8%B9%D9%81%D9%88-%D8%B3%D8%B1%D8%A7%D9%86-%D8%A7%D9%BE%D9%88%D8%B2%DB%8C%D8%B3%DB%8C%D9%88%D9%86-%D8%AE%DB%8C%D8%A7%D9%86%D8%AA-%D8%A8%D9%87-%DA%A9%D8%B4%D9%88%D8%B1-%D8%A7%D8%B3%D8%AA">عمران‌خان: عفو سران اپوزیسیون خیانت به کشور است</a>
      </h1>
      <h2>نخست‌وزیر پاکستان مجدداً تأکید کرد: به‌هیچ‌عنوان حاضر نیستیم سران متخلف اپوزیسیون را عفو و آنها را از زندان آزاد کنیم.</h2>
      <address><time datetime="2019-11-03T15:10:00+00:00">03 Nov 2019, 15:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>عمران‌خان</b>» نخست وزیر <b>پاکستان</b> اعلام کرد: تمام فشارهایی که احزاب <b>اپوزیسیون</b> به دولت وارد می‌کنند برای این است که عفو گرفته و سران خود را از زندان آزاد کنند.</p>
      <p>وی تصریح کرد: ما به هیچ عنوان متخلفین را عفو نخواهیم کرد زیرا این کار خیانت مسلم به منافع ملی است.</p>
      <p>عمران‌خان گفت: اگر به‌فکر کشور هستیم باید عفو و گذشت از متخلفین برای فرار از فشار طرفداران آنها را فراموش کنیم.</p>
      <p>نخست وزیر پاکستان تأکید کرد: جمعیت علمای اسلام هرچقدر دوست دارد می‌تواند اعتصاب کند ولی نه استعفا خواهم داد و نه دولت سقوط خواهد کرد.</p>
      <p>رهبر حزب تحریک انصاف گفت: ما تا زمانی با اعتراض کنندگان مدارا می‌کنیم که به اموال عمومی آسیب نزنند و در چارچوب قوانین جاری کشور به اعتراض خود مشغول باشند.</p>
      <p>وی اضافه کرد: تمهیدات لازم در صورت تخطی حزب جمعیت علمای اسلام از تعهدات خود و ورود به مناطق ممنوعه اندیشیده شده است.</p>
      <p>گفتنی است حزب جمعیت علمای اسلام از روز گذشته اعتصاب خود علیه دولت پاکستان را آغاز کرده ولی تاکنون به نتیجه خاصی نرسیده است.</p>
      <p>انتهای پیام/</p>
    </article>
  </body>
</html>