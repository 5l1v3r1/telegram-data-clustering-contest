<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544576.html/%D8%AC%D8%A7%D8%B9%D9%84-%D8%AF%D8%B1-%DA%A9%D9%84%D8%A7%D9%86%D8%AA%D8%B1%DB%8C-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T15:39:00+00:00"/>
    <meta property="og:title" content="جاعل در کلانتری دستگیر شد!"/>
    <meta property="og:description" content="رئیس کلانتری ۱۲۶ تهران پارس از دستگیری یک جاعل مدارک و اسناد خودرو خبر داد و گفت: متهم پس از مراجعه به کلانتری توسط ماموران شناسایی و دستگیر شد."/>
  </head>
  <body>
    <article>
      <h1>جاعل در کلانتری دستگیر شد!</h1>
      <address>
        <time datetime="2019-11-03T15:39:00+00:00">03 Nov 2019, 15:39</time>
      </address>
      <p>رئیس کلانتری ۱۲۶ تهران پارس از دستگیری یک جاعل مدارک و اسناد خودرو خبر داد و گفت: متهم پس از مراجعه به کلانتری توسط ماموران شناسایی و دستگیر شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رئیس کلانتری ۱۲۶ تهران پارس از دستگیری یک جاعل مدارک و اسناد خودرو خبر داد و گفت: متهم پس از مراجعه به کلانتری توسط ماموران شناسایی و دستگیر شد. سرهنگ "مجید عسگرنیا" گفت: روز گذشته ماموران کلانتری هنگام ورود به داخل کلانتری متوجه پارک نامناسب یک دستگاه خودروی پژو پارس در جلوی درب کلانتری می شوند که مانع ورود خودروهای کلانتری بود.</p>
      <p>وی عنوان کرد: ماموران برای رفع مانع، مشخصات مالک خودور را استعلام می‌کنند که در پاسخ استعلام گرفته شده مشخص شد که خودرو دستور توقیف دارد و مراقبت‌های ویژه پلیسی انجام و پس از گذشت مدتی مشاهده کردند که فردی از داخل کلانتری به بیرون خارج و به سمت خودروی مذکور رفته و قصد سوار شدن بر آن را دارد.   این مقام انتظامی تصریح کرد: با حضور مالک در محل متهم به همراه خودروی توقیفی به داخل کلانتری منتقل و متهم تحت بازجوئی قرار گرفت.   رئیس کلانتری ۱۲۶ تهران پارس اظهار می‌داشت: دلیل توقیف خودرو را نمی‌داند و برای روند قضائی پرونده دوستش به کلانتری مراجعه کرده است که متهم برای تحقیقات تکمیلی به داخل کلانتری به همراه خودروی توقیفی منتقل شد.   عسگر نیا توضیح کرد: در پایش‌های اطلاعاتی مشخص شد که دوست متهم هفته پیش به جرم کلاهبرداری اینترنتی دستگیر شده است و اکنون با دستور قضائی متهم برای تحقیقات تکمیلی در اختیار ماموران کلانتری است.   کلانتر محله تهران پارس با بیان اینکه در بررسی از داخل صندوق عقب خودروی توقیفی تعدادی مدارک و اسناد جعلی و تعدادی دستگاه پرینتر کشف شد، ادامه داد: متهم که چاره‌ای جز به اعتراف نداشت به ناچار اظهار کرد: مهارت خوبی در جعل اسناد و مدارک خودرو دارد، و می‌توانسته با ساخت اسناد جعلی خودروهای توقیفی را که به دلایل مختلف قانونی اعم از فوت مالک اصلی، بدهی و ... در داخل پارکینگ‌های راهور توقیف بوده، ترخیص کند.   عسگرنیا در پایان خاطر نشان کرد: تحقیق از متهم برای کشف جرائم و شناسایی مال باختگان ادامه دارد.   منبع: میزان</p>
    </article>
  </body>
</html>