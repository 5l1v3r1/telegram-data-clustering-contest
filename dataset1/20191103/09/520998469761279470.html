<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/sport/fk-bukovina-peremogla-na-viyizdi-hmelnicke-podillya-379736"/>
    <meta property="og:site_name" content="Погляд"/>
    <meta property="article:published_time" content="2019-11-03T09:37:00+00:00"/>
    <meta property="og:title" content="ФК Буковина перемогла на виїзді Хмельницьке Поділля"/>
    <meta property="og:description" content="ФК «Буковина» перемогла з рахунком 1:0 ФК «Поділля»"/>
  </head>
  <body>
    <article>
      <h1>ФК Буковина перемогла на виїзді Хмельницьке Поділля</h1>
      <h2>«Буковина» перемогла з рахунком 1:0</h2>
      <address>
        <time datetime="2019-11-03T09:37:00+00:00">03 Nov 2019, 09:37</time>
      </address>
      <p>Суперником чернівецької «Буковини» у 19-му турі була команда «Поділля» (Хмельницький). Нагадаємо, що у першому колі наша команда поступилася суперникові у рідних стінах із рахунком 1:4. Про це повідомляє </p>
      <p>З різних причин у заявці «Буковини» на гру було лише 14 виконавців. Серед них – голкіпери Роман Чопко і Костянтин Гуцул. Через перебір жовтих карток пропускав гру досвідчений захисник Віталій Полянський. </p>
      <p>Незважаючи на кадрові проблеми, підопічні Степана Маковійчука зуміли перемогти команду, яка перебуває у верхній частині турнірної таблиці. </p>
      <p>Переможний гол гості забили на 58 хвилині зустрічі. Капітан «Буковини» Тарас Сивка увірвався у штрафний майданчик «Поділля», де проти нього порушив правила Олександр Майко. Пенальті реалізував той же Тарас Сивка. </p>
      <p>На 72 хвилині зустрічі «Поділля» залишилося у меншості. Ярослав Шпікула притримав Василя Палагнюка та отримав червону картку. Виконуючи штрафний, Василь Палагнюк влучив у «стінку». </p>
      <p>«Буковина» перемогла з рахунком 1:0 та залишила останню сходинку турнірної таблиці. </p>
      <p><b>«Поділля» (Хмельницький) – «Буковина» (Чернівці) – 0:1 (0:0)</b> </p>
      <p>2 листопада 2019 р. Хмельницький. Спорткомплекс «Поділля». 1000 глядачів. </p>
      <p>Арбітр – Когут (Тернопіль), асистенти арбітра – Кобялко (Вінницька область), Лікаренко (Київ), четвертий арбітр – Матковська (Хмельницький), спостерігач арбітражу – Овчар (Івано-Франківськ). </p>
      <p><b>«Поділля»:</b> Федоренко, Романюк, Калінін (Галета, 81), Муляр (Дорошенко, 61), Шпікула, Панасенков (Опря, 61), Зуєвич, Каверін (Гайдаш, 84), Морговський, Ліповуз, Майко. Запасні: Нестеренко, Зощук, Буценко, Худік, Мандзюк. Головний тренер – Віталій Костишин. </p>
      <p><b>«Буковина»:</b> Медведєв, Гакман, Раулюк, Понєдєльнік, Сантрапинських, Шишигін, Сивка, Іванченко, Мунтян (Ходаковський, 56), Жумига, Палагнюк. Запасні: Чопко, Гуцул. В.о. головного тренера – Степан Маковійчук. </p>
      <p><b>Гол:</b> Сивка (58, пенальті). </p>
      <p><b>Попередження:</b> Опря (90+2) – Раулюк (90+2). </p>
      <p><b>Вилучення:</b> Шпікула (72).  </p>
      <figure>
        <iframe src="https://www.youtube.com/embed/FeGIx-IKqwc" width="695" height="391" data-service="Youtube" scrolling="no"/>
      </figure>
      <related>
        <h4>Схожі записи</h4>
        <a href="https://pogliad.ua/news/sport/fk-bukovina-u19-peremogla-lvivske-dinamo-378906"/>
        <a href="https://pogliad.ua/news/sport/yak-grala-fk-bukovina-18-veresnya-u-377515"/>
        <a href="https://pogliad.ua/news/sport/fk-bukovina-prograla-u-ridnih-stinah-fk-podillya-377056"/>
      </related>
    </article>
  </body>
</html>