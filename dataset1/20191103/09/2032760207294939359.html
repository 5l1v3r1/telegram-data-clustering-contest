<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88537"/>
    <meta property="og:site_name" content="Denník politika"/>
    <meta property="article:published_time" content="2019-11-03T09:35:05+00:00"/>
    <meta property="og:title" content="Herečka Jane Fonda strávila noc vo väzení, zatkli ju na klimatickom proteste"/>
    <meta property="og:description" content="3.11.2019 (Webnoviny.sk) – Americká herečka Jane Fonda strávila noc v zadržiavacej väzbe po tom, ako ju v piatok vo Washingtone zatkli na proteste proti nadmernému využívaniu fosílnych palív. Policajti 81-ročnú herečku zatkli za „občiansku neposlušnosť“, keďže protest sa konal na pozemku patriacom americkému Kongresu a demonštranti z neho odmietli na pokyn polície odísť. Herečka bola jedinou zo zhruba 40 účastníkov protestu, kto strávil noc za mrežami, informovala v sobotu organizátorka akcie Ira Arlook."/>
  </head>
  <body>
    <article>
      <h1>Herečka Jane Fonda strávila noc vo väzení, zatkli ju na klimatickom proteste</h1>
      <address><time datetime="2019-11-03T09:35:05+00:00">03 Nov 2019, 09:35</time> by <a rel="author">Webnoviny</a></address>
      <p>3.11.2019 (Webnoviny.sk) – Americká herečka Jane Fonda strávila noc v zadržiavacej väzbe po tom, ako ju v piatok vo Washingtone zatkli na proteste proti nadmernému využívaniu fosílnych palív. Policajti 81-ročnú herečku zatkli za „občiansku neposlušnosť“, keďže protest sa konal na pozemku patriacom americkému Kongresu a demonštranti z neho odmietli na pokyn polície odísť. Herečka bola jedinou zo zhruba 40 účastníkov protestu, kto strávil noc za mrežami, informovala v sobotu organizátorka akcie Ira Arlook.</p>
      <p>Jane Fonda sa na tejto pravidelnej akcii zúčastňuje už niekoľko týždňov, zatkli ju už štyrikrát, no teraz ju prvýkrát umiestnili do väzenia. <i>„Policajti ešte nevedia presne, čo majú robiť. Povedali mi, že ak ma budú naďalej zatýkať každý piatok, môžem ísť sedieť aj ´natvrdo´,“</i> povedala herečka médiám.</p>
      <p>Proti závislosti svetovej ekonomiky na fosílnych palivách, ktorých spaľovanie výrazne zhoršuje klimatickú krízu, plánuje Jane Fonda protestovať každý týždeň až do januára. Informácie pochádzajú z agentúry AP a z webstránky britskej mediálnej spoločnosti BBC.</p>
      <p>Viac k témam: <a href="https://www.webnoviny.sk/tag/filmova-herecka/"><u>filmová herečka</u></a>, <a href="https://www.webnoviny.sk/tag/klimaticky-strajk/"><u>klimatický štrajk</u></a><br/>Zdroj: Webnoviny.sk – <a href="https://www.webnoviny.sk/herecka-jane-fonda-stravila-noc-vo-vazeni-zatkli-ju-na-klimatickom-proteste/"><u>Herečka Jane Fonda strávila noc vo väzení, zatkli ju na klimatickom proteste</u></a> © SITA Všetky práva vyhradené.</p>
    </article>
  </body>
</html>