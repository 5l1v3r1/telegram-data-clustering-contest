<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/03/ukrayinski-shkolyari-vyboroly-medali-na-mizhnarodnomu-konkursi-naukovyh-proektiv-u-brazyliyi/"/>
    <meta property="og:site_name" content="Рубрика"/>
    <meta property="article:published_time" content="2019-11-03T09:56:46+00:00"/>
    <meta property="og:title" content="Українські школярі вибороли медалі на міжнародному конкурсі наукових проектів у Бразилії"/>
    <meta property="og:description" content="Представники Малої академії наук України Ольга Харасахал та Дмитро Соломянюк вибороли нагороди на Міжнародному конкурсі наукових проєктів Mostratec-2019, який відбувся у Бразилії. Про це повідомляє прес-служба Міністерства освіти і науки України. Так, “золото” виборола Харасахал, яка запропонувала метод виявлення метастаз на ранніх стадіях онкозахворювань. Він уже два роки успішно застосовується у Маріупольському онкодиспансері. “Бронзу” на […]"/>
  </head>
  <body>
    <article>
      <h1>Українські школярі вибороли медалі на міжнародному конкурсі наукових проектів у Бразилії</h1>
      <address><time datetime="2019-11-03T09:56:46+00:00">03 Nov 2019, 09:56</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/9-620x420.jpg"/>
      </figure>
      <p>
        <b>
          <b>Представники Малої академії наук України Ольга Харасахал та Дмитро Соломянюк вибороли нагороди на Міжнародному конкурсі наукових проєктів Mostratec-2019, який відбувся у Бразилії.</b>
        </b>
      </p>
      <p>Про це повідомляє прес-служба Міністерства освіти і науки України.</p>
      <p>Так, “золото” виборола Харасахал, яка запропонувала <b>метод виявлення метастаз на ранніх стадіях онкозахворювань</b>. Він уже два роки успішно застосовується у Маріупольському онкодиспансері.</p>
      <p>“Бронзу” на конкурсі здобув Соломянюк за<b> унікальний метод боротьби із пластиковими відходами та сміттєзвалищами</b>, який допомагає вирішити екологічні виклики нашої планети.</p>
      <p>“Це дуже важливо, що українська молодь мала можливість показувати свої відкриття на міжнародній арені. Щороку сотні дітей стають освітніми дипломатами України і їхні перемоги допомагають по-іншому відкрити нашу державну освіту”, – зазначив заступник директора МАН Євген Кудрявець.</p>
      <p>Раніше повідомлялося, що <a href="https://rubryka.com/2019/10/29/ukrayintsy-top10-robotehnyka/">українські школярі увійшли до ТОП-10 всесвітньої олімпіади з робототехніки з роботом, який очищує океан від пластику.</a></p>
    </article>
  </body>
</html>