<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945332"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T09:40:31+00:00"/>
    <meta property="og:title" content="భారత్‌లో పెట్టుబడులకు ఇదే మంచి సమయం: మోదీ"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>భారత్‌లో పెట్టుబడులకు ఇదే మంచి సమయం: మోదీ</h1>
      <address>
        <time datetime="2019-11-03T09:40:31+00:00">03 Nov 2019, 09:40</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>బ్యాంకాక్: </b>భారత్‌లో పెట్టుబడులు పెట్టాలని వాణిజ్య వేత్తలకు ప్రధాని మోదీ పిలుపునిచ్చారు. ఇండియాలో పెట్టుబడులకు ఇదే మంచి తరుణమని ఆయన అన్నారు. ఆదివారంనాడిక్కడ జరిగిన ఓ కార్యక్రమంలో భారత ప్రభుత్వం సాధించిన విజయాలను ప్రధాని ఏకరువు పెట్టారు. 'ఇవాళ ఇండియాలో వచ్చిన సానుకూల మార్పులపై మీకు స్పష్టత ఇవ్వాలనుకుంటున్నాను. నేను చాలా ధీమాగా చెబుతున్నాను...ఇండియాలో పెట్టుబడలకు ఇదే మంచి తరుణం' అని ఆయన అన్నారు.</p>
      <p> </p>
      <p>సులభతర వాణిజ్యం (ఈజీ ఆఫ్ డూయింగ్ బిజినెస్)లో ప్రపంచ బ్యాంకు భారత్‌కు మెరుగైన ర్యాంక్ ఇచ్చిన విషయాన్ని మోదీ వివిరిస్తూ, సులభతర వాణిజ్యం, సులభతర జీవనం, ఎఫ్‌డీఐ, ఫారెస్ట్ కవర్, పేటెంట్స్, ఉత్పాదకత వంటివి వృద్ధి చెందగా, పన్నులు, పన్ను రేట్లు, అవినీతి, అశ్రితపెట్టుబడిదారి విధానం వంటివి తగ్గాయని చెప్పారు. అవినీతి పరులు పలాయనం చిత్తగిస్తున్నారని అన్నారు. భారత్-థాయ్‌లాండ్ మధ్య దృఢమైన సాంస్కృతిక సంబంధాలు ఉన్నాయని, వాణజ్యం, సంస్కృతి అనేవి ఇరుదేశాలను కలిపి ఉంచే బలమైన వారధులని ఆయన పేర్కొన్నారు.</p>
      <p> </p>
      <p>'పెట్టుబడులు పెట్టేందుకు, సులభతర వాణిజ్యానికి ఇండియా రండి. కొత్త ఆలోచనలు, స్టార్టింగ్ అప్‌ కోసం ఇండియాకు రండి. ఉత్తమమైన పర్యాటక ప్రాంతాలను దర్శించాలన్నా, ప్రజల ఆత్మీయ స్వాగతాన్ని అందుకోవాలన్నా ఇండియాకు విచ్చేండి. భారత్ మిమ్మల్ని చేతులుచాచి మరీ ఆప్యాయంగా అక్కున చేర్చుకునేందుకు ఎదురు చూస్తోంది' అని వాణిజ్య వేత్తలకు మోదీ పిలుపునిచ్చారు.</p>
      <p>  భారత్‌ను 5 ట్రిలియన్ అమెరికన్ డాలర్ల ఆర్థిక వ్యవస్థగా తీర్చిదిద్దాలన్నదే తమమందున్న ప్రధాన లక్ష్యమని ఆయన చెప్పారు. 2014లో తమ ప్రభుత్వం అధికారంలోకి వచ్చినప్పుడు దేశ జీడీపీ 2 ట్రిలియన్ అమెరికా డాలర్లుగా ఉందని, ఐదేళ్లలో దానిని సుమారు 3 ట్రిలియన్ అమెరికన్ డాలర్లకు చేర్చామని, త్వరలోనే 5 ట్రిలియన్ అమెరికా డాలర్ల ఆర్థిక వ్యవస్థగా భారత్‌ను తీర్దిదిద్దే కల సాకారమవుతుందని మోదీ ధీమా వ్యక్తం చేశారు.</p>
    </article>
  </body>
</html>