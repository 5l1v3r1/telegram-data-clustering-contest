<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d1f300f537f478c6/nereguli-sesizate-de-observatori-buletine-de-vot-fotografiate-agitatie-electorala-camere-de-supraveghere-defecte.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T09:33:02+00:00"/>
    <meta property="og:title" content="Nereguli sesizate de observatori: Buletine de vot fotografiate, agitație electorală, camere de supraveghere defecte"/>
    <meta property="og:description" content="Misiunea de Observare Promo-LEX a alegerilor locale generale și parlamentare noi din 20 octombrie (3 noiembrie, turul II) 2019 a recepționat 31 de rapoarte de incidente de la observatori, până la ora 9.00."/>
  </head>
  <body>
    <article>
      <h1>Nereguli sesizate de observatori: Buletine de vot fotografiate, agitație electorală, camere de supraveghere defecte</h1>
      <address><time datetime="2019-11-03T09:33:02+00:00">03 Nov 2019, 09:33</time> by <a rel="author">Jurnal.md</a></address>
      <p>
        <b>Misiunea de Observare Promo-LEX a alegerilor locale generale și parlamentare noi din 20 octombrie (3 noiembrie, turul II) 2019 a recepționat 31 de rapoarte de incidente de la observatori, până la ora 9.00.</b>
      </p>
      <p>
        <b>Deschiderea cu deficiențe a secției de votare – 1 caz.</b>
      </p>
      <p><b>SV 1/113 Chișinău, Centru.</b> Camera video și laptopul din SV au fost păstrate în al doilea safeu care nu poate fi deschis din cauza că în momentul deschiderii safeului s-a rupt cheia. A fost solicitată asistența specialiștilor, însă până la ora 07.30 nu a putut fi soluționată problema. Operatorii notează alegătorii pe o foaie.</p>
      <p>
        <b>Prezența materialelor de publicitate, afișaje, panouri electorale din raza secției de votare (100 metri de la localul secției) – 6 cazuri.</b>
      </p>
      <p><b>SV 1/264 Chișinău, Durlești. </b>De pe panoul de anunțuri, amplasat la 20-30 m de secția de votare, nu au fost înlăturate pliantele electorale.</p>
      <p><b>SV 1/248, Chișinău, Rîșcani. </b>În raza de 100 m de la SV a fost observat un panou publicitar.</p>
      <p><b>SV 1/249, Chișinău, Rîșcani.</b> În raza de 100 m de la SV, a fost observat un panou electoral.</p>
      <p><b>SV 1/247, Chișinău, Rîșcani. </b>La o distanță de aproximativ 70 m de la SV a fost observat un panou electoral.</p>
      <p><b>SV 10/15, Căușeni, Chircăiești.</b> În raza de 100 m de SV, pe un stâlp, au fost observate afișe ale unui candidat.</p>
      <p><b>SV 1/136 Chișinău, Centru. </b>Membrul BESV, avea asupra sa în secția de votare, o geantă cu emblema unui concurent electoral.</p>
      <p>
        <b>Urnele de vot nu au fost sigilate potrivit procedurilor legale/ ruperea/ deteriorarea sau absența sigiliilor pe urnele de vot – 9 cazuri.</b>
      </p>
      <p><b>SV 1/14 Chișinău, Botanica. </b>Urnele au fost sigilate cu 3 sigilii. Președintele a motivat faptul că nu are suficiente sigilii, și că celelalte rămase o sa le folosească la saci. (SV a primit 10 sigilii).</p>
      <p><b>SV 1/6 Chișinău, Botanica. </b>Urnele de vot au fost sigilate doar cu 2 sigilii, din motiv că sunt prea puține sigilii.</p>
      <p><b>SV 1/24 Chișinău, Botanica. </b>Urnele de vot au fost sigilate doar cu 2 sigilii. Președintele nu a argumentat din ce cauză.</p>
      <p><b>SV 1/17 Chișinău, Botanica.</b> Urnele de vot au fost sigilate doar cu 2 sigilii, din motiv că sunt prea puține sigilii.</p>
      <p><b>SV 31/20 Șoldănești, Glingeni. </b>Urna staționară a fost sigilată cu 3 sigilii.</p>
      <p><b>SV 1/194, Chișinău, Ciocana. </b>În secția de votare sunt trei urne de vot staționare, dar a fost sigilată doar una. Președintele BESV a motivat că în procesul-verbal întocmit este menționat că este doar o singură urnă de vot.</p>
      <p><b>SV 1/253, Chișinău, Rîșcani. </b>Urnele de vot nu au fost sigilate în mod corespunzător. La două urne s-au aplicat câte trei sigilii. Președintele BESV a motivat prin faptul că nu a primit sigilii suficiente de la CEC.</p>
      <p><b>SV 1/230, Chișinău, Rîșcani.</b> Urnele de vot au fost sigilate doar câte 3 sigilii din motiv că au primit puține de la CEC.</p>
      <p><b>SV 1/229, Chișinău, Rîșcani. </b>Urnele de vot nu au fost sigilate în mod corespunzător. La două urne s-au aplicat câte trei sigilii. Președintele BESV, a motivat că nu a primit sigilii suficiente de la CEC.</p>
      <p>
        <b>Întreruperea procesului de filmare la operațiile de deschidere a SV – 3 cazuri.</b>
      </p>
      <p><b>SV 1/133, Centru. Chișinău. </b>Camera video nu funcționa la ora 06:50.</p>
      <p><b>SV 34/1, Telenești. </b>Camera de înregistrare video nu funcționează.</p>
      <p><b>SV 1/23 Chișinău, Botanica. </b>Membrii BESV nu au pornit camera de filmare la operațiunile de deschidere.</p>
      <p>
        <b>Agitație electorală sau PR negru în perimetrul de 100 m şi/sau în incinta secției de votare pentru a determina alegerea alegătorilor – 2 cazuri</b>
      </p>
      <p><b>SV 1/299, Chișinău, Stăuceni.</b> La intrarea în SV, un alegător a fost abordat de observatorul unui concurent, fiindu-i oferite detalii despre candidat.</p>
      <p><b>SV 1/154 Chișinău, Centru.</b> În raza de aproximativ 60 m de la BESV, s-a atestat un caz de agitație electorală, în favoarea unui candidat. O persoană se afla în apropiere de intrarea în secția de votare și îndemna persoanele să voteze, pentru candidatul respectiv. Președintele BESV, a anunțat polițistul despre acest caz, pentru a lua măsurile de rigoare.</p>
      <p>
        <b>Deficiențe în funcționarea SIAS Alegeri (suspendarea funcționării; situații când SIAS Alegeri indică faptul că alegătorul a votat, iar acesta susține că nu a votat) – 5 cazuri.</b>
      </p>
      <p><b>SV 18/67, Florești, Vărvăreuca. </b>Cel puțin până la ora 6.57 nu funcționa internetul în secția de votare.</p>
      <p><b>SV 34/1, Telenești.</b> După deschiderea secției de votare, nu funcționa internetul.</p>
      <p><b>SV 1/283 Chișinău, Băcioi. </b>S-a deconectat internetul. Operatorii SIAS Alegeri înregistrează alegătorii pe hârtie.</p>
      <p><b>SV 1/27 Chișinău, Botanica. </b>La 08.25 SIAS Alegeri a încetat să funcționeze timp de aproximativ 15 minute, alegătorii au așteptat până s-a rezolvat problema.</p>
      <p><b>SV 1/154 Chișinău, Centru. </b>La deschiderea secției de votare nu funcționa internetul. A fost solicitată asistența tehnică.</p>
      <p>
        <b>Fotografierea buletinelor de vot, alte încălcări ale secretului votului (prezentarea buletinului cu votul exprimat, amplasarea defectuoasă a cabinelor de vot ce permit vizualizarea opțiunii alegătorului etc.) – 3 cazuri</b>
      </p>
      <p><b>SV 1/194, Chișinău, Ciocana. </b>Un alegător a fotografiat buletinul de vot, după ce a votat. Membrii BESV, i-au făcut observație. Buletinul de vot nu a fost anulat.</p>
      <p><b>SV 1/7 Chișinău, Botanica. </b>Membru al BESV s-a așezat în spatele cabinelor de vot, președintele a fost anunțat, membrul a fost direcționat în altă parte.</p>
      <p><b>SV 32/2, Ștefan Vodă. </b>Cabinele de vot sunt poziționate astfel, încât alegătorii care intră și pleacă din SV pot vedea cum se votează în cabina de vot.</p>
      <p>
        <b>Deconectarea curentului electric – 2 cazuri.</b>
      </p>
      <p><b>SV 1/253, Chișinău, Rîșcani.</b> La ora 06:55, s-a constatat că în SV nu este energie electrică. Președintele BESV, a solicitat ajutorul specialiștilor.</p>
      <p><b>SV 1/252, Chișinău, Rîșcani. </b>La ora 06:55, a fost raportată deconectarea luminii pe 5-10 min. Președintele a chemat tehnicienii și a înlăturat problema.</p>
    </article>
  </body>
</html>