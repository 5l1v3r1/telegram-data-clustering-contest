<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739815"/>
    <meta property="og:site_name" content="เดลินิวส์"/>
    <meta property="article:published_time" content="2019-11-03T09:32:00+00:00"/>
    <meta property="og:title" content="เอรียาจบที่11-คอร์ดาป้องแชมป์"/>
    <meta property="og:description" content="'คอร์ดา' เพลย์ออฟคว้าแชมป์ 'ไต้หวัน สวิงกิง สเกิร์ตส์ แอลพีจีเอ' ขณะที่ 'โปรเม' ขึ้นมาจบที่ 11"/>
  </head>
  <body>
    <article>
      <h1>เอรียาจบที่11-คอร์ดาป้องแชมป์</h1>
      <address>
        <time datetime="2019-11-03T09:32:00+00:00">03 Nov 2019, 09:32</time>
      </address>
      <p>
        <b>"คอร์ดา" เพลย์ออฟคว้าแชมป์ "ไต้หวัน สวิงกิง สเกิร์ตส์ แอลพีจีเอ" ขณะที่ "โปรเม" ขึ้นมาจบที่ 11</b>
      </p>
      <p>การแข่งขันกอล์ฟ แอลพีจีเอ ทัวร์ รายการ ไต้หวัน สวิงกิง สเกิร์ตส์ แอลพีจีเอ ชิงเงินรางวัลรวม2.2 ล้านดอลลาร์สหรัฐ (ราว 66.5 ล้านบาท) ที่สนามมิรามาร์ กอล์ฟ คันทรี คลับ ในประเทศไต้หวัน หลังจบรอบสุดท้าย เนลลี คอร์ดา โปรสาวสวยมือ 8 โลกชาวอเมริกัน เจ้าของแชมป์เก่า ที่ออกสตาร์ตจากตำแหน่งผู้นำ ทำได้เพียงอีเวนพาร์ 72 ปล่อยให้ คาโรไลน์ มาสซง จากเยอรมนี ที่ตีเพิ่ม 4 อันเดอร์พาร์ 68 และ อี มินจี จากออสเตรเลีย ที่หวดเพิ่ม 3 อันเดอร์พาร์ 69 ขึ้นมาจบสกอร์รวมเท่ากันที่ 18 อันเดอร์พาร์ 270 ต้องหาแชมป์ด้วยการเพลย์ออฟที่หลุม 18 ซึ่งเป็น คอร์ดา ยิงเบอร์ดี้ ในขณะที่คู่แข่งได้แค่พาร์ จึงป้องกันแชมป์ไว้ได้ ส่วน บรูค เอ็ม เฮนเดอร์สัน จากแคนาดา สกอร์รวม 14 อันเดอร์พาร์ 274 ได้อันดับ 4 ร่วมกับ คิม เซ ยอง และ เฮอร์ มี จอง จากเกาหลีใต้<br/><br/>ผลงานสาวไทย “โปรเม” เอรียา จุฑานุกาล โปรมือ 10 โลก ฟอร์มแรงวันสุดท้ายหวด 6 เบอร์ดี้ไม่เสียโบกี้เลย สกอร์รวม 10 อันเดอร์พาร์ 278 ขึ้นมาจบที่ 11 ร่วม, “โปรโม” โมรียา จุฑานุกาล สกอร์รวม 3 อันเดอร์พาร์ 285 อันดับ 39 ร่วม, “โปรแหวน” พรอนงค์ เพชรล้ำ สกอร์รวม 2 อันเดอร์พาร์ 286 อันดับ 43 ร่วม, “โปรจัสมิน” ธิฎาภา สุวัณณะปุระ สกอร์รวม 1 โอเวอร์พาร์ 289 อันดับ 52 ร่วม และ “โปรเมียว” ปาจารีย์ อนันต์นฤการ สกอร์รวม 5 โอเวอร์พาร์ 293 อันดับ 61 ร่วม.</p>
    </article>
  </body>
</html>