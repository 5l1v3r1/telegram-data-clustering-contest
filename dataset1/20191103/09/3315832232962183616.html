<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/5174807452f4e8f2/marea-britanie-o-vioara-veche-de-peste-300-de-ani-uitata-in-tren-a-fost-returnata-proprietarului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-03T09:09:56+00:00"/>
    <meta property="og:title" content="Marea Britanie: O vioară veche de peste 300 de ani uitată în tren a fost returnată proprietarului"/>
    <meta property="og:description" content="O vioară preţioasă, veche de 310 ani, uitată într-un tren de un violonist britanic în urmă cu aproape două săptămâni, i-a fost returnată recent proprietarului, transmite DPA."/>
  </head>
  <body>
    <article>
      <h1>Marea Britanie: O vioară veche de peste 300 de ani uitată în tren a fost returnată proprietarului</h1>
      <address><time datetime="2019-11-03T09:09:56+00:00">03 Nov 2019, 09:09</time> by <a rel="author">Jurnal.md</a></address>
      <p>
        <b>O vioară preţioasă, veche de 310 ani, uitată într-un tren de un violonist britanic în urmă cu aproape două săptămâni, i-a fost returnată recent proprietarului, transmite DPA.</b>
      </p>
      <p>Muzicianul profesionist Stephen Morris şi-a regăsit instrument preţios, una din puţinele viori create de artizanul David Tecchler, după "negocieri secrete" a informat BBC.</p>
      <p>Morris şi-a uitat vioara în tren atunci când a coborât cu bicicleta în staţia Penge East din sudul Londrei, pe 22 octombrie.</p>
      <p>"Este devastator să o pierd şi, dincolo de valoarea ei, îmi asigură traiul", a afirmat muzicianul atunci când a cerut ajutor pentru a-şi găsi vioara pierdută, a cărei valoare este estimată la 250.000 de lire sterline.</p>
      <p>Potrivit BBC, vioara a fost înapoiată într-o parcare din Beckenham, în sudul Londrei, predarea fiind supravegheată de ofiţeri de poliţie în haine civile.</p>
      <p>Bărbatul care a luat vioara din tren a spus că îi pare rău şi şi-a cerut scuze.</p>
      <p>După ce poliţia britanică care se ocupă de transport a făcut publică o imagine înregistrată de o cameră de supraveghere cu bărbatul bănuit că a luat instrumentul, Morris a fost contactat pe Twitter şi schimbul a fost programat pentru ziua de vineri.</p>
      <p>"Şi-a cerut scuze foarte mult şi a spus că dorea să mi-o înmâneze personal", a comentat Morris, care a precizat că vioara şi arcuşul sunt intacte.</p>
      <p>"Nu se putea un final mai fericit", a declarat satisfăcut muzicianul britanic.</p>
    </article>
  </body>
</html>