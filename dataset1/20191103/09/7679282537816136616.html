<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ayushmann-khurrana-says-he-can-stand-in-election-from-uttar-pradesh-know-why-2829343.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T09:18:33+00:00"/>
    <meta property="og:title" content="आयुष्मान खुराना बोले- लड़ सकता हूं यूपी में चुनाव, जानें क्यों"/>
    <meta property="og:description" content="आयुष्मान खुराना, यामी गौतम और भूमि पेडनेकर हाल ही में अपनी फिल्म 'बाला' के प्रमोशन के लिए कपिल शर्मा के शो में पहुंचे। इस दौरान तीनों ने खूब मस्ती की। इसके साथ ही शो में कुछ मजेदार बातें भी..."/>
  </head>
  <body>
    <article>
      <h1>आयुष्मान खुराना बोले- लड़ सकता हूं यूपी में चुनाव, जानें क्यों</h1>
      <address><time datetime="2019-11-03T09:18:33+00:00">03 Nov 2019, 09:18</time> by <a rel="author">लाइव हिन्दुस्तान टीम,नई दिल्ली</a></address>
      <p>आयुष्मान खुराना, यामी गौतम और भूमि पेडनेकर हाल ही में अपनी फिल्म 'बाला' के प्रमोशन के लिए कपिल शर्मा के शो में पहुंचे। इस दौरान तीनों ने खूब मस्ती की। इसके साथ ही शो में कुछ मजेदार बातें भी की गई। आयुष्मान ने इस दौरान ये भी कहा कि वो अब उत्तर प्रदेश के लिए चुनाव भी लड़ सकते हैं। दरअसल, आयुष्मान की पिछली कुछ फिल्में उत्तर प्रदेश में शूट हुई हैं। तो इस राज्य में इतनी बार शूटिंग करने को लेकर आयुष्मान ने ये कहा। उन्होंने कहा कि वो यूपी की बोली को अच्छी तरह से समझ चुके हैं और वो यहां इतनी बार शूटिंग कर चुके हैं कि उन्हें लगता है कि वो यूपी से अब चुनावों के लिए प्रत्याशी भी बन सकते हैं।</p>
      <p>आयुष्मान की इस बात को सुनकर सभी जोर से हंसने लगते हैं।</p>
      <p>आयुष्मान ने इस दौरान ये भी बताया कि बचपन में उनकी मां उन्हें लड़कियों के आउटफिट भी पहनाती थीं। वो उन्हें फ्रॉक पहनाकर उनकी फोटोज क्लिक करती थीं।</p>
      <h3>
        <a href="https://www.livehindustan.com/entertainment/story-shilpa-shetty-son-viaan-performance-stunn-everyone-2829315.html">शिल्पा शेट्टी के बेटे ने दी ऐसी जबरदस्त परफॉर्मेंस, अनिल कपूर बोले- क्या गुलाटी मारता तेरा बेटा</a>
      </h3>
      <h3>
        <a href="https://www.livehindustan.com/entertainment/story-ujda-chaman-1-day-box-office-collection-film-earn-2-crore-2829232.html">Ujda Chaman: सनी सिंह की फिल्म ने पहले दिन कमाए इतने करोड़</a>
      </h3>
      <p>आयुष्मान की फिल्म 'बाला' की बात करें तो इसमें वो एक गंजे व्यक्ति का किरदार निभा रहे हैं जो अपने गंजेपन से परेशान है। अमर कौशिक द्वारा डायरेक्ट ये फिल्म 7 नवंबर को रिलीज होगी। </p>
    </article>
  </body>
</html>