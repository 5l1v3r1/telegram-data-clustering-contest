<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/neverjetna-napaka-trumpovega-svetovalec-za-kibernetsko-varnost.html?RSS16fd9e3c66cc46598030aa9fe43fb510"/>
    <meta property="og:site_name" content="Računalniške novice"/>
    <meta property="article:published_time" content="2019-11-03T09:26:00+00:00"/>
    <meta property="og:title" content="Neverjetna napaka Trumpovega svetovalec za kibernetsko varnost"/>
    <meta property="og:description" content="Giuliani ima morda potrebne izkušnje in znanje, vendar pa se je v praksi izkazalo, da ni ravno odgovoren, saj je s svojim ravnanjem morda ogrozil varnost Združenih držav Amerike."/>
  </head>
  <body>
    <article>
      <h1>Neverjetna napaka Trumpovega svetovalec za kibernetsko varnost</h1>
      <address>
        <time datetime="2019-11-03T09:26:00+00:00">03 Nov 2019, 09:26</time>
      </address>
      <p>V začetku leta 2017 je bil Rudy Giuliani imenovan za posebnega Trumpovega svetovalca za kibernetsko varnost. Glede na to, da je prvi mož Združenih držav Amerike nadvse privlačna tarča kibernetskih napadov, je jasno, da ta potrebuje strokovnjaka z bogatimi izkušnjami in znanjem na tem področju. Giuliani ima morda potrebne izkušnje in znanje, vendar pa se je v praksi izkazalo, da ni ravno odgovoren, saj je s svojim ravnanjem morda ogrozil varnost Združenih držav Amerike.</p>
      <p>Nedavno je prišlo v javnost, da je Rudy Giuliani manj kot mesec dni za tem, ko je postal svetovalec za kibernetsko varnost enega najmočnejših ljudi na svetu, pozabil dostopno geslo za svoj pametni mobilni telefon Apple iPhone. Ker je dostopno kodo napačno vtipkal 10 krat, je s tem dejanjem dejansko blokiral telefon, s tem pa ni več mogel dostopati do podatkov. Namesto pa, da bi Rudy Giuliani telefon odnesel varnostnim strokovnjakom Bele hiše, ga je ta izročil neznanemu uslužbencu trgovine podjetje Apple, kar je pričakovano nedvomno razjezilo strokovnjake za ameriško varnost.</p>
      <p>Pametni mobilni telefon ameriškega strokovnjaka za kibernetsko varnost je namreč vseboval izjemno zaupne podatke, ki bi lahko bil vir številnih pomembnih informacij za tuje vohune in hekerje. Na srečo pa je zaposleni pri podjetju Apple sledil prepisanim navodilom. Ta je namreč izbrisal celotno vsebino na pametnem mobilnem telefonu iPhone in ga obnovil s pomočjo storitve iCloud.</p>
      <figure>
        <iframe src="https://www.youtube.com/embed/-A549XYGc60" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>