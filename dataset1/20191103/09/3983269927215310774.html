<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/alex-marquez-un-crac-del-motociclisme-crescut-a-lombra-del-seu-germa/noticia/2960476/"/>
    <meta property="og:site_name" content="CCMA"/>
    <meta property="article:published_time" content="2019-11-03T09:22:15+00:00"/>
    <meta property="og:title" content="Àlex Márquez, un crac del motociclisme crescut a l'ombra del seu germà"/>
    <meta property="og:description" content="Sense fer soroll, Àlex ha construït una sòlida carrera que continuarà un any més a Moto2 abans de fer el salt a MotoGP"/>
  </head>
  <body>
    <article>
      <h1>Àlex Márquez, un crac del motociclisme crescut a l'ombra del seu germà</h1>
      <h2>Sense fer soroll, Àlex ha construït una sòlida carrera que continuarà un any més a Moto2 abans de fer el salt a MotoGP</h2>
      <address><time datetime="2019-11-03T09:22:15+00:00">03 Nov 2019, 09:22</time> by <a rel="author">Xavier Guillén</a></address>
      <p><b>Àlex Márquez</b> va començar a córrer quan el Marc ja havia fet les seves primeres proves de motocròs i enduro infantil. Ell s'hi va afegir i va anar pujant esglaons en les copes monomarques de velocitat sobre asfalt. Després vindria el Campionat d'Espanya, on va aconseguir el títol en la segona temporada. <b>Un guardó que no va conquerir el Marc en el seu dia</b>.</p>
      <p><b>El 2013 va disputar el mundial de Moto 3 amb KTM</b> i va guanyar la seva primera cursa al Japó. L'any següent, amb Honda, <b>va ser campió, amb 19 anys</b>. Va ser a l'última cursa, a Xest. "El pistoler", com l'anomena l'equip, ho va celebrar amb tots ells i amb el Marc, que s'havia imposat en MotoGP. Era el primer cop en la història que dos germans quedaven campions la mateixa temporada. <b>Aquest 2019, cinc anys més tard,</b> ho han tornat a repetir i tornaran a compartir l'èxit amb els seus veïns de Cervera.</p>
      <p>En la seva cinquena temporada a Moto2, l'Àlex ha estat el millor. <b>Cinc victòries i molta regularitat.</b> Ni l'ensurt de Jerez, on va caure enmig del grup de corredors -i va sortir indemne de l'incident-, ni les curses en què no ha tingut una bona posada a punt, li han fet perdre els nervis. Ha comès poques errades, i salvades com aquesta s'han fet famoses.<b> L'any que ve continuarà a Moto2</b>, però després voldrà repetir l'experiència de quan va provar la MotoGP del seu germà a València. Ara, però, <b>continuarà fent tot el mundial del 2021 en la categoria reina</b>.</p>
    </article>
  </body>
</html>