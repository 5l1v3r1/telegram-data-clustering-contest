<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ali-hameneji-vidnoviv-zaboronu-na-peregovori-iranu-z-ssha-50051339.html"/>
    <meta property="og:site_name" content="НВ"/>
    <meta property="article:published_time" content="2019-11-03T09:54:00+00:00"/>
    <meta property="og:title" content="Верховний лідер Ірану відновив заборону на переговори з США"/>
    <meta property="og:description" content="Верховний лідер Ірану аятолла Алі Хаменеї в річницю розриву дипломатичних відносин з США заявив, що проведення переговорів з Вашингтоном не вирішить проблеми Тегерана."/>
  </head>
  <body>
    <article>
      <h1>Верховний лідер Ірану відновив заборону на переговори з США</h1>
      <h2>Верховний лідер Ірану аятолла Алі Хаменеї в річницю розриву дипломатичних відносин з США заявив, що проведення переговорів з Вашингтоном не вирішить проблеми Тегерана.</h2>
      <address>
        <time datetime="2019-11-03T09:54:00+00:00">03 Nov 2019, 09:54</time>
      </address>
      <p>Про це пише <a href="https://www.reuters.com/article/us-iran-usa-khamenei/irans-khamenei-renews-ban-on-talks-with-u-s-tv-idUSKBN1XD05H?il=0">Reuters.</a></p>
      <p>«Один із способів блокувати вплив Америки — це заборонити будь-які переговори з Америкою. Це означає, що Іран не поступиться тиску з боку Америки. Ті, хто вважає, що переговори з ворогом вирішать наші проблеми, на 100% не мають рації», — заявив Хаменеї в ефірі державного телебачення.</p>
      <p>4 листопада 1979 року в Тегерані взяли в заручники понад 60 американських дипломатів і співробітників посольства США.</p>
      <p>Захоплення американців призвело до серйозної кризи у відносинах між США і Іраном. Адміністрація США розцінила це як «оголошення війни інституту дипломатичних відносин» і почала політику санкцій проти Ірану.</p>
      <p>Останнього з американських заручників було звільнено в 1981 році, але і США, і Іран все ще залишаються в полоні дипломатичної кризи, яка почалася 40 років тому.</p>
    </article>
  </body>
</html>