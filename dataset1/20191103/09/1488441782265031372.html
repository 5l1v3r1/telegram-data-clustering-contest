<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/03/esportare-un-frame-un-vostro-video-avete-un-pixel-4-facilissimo-foto-677672/"/>
    <meta property="og:site_name" content="AndroidWorld"/>
    <meta property="article:published_time" content="2019-11-03T09:53:20+00:00"/>
    <meta property="og:title" content="Esportare un frame da un vostro video? Se avete un Pixel 4 è facilissimo (foto)"/>
    <meta property="og:description" content="I Google Pixel 4 sono tra noi da pochissimo tempo e pian piano ne apprezziamo le peculiarità. Tra queste troviamo..."/>
  </head>
  <body>
    <article>
      <h1>Esportare un frame da un vostro video? Se avete un Pixel 4 è facilissimo (foto)</h1>
      <address><time datetime="2019-11-03T09:53:20+00:00">03 Nov 2019, 09:53</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>I <a href="https://www.androidworld.it/tag/google-pixel-4/">Google Pixel 4</a> sono tra noi da pochissimo tempo e pian piano ne apprezziamo le peculiarità. Tra queste troviamo la possibilità di <b>esportare <i>frame</i></b> dai video registrati.</p>
      <p>Questa possibilità è facilmente accessibile <b>attraverso l’editor</b> direttamente integrato nella galleria dei Pixel 4. Come vedete dagli esempi riportati <b>nella galleria in basso</b>, una volta selezionato il testo <i>Modifica</i> relativamente ad un video registrato con Pixel 4 si avrà accesso all’opzione <i><b>Export frame</b></i>, oltre alle due classiche <i><b>Stabilize</b> </i>e <i><b>Rotate</b> </i>che sono presenti anche per altri modelli di dispositivi. Esportando il frame si avrà di fatto una <b>nuova immagine</b> in galleria.</p>
      <p>Inoltre, per i video registrati con la fotocamera posteriore sarà possibile esportare fino a 10 frame <b>in HDR</b>. La novità è attualmente disponibile <b>solo per Pixel 4</b>, con la versione 4.28 di Google Foto. Non vediamo motivi per cui in futuro non potrebbe essere estesa anche alle generazioni precedenti di Pixel.</p>
      <p>Fonte: <a href="https://9to5google.com/2019/11/02/pixel-4-video-export-frames/">9to5Google</a></p>
    </article>
  </body>
</html>