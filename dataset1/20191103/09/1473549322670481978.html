<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/protesty-w-bagdadzie-policja-uzyla-gumowych-kul-i-gazu,982508.html"/>
    <meta property="og:site_name" content="TVN24"/>
    <meta property="article:published_time" content="2019-11-03T09:00:25+00:00"/>
    <meta property="og:title" content="Braki w dostawach prądu i wody pitnej. Ofiara śmiertelna i 91 rannych po proteście w Bagdadzie"/>
    <meta property="og:description" content="W sobotę w stolicy Iraku, Bagdadzie, odbyły się kolejne antyrządowe protesty związane z bezrobociem i nieregularnymi dostawami prądu i wody pitnej. By rozpędzić tłum, policja użyła gumowych kul i g..."/>
  </head>
  <body>
    <article>
      <h1>Braki w dostawach prądu i wody pitnej. Ofiara śmiertelna i 91 rannych po proteście w Bagdadzie</h1>
      <address><time datetime="2019-11-03T09:00:25+00:00">03 Nov 2019, 09:00</time> by <a rel="author">mjz/adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/067a98be-f464-481c-9fa7-b6ff46ad50f2-480p.mp4"/>
        <figcaption>Antyrządowe protesty w Iraku<cite>Foto: PAP/EPA/MURTAJA LATEEF | Video: APTN/Reuters TV</cite></figcaption>
      </figure>
      <h3>W sobotę w stolicy Iraku, Bagdadzie, odbyły się kolejne antyrządowe protesty związane z bezrobociem i nieregularnymi dostawami prądu i wody pitnej. By rozpędzić tłum, policja użyła gumowych kul i gazu. Jedna osoba zginęła, a 91 zostało rannych.</h3>
      <related>
        <a href="https://www.tvn24.pl/wiadomosci-ze-swiata,2/protesty-w-iraku-zginelo-27-osob-rannych-1800,980579.html"/>
      </related>
      <p>W sobotę kilkadziesiąt tysięcy osób wyszło na ulice Bagdadu. Uczestnicy akcji okupowali tam 14-piętrowy budynek z czasów reżimu Saddama Husajna, zniszczony w bombardowaniu sił dowodzonych przez USA w 2003 roku.</p>
      <p>Demonstranci blokowali też wszystkie drogi dojazdowe do portu Umm Kasr, w którym przeładowuje się znaczną część importowanej przez Irak żywności.</p>
      <p>Protestujący zablokowali też w sobotę drogi prowadzące do pola naftowego Madżnun w rejonie Basry, uniemożliwiając zatrudnionym tam ludziom dotarcie do pracy. Źródła przekazały jednak agencji Reutera, że nie wpłynęło to na funkcjonowanie obiektu.</p>
      <h3>Masowe protesty trwają od października</h3>
      <p>Masowe demonstracje w Iraku, które rozpoczęły się w październiku, to wyraz społecznego wzburzenia wywołanego między innymi brakiem miejsc pracy oraz nieregularnymi dostawami prądu i wody pitnej. Polityków i władze obwinia się między innymi o chroniczną korupcję, powstrzymującą odbudowę kraju po latach konfliktów religijnych i po niszczycielskiej wojnie.</p>
      <p>W październikowych protestach, teraz kontynuowanych również w listopadzie, zginęło 250 osób. Według raportu rządowej komisji w dniach od 1 do 7 października 149 osób zginęło, ponieważ siły bezpieczeństwa użyły zbyt radykalnych środków, by rozpędzić demonstrantów.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/1500fbbc-bd1e-4ab5-b15d-ff97db4e6c83.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Protesty w Bagdadzie<cite>Źródło: PAP/EPA/MURTAJA LATEEF</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/prezydent-iraku-zlozyl-propozycje-ma-zazegnac-kryzys,982099.html"/>
        <a href="https://www.tvn24.pl/wiadomosci-ze-swiata,2/szturm-na-zielona-strefe-i-starcia-z-policja-rakieta-eksplodowala-w-rzadowym-budynku,981873.html"/>
        <a href="https://www.tvn24.pl/wiadomosci-ze-swiata,2/irakijczycy-nie-odpuszczaja-papiez-zachecam-wladze-by-wysluchaly-wolania-ludnosci,981640.html"/>
        <a href="https://www.tvn24.pl/wiadomosci-ze-swiata,2/wplywowy-duchowny-dolacza-do-antyrzadowych-protestow,981545.html"/>
        <a href="https://www.tvn24.pl/wiadomosci-ze-swiata,2/nocny-protest-w-swietym-miescie-zabici-setki-rannych,981284.html"/>
      </related>
    </article>
  </body>
</html>