<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/aytokinito/story/196013/poioi-einai-oi-kerdismenoi-kai-oi-poioi-oi-xamenoi-tis-symfonias-psa-kai-fca"/>
    <meta property="og:site_name" content="CNN.gr"/>
    <meta property="article:published_time" content="2019-11-03T09:26:11+00:00"/>
    <meta property="og:title" content="Ποιοι είναι οι κερδισμένοι και οι ποιοι οι χαμένοι της συμφωνίας PSA και FCA;"/>
    <meta property="og:description" content="Η συμφωνία μεταξύ του γαλλικού και του ιταλο- αμερικανικού ομίλου θα δημιουργήσει την τέταρτη μεγαλύτερη αυτοκινητοβιομηχανία του κόσμου , στην οποία τα δύο..."/>
  </head>
  <body>
    <article>
      <h1>Ποιοι είναι οι κερδισμένοι και οι ποιοι οι χαμένοι της συμφωνίας PSA και FCA;</h1>
      <h2>Η συμφωνία μεταξύ του γαλλικού και του ιταλο- αμερικανικού ομίλου θα δημιουργήσει την τέταρτη μεγαλύτερη αυτοκινητοβιομηχανία του κόσμου, στην οποία τα δύο μέλη θα μετέχουν ισότιμα, με ποσοστό 50% το καθένα.</h2>
      <figure>
        <img src="https://cdn.cnngreece.gr/media/com_news/users/692/giannis-skoufis-avatar.jpg"/>
      </figure>
      <p>Γιάννης Σκουφής, CNN Greece 11:26 , 03 November 2019</p>
      <p>Αυτή είναι όμως η θεωρία, μιας και <b>στην πράξη κάποιος κερδίζει και κάποιος χάνει</b>. Σε ότι αφορά λοιπόν <b>τη διοίκηση του νέου ομίλου,</b> οι μετοχές του οποίου θα διαπραγματεύονται σε τρία συνολικά χρηματιστήρια (Νέα Υόρκη, Μιλάνο, Παρίσι) <b>ο πρώτος λόγος ανήκει ξεκάθαρα στους Γάλλους</b>. Κι αυτό γιατί <b>από τη στιγμή που ο Carlos Tavares θα είναι ο διευθύνων σύμβουλος θα εκπροσωπούνται με 6 μέλη στο 11μελές διοικητικό συμβούλιο</b> έναντι 5 της FCA. Το ότι ο πρόεδρος θα είναι ο John Elkann, πρόεδρος της FCA, δεν επηρεάζει τις ισορροπίες. Ούτε το ότι ο αναπληρωτής του θα είναι Γάλλος.</p>
      <p><b>Η PSA θα είναι και αυτή που θα έχει την πρωτοκαθεδρία και σε ότι αφορά την τεχνολογία</b>, μιας και η FCA επί της ουσίας δεν έχει να επιδείξει κάτι σημαντικό σε ότι αφορά πιο καθαρά αυτοκίνητα, υβριδικά και ηλεκτρικά μοντέλα.</p>
      <p>Από κει και πέρα <b>η FCA θα δώσει στους μετόχους της ειδικό μέρισμα ύψους 5,5 δισεκατομμυρίων ευρώ</b>, γεγονός που σημαίνει πως <b>οι Γάλλοι ουσιαστικά θα πληρώσουν υπεραξία για αυτήν τη συγχώνευση</b>. Ενδεικτικό είναι πως <b>μετά τις επίσημες ανακοινώσεις η μετοχή της FCA ανέβηκε κατά 8%, ενώ αυτή της PSA έπεσε 11%.</b> Σύμφωνα με τους αναλυτές αυτό είναι κάτι συνηθισμένο για τις μετοχές του «πωλητή» και του «αγοραστή» αντίστοιχα, ενώ μια δεύτερη ανάγνωση καθιστά σαφές πως η<b> ευνοημένη είναι η FCA που μετά από πολλές προσπάθειες βρήκε έναν αξιόπιστο συνεργάτη.</b></p>
      <p>Η συμφωνία προβλέπει επίσης πως <b>οι βασικοί μέτοχοι</b> που είναι η Exor, η εταιρεία Holding της οικογένειας Agnelli, η οικογένεια Peugeot, η κινεζική Dongfeng και η γαλλική κρατική τράπεζα Bpifrance <b>θα πρέπει να διατηρήσουν τα ποσοστά τους για τουλάχιστον και τριετία, ενώ για μια επταετία δεν θα μπορούν να αλλάξουν πι συσχετισμοί μεταξύ των μετόχων</b>. Η μόνη αλλαγή που επιτρέπεται είναι η απόκτηση από την οικογένεια Peugeot μέχρι και το 3% του κεφαλαίου των Bpifrance και Dongfeng.</p>
      <p><b>Η ετήσια εξοικονόμηση χρημάτων από τις συνέργειες υπολογίζεται σε 3,7 δις ευρώ, ενώ το κόστος της συγχώνευσης</b>, στο οποίο περιλαμβάνεται και αυτό της μείωσης του προσωπικού,<b> θα ανέλθει σε 2,8 δις</b>.</p>
      <p>Αυτοί πάντως που δείχνουν ιδιαίτερο προβληματισμό για το μέλλον είναι οι συνδικαλιστές του πανίσχυρου συνδικάτου μετάλλου (IG Metall) της Γερμανίας, οι οποίοι ανησυχούν για την αυτονομία της Opel.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/style/aytokinito/story/195760/oi-psa-kai-fca-oi-omiloi-ton-peugeot-kai-fiat-dimioyrgoyn-ton-4o-megalytero-omilo-pagkosmios">Οι PSA και FCA, οι όμιλοι των Peugeot και Fiat δημιουργούν τον 4ο μεγαλύτερο όμιλο παγκοσμίως</a>
        </li>
        <li>
          <a href="https://www.cnn.gr/style/aytokinito/story/179656/h-fiat-fca-evale-telos-stin-prooptiki-sygxoneysis-me-ti-renault">H Fiat (FCA) έβαλε τέλος στην προοπτική συγχώνευσης με τη Renault</a>
        </li>
        <li>
          <a href="https://www.cnn.gr/style/aytokinito/story/178479/poioys-exypiretei-kai-poioys-oxi-i-pithani-sygxoneysi-renault-kai-fca-fiat-chrysler">Ποιους εξυπηρετεί και ποιους όχι η πιθανή συγχώνευση Renault και FCA (Fiat-Chrysler);</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/40449/psa">PSA</a>
        </li>
        <li>
          <a href="https://www.cnn.gr/eidhseis/tag/48656/fca">FCA</a>
        </li>
        <li>
          <a href="https://www.cnn.gr/eidhseis/tag/82211/sygxoneysh-psa-fca">ΣΥΓΧΩΝΕΥΣΗ PSA FCA</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196254/snapshot/2694834.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196263/snapshot/2463934.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196267/snapshot/2729830.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196269/snapshot/2732068.jpg"/>
      </figure>
    </article>
  </body>
</html>