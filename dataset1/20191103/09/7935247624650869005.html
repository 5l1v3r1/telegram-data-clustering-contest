<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/filistinin-kudus-bakanina-ucuncu-gozalti-213984h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T09:31:39+00:00"/>
    <meta property="og:title" content="Filistin'in Kudüs Bakanı'na üçüncü gözaltı"/>
    <meta property="og:description" content="Filistin yönetimine bağlı Kudüs İşleri Bakanı Fadi el-Hedmi, İsrail polisince üçüncü kez gözaltına alındı."/>
  </head>
  <body>
    <article>
      <h1>Filistin'in Kudüs Bakanı'na üçüncü gözaltı</h1>
      <h2>Filistin yönetimine bağlı Kudüs İşleri Bakanı Fadi el-Hedmi, İsrail polisince üçüncü kez gözaltına alındı.</h2>
      <address>
        <time datetime="2019-11-03T09:31:39+00:00">03 Nov 2019, 09:31</time>
      </address>
      <p>İsrail güçleri, Filistin yönetimine bağlı Kudüs İşleri Bakanı Fadi el-Hedmi'yi evine düzenlediği baskınla gözaltına aldı.</p>
      <p>Yerel kaynaklar, İsrail polisi ve istihbarat elemanlarından oluşan geniş bir kolluk kuvvetinin sabah saatlerinde Doğu Kudüs'teki evine düzenledikleri baskında Hedmi’yi gözaltına aldıklarını belirtti.</p>
      <p>Hedmi’nin neden gözaltına alındığının bilinmediği ifade edilirken konuya ilişkin henüz İsrail makamlarından açıklama yapılmadı.</p>
      <p>Bakan Hedmi, son 5 ayda üçüncü kez İsrail polisince evine düzenlenen baskınla gözaltına alınıyor.</p>
    </article>
  </body>
</html>