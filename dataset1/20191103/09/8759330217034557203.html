<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902180/-ik-heb-een-helft-van-anderlecht-gent-gezien-niet-doen-die-beneliga-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T09:15:00+00:00"/>
    <meta property="og:title" content="&quot;Ik heb een helft van Anderlecht - Gent gezien. Niet doen, die BeNeLiga&quot;"/>
    <meta property="og:description" content="Het al dan niet creëren van een BeNeLiga is recent terug een actueel thema geworden in de Lage Landen. De meningen over een gezamenlijke competitie zijn verdeeld. René van der Gijp, de populairste analist van Nederland, zit na het bekijken van Anderlecht-KAA Gent (3-3) in het kamp van de tegenstanders."/>
  </head>
  <body>
    <article>
      <h1>"Ik heb een helft van Anderlecht - Gent gezien. Niet doen, die BeNeLiga"</h1>
      <address>
        <time datetime="2019-11-03T09:15:00+00:00">03 Nov 2019, 09:15</time>
      </address>
      <p>
        <b>Het al dan niet creëren van een BeNeLiga is recent terug een actueel thema geworden in de Lage Landen. De meningen over een gezamenlijke competitie zijn verdeeld. René van der Gijp, de populairste analist van Nederland, zit na het bekijken van Anderlecht-KAA Gent (3-3) in het kamp van de tegenstanders.</b>
      </p>
      <p>"Omdat er deze week weinig voetbal was, heb ik een helft gekeken naar Anderlecht-Gent. En ik moet je heel eerlijk zeggen: niet doen die BeNeLiga. Godsklere. Die camera kan nog niet eens de bal volgen. Die wordt van alle kanten heen en weer geschoten. Omhoog, omlaag, van links naar rechts. Nee, dat was echt niveauloos", geeft Van der Gijp zijn ongezouten mening in <i>Veronica Inside</i>.</p>
      <p>Collega-analist Johan Derksen sluit zich helemaal aan bij Van der Gijp’s mening over de BeNeLiga. "Het is een volkomen belachelijk iets wat al vijf keer getest is en vijf keer zijn we tot de conclusie gekomen dat de tv-maatschappijen en het publiek het niet aantrekkelijk vinden. Er is niemand in Nederland geïnteresseerd in de doorsnee Belgische clubs. En omgekeerd ook niet”, toont ook Derksen zich een uitgesproken tegenstander.</p>
      <p>Derksen laat alles liever bij het oude. “Een BeNeLiga levert geen spektakel op. De amusementswaarde van de Eredivisie is best goed", luidt zijn eindoordeel. Ondertussen raakt Van der Gijp maar niet uit over de kwaliteit bij Anderlecht-Gent. "Oioioioi, wat een niveau", verzucht de Nederlander.</p>
      <aside>Lees meer<br/><a href="https://www.voetbalprimeur.be/nieuws/901814/club-brugge-is-te-sterk-voor-de-rest-verhaeghe-valt-te-begrijpen-een-beneliga-.html?itm_source=www.voetbalprimeur.be&amp;itm_medium=highlighted-content">Club Brugge is te sterk voor de rest: 'Verhaeghe valt te begrijpen, een BeNeLiga'</a></aside>
    </article>
  </body>
</html>