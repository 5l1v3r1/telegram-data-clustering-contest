<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595494/ton-stamatisan-gia-elegxo-kai-vrikan-stin-katoxi-tou-narkotika"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T09:22:00+00:00"/>
    <meta property="og:title" content="Τον σταμάτησαν για έλεγχο και βρήκαν στην κατοχή του ναρκωτικά"/>
    <meta property="og:description" content="Στην σύλληψη ενός νεαρού προσώπου ηλικίας 26 ετών  προχώρησε η Αστυνομία Λάρνακας για παράνομη κατοχή και χρήση ναρκωτικών ουσιών.   Σύμφωνα με την..."/>
  </head>
  <body>
    <article>
      <h1>Τον σταμάτησαν για έλεγχο και βρήκαν στην κατοχή του ναρκωτικά</h1>
      <address><time datetime="2019-11-03T09:22:00+00:00">03 Nov 2019, 09:22</time> by <a rel="author">SigmaLive</a></address>
      <p><b>Στην σύλληψη ενός νεαρού προσώπου ηλικίας 26 ετών  προχώρησε η Αστυνομία Λάρνακας για παράνομη κατοχή και χρήση ναρκωτικών ουσιών.<br/></b> <br/>Σύμφωνα με την Αστυνομία, γύρω στη μια μετά τα μεσάνυχτα, αστυνομικοί μέλη της τροχαίας ανέκοψαν για έλεγχο το όχημα που οδηγούσε ο νεαρός σε κεντρικό δρόμο της πόλης της Λάρνακας.<br/> <br/>Σε έρευνα που ακολούθησε στο αυτοκίνητο του η Αστυνομία εντόπισε στην κατοχή του νεαρού 1 γραμμάριο κάνναβης και 1 γραμμάριο κοκαΐνης.<br/> <br/>Τα ανευρεθέντα κατασχέθηκαν και στάλθηκαν για επιστημονικές εξετάσεις. Ο νεαρός κατέθεσε γραπτώς και αφέθηκε ελεύθερος για να κλητευθεί ξανά όταν η αστυνομία θα έχει τα αποτελέσματα του χημείου. Η ΥΚΑΝ Λάρνακας συνεχίζει τις εξετάσεις.</p>
    </article>
  </body>
</html>