<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812041.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T09:26:00+00:00"/>
    <meta property="og:title" content="افشای دخالت اطلاعات امارات در تظاهرات عراق"/>
    <meta property="og:description" content="به گزارش ایسنا، شبکه رادیویی &quot;صدای عراق&quot; اعلام کرد: این شبکه که وابسته به سازمان اطلاعات امارات است مستقیما با طحنون بن زاید، مشاور امنیت ملی امارات و مسئول اطلاعات خارجی این کشور در ارتباط است. طحنون بن زاید درحال حاضر درحال انجام تماس‌هایی از طریق طرف‌های غربی برای حل و فصل این پرونده با مقامات عراق است."/>
  </head>
  <body>
    <article>
      <h1>افشای دخالت اطلاعات امارات در تظاهرات عراق</h1>
      <address>
        <time datetime="2019-11-03T09:26:00+00:00">03 Nov 2019, 09:26</time>
      </address>
      <p>دستگاه اطلاعات عراق اعضای یک شبکه اطلاعاتی اماراتی را بازداشت کرد که از برخی تظاهرکنندگان در میدان التحریر بغداد و دیگر شهرها حمایت مالی می‌کرد.</p>
      <p>به گزارش ایسنا، شبکه رادیویی "صدای عراق" اعلام کرد: این شبکه که وابسته به سازمان اطلاعات امارات است مستقیما با طحنون بن زاید، مشاور امنیت ملی امارات و مسئول اطلاعات خارجی این کشور در ارتباط است. طحنون بن زاید درحال حاضر درحال انجام تماس‌هایی از طریق طرف‌های غربی برای حل و فصل این پرونده با مقامات عراق است.</p>
      <p>این شبکه رادیویی اعلام کرد: بعد از بازداشت عناصر خطرناکی در میان تظاهرکنندگان در میدان التحریر این شبکه شناسایی و اعضای آن بازداشت شدند. براساس تحقیقات ما دو لبنانی مسئول عملیات حمایت مالی و اداره فعالیت‌های شبکه گسترده‌ای در عراق بودند که نقش فعالی را در به راه انداختن تظاهرات کنونی دارد. این شبکه مستقیما با طحنون بن زاید برای ولیعهد ابوظبی در ارتباط است.</p>
    </article>
  </body>
</html>