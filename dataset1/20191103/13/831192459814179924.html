<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/nikos-galanos-etoimazetai-kai-pali-gia-gamo-sta-73-toy-chronia-o-gnostos-ithopoios-poia-einai-i-kata-30-chronia-neoteri-toy-kalloni-poy-toy-eklepse-tin-kardia-foto/"/>
    <meta property="og:site_name" content="europost.gr"/>
    <meta property="article:published_time" content="2019-11-03T13:00:58+00:00"/>
    <meta property="og:title" content="Νίκος Γαλανός: Ετοιμάζεται και πάλι για γάμο στα 73 του χρόνια ο γνωστός ηθοποιός?… Ποιά είναι η κατά 30 χρόνια νεότερή του καλλονή που του έκλεψε την καρδιά?… (Φωτο)"/>
    <meta property="og:description" content="Ένας από τους πιο εντυπωσιακούς ηθοποιούς της χώρας, ο Νίκος Γαλανός, ετοιμάζεται να ντυθεί και πάλι γαμπρός. Αν και τον χωρίζουν 30 χρόνια με την σύντροφό του Έλενα Σαγανά, αυτό δεν αποτελεί εμπόδιο για εκείνους"/>
  </head>
  <body>
    <article>
      <h1>Νίκος Γαλανός: Ετοιμάζεται και πάλι για γάμο στα 73 του χρόνια ο γνωστός ηθοποιός?… Ποιά είναι η κατά 30 χρόνια νεότερή του καλλονή που του έκλεψε την καρδιά?… (Φωτο)</h1>
      <address>
        <time datetime="2019-11-03T13:00:58+00:00">03 Nov 2019, 13:00</time>
      </address>
      <p>Ένας από τους πιο εντυπωσιακούς ηθοποιούς της χώρας, ο Νίκος Γαλανός, ετοιμάζεται να ντυθεί και πάλι γαμπρός.</p>
      <p>Αν και τον χωρίζουν 30 χρόνια με την σύντροφό του Έλενα Σαγανά, αυτό δεν αποτελεί εμπόδιο για εκείνους ώστε να δεθούν με τα ιερά δεσμά του γάμου.</p>
      <p>Ο Νίκος Γαλανός έχει κάνει ήδη δυο γάμους στο παρελθόν, αλλά και έναν αρραβώνα με την Κάτια Δανδουλάκη κι αν είχε δηλώσει ότι ο γάμος δεν του ταιριάζει φάινεται ότι τώρα το αναιρεί.</p>
      <p>«Έχω παντρευτεί δύο φορές κι έχω χωρίσει. Ο γάμος δεν μου πάει καθόλου. Δεν μου έχει λείψει να έχω ένα παιδί. Δεν έπιασα ποτέ τον εαυτό μου να σκέφτεται «να είχα οικογένεια και να μεγαλώνω παιδιά». Πάντα μου άρεσε να ήμουν ελεύθερος κι έτσι να λειτουργώ, όπως μου έρχεται, χωρίς υποχρεώσεις».</p>
      <p>Η 43χρονη μελαχρινή καλλονή Έλενα Σαγανά αποτελεί το «λι­μάνι» του, αφού με την αφοσίωση και την αγάπη της τον κάνει να αισθάνεται απόλυτα ευτυχισμένος.</p>
      <figure>
        <img src="https://europost.gr/wp-content/uploads/2019/11/galanos-1-300x180.jpg"/>
      </figure>
      <p>Εκτός από την εντυπωσιακή της εμφάνιση, ο Νίκος Γαλα­νός γοητεύτηκε και από τη δυναμική προσωπικότητά της. Η καλλονή άρχισε, σύμφωνα με πληροφορίες να εργάζεται στην οικογενειακή επιχείρηση εμπορίας μεταχειρισμένων αυτοκινήτων και στη συνέχεια έγινε σύμβουλος πωλήσεων πολυτελών καινούργιων οχημάτων.</p>
      <p>Το γεγονός μάλιστα ότι έχει καταφέρει να σημειώσει επιτυχία στο ανδοκρατούμενο αυτό επάγγελμα δείχνει το πείσμα και την αποφασιστικότητα της. Στοιχεία που δεν αφή­νουν ασυγκίνητο τον 73χρονο ηθοποιό.</p>
      <p>Μετά από πέντε περίπου χρό­νια σχέσης, η ιδέα του να ανταλλάξουν όρκους παντοτινής αγάπης είναι κάτι που τριγυρνά όλο και πιο έντονα στο μυαλό τους, παρότι ξέρουν ότι ένας γάμος δεν έχει να προσδώσει τίποτα περισσότερο στην καθημερινότητα τους.</p>
      <p>«Ο έρωτας είναι κινητήριος δύναμη στα πάντα. Είναι η αρχή και το φινάλε…Χωρίς έρωτα δεν μπορεί κανείς να ζήσει. Όταν κάποιος είναι ερωτευμένος είναι διαφορετικός, φωτεινός, όμορφος, ζει, μιλάει με τους ανθρώπους. Ένας άνθρωπος χωρίς έρωτα είναι κατσούφης, περίεργος, δύσκολος. Με τον έρωτα λάμπεις», έχει πει ο ηθοποιός σε συνέντευξη του.</p>
      <p>Πηγή: gossip-tv.gr</p>
      <h3>Σχετικά</h3>
    </article>
  </body>
</html>