<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/o-noua-runda-de-revolte-confruntari-violente-intre-protestatari-si-fortele-de-ordine-intr-un-mall-din-hong-kong-18535064"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-03T13:27:16+00:00"/>
    <meta property="og:title" content="O nouă rundă de revolte: Confruntări violente între protestatari şi forţele de ordine într-un mall din Hong Kong"/>
    <meta property="og:description" content="Mai mulţi oameni au fost răniţi în cursul confruntărilor violente între protestatarii pro-democraţie şi forţele de ordine, care au avut loc duminică, într-un mall din Hong Kong, informează site-ul agenţiei Reuters."/>
  </head>
  <body>
    <article>
      <h1>O nouă rundă de revolte: Confruntări violente între protestatari şi forţele de ordine într-un mall din Hong Kong</h1>
      <address><time datetime="2019-11-03T13:27:16+00:00">03 Nov 2019, 13:27</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Mai mulţi oameni au fost răniţi în cursul confruntărilor violente între protestatarii pro-democraţie şi forţele de ordine, care au avut loc duminică, într-un mall din Hong Kong, informează site-ul agenţiei Reuters.</p>
      <p>Un lanţ uman format în centrul comercial Cityplaza, din zona Taikoo Shing, s-a transformat în confruntări brutale între forţele de ordine şi protestatari, în urma cărora mai multe persoane au fost rănite.</p>
      <p>Serviciul public de radiodifuziunea din Hong Kong (RTHK) a transmis că printre cei răniţi se numără şi un consilierul districtual Andrew Chiu, însă această informaţie nu a fost confirmată până în acest moment.</p>
      <p>Poliţia a anunţat că a fost nevoie de intervenţia forţelor de ordine după ce demonstranţii au vandalizat un restaurant.</p>
      <p>Mai mult persoane au fost arestate în urma violenţelor, au precizat autorităţile.</p>
      <p>Incidente violente s-au înregistrat şi în centre comerciale din oraşele Tai Po, Tuen Mun and Sha Tin, unde poliţiştii au folosit sprayuri cu gaze lacrimogene pentru a dispersa manifestanţii.</p>
      <p>În cele peste patru luni de la izbucnirea protestelor, manifestanţii pro-democraţie au vandalizat numeroase clădiri aparţinând unor instituţii sau companii considerate pro-Beijing.</p>
      <p>Sâmbătă, în cel de-al 22-lea weekend de manifestaţii, demonstranţii au devastat biroul local al agenţiei chineze de ştiri Xinhua. Aceştia au spart mai multe ferestre şi au aruncat cu cocktailuri Molotov şi bombe cu vopsea în incinta clădirii.</p>
      <p>Agenţia Xinhua a condamnat incidentul, afirmând că atacul a fost comis de "golani barbari".</p>
      <p>Protestele în Hong Kong, care deseori au fost marcate de incidente violente între demonstranţi şi forţele de ordine, au izbucnit în urmă cu cinci luni, ca reacţie la controversatul proiect de lege ce ar fi facilitat extrădările spre China continentală. Manifestanţii contestă politicile Guvernului local pro-Beijing, condus de Carrie Lam.</p>
    </article>
  </body>
</html>