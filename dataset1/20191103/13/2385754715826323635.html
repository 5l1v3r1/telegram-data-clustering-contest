<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/595522/ena-kai-monadiko-zitoumeno"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T13:09:00+00:00"/>
    <meta property="og:title" content="Ένα και μοναδικό ζητούμενο"/>
    <meta property="og:description" content="Με την ομάδα να έχει ήδη χάσει μπόλικο έδαφος στη βαθμολογία, ο Απόλλωνας πάει στο «Τάσος Μάρκου» για να παίξει κόντρα στην ΕΝΠ (3/11, 17:00) με μοναδικό..."/>
  </head>
  <body>
    <article>
      <h1>Ένα και μοναδικό ζητούμενο</h1>
      <address><time datetime="2019-11-03T13:09:00+00:00">03 Nov 2019, 13:09</time> by <a rel="author">Sigmalive/sports</a></address>
      <p>Με την ομάδα να έχει ήδη χάσει μπόλικο έδαφος στη βαθμολογία, ο Απόλλωνας πάει στο «Τάσος Μάρκου» για να παίξει κόντρα στην ΕΝΠ (3/11, 17:00) με μοναδικό ζητούμενο τη νίκη.<br/> <br/>Ο Σωφρόνης Αυγουστή τόνισε κατ' επανάληψη στην πρόσφατη συνέντευξη Τύπου που παραχώρησε πόσο μπορεί να βοηθήσει την πληγωμένη αυτοπεποίθηση των ποδοσφαιριστών του μια νίκη και γι' αυτήν θα προσπαθήσει με όλες της τις δυνάμεις η ομάδα του, χωρίς να έχει την παραμικρή σημασία ο τρόπος με τον οποίο θα έρθει.<br/> <br/>Ο κόουτς των «κυανολεύκων» θα έχει τον Μολ στο τέρμα, οι Πέδρο και Αγκίρε αναμένεται να είναι στα άκρα της άμυνας με τους Γιούστε και Σάλαϊ στα στόπερ. Σακέτι και Χάμπος Κυριάκου έχουν τον πρώτο λόγο για τη μεσαία γραμμή, ενώ ο Περέιρα διεκδικεί τη θέση πίσω από τον επιθετικό. Γιαννιώτας και Παπουλής είναι οι επικρατέστερες επιλογές για τα άκρα της επίθεσης, με τον Καρ στην κορυφή. Θέση διεκδικούν επίσης οι Σαρδινέρο και Γκακπέ.</p>
    </article>
  </body>
</html>