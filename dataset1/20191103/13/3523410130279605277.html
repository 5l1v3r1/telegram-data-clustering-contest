<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637778/%D8%B3%DB%8C%D8%A7%D8%B3%D8%AA%D9%85%D8%AF%D8%A7%D8%B1%D8%A7%D9%86-%D8%A2%D9%84%D9%85%D8%A7%D9%86%DB%8C-%D8%A8%D9%87-%D9%85%D8%B1%DA%AF-%D8%AA%D9%87%D8%AF%DB%8C%D8%AF-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:36:00+00:00"/>
    <meta property="og:title" content="سیاستمداران آلمانی به مرگ تهدید شدند"/>
    <meta property="og:description" content="دو تن از رهبران حزب سبز آلمان می‌گویند از سوی یک گروه نئونازی در آمریکا ایمیل‌هایی با مضمون تهدید به مرگ دریافت کرده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/637778/%D8%B3%DB%8C%D8%A7%D8%B3%D8%AA%D9%85%D8%AF%D8%A7%D8%B1%D8%A7%D9%86-%D8%A2%D9%84%D9%85%D8%A7%D9%86%DB%8C-%D8%A8%D9%87-%D9%85%D8%B1%DA%AF-%D8%AA%D9%87%D8%AF%DB%8C%D8%AF-%D8%B4%D8%AF%D9%86%D8%AF">سیاستمداران آلمانی به مرگ تهدید شدند</a>
      </h1>
      <h2>دو تن از رهبران حزب سبز آلمان می‌گویند از سوی یک گروه نئونازی در آمریکا ایمیل‌هایی با مضمون تهدید به مرگ دریافت کرده‌اند.</h2>
      <address><time datetime="2019-11-03T13:36:00+00:00">03 Nov 2019, 13:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شبکه تلویزیونی بی بی سی گزارش داد دو تن از رهبران حزب سبز آلمان می‌گویند از سوی شاخه آلمانی یک گروه نئونازی در آمریکا ایمیل‌هایی با مضمون تهدید به مرگ دریافت کرده اند. بر اساس این گزارش، این ایمیل‌ها به دفتر چم اوزدمیر-که اصالت ترک دارد-و کلودیا روث ارسال شده است.</p>
      <p>دفتر اوزدمیر اعلام کرد این ایمیل‌ها را در اختیار پلیس آلمان قرار داده است. شاخه آلمانی گروه نئونازی Atomwaffe در ورای این اقدام قرار دارد. این گروه افراد نامبرده را در فهرست اهداف ترور خود قرار داده بود.</p>
      <p>جزییات مرتبط با این تهدید به قتل در روزنامه آلمانی Funke Mediengruppe اعلام شد که بخشی از این ایمیل تهدید آمیز را منتشر کرده است.</p>
      <p>در بخشی از این ایمیل آمده است: "در حال حاضر، ما در حال برنامه ریزی برای این مسئله هستیم که چگونه و چه زمانی شما را اعدام کنیم. آیا باید در تجمع عمومی بعدی این کار را انجام دهیم؟ یا این که در مقابل خانه‌ات این کار را انجام دهیم؟"</p>
      <p>اوزدمیر که حدود یک دهه تا ژانویه سال گذشته رئیس مشترک حزب سبز آلمان بود این پیام را در اختیار پلیس قرار داد. بر اساس گزارش روزنامه آلمانی لحن این ایمیل سبب شد اوزدمیر آن را بیشتر از تهدید‌های قبلی جدی بگیرد.</p>
      <p>اوزدمیر یکی از منتقدان سرسخت رجب طب اردوغان، رئیس جمهور ترکیه است و تاکنون از سوی اتباع ترک بارها به مرگ تهدید شده است. روث نیز اعلام کرد این جدیدترین تلاش از سوی برخی برای ارعاب سیاستمداران محسوب می‌شود.</p>
    </article>
  </body>
</html>