<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Otkriha-murtuv-frizyora-na-Kristiano-Ronaldo-910773"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T13:33:00+00:00"/>
    <meta property="og:title" content="Откриха мъртъв фризьора на Кристиано Роналдо"/>
    <meta property="og:description" content="Рикардо Маркес Ферейра, който медиите в Португалия определят като фризьора на звездата на &quot;Ювентус&quot; ..."/>
  </head>
  <body>
    <article>
      <h1>Откриха мъртъв фризьора на Кристиано Роналдо</h1>
      <address>
        <time datetime="2019-11-03T13:33:00+00:00">03 Nov 2019, 13:33</time>
      </address>
      <p>Рикардо Маркес Ферейра, който медиите в Португалия определят като фризьора на звездата на "Ювентус" Кристиано Роналдо, е бил открит мъртъв в хотел в Цюрих, Швейцария. Новината първо съобщи изданието "Корейо ди Манха", цитирано от bTV.</p>
      <p>В материала става ясно, че Ферейра е бил намерен мъртъв в хотелската си стая в швейцарския град. По тялото му имало множество прободни рани. Очевидци разказват, че гледката била потресаваща, а около тялото имало локва кръв. Камериерката, която първа влязла в стаята и видяла трупа, свидетелства, че е усетила силна миризма на алкохол. </p>
      <p>Според други свидетели коафьорът е бил в компанията на свои приятел преди това. Отседнали в съседната стая пък са алармирали на рецепцията за странни звуци, които идвали от предполагаемото местопрестъпление. </p>
      <p>Полицията в Цюрих все още издирва убиеца.</p>
      <p>Ферейра е роден на остров Мадейра, също като Кристиано Роналдо. Пред 2015 г. той публикува снимка, на която се вижда, че помага за перфектната визия на футболиста.</p>
      <p>Убитият фризьор е имал и други известни клиенти, сред които редица португалски актриси и модели. </p>
      <p>От две години той живеел в Цюрих. В хотела, в който е извършено престъплението, той отседнал преди седмица.</p>
    </article>
  </body>
</html>