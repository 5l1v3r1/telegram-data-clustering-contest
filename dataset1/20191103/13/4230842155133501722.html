<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/uncategory/20191103-vbyvstvo-gandzyuk-levin-platyv-rodycham-pidozryuvanyh-za-movchannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-03T13:16:44+00:00"/>
    <meta property="og:title" content="Вбивство Гандзюк: Левін платив родичам підозрюваних за мовчання"/>
    <meta property="og:description" content="Один із організаторів нападу на Катерину Гандзюк – Олексій Левін, який перебуває у міжнародному розшуку – платив родичам підозрюваних у вбивстві активістки за мовчання."/>
  </head>
  <body>
    <article>
      <h1>Вбивство Гандзюк: Левін платив родичам підозрюваних за мовчання</h1>
      <address>
        <time datetime="2019-11-03T13:16:44+00:00">03 Nov 2019, 13:16</time>
      </address>
      <p>Один із організаторів нападу на Катерину Гандзюк – Олексій Левін, який перебуває у міжнародному розшуку – платив родичам підозрюваних у вбивстві активістки за мовчання.</p>
      <p>Перший заступник начальника Головного слідчого управління СБУ Віталій Маяков на брифінгу підтвердив, що за вказівкою Олексія Левіна родичі підозрюваних у вбивстві Катерини Гандзюк отримували гроші.</p>
      <p>– Те, що кошти надходили за командою Левіна, такі докази є, – сказав він.</p>
      <p>
        <b>Читайте: </b>
        <a href="https://fakty.com.ua/ua/ukraine/20190731-oblyty-kyslotoyu-plan-b-rekonstruktsiya-napadu-na-gandzyuk/">Облити кислотою – план Б: реконструкція нападу на Гандзюк</a>
      </p>
      <p>В СБУ також обіцяють повідомити нові вагомі результати у справі вбивства активістки.</p>
      <p>Нагадаємо, 6 червня 2019 року суд виніс вирок п’ятьом співучасникам <a href="https://fakty.com.ua/ua/ukraine/20190606-vbyvstvo-gandzyuk-sud-vynis-vyrok/">нападу на Гандзюк:</a> Сергію Торбіну, Микиті Грабчуку, Володимиру Васяновичу, В’ячеславу Вишневському та Віктору Горбунову.</p>
    </article>
  </body>
</html>