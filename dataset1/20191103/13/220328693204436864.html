<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/pink-bila-napushena-za-muzikalno-video-405725.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T13:35:06+00:00"/>
    <meta property="og:title" content="Пинк била напушена за музикално видео"/>
    <meta property="og:description" content="Робин Уилямс спретнал 15-минутен скеч, за да утеши певицата след Грамитата"/>
  </head>
  <body>
    <article>
      <h1>Пинк била напушена за музикално видео</h1>
      <address><time datetime="2019-11-03T13:35:06+00:00">03 Nov 2019, 13:35</time> by <a rel="author">Агенция Стандарт</a></address>
      <p>Пинк сподели любими и забавни моменти от началото на соловата си кариера в интервю за „Billboard“.  Певицата разказа как била стабилно напушена по време на снимките за първото й музикално видео. Пред камерите за дебютния й сингъл „There You Go“ тя едва си държала очите отворени и режисьорът е трябвало да я помоли да изчака с пафкането, за да заснемат близкия кадър. „Тогава бях на 19. Бях започнала да карам мотоциклети и да пуша трева. За малко да катастрофирам 85 пъти. Но пък изглеждах супер – даже мисля, че тогава бях най-красива. По време на снимките беше забавно, защото наистина мислех, че очите сами отворени през цялото време“, припомня си Пинк. Певицата разказа също за случая, в който покойният Робин Уилямс спретнал 15-минутен скеч, за да я развесели след загубата й на наградите „Грами“ през 2003-а. „Това бяха първите ми номинации. Щях да се срина, когато не спечелих. Робин седеше пред мен и когато ме видя, се обърна и започна да се подиграва с всеки, който минаваше покрай нас. Показа много състрадание и никога няма да го забравя. Радвам се, че загубих, защото статуетките щяха да събират прах у нас, а така имам прекрасен спомен с прекрасен човек“, споделя 40-годишната музикантка.</p>
    </article>
  </body>
</html>