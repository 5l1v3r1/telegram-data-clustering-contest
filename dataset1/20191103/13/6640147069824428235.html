<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-almeno-altro-eroe/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T13:36:00+00:00"/>
    <meta property="og:title" content="Overwatch, prima del secondo capitolo uscirà almeno un altro eroe"/>
    <meta property="og:description" content="Buonissime notizie per i giocatori del primo Overwatch: prima dell'uscita del secondo capitolo uscirà infatti almeno un altro eroe."/>
  </head>
  <body>
    <article>
      <h1>Overwatch, prima del secondo capitolo uscirà almeno un altro eroe</h1>
      <address><time datetime="2019-11-03T13:36:00+00:00">03 Nov 2019, 13:36</time> by <a rel="author">Giacomo Todeschini</a></address>
      <p>Ottime notizie per i numerosissimi fan del primo capitolo di <b>Overwatch</b>: nonostante l’annuncio del secondo episodio della saga al<b> BlizzCon 2019</b>, infatti, <b>Blizzard Entertainment</b> non ha assolutamente intenzione di diminuire il supporto al suo vecchio gioco, ma ha anzi preso l’occasione al balzo per annunciare anche diverse novità.</p>
      <figure>
        <iframe src="https://www.youtube.com/embed/E0olVek0mFs" width="500" height="281" data-service="Youtube" scrolling="no"/>
      </figure>
      <p>Il celebre publisher ha infatti approfittato del grande risalto mediatico dato dalla manifestazione e dall’annuncio di <b>Overwatch 2</b> per assicurare i fan del primo episodio e annunciare l’arrivo di almeno un altro eroe all’interno di <b>Overwatch</b>.</p>
      <p>Leggi anche: <a href="https://www.tomshw.it/videogioco/call-of-duty-modern-warfare-record/">Call of Duty Modern Warfare infrange record su record: ecco i risultati straordinari dello sparatutto</a></p>
      <figure>
        <img src="https://www.tomshw.it/images/images/2018/11/overwatch-4861.jpg"/>
      </figure>
      <p><b>Jeff Kaplan</b>, il director del titolo, ha infatti dichiarato in un’intervista: “Abbiamo dei piani per almeno un ulteriore eroe prima di <b>Overwatch 2. Sojourn</b> è già stata annunciata per il secondo capitolo della saga quindi, no, non stiamo parlando di lei.” <b>Sojourn</b>, infatti, <a href="http://www.tomshw.it/videogioco/overwatch-2-sojourn-nel-cast/">come precedentemente dichiarato</a>, farò il suo esordio come eroe proprio nell’attesissimo seguito.</p>
      <p>I rumor più accreditati vorrebbero come prossimo eroe <b>Echo</b>, il sinuoso robot introdotto dal filmato dedicato a <b>McCree</b> e visto anche all’interno del trailer d’annuncio del secondo episodio. In passato la software house aveva già aperto le porte ad un suo possibile sbarco come eroe all’interno del titolo.</p>
      <p>Prima di vedere il nuovo personaggio di <b>Overwatch</b> bisognerà però molto probabilmente attendere ancora un po’: considerando come <b>Sigma</b> sia stato introdotto solo ad agosto di quest anno, infatti, il nuovo eroe arriverà con ogni probabilità non prima di dicembre o gennaio.</p>
      <p>Che ne pensate di questa notizia, siete contenti di sapere che prima o poi <b>Overwatch</b> si arricchirà ancora con nuovi eroi? Avete già giocato al titolo o è stato proprio l’annuncio del secondo episodio ad accendere per voi i riflettori su questa saga? Fateci sapere che ne pensate direttamente nei commenti!</p>
      <blockquote>Potete recuperare la versione per Nintendo Switch del gioco comodamente<a href="https://toms.it/Bt9B2"> a questo indirizzo</a>.</blockquote>
    </article>
  </body>
</html>