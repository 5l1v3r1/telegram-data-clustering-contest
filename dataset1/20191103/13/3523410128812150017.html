<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637783/%D9%86%D8%B1%D9%88%DA%98-%D9%84%D8%BA%D9%88-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%B9%D9%84%DB%8C%D9%87-%D8%B1%D9%88%D8%B3%DB%8C%D9%87-%D8%B1%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:56:00+00:00"/>
    <meta property="og:title" content="نروژ لغو تحریم‌ها علیه روسیه را خواستار شد"/>
    <meta property="og:description" content="یک مقام نروژی همزمان با جشن ۷۵ سالگی آزادسازی شهر «فینمارک» خواستار لغو تحریم‌های کشورش علیه روسیه شد."/>
  </head>
  <body>
    <article>
      <h1>
        <a href="https://www.bultannews.com/fa/news/637783/%D9%86%D8%B1%D9%88%DA%98-%D9%84%D8%BA%D9%88-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%B9%D9%84%DB%8C%D9%87-%D8%B1%D9%88%D8%B3%DB%8C%D9%87-%D8%B1%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%B4%D8%AF">نروژ لغو تحریم‌ها علیه روسیه را خواستار شد</a>
      </h1>
      <h2>یک مقام نروژی همزمان با جشن ۷۵ سالگی آزادسازی شهر «فینمارک» خواستار لغو تحریم‌های کشورش علیه روسیه شد.</h2>
      <address><time datetime="2019-11-03T13:56:00+00:00">03 Nov 2019, 13:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «راگنیلد واسوئیک»، رئیس شورای منطقه‌ای فینمارک در کنفرانسی دو روزه با حضور مقامات روسیه که همزمان با هفتاد و پنجمین سال آزادسازی این شهر برگزارش شده بود، طی بیانیه‌ای خواستار پایان داده به تحریم‌های نروژ علیه روسیه شد.</p>
      <p>او در بخشی از بیانیه خود به حمایت نظامی روسیه در آزادسازی فینمارک از اشغال آلمان نازی در جنگ جهانی دوم اشاره کرد و گفت: «ما روس‌ها را می‌شناسیم. با آن‌ها همکاری می‌کنیم و در کنار آن‌ها هستیم. همه مناطق نروژ گرچه ممکن است این تحریم‌ها را بی فایده قلمداد کنند، ولی از مواضع اسلو—پایتخت این کشور-- پیروی می‌کنند.»</p>
      <p>این مقام نروژی اظهار داشت تحریم‌هایی که علیه روسیه اعمال شده به شدت بر تجارت نروژ تاثیر گذاشته است. این در حالی است که روسیه هیچ آسیبی از تحریم‌های نروژ ندیده و برعکس اقتصاد روسیه رونق گرفته است.</p>
      <p>واسوئیک اظهار داشت آمریکا نیز به رغم اعمال تحریم‌ها، خود تجارت با روسیه را آغاز کرده است. این نشان می‌دهد که محدودیت‌ها علیه روسیه مفید نبوده است.</p>
      <p>بیانیه رئیس شورای منطقه‌ای فینمارک انتقاد تند برخی از مخالفان روسیه را به دنبال داشت.</p>
      <p>شهر فینمارک شمالی‌ترین نقطه نروژ است. در سال ۱۹۴۵، نیرو‌های نروژی با حمایت نظامی روسیه موفق شدند این شهر را از اشغال آلمان نازی آزاد کنند.</p>
    </article>
  </body>
</html>