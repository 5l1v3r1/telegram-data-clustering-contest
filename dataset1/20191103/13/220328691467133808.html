<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle/koi-sa-nay-bogatite-naslednitsi-na-zvezdite-koito-veche-gi-nyama-405727.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T13:46:00+00:00"/>
    <meta property="og:title" content="Кои са най-богатите наследници на звездите, които вече ги няма"/>
    <meta property="og:description" content="Майкъл Джексън отново оглавява класацията на Форбс"/>
  </head>
  <body>
    <article>
      <h1>Кои са най-богатите наследници на звездите, които вече ги няма</h1>
      <address><time datetime="2019-11-03T13:46:00+00:00">03 Nov 2019, 13:46</time> by <a rel="author">сс, снимка: Instagram / Michael Jackson</a></address>
      <p>Всяка година, във връзка с празника Хелоуин, Forbes публикуват  своя традиционна класация -  за най-печелившите починали звезди, които обаче продължават да генерират значителни приходи и след смъртта си.</p>
      <p>За седма поредна година начело е Кралят на поп музиката Майкъл Джексън, според престижното списание, цитирано от лайфстайл.бг.  Дори излизането на филма "Да напуснеш Невърленд", който открито го обвинява в педофилия, не можа да настрои феновете на Джако срещу него. Наследниците на Майкъл Джексън са получили доходи на стойност 60 милиона долара от неговото творчество.</p>
      <p>След Краля на попа, втори в класацията е Кралят на рокендрола Елвис Пресли. Неговите наследници се радват на 39 милиона долара през настоящата година.</p>
      <p>С 38 милиона долара генерирани приходи, трети е художникът на комикси Чарлз Шулц, който стои зад създаването на образа на емблематичния Снупи.</p>
      <p>Четвъртото място с 30 милиона долара заема прочутият голф играч Арнолд Палмър. Пети пък е реге музикантът Боб Марли с 20 милиона долара.</p>
      <p>Американският писател, поет и илюстратор на комикси Доктор Сюс (Тиодор Сюс Гайзъл), известен главно с книгите си за деца, е шести с 19 милиона долара.</p>
      <p>Класацията на Forbes няма как да мине без някой от членовете на легендарната група Beatles, затова и седмо място в нея заема Джон Ленън със съответно 14 милиона долара.  Осма е актрисата Мерилин Монро с 13 милиона долара, която и до днес е еталон за красота и модел за подражание на много жени по света. Принс, който приключи своя жизнен път през 2016 г., заема деветата позиция с 12 милиона долара.</p>
      <p>На десето място с 11 милиона долара е американският рапър Nipsey Hussle, който почина през март 2019 г. За първа година в класацията влиза и Уитни Хюстън, която заема 12-то място с 9.5 милиона долара.</p>
      <p> </p>
    </article>
  </body>
</html>