<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/levante-barcelona-luis-suarez-kontuzjowany-la-liga,982558.html"/>
    <meta property="og:site_name" content="TVN24"/>
    <meta property="article:published_time" content="2019-11-03T13:26:00+00:00"/>
    <meta property="og:title" content="Barcelona ma problem. Suarez znowu kontuzjowany"/>
    <meta property="og:description" content="Sobotnia porażka z Levante nie jest jedyną złą informacją dla kibiców Barcelony. Druga to kontuzja Luisa Suareza. Nie wiadomo jeszcze, jak długo potrwa przerwa w grze urugwajskiego napastnika."/>
  </head>
  <body>
    <article>
      <h1>Barcelona ma problem. Suarez znowu kontuzjowany</h1>
      <address>
        <time datetime="2019-11-03T13:26:00+00:00">03 Nov 2019, 13:26</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/90f85b59-64f6-4b83-a1ae-18dab4a0822f.jpg?type=1&amp;srcmode=0&amp;srcx=1/1&amp;srcy=67/100&amp;srcw=1/1&amp;srch=91/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ffee51ee-7d9a-418e-91c7-59b2661e5c97-480p.mp4"/>
          <figcaption>Granada - Barcelona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/1fa166a2-de5f-45a7-b52c-08264cf7e459-480p.mp4"/>
          <figcaption>Eibar - Barcelona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/f9eafb4b-d7a3-441a-8b42-c9a9c5284bac-480p.mp4"/>
          <figcaption>Slavia Praga - Barcelona</figcaption>
        </figure>
        <figcaption>Barcelona nie zachwyca na wyjazdach Foto: gettyimages.com | Video: Getty Images</figcaption>
      </slideshow>
      <h3>Sobotnia porażka z Levante nie jest jedyną złą informacją dla kibiców Barcelony. Druga to kontuzja Luisa Suareza. Nie wiadomo jeszcze, jak długo potrwa przerwa w grze urugwajskiego napastnika.</h3>
      <p>Dla Suareza mecz w Walencji zakończył się już w 41. minucie. Urugwajczyk odczuwał dolegliwości w prawej łydce. W 1. kolejce w spotkaniu z Athletikiem Bilbao doznał podobnej kontuzji, wówczas pauzował miesiąc.</p>
      <p>W sobotę najpierw próbował rozbiegać uraz, jednak ostatecznie nie był w stanie kontynuować gry. Zastąpił go Carles Perez.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/ad9f6f87-c144-4f67-827d-65a76095dab9.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Suarez obejrzał resztę meczu na ławce rezerwowych<cite>Źródło: PAP/EPA/MANUEL BRUQUE</cite></figcaption>
      </figure>
      <h3>"Niezdolny do gry"</h3>
      <p>Z "El Pistolero" Barcelona prowadziła 1:0, bez niego skończyło się porażką 1:3. Co ciekawe, trzy gole gospodarze strzelili w ciągu siedmiu minut drugiej połowy, a do siatki trafiali Jose Campana (61), Borja Mayoral (63) i Nemanja Radoja (68). To pierwsza porażka drużyny Ernesto Valverde od siedmiu meczów.</p>
      <p>Po powrocie do stolicy Katalonii Urugwajczyk został poddany szczegółowym badaniom. W sobotę późnym wieczorem klub potwierdził uraz swojego napastnika. "Aktualnie jest niezdolny do gry. Data powrotu na boisko będzie zależeć od bieżących postępów w leczeniu" - czytamy.</p>
      <p> </p>
      <related>
        <a href="https://eurosport.tvn24.pl/pilka-nozna,105/koszmarny-wystep-barcelony-tracila-gola-za-golem,982411.html"/>
      </related>
      <p>Występ piłkarza we wtorkowym meczu Ligi Mistrzów przeciwko Slavii Praga wydaje się wykluczony. Hiszpańskie media twierdzą, że zabraknie go także 9 listopada w spotkaniu ligowym z Celtą.</p>
      <p>Jeśli i ta absencja się potwierdzi, Suareza możemy nie zobaczyć także w towarzyskich meczach reprezentacji Urugwaju - z Węgrami i Argentyną. Dziennikarze katalońskiego "Sportu" przewidują, że zawodnik może wrócić do gry w ligowym meczu z Leganes.</p>
      <p>Po sobotniej porażce Barcelona pozostała liderem tabeli, ale punktami zrównali się z nią piłkarze Realu Madryt (22), którzy w sobotni wieczór zremisowali u siebie z Realem Betis 0:0.</p>
      <p>Autor: lukl / Źródło: eurosport.pl, sport.es</p>
    </article>
  </body>
</html>