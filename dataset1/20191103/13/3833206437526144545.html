<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Policai-ohranyavasht-izborna-sekciya-zaseche-murtvopiyan-shofyor-910779"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T13:59:00+00:00"/>
    <meta property="og:title" content="Полицай, охраняващ изборна секция, засече мъртвопиян шофьор"/>
    <meta property="og:description" content="Полицейски служител, ангажиран с охрана на изборна секция, станал свидетел на пътен инцидент с матер..."/>
  </head>
  <body>
    <article>
      <h1>Полицай, охраняващ изборна секция, засече мъртвопиян шофьор</h1>
      <address>
        <time datetime="2019-11-03T13:59:00+00:00">03 Nov 2019, 13:59</time>
      </address>
      <p>Полицейски служител, ангажиран с охрана на изборна секция, станал свидетел на пътен инцидент с материални щети, единият от водачите бил зад волана с 2,67 промила алкохол. Малко преди 12:30 часа днес пред една от секциите в Каспичан водач на лек автомобил "Фолксваген Поло“ ударил лек автомобил "Тойота". Между тях възникнал спор. Униформеният забелязал, че единият от двамата мъже залита. На място бил повикан екип на Пътна полиция да го тества за шофиране след употреба на алкохол. Отчетени били 2,67 промила. Водачът е дал кръвна проба за анализ. Задържан бил за срок до 24 часа в полицейското управление в Нови пазар. Образувано е бързо производство. </p>
      <p>Още един водач бил установен да шофира след употреба на алкохол малко преди 13 часа днес. Екип на "Пътна полиция“ спрял за проверка водач на лек автомобил "Ауди 80", който се движил в село Радко Димитриево. Водачът на автомобила, 46-годишен жител на село Салманово бил във видимо нетрезво състояние. Тестван бил с дрегер, който отчел 2,04 промила алкохол в издишания въздух. Отказал да даде кръвна проба за анализ. Задържан е за срок до 24 часа в полицейското управление в Шумен. Образувано е бързо производство.</p>
    </article>
  </body>
</html>