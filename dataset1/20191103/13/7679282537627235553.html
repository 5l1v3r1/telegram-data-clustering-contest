<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-t20-live-cricket-score-rohit-sharma-surpasses-virat-kohli-to-become-highest-run-getter-in-international-t20-2829803.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T13:54:18+00:00"/>
    <meta property="og:title" content="IND vs BAN: सस्ते में आउट होने के बावजूद रोहित इस मामले में निकले विराट से आगे"/>
    <meta property="og:description" content="India vs Bangladesh, 1st T20I at Delhi: भारत और बांग्लादेश के बीच 3 मैचों की टी-20 सीरीज का पहला मैच दिल्ली के अरुण जेटली स्टेडियम में खेला जा रहा है। बांग्लादेश के कप्तान महमूदुल्लाह ने इस मैच में..."/>
  </head>
  <body>
    <article>
      <h1>IND vs BAN: सस्ते में आउट होने के बावजूद रोहित इस मामले में निकले विराट से आगे</h1>
      <address><time datetime="2019-11-03T13:54:18+00:00">03 Nov 2019, 13:54</time> by <a rel="author">लाइव हिन्दुस्तान टीम,नई दिल्ली</a></address>
      <p>India vs Bangladesh, 1st T20I at Delhi: भारत और बांग्लादेश के बीच 3 मैचों की टी-20 सीरीज का पहला मैच दिल्ली के अरुण जेटली स्टेडियम में खेला जा रहा है। बांग्लादेश के कप्तान महमूदुल्लाह ने इस मैच में टॉस जीतकर भारत को पहले बल्लेबाजी का न्योता दिया। पहले बल्लेबाजी करने उतरी भारत की शुरुआत अच्छी नहीं रही और भारतीय कप्तान रोहित शर्मा पहले ही ओवर में चलते बने। </p>
      <p>इस दौरान उनके बल्ले से नौ रन निकले। रोहित शर्मा बेशक इस मैच में बड़ी पारी न खेल पाए हों लेकिन उन्होंने एक खास मामले में विराट कोहली को पछाड़ दिया है। बता दें कि अपनी नौ रन की पारी के दौरान रोहित शर्मा इंटरनेशनल टी-20 मैचों में सबसे ज्यादा रन बनाने वाले खिलाड़ी बन गए हैं। विराट और रोहित के बीच टी-20 इंटरनेशनल में टॉप पोजिशन की होड़ चलती ही रहती है। दोनों आपस में ही पहले और दूसरे नंबर की अदला-बदली करते रहते हैं। </p>
      <p>
        <b>
          <a href="https://www.livehindustan.com/cricket/story-bcci-says-india-bangladesh-t20i-match-not-canceled-yet-it-is-too-early-to-decide-2829489.html">भारत-बांग्लादेश मैच अब तक रद्द नहीं, अभी फैसला लेना जल्दबाजी-BCCI</a>
        </b>
      </p>
      <p>
        <b>टी-20 इंटरनेशनल में सबसे ज्यादा रन बनाने वाले खिलाड़ी</b>
      </p>
      <p>2452 रन- 91 पारी: रोहित शर्मा (भारत)<br/>2450 रन- 67 पारी: विराट कोहली (भारत)<br/>2285 रन- 76 पारी: मार्टिन गप्टिल (न्यूजीलैंड)<br/>2263 रन- 104 पारी: शोएब मलिक (पाकिस्तान)<br/>2140 रन- 70 पारी: ब्रैंडन मैक्कलम (न्यूजीलैंड)</p>
      <p>बता दें कि टी-20 सीरीज से आराम ले रहे विराट कोहली इसके बाद बांग्लादेश के खिलाफ 2 मैचों की टेस्ट सीरीज में वापसी करेंगे। यह टेस्ट सीरीज आईसीसी वर्ल्ड टेस्ट चैंपियनशिप का हिस्सा है। भारत आईसीसी वर्ल्ड टेस्ट चैंपियनशिप की प्वॉइंट टेबल में 240 अंकों के साथ टॉप पर बना हुआ है। वहीं, बांग्लादेश की आईसीसी वर्ल्ड टेस्ट चैंपियनशिप में यह पहली सीरीज होगी।</p>
      <p>
        <b>
          <a href="https://www.livehindustan.com/cricket/story-watch-video-rohit-sharma-daughter-samaira-hilarious-fun-with-shikhar-dhawan-instagram-video-2829619.html">रोहित की बेटी समायरा ने 'चाचू' धवन के साथ की मस्ती,देखें Cute VIDEO</a>
        </b>
      </p>
    </article>
  </body>
</html>