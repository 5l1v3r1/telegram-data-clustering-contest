<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/7-kilogramova-shtuka-izvadi-ot-Marica-bai-Iliya-v-izborniya-den-910762"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T13:05:00+00:00"/>
    <meta property="og:title" content="7-килограмова щука извади от Марица бай Илия в изборния ден"/>
    <meta property="og:description" content="7-килограмова щука улови в изборния ден пловдивчанинът Илия. &quot;Не се даде лесно – бори се повече от п..."/>
  </head>
  <body>
    <article>
      <h1>7-килограмова щука извади от Марица бай Илия в изборния ден</h1>
      <address>
        <time datetime="2019-11-03T13:05:00+00:00">03 Nov 2019, 13:05</time>
      </address>
      <p>7-килограмова щука улови в изборния ден пловдивчанинът Илия. </p>
      <p>"Не се даде лесно – бори се повече от половин час", описа модерната пловдивска версия на "Старецът и морето" той.</p>
      <p>Илия каза, че е пенсионер и всеки божи ден идва да лови риба на Марица. Само веднъж е улавял по-голям речен звяр.</p>
      <p>Брегът на реката почерня днес от десетки рибари. Те използваха слънчевия ден, за да се отдадат на хобито си. Уловиха щука, алай и скобар. </p>
      <p>В отсечката на реката между моста на Герджика и този на ВИХВП често над водата скачаха скобари. Вероятно бягат от гигантски сомове, предполагаха мъжете с въдиците, съобщава в."Марица".</p>
      <p>Край реката се завъртя и легендарният рибар Иван Сома. </p>
      <p>Рекордът му в Марица е 36-килограмов сом, който след това пуснал на свобода, и 11-килограмова щука. В язовир Кърджали е хващал 100-килограмов сом.  </p>
      <p>Повечето планираха на връщане да гласуват на балотажа. "Щуката е тук и сега, а изборите са до довечера", обобщи философски Илия.</p>
    </article>
  </body>
</html>