<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595521/o-tramp-proeidopoiei-oti-tha-dimosiefthoun-stoixeia-gia-martyra-katigorias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T13:04:00+00:00"/>
    <meta property="og:title" content="Ο Τραμπ προειδοποιεί ότι θα δημοσιευθούν στοιχεία για μάρτυρα κατηγορίας"/>
    <meta property="og:description" content="Ο Αμερικανός πρόεδρος Ντόναλντ Τραμπ δήλωσε χθες πως πρόκειται να δημοσιευθούν περισσότερες πληροφορίες σχετικά με τον Αλεξάντερ Βίντμαν, τον αξιωματούχο..."/>
  </head>
  <body>
    <article>
      <h1>Ο Τραμπ προειδοποιεί ότι θα δημοσιευθούν στοιχεία για μάρτυρα κατηγορίας</h1>
      <address><time datetime="2019-11-03T13:04:00+00:00">03 Nov 2019, 13:04</time> by <a rel="author">SigmaLive</a></address>
      <p><b>Ο Αμερικανός πρόεδρος Ντόναλντ Τραμπ δήλωσε χθες πως πρόκειται να δημοσιευθούν περισσότερες πληροφορίες σχετικά με τον Αλεξάντερ Βίντμαν, τον αξιωματούχο που είχε δηλώσει στο Κογκρέσο πως ανησυχεί για τις πιθανές απειλές που αποτελεί για την εθνική ασφάλεια η τηλεφωνική επικοινωνία του προέδρου με τον Ουκρανό ομόλογό του.<br/></b> <br/>Ο Βίντμαν, αντισυνταγματάρχης του αμερικανικού στρατού και αξιωματούχος του Συμβουλίου Εθνικής Ασφαλείας, έχει βρεθεί στο στόχαστρο του Τραμπ μετά την δημοσίευση της κατάθεσής του στο Κογκρέσο. Εκείνην την ημέρα, ο Τραμπ ανήρτησε στο Twitter το σχόλιο πως ο Βίντμαν «ποτέ δεν ήταν Φιλο-τραμπικός μάρτυρας».<br/> <br/>Ερωτηθείς εάν μετανιώνει που αποκάλεσε τον Βίντμαν «ποτέ Φιλο-τραμπικό», ο Αμερικανός πρόεδρος δήλωσε στους δημοσιογράφους: «λοιπόν, πολύ σύντομα θα δείτε τι θα βγει και τότε θα κάνετε την ερώτηση με διαφορετικό τρόπο».<br/> <br/>Ο Βίντμαν παρευρέθηκε στο επίμαχο τηλεφώνημα ανάμεσα στον Τραμπ και τον Ουκρανό πρόεδρο Βολοντίμιρ Ζελένσκι, που δρομολόγησε την έναρξη της διαδικασίας για καθαίρεσή του, που ενεργοποίησαν οι Δημοκρατικοί στη Βουλή των Αντιπροσώπων.<br/> </p>
    </article>
  </body>
</html>