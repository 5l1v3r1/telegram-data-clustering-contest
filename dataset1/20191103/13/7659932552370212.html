<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1974356/%E2%80%8Bsaudi-aramco%E2%80%99nun-duyurusu-ve-d%C3%BCnyan%C4%B1n-en-b%C3%BCy%C3%BCk-halka-arz-s%C3%BCre%C3%A7leri"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T13:45:00+00:00"/>
    <meta property="og:title" content="​Saudi Aramco’nun duyurusu ve dünyanın en büyük halka arz süreçleri"/>
    <meta property="og:description" content="Saudi Aramco, Suudi Arabistan Sermaye Piyasası Otoritesi'nin (CMA) hisselerinin bir kısmının halka arzı yönündeki talebini onaylamasından kısa bir süre sonra bugün yapılan açıklamada, şirket hisselerinin bir kısmının Suudi Arabistan Borsası’nda liste"/>
  </head>
  <body>
    <article>
      <h1>​Saudi Aramco’nun duyurusu ve dünyanın en büyük halka arz süreçleri</h1>
      <address>
        <time datetime="2019-11-03T13:45:00+00:00">03 Nov 2019, 13:45</time>
      </address>
      <p>Saudi Aramco, Suudi Arabistan Sermaye Piyasası Otoritesi'nin (CMA) hisselerinin bir kısmının halka arzı yönündeki talebini onaylamasından kısa bir süre sonra bugün yapılan açıklamada, şirket hisselerinin bir kısmının Suudi Arabistan Borsası’nda listelenmeye başlayabileceğini duyurdu. Bu da Aramco'nun son fiyatlandırması ve gelecek haftalarda hisse senedi fiyatlarının açıklanması sonrasında tarihin en büyük halka arz sürecinin gerçekleşebileceği anlamına geliyor.<br/><br/>Şuan için E-ticaret şirketi Alibaba Group’u New York Menkul Kıymetler Borsası’nda 2014 yılında kaydettiği 25 milyar dolarlık halk arzla tarihin en büyük hisse satış rekorunu elinde tutuyor. Bununla birlikte Alibaba Group, Hong Kong Menkul Kıymetler Borsası’nda hisselerinin listelenmesine karar verirse 20 milyar dolar daha kazanmayı planlıyor.<br/><br/>Fransız Haber Ajansı (AFP) dünyanın en büyük halka arz süreçlerini derledi;<br/><br/><b>Japon devi Softbank Group: </b>Şirket, 2018 yılındaki halka arzı sayesinde 23.5 milyar dolar değerinde hisse sattı. Bu da Japonya Menkul Kıymetler Borsası'ndaki en büyük halka arz süreci olarak tarihe geçti.<br/><br/><b>Çin Ziraat Bankası:</b> Banka, 2010 yılında 22.1 milyar dolar değerinde hisse satarak borsaya giriş yaptı.<br/><br/><b>Çin Sanayi ve Ticaret Bankası (ICBC): </b>Banka, 2006 yılında Hong Kong ve Şangay borsalarında 21.9 milyar dolarlık hisse sattı.<br/><br/><b>American International Group: </b>ABD merkezli sigorta şirketi, 2010 yılında Hong Kong Menkul Kıymetler Borsası'nda 20.5 milyar dolarlık hisse satarak borsaya adım attı.<br/><br/><b>Visa Şirketi:</b> Ödeme sistemleri şirketi Visa, 2008 yılında New York Menkul Kıymetler Borsası’nda 19.6 milyar dolarlık hisse satışıyla borsalara giriş yaptı.<br/><br/><b>NTT DoCoMo:</b> Japon mobil operatör NTT DoCoMo, 1998 yılında 18.4 milyar dolar değerinde hisse alım-satımıyla borsalarda işlem görmeye başladı.<br/><br/><b>General Motors: </b>ABD’li şirket, 2010 yılında New York ve Toronto borsalarında 18.1 milyar dolar değerinde hisse satışıyla piyasalara geri döndü.<br/><br/><b>Enel: </b>İtalyan enerji şirketi Enel, 1999 yılında Milan ve New York borsalarında 17.4 milyar dolar değerinde hisse satışı gerçekleştirdi.<br/><br/><b>Facebook:</b> Sosyal medya devi, 2012 yılında New York Menkul Kıymetler Borsası’nda 16 milyar dolarlık hisse satışı yaparak bir teknoloji şirketi tarafından gerçekleştirilen en büyük halka arz sürecine imza attı.</p>
    </article>
  </body>
</html>