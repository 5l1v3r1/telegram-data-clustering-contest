<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637760/%D9%85%D9%87%D8%AF%DB%8C-%DB%8C%D8%B1%D8%A7%D8%AD%DB%8C-%D8%A8%D9%87-%D8%B5%D8%AD%D9%86%D9%87-%DA%A9%D9%86%D8%B3%D8%B1%D8%AA-%D8%A8%D8%A7%D8%B2%DA%AF%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:03:00+00:00"/>
    <meta property="og:title" content="مهدی یراحی به صحنه کنسرت بازگشت"/>
    <meta property="og:description" content="پس از حواشی فراوان خواننده «امپراطور» مجدد کنسرت برگزار می کند."/>
  </head>
  <body>
    <article>
      <h1>
        <a href="https://www.bultannews.com/fa/news/637760/%D9%85%D9%87%D8%AF%DB%8C-%DB%8C%D8%B1%D8%A7%D8%AD%DB%8C-%D8%A8%D9%87-%D8%B5%D8%AD%D9%86%D9%87-%DA%A9%D9%86%D8%B3%D8%B1%D8%AA-%D8%A8%D8%A7%D8%B2%DA%AF%D8%B4%D8%AA">مهدی یراحی به صحنه کنسرت بازگشت</a>
      </h1>
      <h2>پس از حواشی فراوان خواننده «امپراطور» مجدد کنسرت برگزار می کند.</h2>
      <address><time datetime="2019-11-03T13:03:00+00:00">03 Nov 2019, 13:03</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تا سال گذشته مخاطبان موسیقی فکر نمی‌کردند، روزی خواننده آلبوم «آینه قدی» کارش به ممنوع الکاری برسد. پسر بی سر و صدای جنوبی در یکی دو سال اخیر با تولید موزیک ویدیو «پاره سنگ» و حواشی چند اجرای صحنه ای، حسابی حاشیه ایجاد کرد و حتی مجبور شد مدتی فعالیت نکند.</p>
      <p>مهدی یراحی در موزیک ویدئو «پاره سنگ» چند پلانی را قرار داده بود که از دفتر موسیقی وزارت فرهنگ و ارشاد اسلامی، مجوز نگرفته بود. او به این دلیل مدتی فعالیت نمی‌کرد. پس از جلسات این خواننده با دفتر موسیقی، یراحی به اجرای صحنه‌ای بازگشت و در یکی از کنسرت ها، با لباس کارگران فولاد اهواز حاضر شد که حواشی فراوانی به همراه داشت. اما اوج حواشی به یکی از کنسرت‌های یراحی بر می‌گردد که در پایان اجرای کنسرت، قطعه پاره سنگ به صورت پلی بک پخش شد و طرفدارانش نیز آن را یکصدا خواندند. به همین دلیل یراحی به دفتر موسیقی فراخوانده شد و جلساتی با محمد الله یاری مدیر دفتر موسیقی برگزار کردند.</p>
      <p>حالا این خواننده مجدد روی صحنه بر می‌گردد و ۲۳ و ۲۴ آبان ماه در سالن ایرانیان میزبان طرفدارانش خواهد بود. البته او به دفتر موسیقی تعهد داده که حواشی قبل را با خود به این اجرا نیاورد.</p>
    </article>
  </body>
</html>