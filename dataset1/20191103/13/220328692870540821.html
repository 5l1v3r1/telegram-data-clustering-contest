<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/dadokha-zelena-svetlina-za-nay-golyamata-sdelka-v-sveta-405724.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T13:26:24+00:00"/>
    <meta property="og:title" content="Дадоха зелена светлина за най-голямата сделка в света"/>
    <meta property="og:description" content="Пускат на борсата акции на държавната петролна компания на Саудитска Арабия"/>
  </head>
  <body>
    <article>
      <h1>Дадоха зелена светлина за най-голямата сделка в света</h1>
      <address><time datetime="2019-11-03T13:26:24+00:00">03 Nov 2019, 13:26</time> by <a rel="author">сс</a></address>
      <p>Финансовият регулатор на Саудитска Арабия даде зелена светлина за старта на най-голямата икономическа сделка в света, в която се очаква да бъдат купени акции на стойност около 100 милиарда долара от държавата петролна компания.  </p>
      <p>Съветът на директорите на Capital Markets Authority (СМА) одобри публично предлагане на акции (IPO) за петролната компания Saudi Aramco, се посочва в съобщението, публикувано на уебсайта на ведомството, цитирано от местни медии.</p>
      <p>Проспектът на Saudi Aramco ще бъде публикуван преди подаването му, се казва още в доклада. Представянето ще включва цялата информация, от която се нуждаят потенциалните инвеститори: финансови показатели на компанията, отчет за дейността й, както и подробности за управлението й.  Все още не е ясно кога ще започне събирането на заявки, както и точния брой на акциите, които ще се предложат на инвеститорите.</p>
      <p>Решението на CMA в никакъв случай не трябва да се приема като препоръка за приемане на оферта, от която и да е компания, пишат от регулатора и допълват: Одобрение на заявление означава само, че то отговаря на законовите изисквания на закона за капиталовия пазар и други приложими правила.</p>
      <p>Разрешението за публичното предлагане на акциите е валидно за шест месеца. То ще се извърши на саудитската борса Тадавул. Правото на покупка имат всички граждани на Саудитска Арабия, граждани на Съвета за сътрудничество на арабските държави от Персийския залив, както и чужденци, които живеят в кралството.</p>
      <p>Сделката бе анонсирана още през 2016 година. Тогава капитализацията на компанията беше оценена на 2 трилиона долара, а намерението бе да се продадат до пет процента от акциите за общо 100 милиарда долара.</p>
      <p>Сделката беше отлагана няколко пъти, главно поради липсата на  интерес от чуждестранни инвеститори. Сега тя получи одобрението и на престолонаследника на Саудитска Арабия Мохамед бин Салман, който заяви, че. Той смята, че подкрепата на саудитските бизнесмени е достатъчна за осъществяването на публичното предлагане.</p>
      <p> </p>
    </article>
  </body>
</html>