<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/03/ikona-ana-uintur-stava-na-70-godini.428253"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T13:17:00+00:00"/>
    <meta property="og:title" content="Икона: Ана Уинтур става на 70 години"/>
    <meta property="og:description" content="&quot;Желязната лейди&quot; на модата е от 30 години на върха | Dnes.bg"/>
  </head>
  <body>
    <article>
      <h1>Икона: Ана Уинтур става на 70 години</h1>
      <h2>"Желязната лейди" на модата е от 30 години на върха</h2>
      <address><time datetime="2019-11-03T13:17:00+00:00">03 Nov 2019, 13:17</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>„Обичам да идвам и да променям списанията.“ Това са думи на великата Ана Уинтур, която днес навършва 70 години. И след 30 години на модната сцена, това изречение не звучи никак помпозно и надуто, а като доказана истина. Защото Ана успя да направи не само промяна, а цяла революция в модата като цяло.</p>
      <p>Родена е на 3 ноември 1949 година в Лондон и съдбата да бъде успешна в света на медиите ѝ е предначертана още от малка. Баща ѝ е главен редактор на London Evening Standart и позволява на Ана да има безгрижно детство и завиден финансов статус.<br/> <br/>Разбира се, Уинтурр още от малка проявява типичния си характер на независима жена и напуска училище като тийнейджърка. Започва да се движи из модния свят в Лондон и се озовава в клубове, посещавани от величия като Бийтълс и Ролинг Стоунс. Носи иконичната си прическа още от 15-годишна и това се превръща в нейна запазена марка.<br/> <br/>Първата й работа, естествено, е в модно списание в родния Лондон. Тя е приета в Harper's and Queen, но през 1976 година решава да се премести в Ню Йорк и застава начело на известното списание Harper's Bazaar. След това решава да напусне и да отиде във Viva, където веднага започва да налага своето виждане за мода и дизайн.<br/> <br/>Повече за иконата в модния бизнес четете в <a href="https://www.tialoto.bg/a/5-moda/98455-ana-uintur-ikonata-v-modniya-biznes-stava-na-70-nedelya">Tialoto.bg</a></p>
    </article>
  </body>
</html>