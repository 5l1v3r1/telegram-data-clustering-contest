<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/anja-rupel-caka-na-povabilo-234668"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T13:33:00+00:00"/>
    <meta property="og:title" content="Anja Rupel čaka na povabilo"/>
    <meta property="og:description" content="Če vprašate katerega Beograjčana v najboljših letih, bo najbrž povedal, da je Anja Rupel huda mačka iz Videosexa, Makedoncem je najbolj zlezla pod kožo s sodelovanjem s Tošejem Proeskim, mi pa..."/>
  </head>
  <body>
    <article>
      <h1>Anja Rupel čaka na povabilo</h1>
      <h2>Gledali smo jo na televiziji, poslušamo jo na radiu, le v muzikalu še ni nastopila.</h2>
      <address><time datetime="2019-11-03T13:33:00+00:00">03 Nov 2019, 13:33</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/04/1301436.jpg"/>
          <figcaption>Anja je pri 53 letih še vedno prava mačka. FOTO: arhiv izvajalca</figcaption>
        </figure>
        <figure>
          <img src="https://www.slovenskenovice.si/images/slike/2019/10/04/1301442.jpg"/>
          <figcaption>Prvi glas zasedbe Videosex in vsejugoslovanski seks simbol FOTO: facebook</figcaption>
        </figure>
      </slideshow>
      <p>Če vprašate katerega Beograjčana v najboljših letih, bo najbrž povedal, da je <b>Anja Rupel </b>huda mačka iz Videosexa, Makedoncem je najbolj zlezla pod kožo s sodelovanjem s <b>Tošejem Proeskim</b>, mi pa smo se ob trenutnem navduševanju nad vsem, kar diši po devetdesetih letih, spomnili tudi, da je bila takrat, še preden nas je kot solistka osvojila s hiti, kot so Odšla bom še to noč, Lep je dan, Odpri oči, Ljubi me in ne sprašuj in Ne pozabi me, obraz naše prve zasebne televizije, Kanala A. Pa smo jo pobarali, ali bi jo še zanimalo vodenje kakšne oddaje. »A veste, kaj me resnično mika? Čakam na kakšno dobro ponudbo za muzikal! Na televiziji sem bila, v filmu tudi, snemala sem televizijske drame, na radiu sem še vedno vsak dan, v muzikalu se pa še nisem preizkusila, in to bi bil lahko izziv, ki bi mi bil v veliko veselje,« pravi Anja. Glede na to, da je njena dobra prijateljica <b>Alenka Godec</b> navdušila v hitu Mamma Mia! in da je generacija <b>Simone Vodopivec</b>, je v bistvu presenečenje, da je še nihče ni povabil v muzikal. Sicer pa boste lahko z Anjo, ki zadnja leta nastopa redkeje, kot bi si želeli, konec oktobra zapeli in zaplesali v Stožicah, na največji 90/00s zabavi v tem delu Evrope, kamor prihaja še kup domačih in mednarodnih glasbenih zvezd tistega časa.</p>
    </article>
  </body>
</html>