<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637765/%D8%A7%D9%84%D8%A7%D8%AA%D8%AC%D8%A7%D9%87-%D8%A2%D8%B1%D8%A7%D9%85%D8%B4-%D8%AF%D8%B1-%D8%A8%D8%BA%D8%AF%D8%A7%D8%AF-%D8%A8%D8%B1%D9%82%D8%B1%D8%A7%D8%B1-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:12:00+00:00"/>
    <meta property="og:title" content="الاتجاه: آرامش در بغداد برقرار است"/>
    <meta property="og:description" content="علی‌رغم آنکه برخی رسانه‌ها سعی دارند اوضاع عراق را ناآرام جلوه دهند، شبکه تلویزیونی الاتجاه اعلام کرد در بغداد آرامش برقرار است."/>
  </head>
  <body>
    <article>
      <h1>
        <a href="https://www.bultannews.com/fa/news/637765/%D8%A7%D9%84%D8%A7%D8%AA%D8%AC%D8%A7%D9%87-%D8%A2%D8%B1%D8%A7%D9%85%D8%B4-%D8%AF%D8%B1-%D8%A8%D8%BA%D8%AF%D8%A7%D8%AF-%D8%A8%D8%B1%D9%82%D8%B1%D8%A7%D8%B1-%D8%A7%D8%B3%D8%AA">الاتجاه: آرامش در بغداد برقرار است</a>
      </h1>
      <h2>علی‌رغم آنکه برخی رسانه‌ها سعی دارند اوضاع عراق را ناآرام جلوه دهند، شبکه تلویزیونی الاتجاه اعلام کرد در بغداد آرامش برقرار است.</h2>
      <address><time datetime="2019-11-03T13:12:00+00:00">03 Nov 2019, 13:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شبکه تلویزیونی الاتجاه اعلام کرد در مناطق مختلف بغداد از جمله پل السنک، الکراده و الاحرار آرامش برقرار است و زندگی در بغداد پس از بازگشایی جاده‌های اصلی به حال عادی خود بازگشته است.</p>
      <p>این در حالی است که شبکه سعودی الحدث به شدت در تلاش است عراق را ملتهب و ناآرام جلوه دهد و حتی ادعا کرد در عراق امروز یکشنبه اعتصاب سراسری است.</p>
      <p>مقامات عراق همچنین از گشایش همه پل‌های بسته شده در منطقه الناصریه خبر دادند.</p>
      <p>مردم عراق از ماه اکتبر به دلیل شرایط اقتصادی خود و فساد مقامات دولتی دست به اعتراض زده‌اند.</p>
      <p>محمد الحلبوسی، رئیس پارلمان عراق شب جمعه در بیانیه‌ای اعلام کرد: «در این روز‌های تاریخی و سرنوشت‌ساز و تحولات شتابان در کشور عزیزمان و فریاد‌هایی که از حنجره تظاهرکنندگان در میادین ایثار و گذشت در استان‌های عراق بیرون می‌آید، ما بر تعهد کامل خود به برنامه تدوین شده توسط مرجعیت دینی تاکید می‌کنیم.»</p>
    </article>
  </body>
</html>