<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595524/deipnise-me-paragonta-tis-arsenal-o-mourinio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T13:34:00+00:00"/>
    <meta property="og:title" content="Δείπνησε με παράγοντα της Άρσεναλ ο Μουρίνιο"/>
    <meta property="og:description" content="Νέα φημολογία γύρω από την πιθανότητα συνεργασίας της Άρσεναλ με τον Ζοσέ Μουρίνιο έρχεται από την Αγγλία.   Τελευταία έχει προκύψει ότι ο Ζοσέ..."/>
  </head>
  <body>
    <article>
      <h1>Δείπνησε με παράγοντα της Άρσεναλ ο Μουρίνιο</h1>
      <address><time datetime="2019-11-03T13:34:00+00:00">03 Nov 2019, 13:34</time> by <a rel="author">Sigmalive/sports</a></address>
      <p>Νέα φημολογία γύρω από την πιθανότητα συνεργασίας της Άρσεναλ με τον Ζοσέ Μουρίνιο έρχεται από την Αγγλία.<br/> <br/>Τελευταία έχει προκύψει ότι ο Ζοσέ Μουρίνιο βλέπει με καλό μάτι την ανάληψη της τεχνικής ηγεσίας της Άρσεναλ σε περίπτωση απόλυσης του Ουνάι Έμερι.<br/> <br/>Το χθεσινό 1-1 των «Κανονιέρηδων» με τη Γουλβς κάνει ακόμα πιο αβέβαιο το μέλλον του Έμερι στον πάγκο της Άρσεναλ ενώ την ίδια στιγμή οι Times αποκαλύπτουν συνάντηση του Μουρίνιο με άνθρωπο των Λονδρέζων!<br/> <br/>Σύμφωνα με τη βρετανική εφημερίδα την περασμένη εβδομάδα ο Μουρίνιο δείπνησε με τον παράγοντα της Άρσεναλ, Ραούλ Σανλέχι, ο οποίος φέρεται να παρουσίασε στον Special One το πρότζεκτ, με τον Πορτογάλο τεχνικό να μένει ικανοποιημένος από όσα άκουσε.<br/> <br/>Ο Μουρίνιο έχει συνδεθεί έντονα από τον ισπανικό Τύπο με μια επιστροφή του στη Ρεάλ σε περίπτωση αποχώρησης του Ζινεντίν Ζιντάν από τον πάγκο, ωστόσο πλέον και η προοπτική της Άρσεναλ φαίνεται να υπάρχει στον ορίζοντα.<br/> <br/>Aπό: gazzetta.gr</p>
    </article>
  </body>
</html>