<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637779/%DB%B1%DB%B3-%D9%81%DB%8C%D9%84%D9%85%DB%8C-%DA%A9%D9%87-%D8%A8%D9%87-%D8%B2%DB%8C%D8%A8%D8%A7%DB%8C%DB%8C-%D8%B4%D9%87%D8%B1%D9%87%D8%A7-%D8%B1%D8%A7-%D8%A8%D8%B1-%D8%B1%D9%88%DB%8C-%D9%BE%D8%B1%D8%AF%D9%87-%D8%B3%DB%8C%D9%86%D9%85%D8%A7-%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF-%7B%D9%82%D8%B3%D9%85%D8%AA-%D8%AF%D9%88%D9%85%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:49:00+00:00"/>
    <meta property="og:title" content="۱۳ فیلمی که به زیبایی شهرها را بر روی پرده سینما به نمایش گذاشتند {قسمت دوم}"/>
    <meta property="og:description" content="فیلم به طرق مختلف می‌تواند یک رسانه مناسب برای نمایش نوستالژی شهری باشد و زندگی مردم و مکان‌ها را به شکلی منجمد در زمان در لحظه ثبت کند."/>
  </head>
  <body>
    <article>
      <h1>
        <a href="https://www.bultannews.com/fa/news/637779/%DB%B1%DB%B3-%D9%81%DB%8C%D9%84%D9%85%DB%8C-%DA%A9%D9%87-%D8%A8%D9%87-%D8%B2%DB%8C%D8%A8%D8%A7%DB%8C%DB%8C-%D8%B4%D9%87%D8%B1%D9%87%D8%A7-%D8%B1%D8%A7-%D8%A8%D8%B1-%D8%B1%D9%88%DB%8C-%D9%BE%D8%B1%D8%AF%D9%87-%D8%B3%DB%8C%D9%86%D9%85%D8%A7-%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF-%7B%D9%82%D8%B3%D9%85%D8%AA-%D8%AF%D9%88%D9%85%7D">۱۳ فیلمی که به زیبایی شهرها را بر روی پرده سینما به نمایش گذاشتند {قسمت دوم}</a>
      </h1>
      <h2>فیلم به طرق مختلف می‌تواند یک رسانه مناسب برای نمایش نوستالژی شهری باشد و زندگی مردم و مکان‌ها را به شکلی منجمد در زمان در لحظه ثبت کند.</h2>
      <address><time datetime="2019-11-03T13:49:00+00:00">03 Nov 2019, 13:49</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر:</b> در شهر های ما که همواره در حال تغییر هستند، جابه‌جا می‌شوند و تکامل پیدا می‌کنند؛ به تصویر کشیدن لحظات زودگذر و داستان‌های کوتاهی که باعث پویایی زندگی شهری می‌شوند،<b> چالش‌برانگیز</b> است. <br/>به گزارش بولتن نیوز به نقل از بلاگ نماوا، فیلم به طرق مختلف می‌تواند یک <b>رسانه مناسب</b> برای نمایش <b>نوستالژی شهری</b> باشد و زندگی مردم و مکان‌ها را به شکلی منجمد در زمان در لحظه ثبت کند. <br/>این لیست شامل انواع انتخاب‌های گوناگونی می‌شود که توسط فیلم‌سازان به تصویر کشیده شده‌اند. <b>فیلم‌های مستند</b>، زندگی شهری را به نمایش می‌گذارند. <b>فیلم‌های علمی- تخیلی</b> و ویران‌شهرها گاهی آینده زندگی شهری را تیره و تار تصور می‌کنند؛ و همچنین<b> آثار کلاسیک سینمایی</b> را برای مکان‌هایی که زندگی می‌کنیم و دوست‌شان داریم، تماشا می‌کنیم. <br/><b>زندگی شهری</b> هم می‌تواند به طور دیوانه‌کننده‌ای به چالش‌هایش وابسته باشد و هم می‌تواند در سراسر جهان به واسطه لذت‌هایش تعالی‌بخش باشد. در این مطلب برخی از نمونه‌های مورد علاقه‌مان از<b> داستان‌های شهری</b> را که بر پرده سینما نمایش داده شده‌اند، ‌گرد آورده‌ایم.</p>
      <p>
        <b>۷– متروپلیس ۱۹۲۷ Metropolis</b>
      </p>
      <p>در این حماسه علمی- تخیلی<b> فریتز لانگ</b>، کارگران در زیر زمین با مشقت و زحمت زیاد کار می‌کنند تا مطمئن شوند که شهر درخشان بالای سرشان به درستی و آرامی اداره می‌شود. شهری که از قرار معلوم توسط صنعتگران ثروتمند و بی‌عاطفه اداره می‌شود (و مشخصه این شهر، برج‌ها و سیستم قوی حمل و نقل آینده‌نگر است) تاثیر جنبش‌های باوهاوس، کوبیسم، فوتوریسم و آرت دکو در طراحی تولید، بسیار قوی، لذت‌بخش و دوست‌داشتنی است.</p>
      <p>
        <b>۸– آکیرا ۱۹۹۸ Akira</b>
      </p>
      <figure>
        <img src="https://www.bultannews.com/files/fa/news/1398/8/12/1191216_272.jpg"/>
      </figure>
      <p>داستان<b> «آکیرا»</b> در دهه ۸۰ میلادی، پس از جنگ جهانی دوم <b>نئوتوکیو</b> اتفاق می‌افتد. فیلم دارای یک افق مرئی گسترده است که برخی گفته‌اند الهام‌بخش معماران مدرن متابولیسم ژاپن بوده است. صحنه‌های فیلم استادانه طراحی شده‌اند، به ویژه آن مواردی که موتورسیکلت‌هایی را نشان می‌دهند که در سطح شهر گردش می‌کنند؛ همه آن‌ها تجسم دقیقی از یک کلان‌شهر آینده را نمایش می‌دهند.</p>
      <p>
        <b>۹– جادوگر شهر اُز ۱۹۳۹ The Wizard of Oz</b>
      </p>
      <figure>
        <img src="https://www.bultannews.com/files/fa/news/1398/8/12/1191219_789.jpg"/>
      </figure>
      <p>در این نمایش پر زرق و برق و اغراق‌آمیز تکنی‌کالر، <b>جودی گارلند</b> فرشته‌وار در یکی از سفرهای زندگی‌اش می‌درخشد. او از یک خانه مملو از گردباد در <b>کانزاس</b> به سفری به سمت <b>Emerald City</b> با یک گروه رنگارنگ، به دنبال هم پرواز کرده‌اند و واضح است که سرزمین به اصطلاح موعود در واقع شهری کاملاً برنامه‌ریزی‌شده در نظر گرفته می‌شود.</p>
      <p>۱۰<b>– چانگ‌کینگ اکسپرس ۱۹۹۴ Chungking Express</b></p>
      <figure>
        <img src="https://www.bultannews.com/files/fa/news/1398/8/12/1191218_533.jpg"/>
      </figure>
      <p>با یک موسیقی متن فراموش‌نشدنی که فیلم را در ماهیت، تبدیل به یک موزیک ویدیو فوق‌العاده می‌کند. فیلم پرتب‌وتاب<b> وونگ کار-وای</b> روابط عمیق و گمشده‌ای را در خیابان‌های <b>هنگ کنگ</b> برداشت می‌کند که به همان اندازه برانگیخته‌کننده هستند، تسخیر می‌گردند.</p>
      <p>
        <b>۱۱– اتاقی با یک چشم‌انداز ۱۹۸۵ A Room With a View</b>
      </p>
      <figure>
        <img src="https://www.bultannews.com/files/fa/news/1398/8/12/1191217_283.jpg"/>
      </figure>
      <p>فیلمی که زیبایی <b>فلورانس</b> را به تصویر می‌کشد، از جمله یک نمای زیبا از<b> Duomo</b>. <b>«اتاق با یک چشم‌انداز»</b> نقطه اوجی در مجموعه فیلم‌های تولیدی پربار حاصل‌شده از همکاری‌های <b>اسماعیل مرچنت</b> و <b>جیمز آیووری</b> است. فیلم‌هایی که اجراکنندگان انگلیسی را به گونه‌ای روشن و شایسته در نقش افرادی عالی‌رتبه و با دیالوگ‌هایی موقرانه در صحنه‌پردازی‌هایی پر زرق و برق نشان می‌دادند.</p>
      <p>
        <b>۱۲– رالف خرابکار ۲۰۱۲ Wreck-It Ralph</b>
      </p>
      <figure>
        <img src="https://www.bultannews.com/files/fa/news/1398/8/12/1191221_100.jpg"/>
      </figure>
      <p><b>«رالف خرابکار»</b> یک انیمیشن خنده‌آور درباره غلبه بر محدودیت‌هاست. (و البته غلتیدن در زیبایی‌شناسی‌های بازی‌های ویدیویی قدیمی) این فیلم ۲۰۱۲ دیزنی، در جهانی صحنه‌پردازی شده که منطقه‌بندی به نوعی سرنوشت محسوب می‌شود؛ برای رالف، زندگی در<b> Niceland</b>، در کنار آجرهای یک ساختمان مخروبه تحت نظر فلیکس تعمیرکار، سرنوشت او قرار داده شده است. با این وجود رالف در<b> Sugar Rush</b>، یک مسیر مسابقه از جنس شکلات، بازی می‌کند و در<b> Hero’s Duty</b> کار می‌کند و از ۹ تا ۵ با حشرات سروکله می‌زند و زمانی که دیگر کاراکتر اصلی فیلم می‌خواهند از سرنوشت تکراری خود فرار کند، به او در این راه کمک می‌کند.</p>
      <p>
        <b>۱۳– وال-ئی ۲۰۰۸ Wall-E</b>
      </p>
      <figure>
        <img src="https://www.bultannews.com/files/fa/news/1398/8/12/1191220_205.jpg"/>
      </figure>
      <p>یکی از بهترین کارتون‌های پیکسار،<b> وال-ئی</b>، هم می‌تواند یک داستان عاشقانه خاموش در نظر گرفته شود و هم یک شرح رویداد اجتماعیِ علمی- تخیلی. این یک محدوده ستودنی برای شخصیت اصلی است که در واقع یک ربات آشغال‌جمع‌کنی با نیروی خورشیدی است. این فیلم حتی موثرتر از آن است که تنها یک تمثیل در مورد حفاظت از منابع سیاره‌ای و پیامدهای بالقوه غم‌انگیز اتکای بیش از حد بر تکنولوژی هوشمند خانگی در نظر گرفته شود.</p>
      <p> </p>
      <p>منبع: <b>بلاگ نماوا</b></p>
    </article>
  </body>
</html>