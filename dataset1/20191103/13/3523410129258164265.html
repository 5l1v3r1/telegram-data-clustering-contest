<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637768/%D9%85%D8%AE%D8%A7%D9%84%D9%81%D8%A7%D9%86-%D9%82%D9%88%D8%A7%D9%86%DB%8C%D9%86-%D8%B1%D8%A7-%D8%B1%D8%B9%D8%A7%DB%8C%D8%AA-%DA%A9%D9%86%D9%86%D8%AF-%D9%85%D8%A7%D9%86%D8%B9-%D8%AA%D8%B8%D8%A7%D9%87%D8%B1%D8%A7%D8%AA-%D8%A2%D9%86%D9%87%D8%A7-%D9%86%D9%85%DB%8C%E2%80%8C%D8%B4%D9%88%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T13:14:00+00:00"/>
    <meta property="og:title" content="مخالفان قوانین را رعایت کنند مانع تظاهرات آنها نمی‌شویم"/>
    <meta property="og:description" content="نخست وزیر پاکستان گفت: تا زمانی که مخالفان، قوانین را زیر پا نگذارند مانع برپایی تظاهرات آنها نخواهیم شد."/>
  </head>
  <body>
    <article>
      <h1>
        <a href="https://www.bultannews.com/fa/news/637768/%D9%85%D8%AE%D8%A7%D9%84%D9%81%D8%A7%D9%86-%D9%82%D9%88%D8%A7%D9%86%DB%8C%D9%86-%D8%B1%D8%A7-%D8%B1%D8%B9%D8%A7%DB%8C%D8%AA-%DA%A9%D9%86%D9%86%D8%AF-%D9%85%D8%A7%D9%86%D8%B9-%D8%AA%D8%B8%D8%A7%D9%87%D8%B1%D8%A7%D8%AA-%D8%A2%D9%86%D9%87%D8%A7-%D9%86%D9%85%DB%8C%E2%80%8C%D8%B4%D9%88%DB%8C%D9%85">مخالفان قوانین را رعایت کنند مانع تظاهرات آنها نمی‌شویم</a>
      </h1>
      <h2>نخست وزیر پاکستان گفت: تا زمانی که مخالفان، قوانین را زیر پا نگذارند مانع برپایی تظاهرات آنها نخواهیم شد.</h2>
      <address><time datetime="2019-11-03T13:14:00+00:00">03 Nov 2019, 13:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «عمران‌خان» نخست وزیر پاکستان اعلام کرد اعتراض حزب «<b>جمعیت علمای اسلام</b>» و عده‌ای مخالف، دولت را برکنار نمی‌کند و تا زمانی که مخالفان قوانین را زیر پا نگذارند مانع برپایی تظاهرات آنها نخواهیم شد.</p>
      <p>وی هشدار داد چنانچه مخالفان بر علیه منافع ملی وارد عمل شوند و قانون را زیر پا بگذارند علیه آنها اقدام جدی صورت می‌گیرد.</p>
      <p>از سوی دیگر «آصف غفور» سخنگوی ارتش پاکستان نیز هشدار داد مولانا فضل الرحمن از اتهام‌زنی به سرویس امنیت و ارتش پاکستان خودداری کند و اگر دلیلی برای ادعای دخالت نظامیان در امور سیاسی دارد به جای برپایی تظاهرات خیابانی با تشکیل پرونده در دادگاهع مطالبات خود را از طریق قضایی پیگیری کند.</p>
      <p>این در حالی است که تعداد زیادی از مهاجران افغانستانی و پشتون‌ها به ویژه اعضای حزب عوامی ملی در تظاهرات ضد دولتی مولانا فضل الرحمن شرکت کرده‌اند.</p>
      <p>تعداد زیادی از این افراد پرچم طالبان را برافراشته‌اند که کلیپ‌ها و عکس‌های آن در رسانه‌های پاکستان منتشر شده است.</p>
    </article>
  </body>
</html>