<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595523/den-edose-apantiseis-i-iatrodikastiki-eksetasi-gia-ton-travmatismo-neogennitou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T13:18:00+00:00"/>
    <meta property="og:title" content="Δεν έδωσε απαντήσεις η ιατροδικαστική εξέταση για τον τραυματισμό νεογέννητου"/>
    <meta property="og:description" content="Περαιτέρω εξειδικευμένες εξετάσεις αναμένεται να γίνουν στο 13 ημερών κοριτσάκι, που νοσηλεύεται στο Μακάρειο νοσοκομείο, με κάταγμα κρανίου, καθώς τα..."/>
  </head>
  <body>
    <article>
      <h1>Δεν έδωσε απαντήσεις η ιατροδικαστική εξέταση για τον τραυματισμό νεογέννητου</h1>
      <address><time datetime="2019-11-03T13:18:00+00:00">03 Nov 2019, 13:18</time> by <a rel="author">SigmaLive</a></address>
      <p><b>Περαιτέρω εξειδικευμένες εξετάσεις αναμένεται να γίνουν στο 13 ημερών κοριτσάκι, που νοσηλεύεται στο Μακάρειο νοσοκομείο, με κάταγμα κρανίου, καθώς τα αίτια τραυματισμού του δεν εξακριβώθηκαν απο τη σημερινή ιατροδικαστική εξέταση.<br/></b> <br/>Η κατάσταση του βρέφους κρίνεται σταθερή ενώ οι γονείς του, που κατάγονται απο το Μπαγκλαντές, φέρετε να δηλώνουν άγνοια για το πως τραυματίστηκε.<br/> <br/><a href="https://www.sigmalive.com/news/local/595505/simera-i-iatrodikastiki-eksetasi-sto-neogennito-me-travma-sto-kefali">Σύμφωνα με αστυνομικές πηγές, η ιατροδικαστής Αγγελική Παπέττα ζήτησε όπως γίνουν περαιτέρω εξειδικευμένες εξετάσεις στο βρέφος, καθώς δεν έγινε κατορθωτό να διακριβωθούν τα αίτια τραυματισμού του μετά την ιατροδικαστική εξέταση.<br/></a> <br/>Εν αναμονή της ολοκλήρωσης των εξειδικευμένων εξετάσεων, που θα ολοκληρωθούν μέχρι αύριο, θα γίνει ιατροδικαστική επανεκτίμηση της κατάστασης του βρέφους.<br/> <br/>Υπενθυμίζεται πως το βρέφος μεταφέρθηκε στο Γενικό Νοσοκομείο Λεμεσού με πρήξιμο στο κεφάλι, ενώ απο τις εξετάσεις των γιατρών διαπιστώθηκε κάταγμα κρανίου και κρίθηκε αναγκαία η μεταφορά του στο Μακάρειο Νοσοκομείο.<br/> </p>
    </article>
  </body>
</html>