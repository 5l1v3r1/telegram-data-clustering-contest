<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902208/trossard-na-topprestatie-bij-brighton-dat-is-toch-altijd-wat-teleurstellend-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T13:12:00+00:00"/>
    <meta property="og:title" content="Trossard na glansprestatie bij Brighton: “Dat is toch altijd wat teleurstellend”"/>
    <meta property="og:description" content="Leandro Trossard was de absolute matchwinnaar voor Brighton tegen Norwich. De ex-KRC Genk-speler viel in en scoorde een goal en gaf een assist bij de 2-0 zege. Tegenover"/>
  </head>
  <body>
    <article>
      <h1>Trossard na glansprestatie bij Brighton: “Dat is toch altijd wat teleurstellend”</h1>
      <address>
        <time datetime="2019-11-03T13:12:00+00:00">03 Nov 2019, 13:12</time>
      </address>
      <p>
        <b>Leandro Trossard was de absolute matchwinnaar voor Brighton tegen Norwich. De ex-KRC Genk-speler viel in en scoorde een goal en gaf een assist bij de 2-0 zege. Tegenover <a href="https://sporza.be/nl/2019/11/02/leandro-trossard-na-doelpunt-en-zege/">Sporza</a> laat de Rode Duivel zich uit over zijn topprestatie.</b>
      </p>
      <p>Trossard moet nog genoegen nemen met een invallersrol. "Je bent natuurlijk altijd teleurgesteld als je niet mag starten. Maar het is de coach die beslist. Je moet ermee leren omgaan en je moet dan maar antwoorden op het veld. Ik denk dat ik dat gedaan heb."</p>
      <p>"Het geeft een goed gevoel als je je team kan helpen met de overwinning", gaat Trossard verder. "Een clean sheet erbij is ook altijd mooi. Hopelijk kunnen we hierop voortbouwen met volgende week in onze gedachten. Want dat wordt een lastige wedstrijd, tegen Manchester United."</p>
      <p>"Ik hou ervan om tussen de lijnen te spelen, de ruimte te vinden en doelpunten te maken of assists te geven. Met de juiste loopacties kan je de bal krijgen en scoren. Dat is iets belangrijks voor alle aanvallers in dit team”, aldus de buitenspeler.</p>
      <figure>
        <iframe data-src="https://twitter.com/LTrossard/status/1190707951301988364?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/videos/902105/goal-supersub-trossard-scoort-bijzonder-belangrijk-doelpunt-voor-brighton.html?itm_source=www.voetbalprimeur.be&amp;itm_medium=highlighted-content">GOAL: Supersub Trossard scoort bijzonder belangrijk doelpunt voor Brighton</a></aside>
    </article>
  </body>
</html>