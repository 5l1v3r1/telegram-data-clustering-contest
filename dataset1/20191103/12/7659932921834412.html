<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1974251/%E2%80%8Btahrandaki-abd-b%C3%BCy%C3%BCkel%C3%A7ili%C4%9Fi%E2%80%99ne-yap%C4%B1lan-bask%C4%B1n%C4%B1n-liderlerinden-asgarzade"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T12:30:00+00:00"/>
    <meta property="og:title" content="​Tahran'daki ABD Büyükelçiliği’ne yapılan baskının liderlerinden Asgarzade: Yaptığım şeyden pişmanım"/>
    <meta property="og:description" content="İranlı öğrencilerin başkent Tahran'daki ABD Büyükelçiliği’ne düzenlediği baskının 40. yıldönümü yaklaşırken, bu saldırının liderlerinden olan İbrahim Asgarzade bu olaydan pişmanlık duyduğunu söyledi. Çok sayıda öğrenci, 4 Kasım 1979’da, ABD tarafında"/>
  </head>
  <body>
    <article>
      <h1>​Tahran'daki ABD Büyükelçiliği’ne yapılan baskının liderlerinden Asgarzade: Yaptığım şeyden pişmanım</h1>
      <address>
        <time datetime="2019-11-03T12:30:00+00:00">03 Nov 2019, 12:30</time>
      </address>
      <p>İranlı öğrencilerin başkent Tahran'daki ABD Büyükelçiliği’ne düzenlediği baskının 40. yıldönümü yaklaşırken, bu saldırının liderlerinden olan İbrahim Asgarzade bu olaydan pişmanlık duyduğunu söyledi.<br/><br/>Çok sayıda öğrenci, 4 Kasım 1979’da, ABD tarafından desteklenen Şah'ın yıkılmasından kısa bir süre sonra, Tahran'daki ABD Büyükelçiliği’ne baskın düzenleyerek, 52 ABD’liyi 444 gün boyunca rehin tuttu. Bu olayın ardından ABD-İran ilişkileri büyük zarar gördü.<br/><br/>Asgarzade AP’ye verdiği röportajda, “Bütün suç krizin kontrolden çıkmasına izin veren İslamcı öğrencilerde” diyerek, olayların elçilik personelinin rehin alınmasına dek gelişmesinin o dönemin dini lideri Humeyni’nin desteğiyle bağlantılı olduğunu söyledi.<br/><br/>O zamanlar 23 yaşında bir mühendislik öğrencisi olan Asgarzade, baskınla ilgili asıl planlarının büyükelçilikte oturma eylemi düzenlemek olduğunu ancak durumun kontrolden çıkarak, büyükelçiliği ‘ele geçirmeye’ kadar vardığını dile getirdi.<br/><br/>Asgarzade, güvenlik güçlerinin büyükelçiliğe gelerek kendilerine müdahale etmesinden endişe etmeleri nedeniyle baskın düzenlemeden önce İran Devrim Muhafızları’na planlarına ilişkin bilgi verdiklerini belirtti.<br/><br/>İbrahim Asgarzade, diğerlerinin ayak izlerini takip etmemesi konusunda da uyardı.<br/><br/>Bu saldırının etkisinin İran ve ABD ilişkilerinde hala gerilim yarattığını ifade eden Asgarzade, “Tahran ve Washington arasındaki ilişkileri geliştirmek çok zorlaştı. İki ülke arasındaki ilişkilerde bir ilerleme ihtimalini görmüyorum” diye konuştu.</p>
    </article>
  </body>
</html>