<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/momchentseto-ot-kardam-pochinalo-ot-otravyane-po-nepredpazlivost-405719.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-03T12:51:00+00:00"/>
    <meta property="og:title" content="Момченцето от Кардам починало от отравяне по непредпазливост"/>
    <meta property="og:description" content="Такава е основната версия, по която работят разследващите"/>
  </head>
  <body>
    <article>
      <h1>Момченцето от Кардам починало от отравяне по непредпазливост</h1>
      <address><time datetime="2019-11-03T12:51:00+00:00">03 Nov 2019, 12:51</time> by <a rel="author">Стандарт</a></address>
      <p>Основната версия, по която работят разследващите след смъртта на 9-годишния Стефан в Кардам, е отравяне по непредпазливост. Това потвърди главният прокурор Сотир Цацаров. Според него в случая не става дума за умисъл. Обвинител номер едно не съобщи дали има  задържан за смъртта на 9-годишния Стефан, който почина в дома си в Кардам. В болница във Варна бяха приети две от сестрите му на 7 и 11 години, чието състояние вече се подобрява, пише dir.bg.</p>
      <p>"В Кардам се работи по всички възможни хипотези като е налице хипотеза или версия, която е свързана с евентуално отравяне, което в никакъв случай не може да бъде разглеждано като умишлено. По която се работи усилено. Но пак казвам не става дума за умишлени действия, не става дума за умишлено отравяне. Евентуално версията би била непредпазливи действия", коментира Цацаров.</p>
    </article>
  </body>
</html>