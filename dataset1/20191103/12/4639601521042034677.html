<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/03/vimagazino/to-mpaleto-tis-lyrikis-xoreyei-xatzidaki-me-tin-ypografi-tou-konstantinou-rigou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-03T12:00:20+00:00"/>
    <meta property="og:title" content="To μπαλέτο της Λυρικής «χορεύει» Χατζιδάκι με την υπογραφή του Κωνσταντίνου Ρήγου"/>
    <meta property="og:description" content="Ο Κωνσταντίνος Ρήγος, ο διευθυντής του Μπαλέτου της Εθνικής Λυρικής Σκηνής, μιλάει στο BHMAgazino λίγο προτού παρουσιάσει τη νέα του παράσταση, «Χορός με τη σκιά μου», όπου χορογραφεί τέσσερα έργα του Μάνου Χατζιδάκι στο Κέντρο Πολιτισμού Ιδρυμα Σταύρος Νιάρχος."/>
  </head>
  <body>
    <article>
      <h1>To μπαλέτο της Λυρικής «χορεύει» Χατζιδάκι με την υπογραφή του Κωνσταντίνου Ρήγου</h1>
      <h2>Ο Κωνσταντίνος Ρήγος, ο διευθυντής του Μπαλέτου της Εθνικής Λυρικής Σκηνής, μιλάει στο BHMAgazino λίγο προτού παρουσιάσει τη νέα του παράσταση, «Χορός με τη σκιά μου», όπου χορογραφεί τέσσερα έργα του Μάνου Χατζιδάκι στο Κέντρο Πολιτισμού Ιδρυμα Σταύρος Νιάρχος.</h2>
      <address><time datetime="2019-11-03T12:00:20+00:00">03 Nov 2019, 12:00</time> by <a rel="author">ΤοΒΗΜΑ Team</a></address>
      <p>«Από την εφηβεία μου μού άρεσε ο ήχος του Μάνου Χατζιδάκι, η μουσική του, η ευαισθησία του, η σκέψη του. Αυτό το μείγμα του χιούμορ, του κυνισμού, του ορθού λόγου, της ευαισθησίας.</p>
      <p>»Το “Τέταρτο”, το περιοδικό που δημιούργησε, το αγόραζα από το πρώτο του τεύχος. Φυλάω ακόμη όλα τα αντίτυπα. Ηδη εκείνη την εποχή είχε ξεκινήσει η φιλία μου με την Ελευθερία Αρβανιτάκη.</p>
      <p>
        <a href="https://www.in.gr/2019/11/10/greece/panelladikes-erxetai-kai-meiosi-eisakteon-meta-tin-anastoli-leitourgias-ton-neon-tmimaton-sta-aei/">Πανελλαδικές : Έρχεται και μείωση εισακτέων μετά την αναστολή λειτουργίας των νέων τμημάτων στα ΑΕΙ;</a>
      </p>
      <p>»Πήγαινα συχνά λοιπόν στον “Σείριο”, την μπουάτ που είχε δημιουργήσει ο Χατζιδάκις. Είχα βρεθεί πολύ κοντά του, δίπλα του. Δεν του μίλησα βέβαια ποτέ. Ημουν πολύ νέος τότε. Δεν είχα μπει καν στην Κρατική Σχολή Χορού. Δεν ήμουν καν χορογράφος. Δεν ήμουν σίγουρος τι θα μπορούσα λοιπόν να του πω».</p>
      <p>Στο BHMAgazino που κυκλοφορεί μαζί με το «Βήμα της Κυριακής» ο Κωνσταντίνος Ρήγος συνομιλεί με την Ερη Βαρδάκη για την πορεία του, για το όραμά του και για την ενδεχόμενη επιστροφή του έπειτα από 10 χρόνια στη σκηνή, ενώ δεν κρύβει τη βαθιά του σχέση με το έργο του μεγάλου έλληνα συνθέτη.</p>
      <p>Αυτή τη φορά ο πολυσχιδής διευθυντής του Μπαλέτου της Λυρικής Σκηνής «συνδιαλέγεται» μαζί του και χορογραφεί σε μία ενιαία παράσταση με τίτλο «Χορός με τη σκιά μου» τέσσερα έργα του: τον «Κύκλο του C.N.S.», τον «Καπετάν Μιχάλη», «Το καταραμένο φίδι» και «Το χαμόγελο της Τζοκόντας».</p>
      <p>
        <a href="https://www.tovima.gr/2019/11/03/vimagazino/to-mpaleto-tis-lyrikis-xoreyei-xatzidaki-me-tin-ypografi-tou-konstantinou-rigou/">
          <i>
            <b>Διαβάστε περισσότερα στο BHMAgazino που κυκλοφορεί με το «Βήμα της Κυριακής»</b>
          </i>
        </a>
      </p>
      <p>
        <a href="https://www.tovima.gr/2019/11/10/science/i-somatiki-askisi-sta-60-nikaei-kardiaka-nosimata-kai-egkefaliko/">Η σωματική άσκηση στα 60 νικάει καρδιακά νοσήματα και εγκεφαλικό</a>
      </p>
    </article>
  </body>
</html>