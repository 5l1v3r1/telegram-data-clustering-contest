<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1974226/filistinli-taraflar-genel-se%C3%A7im-konusunda-uzla%C5%9Ft%C4%B1-m%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-03T12:00:00+00:00"/>
    <meta property="og:title" content="Filistinli taraflar genel seçim konusunda uzlaştı mı?"/>
    <meta property="og:description" content="*Halil Musa  Filistin seçim süreci -son durağına ulaşma ve başkanlığın takip ettiği meclis seçimlerini düzenleme kararı olmadan- başlatıldı.“Olumlu” Göstergeler Siyasi denklemin iki kutbu olan El Fetih ve Hamas'ın açıklamaları, 14 yıldan beri ilk kez"/>
  </head>
  <body>
    <article>
      <h1>Filistinli taraflar genel seçim konusunda uzlaştı mı?</h1>
      <address>
        <time datetime="2019-11-03T12:00:00+00:00">03 Nov 2019, 12:00</time>
      </address>
      <p>*Halil Musa<br/><br/> Filistin seçim süreci -son durağına ulaşma ve başkanlığın takip ettiği meclis seçimlerini düzenleme kararı olmadan- başlatıldı.<br/><br/><b>“Olumlu” Göstergeler</b><br/><br/>Siyasi denklemin iki kutbu olan El Fetih ve Hamas'ın açıklamaları, 14 yıldan beri ilk kez seçimlerin yapılabileceğinin olumlu göstergelerini sundu.<br/><br/>Ancak bu göstergeler ve açıklamalar, Hamas'ın seçimlerin dürüstlüğü ve şeffaflığını sağlamanın zorunluluğu ve seçimin devam etmesi yönünde bir başkanlık kararnamesi çıkarılması öncesinde Filistinli gruplarla üst düzey bir toplantı düzenlenmesi talebi gibi bazı şartları içeriyor.<br/><br/>Filistinli kaynaklar, seçim yasası, seçim mahkemesinin rolü ve onur belgesi gibi bazı seçim ayrıntılarının seçimi engellenecek olmasından korkuyorlar.<br/><br/><b>“Hamas” Yönetimiyle Toplantı</b><br/><br/>Independent Arabia’ya konuşan üst düzey bir Filistinli yetkili, "Filistin Devlet Başkanı Mahmud Abbas, Merkez Seçim Komisyonu Hamas'ın bu seçimleri düzenleme konusunda nihai anlaşmaya dair güvence vermeden önce, seçimleri düzenlemek için başkanlık kararnamesini çıkarmadı" dedi. Bunun ancak Kudüs, Gazze ve Batı Şeria'da başkanlık seçimlerinin yasama tarafından kademeli olarak takip edilerek yürütülmesi halinde gerçekleşeceğini vurguladı.<br/><br/>Filistin Merkez Seçim Kurulu başkanı 3 Kasım 2019 Pazar günü, Hamas liderleriyle bir haftadan kısa bir süre içinde ikinci kez Gazze'de toplanacak ve hareketin seçimlerin eşzamanlı olmayacak şekilde düzenlenmesini kabul etmesinden sonra bu yetkinin ayrıntılarını görüşecek.<br/><br/>El Fetih Merkez Komitesi üyesi Cemal el-Muheysin yaptığı açıklamada, Hamas'ı "Merkez Seçim Mahkemesi'nin bu sürecin tüm Filistin valiliklerinde yürütülmesini denetlenmesi gibi seçimlerle ilgili bir takım usul konularına onay vermemekle" suçladı. <br/><br/>Hamas'ın "rızasını değil, sadece hazır olduğunu" beyan ettiği için süreçten geri çekilmesinden korktuğunu ifade etti. Hamas’tan sadece hazır olduğunu değil, demokratik sürece katılmaya onay verdiğini de açıkça beyan etmesini talep etti.<br/><br/><b>“Hamas” Hazır</b><br/><br/>Hamas'ın Gazze lideri Yahya Sinvar, hareketinin seçimlere hazır olduğunu belirterek, bunun "Filistin halkının tarihindeki stratejik yolları düzeltmek için bir kaldıraç" olacağına işaret etti. "Hareketin Seçim Komisyonu'nu ve grupları seçimlere hazır olduğu konusunda bilgilendirdiğini" de sözlerine ekledi.<br/><br/>Ancak seçimlerin yapılabilmesinin tek şartı Filistin’in iç anlaşması değildir. Çünkü İsrail makamlarının seçimlerin Kudüs'te düzenlenmesine onay vermesi de gerekmektedir.<br/><br/>Filistin Kurtuluş Örgütü (FKÖ), İsrail'i 1995 yılında iki taraf arasında imzalanan anlaşma uyarınca 2005 başkanlık ve yasama seçimlerinde olduğu gibi Kudüs'te seçimlere izin vermeye zorlamak için Arap dünyası ve uluslararası alanda bir iletişim kampanyası başlattı.<br/><br/><b>Dünya Ülkelerine 78 Mesaj</b><br/><br/>Örgütün icra komitesi genel sekreteri Saeb Erekat, "İsrailli yetkililer Kudüs'te seçimlerin düzenlenmesini, oy kullanma, adaylık ve hatta seçim propagandası yapılmasını veya uluslararası gözlemcilerin bunları denetlemesini engellerse, seçimler gerçekleşmeyecek." dedi.<br/><br/>"Dünya ülkelerine, demokratik süreç düzenlemeleri konusunda bir ek ile birlikte Kudüs'te seçimlerin yapılmasına izin vermesi için İsrail'e baskı yapmaları yönünde çağrıda bulunan 78 mektup" gönderdiğini belirtti.<br/><br/>Bölünmeyi sona erdirme<br/><br/>Tel Aviv geçmişte Kudüs'teki Filistinlilerin seçimlere katılmasına izin vermiş olsa da, gözlemciler Washington'un Kudüs'ü İsrail'in başkenti olarak tanıması ve bölgesel ve uluslararası değişkenler göz önüne alındığında bunun tekrarlanabileceğinden şüpheliler.<br/><br/>Şarku’l Avsat’ın Independent Arabia’dan aktardığı habere göre Filistin Seçim Kurulu Yürütme Müdürü Hişam Kahil, Devlet başkanı Abbas'ın ilk olarak meclis seçimlerinin yapılmasını üç ay sonra da başkanlık seçimlerinin yapılmasını kabul ettiğini söyledi.<br/><br/>"Abbas bu sürecin "Filistin siyasi sistemini yenilemesini ve bölünmeyi sona erdirilen ulusal birlik hükümetine yol açmasını istiyor." diyen Kahil, "Abbas, seçimler için doğru atmosferi sağlama ve onları başarılı hale getirme ve sonuçlarını tanıma konusundaki hevesini vurguladı." diye de ekledi.<br/><br/>Merkez Seçim Kurulu'nun seçimlere hazırlanmak için başkanlık kararnamesinin yayınlanmasından bu yana en fazla dört aya ihtiyacı olduğu unutulmamalı.</p>
    </article>
  </body>
</html>