<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902202/geruchten-uit-engeland-onana-topfavoriet-bij-spurs-om-lloris-op-te-volgen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T12:14:00+00:00"/>
    <meta property="og:title" content="The Sun: 'Tottenham zoekt opvolger van Lloris bij Ajax'"/>
    <meta property="og:description" content="Andre Onana staat volgens"/>
  </head>
  <body>
    <article>
      <h1>The Sun: 'Tottenham zoekt opvolger van Lloris bij Ajax'</h1>
      <address>
        <time datetime="2019-11-03T12:14:00+00:00">03 Nov 2019, 12:14</time>
      </address>
      <p>
        <b>Andre Onana staat volgens <a href="https://www.thesun.co.uk/sport/football/10267134/tottenham-eye-35m-january-transfer-andre-onana/?utm_medium=Social&amp;utm_campaign=sunfootballtwitter&amp;utm_source=Twitter#Echobox=1572770298">The Sun</a> hoog op het lijstje om Hugo Lloris te gaan vervangen bij Tottenham Hotspur. De Londense club merkt dat Lloris zijn beste tijd heeft gehad en denkt aan de Ajax-goalie als zijn vervanger.</b>
      </p>
      <p>De Engelse tabloidkrant schrijft dat Onana in de halve finale van de Champions League van vorig seizoen, toen Ajax tegenover Tottenham stond, indruk heeft gemaakt op de beleidsbepalers van Spurs. Zij zouden nu een bod voorbereiden op de Kameroener en het is de bedoeling dat Lloris eerst vertrekt, omdat Onana geen tweede keuze wil zijn.</p>
      <p><i>The Sun</i> verwacht dat Tottenham tussen de 30 en 35 miljoen euro moet neerleggen om Onana los te kunnen weken bij Ajax. Ook schrijft de krant dat de Amsterdammers best willen meewerken aan een vertrek van hun doelman, zolang het gewenste bedrag maar op tafel wordt gelegd door Spurs. Het gewenste scenario in Londen is dat Onana volgende zomer de plaats onder de lat kan innemen van Lloris.</p>
    </article>
  </body>
</html>