<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/03/ujabb-edzovaltas-az-otp-bank-ligaban"/>
    <meta property="og:site_name" content="infostart"/>
    <meta property="article:published_time" content="2019-11-03T12:35:32+00:00"/>
    <meta property="og:title" content="Újabb edzőváltás az OTP Bank Ligában"/>
    <meta property="og:description" content="A labdarúgó-élvonalban szereplő Paks vezetősége menesztette a csapat nyáron érkezett vezetőedzőjét, Szivics Tomiszlavot."/>
  </head>
  <body>
    <article>
      <h1>Újabb edzőváltás az OTP Bank Ligában</h1>
      <address><time datetime="2019-11-03T12:35:32+00:00">03 Nov 2019, 12:35</time> by <a rel="author">Infostart / MTI</a></address>
      <h3>A labdarúgó-élvonalban szereplő Paks vezetősége menesztette a csapat nyáron érkezett vezetőedzőjét, Szivics Tomiszlavot.</h3>
      <p>Az egyesület vasárnapi közleménye szerint az 53 éves, szerb-magyar kettős állampolgárságú szakember mellett Szabó István pályaedző is távozik - <a href="http://paksifc.hu/news.php?extend.8646">közölte</a> a klub.</p>
      <p>A paksi együttes új vezetőedzőjének személyéről a később születik döntés.</p>
      <p>A Tolna megyeiek 11 forduló után 10 ponttal a 10. helyen állnak a 12 csapatos OTP Bank Ligában, szombaton 3-1-es vereséget szenvedtek a Debrecen vendégeként. A Paks jövő szombaton a Kisvárdát fogadja.</p>
      <p>A csapat az utolsó hat bajnokijából ötöt elveszített. Szivics május óta összesen 13 mérkőzésen irányította a tolnaiakat.</p>
      <p>
        <b>Edzőváltások a labdarúgó OTP Bank Liga 2019/20-as idényében:</b>
      </p>
      <p>2019. szeptember 3./4. - Diósgyőr: Fernando Fernández helyett Feczkó Tamás<br/>2019. október 8./16. - Kisvárda: Miriuta László helyett Kocsis János, Dajka László<br/>2019. november 3. - Paks: Szivics Tomiszlav helyett - döntés később</p>
      <p>
        <i>Nyitókép: MTI/Czeglédi Zsolt</i>
      </p>
    </article>
  </body>
</html>