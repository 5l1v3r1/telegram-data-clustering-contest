<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/rusia/2019/11/03/kak-ekaterina-velika-pochti-ne-razrushi-kremyl.428375"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T12:58:00+00:00"/>
    <meta property="og:title" content="Как Екатерина Велика почти не разруши Кремъл?"/>
    <meta property="og:description" content="Искала е дворец с 20 000 помещения и 400-метрови коридори | Dnes.bg"/>
  </head>
  <body>
    <article>
      <h1>Как Екатерина Велика почти не разруши Кремъл?</h1>
      <h2>Искала е дворец с 20 000 помещения и 400-метрови коридори</h2>
      <address><time datetime="2019-11-03T12:58:00+00:00">03 Nov 2019, 12:58</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251265-middle.jpg"/>
        </figure>
        <p>Снимка: Интересно о Москве</p>
        <p>1<a href="https://www.dnes.bg/rusia/2019/11/03/kak-ekaterina-velika-pochti-ne-razrushi-kremyl.428375,image2#photo">2<br/></a>Не само враговете на Русия, започвайки от номадските народи и стигайки до Наполеон, но и нейните управници, неведнъж са имали планове за разгрома на всичко руско, което е било градено преди тях в огромната страна.</p>
        <p>Великата императрица на Руската империя – Екатерина II, е била истинска последователка на идеите на нейния предшественик Петър I. За тях руската архитектура и начин на живот по онова време е бил излишен и ненужен, пише "Интересно о Москве". Управлението им е трябвало да роди новата империя, която да заличи старите привички и архитектурни шедьоври.</p>
        <p>
          <b>На прицел е сърцето на руската държава - крепостта Кремъл</b>
        </p>
        <p>Младият и изключително амбициозен архитект, попил от най-добрите традиции на Франция и Италия - Василий Иванович Баженов, започнал грандиозен проект за унищожаването на Кремъл и превръщането му в най-големия дворец, който да бъде построен в изцяло европейски стил. Идеята изключително много се харесала на руската императрица с германски произход.   </p>
        <p>Новият дворец на Москва е изцяло двъхновен от вида на римския площад и храма "Свети Петър" във Ватикана. На мястото на кремълските стени е трябвало да се издигне 6-етажно сдание с над 600-метрова фасада, 20 000 помещения и коридори с 400-метрова дължина. След преосмислянето на проекта се стигнало до извода, че етажите е нужно да бъдат сведени до 4 на брой.</p>
        <p>Във вътрешната част на територията на Кремъл е трябвало да бъде създаден и площад с овална форма и триумфална арка, към която да водят големи централни улици. За реализацията на този проект е било нужно да се измести целият ансамбъл от съоръжения на храмове в Кремъл, но тази идея не се харесала на руската императрица и тя подложила начинанието на корекции. Дворец трябвало да има параден вход с огромни скултури откъм страната на река Москва. За тази цел е трябвало да се премахнат стените на крепостта.</p>
        <p>Изпълнението на архитектурното творение започнало през 1770 година. Част от старите строежи и дворци в Кремъл били премахнати. Строителството на мегасъоръжението започнало да уврежда близките православни храмове, но това не спряло проекта. Безумието било прекратено след започналия бунт на Емелян Пугачев и поредната война с Османската империя. Тези военни действия започнали сериозно да изтъняват държавната хазна и така през 1775 година строежът и унищожението на Кремъл били преустановени.</p>
        <related>
          <h4>Още по темата</h4>
          <a href="https://www.dnes.bg/obshtestvo/2019/03/05/rusko-turskata-voina-i-dogovorkite-na-velikite-sili.403749"/>
          <a href="https://www.dnes.bg/rusia/2019/02/21/bez-budilnik-iz-neobiatnata-rusiia-moskva-i-sankt-peterburg.402770"/>
        </related>
      </anchor>
    </article>
  </body>
</html>