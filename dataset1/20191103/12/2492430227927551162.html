<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188072/Burgmeester-Van-Oosten-Nissewaard-na-steekpartijen-Jongeren-spreek-je-uit-tegen-wapenbezit"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-03T12:55:49+00:00"/>
    <meta property="og:title" content="Burgmeester Van Oosten (Nissewaard) na steekpartijen: Jongeren, spreek je uit tegen wapenbezit!"/>
    <meta property="og:description" content="Burgemeester Foort van Oosten van Nissewaard doet een oproep aan de jongeren in zijn gemeente om zich uit te spreken tegen het wapenbezit en het gebruik van wapens. Hij doet dat na de steekpartij van zaterdagavond, waarbij een jongen van 14 zwaargewond raakte. Een 13-jarige jongen is als verdachte opgepakt."/>
  </head>
  <body>
    <article>
      <h1>Burgmeester Van Oosten (Nissewaard) na steekpartijen: Jongeren, spreek je uit tegen wapenbezit!</h1>
      <address>
        <time datetime="2019-11-03T12:55:49+00:00">03 Nov 2019, 12:55</time>
      </address>
      <slideshow>
        <figure>
          <img src="https://imgr.rgcdn.nl/0fea65cc65c64d55930e6d3a35a5a58a/opener/Jongeren-spreek-je-uit-tegen-wapenbezit.jpg?v=bp1yrpc3MnovFFqpgwo2mw2"/>
          <figcaption>'Jongeren, spreek je uit tegen wapenbezit!'</figcaption>
        </figure>
        <figure>
          <img src="https://imgr.rgcdn.nl/0fea65cc65c64d55930e6d3a35a5a58a/opener/Foto-MediaTV.jpg?v=bp1yrpc3MnovFFqpgwo2mw2"/>
          <figcaption>Foto: MediaTV</figcaption>
        </figure>
        <figure>
          <img src="https://imgr.rgcdn.nl/b876d6c83b8944f99c05b252ba10e58d/opener/Foort-van-Oosten.jpg?v=irT846teUBGLZkozFtuATg2"/>
          <figcaption>Foort van Oosten</figcaption>
        </figure>
      </slideshow>
      <h4>Burgemeester Foort van Oosten van Nissewaard doet een oproep aan de jongeren in zijn gemeente om zich uit te spreken tegen het wapenbezit en het gebruik van wapens. Hij doet dat na de steekpartij van zaterdagavond, waarbij een jongen van 14 zwaargewond raakte. Een 13-jarige jongen is als verdachte opgepakt.</h4>
      <p>"Dit is geen leeftijd om met steekwapens bezig te zijn", zegt Van Oosten. "Laat staan deze in te zetten."</p>
      <related>
        <a href="http://www.rijnmond.nl/nieuws/188058/14jarige-ernstig-gewond-bij-steekpartij-in-Spijkenisse"/>
      </related>
      <p>Volgens Van Oosten heeft hij, net als de politie, nog veel vragen over wat er is gebeurd. "Een team van de politie en de gemeente is bezig met het zoeken naar de antwoorden. Ook neem ik binnenkort contact op met de ouders van het slachtoffer."</p>
      <p>Van Oosten realiseert zich dat het gaat om een maatschappelijk probleem, dat niet zomaar opgelost kan worden. "Ik doe een oproep aan 'mijn' jongeren uit Nissewaard om zich uit te spreken dat het niet normaal is om steekwapens met je mee te dragen. Dat het niet normaal is om steekwapens mee te nemen als je uitgaat. Dat we dat niet gewoon gaan vinden. Dat het niet stoer is en dat het zelfs levensbedreigend is."</p>
      <p>In de afgelopen weken werd de regio meerdere keren opgeschrikt door steekpartijen waarbij tieners betrokken zijn. In oktober werd een 16-jarige jongen na een avond stappen Spijkenisse neergestoken.</p>
      <p>Ook is er een langlopende ruzie tussen jongeren uit Rotterdam-Charlois en -IJsselmonde, waarbij meerdere keren is gestoken. Zaterdagavond werden twee jongens opgepakt voor een steekpartij in Kralingen-Crooswijk.</p>
      <related>
        <a href="http://www.rijnmond.nl/nieuws/188066/Tieners-16-en-17-opgepakt-voor-steekpartij-in-Rotterdam"/>
      </related>
      <figure>
        <iframe src="https://www.youtube.com/embed/mRqoWoaBOX0" width="640" height="360" data-service="Youtube" scrolling="no"/>
      </figure>
    </article>
  </body>
</html>