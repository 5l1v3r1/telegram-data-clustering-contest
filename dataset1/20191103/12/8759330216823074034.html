<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902203/duo-vormer-vanaken-blijft-overtuigen-bij-club-brugge-op-weg-naar-kaap-van-200.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-03T12:30:00+00:00"/>
    <meta property="og:title" content="Duo Vormer-Vanaken blijft overtuigen bij Club Brugge, op weg naar kaap van 200"/>
    <meta property="og:description" content="De Vanaken-Vormer connectie speelde zaterdag weer een grote rol in de overwinning van Club Brugge tegen KV Kortrijk. Hans Vanaken scoorde twee keer, één keer op assist van Ruud Vormer. Het duo blijft het goed vinden met elkaar."/>
  </head>
  <body>
    <article>
      <h1>Duo Vormer-Vanaken blijft overtuigen bij Club Brugge, op weg naar kaap van 200</h1>
      <address>
        <time datetime="2019-11-03T12:30:00+00:00">03 Nov 2019, 12:30</time>
      </address>
      <p>
        <b>De Vanaken-Vormer connectie speelde zaterdag weer een grote rol in de overwinning van Club Brugge tegen KV Kortrijk. Hans Vanaken scoorde twee keer, één keer op assist van Ruud Vormer. Het duo blijft het goed vinden met elkaar.</b>
      </p>
      <p>Dat beide heren het goed met elkaar kunnen vinden is ook duidelijk te zien in de cijfers. Vanaken en Vormer stonden al 197 keer samen op het veld. Voor zowel Vormer als Vanaken het grootste aandeel in hun carrière. Geen van beide spelers stond met een andere ploegmaat vaker op het veld.</p>
      <p><b>Veel punten, veel doelpunten<br/></b>Die samenwerking heeft ook voor heel wat successen gezorgd. Enkele titels en dus ook veel gewonnen punten. Gemiddeld wint Club Brugge 1,82 punten per wedstrijd wanneer Vanaken en Vormer op het veld staan.</p>
      <p>Vormer en Vanaken zorgden samen ook voor heel wat doelpunten bij <i>Blauw-Zwart</i>. In veertien doelpunten voor Club Brugge waren beide heren samen betrokken. Enkel Jelle Vossen en Emmanuel Dennis (acht doelpunten) kunnen op verre achterstand volgen met Vormer.</p>
      <p>Voor Vanaken is de samenwerking met Vormer echter niet de beste uit zijn carrière. Wesley en Vanaken zorgden bij Club Brugge samen voor zestien doelpunten, Abdoulay Diaby en Vanaken zorgden voor vijftien doelpunten. Vormer staat met zijn veertien stuks op de derde plek.</p>
      <figure>
        <iframe data-src="https://twitter.com/ClubBrugge/status/1190720589708832768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/901991/vormer-kijkt-zijn-ogen-uit-heb-ik-nog-niet-meegemaakt-bij-club-brugge-.html?itm_source=www.voetbalprimeur.be&amp;itm_medium=highlighted-content">Vormer in het beste Club Brugge? "Dit heb ik hier nog niet meegemaakt"<br/></a><a href="https://www.voetbalprimeur.be/nieuws/902184/is-de-jpl-te-gemakkelijk-voor-club-brugge-we-moeten-daar-niet-aan-denken-.html?itm_source=www.voetbalprimeur.be&amp;itm_medium=highlighted-content"> Vanaken laat zich uit over 'te gemakkelijke competitie' voor Club Bugge</a></aside>
    </article>
  </body>
</html>