<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/poznan,43/lipie-kolo-kepna-wypadl-z-drogi-uderzyl-w-drzewo-dwie-osoby-zginely,982549.html"/>
    <meta property="og:site_name" content="TVN24"/>
    <meta property="article:published_time" content="2019-11-03T12:35:34+00:00"/>
    <meta property="og:title" content="Wypadł z drogi, uderzył w drzewo. Dwie osoby zginęły"/>
    <meta property="og:description" content="Dwóch mieszkańców gminy Łęka Opatowska (woj. wielkopolskie) zginęło w wypadku, do którego doszło rano. Trzeciego poszkodowanego do szpitala zabrał śmigłowiec Lotniczego Pogotowia Ratunkowego. Okoli..."/>
  </head>
  <body>
    <article>
      <h1>Wypadł z drogi, uderzył w drzewo. Dwie osoby zginęły</h1>
      <address><time datetime="2019-11-03T12:35:34+00:00">03 Nov 2019, 12:35</time> by <a rel="author">FC/ec</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/f5136d65-4493-4904-a7c2-fcd8cdc2342d-480p.mp4"/>
        <figcaption>W wypadku zginęli dwaj mężczyźni<cite>Foto: TVN 24 Poznań | Video: TVN 24 Poznań</cite></figcaption>
      </figure>
      <h3>Dwóch mieszkańców gminy Łęka Opatowska (woj. wielkopolskie) zginęło w wypadku, do którego doszło rano. Trzeciego poszkodowanego do szpitala zabrał śmigłowiec Lotniczego Pogotowia Ratunkowego. Okoliczności wypadku bada policja.</h3>
      <related>
        <a href="https://www.tvn24.pl/poznan,43/zderzenie-na-skrzyzowaniu-zginela-kobieta-szesc-osob-jest-rannych,980715.html"/>
      </related>
      <p>Do wypadku doszło po godzinie 8.00 w niedzielę w miejscowości Lipie (woj. wielkopolskie) na drodze między Rakowem i Łęką Opatowską w powiecie kępińskim.</p>
      <p>- Samochód osobowy wypadł z drogi i uderzył w drzewo. Podróżowały nim trzy osoby - mówi Paweł Michalski z Państwowej Straży Pożarnej w Kępnie.</p>
      <h3>21-latek w bardzo ciężkim stanie</h3>
      <p>Śmierć na miejscu poniosły dwie osoby – 31-letni kierowca i 39-letni pasażer, obaj mieszkańcy gminy Łęka Opatowska.<br/><br/>Trzecia osoba to 21-letni obywatel Ukrainy, który w bardzo ciężkim stanie został przetransportowany śmigłowcem LPR do szpitala w Kępnie.</p>
      <p>Przyczyny wypadku bada policja. - Na miejscu zdarzenia czynności są prowadzone pod nadzorem prokuratora – poinformował Rafał Stramowski, rzecznik prasowy policji w Kępnie.</p>
      <related>
        <h4>Dowiedz się więcej...</h4>
        <a href="https://www.tvn24.pl/poznan,43/zderzenie-na-skrzyzowaniu-zginela-kobieta-szesc-osob-jest-rannych,980715.html"/>
        <a href="https://www.tvn24.pl/poznan,43/wjechal-pod-pociag-zginely-dwie-osoby-kierowca-karetki-oskarzony,973689.html"/>
        <a href="https://www.tvn24.pl/poznan,43/nie-ustapila-pierwszenstwa-wjechala-w-motocykl-dwoch-nastolatkow-w-szpitalu,957012.html"/>
        <a href="https://www.tvn24.pl/poznan,43/tragiczny-wypadek-w-lubuskiem-zginal-10-latek-na-hulajnodze,956431.html"/>
      </related>
    </article>
  </body>
</html>