<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%a1%d7%a4%d7%95%d7%a8%d7%98/%d7%92-%d7%99%d7%95-%d7%92-%d7%99%d7%98%d7%a1%d7%95-%d7%9e%d7%93%d7%9c%d7%99%d7%95%d7%aa-%d7%9c%d7%a1%d7%a4%d7%95%d7%a8%d7%98%d7%90%d7%99%d7%9d-%d7%9e%d7%a4-%d7%aa-%d7%91%d7%90%d7%9c%d7%99%d7%a4%d7%95%d7%aa-%d7%90%d7%99%d7%a8%d7%95%d7%a4%d7%94-415629/2"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-03T12:33:00+00:00"/>
    <meta property="og:title" content="ג'יו ג'יטסו - מדליות לספורטאים מפ&quot;ת באליפות אירופה"/>
    <meta property="og:description" content="יונתן מרגלית זכה בכסף, רום דוריאן חזר ארצה עם מדליית הארד ונדב בר גיל, שנולד בפ&quot;ת הוכתר אלוף אירופה, בתחרות שנערכת בימים אלה ביוון"/>
  </head>
  <body>
    <article>
      <h1>ג'יו ג'יטסו - מדליות לספורטאים מפ"ת באליפות אירופה</h1>
      <h2>יונתן מרגלית זכה בכסף, רום דוריאן חזר ארצה עם מדליית הארד ונדב בר גיל, שנולד בפ"ת הוכתר אלוף אירופה, בתחרות שנערכת בימים אלה ביוון</h2>
      <address><time datetime="2019-11-03T12:33:00+00:00">03 Nov 2019, 12:33</time> by <a rel="author">אורי קידר</a></address>
      <figure>
        <img src="http://mynetpetahtikva.co.il/dyncontent/2019/11/3/d2c4243d-4c1a-4846-a6fe-0a69979b2bb9.jpeg"/>
        <figcaption>יונתן מרגלית (מקום 2) על דוכן המנצחים באליפות אירופה. צילום: באדיבות התאחדות איל"ת</figcaption>
      </figure>
      <p>גאווה גדולה לספורט המקומי - באליפות אירופה בג'יו ג'יטסו, הנערכת בימים אלה ביוון, קוצרים הספורטאים מפתח-תקוה הישגים והצלחות גדולות.</p>
      <p>בין שלל ההצלחות שקצרו נציגי ישראל באליפות, ניתן לציין את זכייתם של יונתן מרגלית מפ"ת במדליית הכסף בקטגוריית משקל עד 66 ק"ג לגילאי 18 ומטה. בקטגוריה זו התחרו 13 ספורטאים מכל העולם. באותה שכבת גיל, זכה רום דוריאן, אף הוא תושב העיר במדליית ארד במשקל עד 81 ק"ג.</p>
      <p>נדב בר גיל, תושב אורנית ויליד פ"ת זכה במדליית זהב זאת <a href="http://mynetpetahtikva.co.il/%D7%A1%D7%A4%D7%95%D7%A8%D7%98/%D7%92-%D7%99%D7%95-%D7%92-%D7%99%D7%98%D7%A1%D7%95-%D7%94%D7%A0%D7%A2%D7%A8-%D7%A9%D7%92%D7%93%D7%9C-%D7%91%D7%A4-%D7%AA-%D7%96%D7%9B%D7%94-%D7%91%D7%90%D7%9C%D7%99%D7%A4%D7%95%D7%AA-%D7%90%D7%99%D7%A8%D7%95%D7%A4%D7%94-%D7%A6%D7%A4%D7%95-%D7%91%D7%A0%D7%92%D7%99%D7%A0%D7%AA-%D7%94%D7%AA%D7%A7%D7%95%D7%95%D7%94-%D7%91%D7%90%D7%99%D7%98%D7%9C%D7%99%D7%94-324668/6">השנה השנייה</a> ברציפות.</p>
      <p>הנבחרת הישראלית זכתה בעוד שלל מדליות והישגים ובהם שתי מדליות זהב בהן זכו אלון לביב וגיל דאו.</p>
      <p>ענף הג'יו ג'יטסו פועל בישראל במסגרת התאחדות "אילת" לענפי הספורט התחרותיים שאינם אולימפיים שמסייעת לספורטאים במלגות, ציוד, מימון טיסות לתחרויות ועוד.</p>
      <p>מנכ"ל איגוד הג'יו ג'יטסו, אלי פופלינגר:"נבחרת העתודה בג'יו ג'יטסו מוכיחה פעם אחר פעם כי אנחנו אחת הנבחרות החזקות באירופה. הנבחרת הביאה תוצאות מעולות. הפנים שלנו לאבו דאבי שם תתקיים אליפות העולם בוגרים בחודש נובמבר לשם אנו יוצאים עם נבחרת חזקה מאד ומקווים לשחזר ואף להתעלות על התוצאות של שנה שעברה."</p>
      <figure>
        <img src="http://mynetpetahtikva.co.il/dyncontent/2019/11/3/ece728dd-c1f4-487e-8b24-1b69eae9970d.jpeg"/>
        <figcaption>רום דרויאן על הפודיום (מקום 3). צילום: באדיבות התאחדות אילת</figcaption>
      </figure>
      <p>ארז אלראי, יו״ר התאחדות הג׳יו ג׳יטסו התחרותי בישראל: "הנבחרות הצעירות הוכיחו שוב כי אנחנו אחת הנבחרות החזקות באירופה עם כ-30 מדליות . אליפות אירופה היא הכנה נהדרת לאליפות העולם שתיערך בחודש הבא באבו דאבי מה-15/11 וכך גם למשחקי העולם שייערכו בבירמינגהאם ארה"ב ב-2021. אני גאה בספורטאים הצעירים שלנו. בנוסף ארצה להודות לאריק קפלן ולהתאחדות איילת על התמיכה והסיוע בספורט הלא אולימפי במהלך כל השנה"</p>
    </article>
  </body>
</html>