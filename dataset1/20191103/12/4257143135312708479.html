<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/03/odalett-egy-csodas-magyar-kirandulohely"/>
    <meta property="og:site_name" content="infostart"/>
    <meta property="article:published_time" content="2019-11-03T12:52:00+00:00"/>
    <meta property="og:title" content="Odalett egy magyar kirándulóhely"/>
    <meta property="og:description" content="Csak bűzölgő tetemek maradtak a horgásztóban, lehetőleg mindenki elkerüli az egykor szebb időket látott helyet."/>
  </head>
  <body>
    <article>
      <h1>Odalett egy magyar kirándulóhely</h1>
      <address><time datetime="2019-11-03T12:52:00+00:00">03 Nov 2019, 12:52</time> by <a rel="author">Infostart</a></address>
      <h3>Csak bűzölgő tetemek maradtak a horgásztóban, lehetőleg mindenki elkerüli az egykor szebb időket látott helyet.</h3>
      <p>November 1-jén került fel egy videó az Erdőspusztai Horgász és Turisztikai Portál YouTube-csatornájára, amin bemutatják, hogy milyen tragikus a helyzet a Fancsika I-es tározóban, valamint a Hármashegyi-tónál. Az egykoron gyönyörű kirándulóhely egy rothadó halak ezreitől bűzölgő pöcegödör lett, ahová ember nem szívesen teszi be a lábát - írta a <a href="https://www.blikk.hu/aktualis/belfold/ezrevel-pusztulnak-el-a-halak-a-kiszaradt-erdospusztai-horgasztavakban/f0r2252">Blikk</a>.</p>
      <p>Az I-es víztározó kistestvére a Fancsika II-es már idén nyáron, július közepén teljesen kiszáradt, október végére pedig az I-es víztározóból is kifogyott a víz. A Hármashegyi-tó sincs kiemelkedő helyzetben, a legmagasabb mért vízszint november elején mindössze 25 centiméter volt.</p>
      <p>A portál emlékeztet: az állapot évtizedek óta kritikus. A 2019-es évben már nincs hivatalos gazdája a tónak ami meg is látszik rajta. "Az 5 hektáros vízfelület 70%-án még bokáig érő víz sincs. A tó környékének jelentős részét ellepte a szemét. A pusztítás a rombolás nyomai láthatóak" - írták.</p>
      <p>A videó 2019 októberének végén, illetve novemberének elején készült.</p>
      <figure>
        <iframe src="https://www.youtube.com/embed/ihpNL0iccug" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: YouTube/Erdőspusztai Horgász és Turisztikai Portál</i>
      </p>
    </article>
  </body>
</html>