<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/03/iliiana-iotova-glasuvah-za-edna-moderna-stolica.428382"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T12:33:00+00:00"/>
    <meta property="og:title" content="Илияна Йотова: Гласувах за една модерна столица!"/>
    <meta property="og:description" content="Резултатите от първия тур ме мотивираха да дойда днес, заяви тя | Dnes.bg"/>
  </head>
  <body>
    <article>
      <h1>Илияна Йотова: Гласувах за една модерна столица!</h1>
      <h2>Резултатите от първия тур ме мотивираха да дойда днес, заяви тя</h2>
      <address><time datetime="2019-11-03T12:33:00+00:00">03 Nov 2019, 12:33</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Вицепрезидентът Илияна Йотова упражни правото си на глас и заяви, че гласува за една модерна столица.</p>
      <p>"Резултатите от първия тур ме мотивираха още повече да дойда днес и да гласувам. Смятам, че това трябва да бъде дълг на всеки истински гражданин. Срещу информацията за купени гласове, толкова много злоупотреби по страната, толкова много недействителни бюлетини. Наш дълг е да гласуваме, защото това е единственият начин, по който може да преодолеем всички тези злоупотреби.</p>
      <p>Гласувах за една модерна столица, гласувах за надеждата, един ден да живеем в град, който е красив, удобен за всички.</p>
      <p>Град за децата, които трябва да ходят на детски градини, но, за съжаление, все още не могат и се избират по жребии. Гласувах за град, който да дава перспективи за младите хора. Гласувах и за град, в който, когато човек излезе, независимо по кое време на денонощието, да му е приятно“, коментира Йотова, цитирана от "Фокус".</p>
    </article>
  </body>
</html>