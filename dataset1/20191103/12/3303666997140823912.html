<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/03/news/loranze_rimane_impigliata_e_muore_strangolata_mentre_cerca_di_scavalcare_il_cancello_di_casa_sua-240128484/"/>
    <meta property="og:site_name" content="Repubblica.it"/>
    <meta property="article:published_time" content="2019-11-03T12:36:00+00:00"/>
    <meta property="og:title" content="Loranzè, rimane impigliata e muore strangolata mentre cerca di scavalcare il cancello di casa sua"/>
    <meta property="og:description" content="Stava rientrando dalla discoteca, diciottenne trovata questa mattina dalla sorella"/>
  </head>
  <body>
    <article>
      <h1>Loranzè, rimane impigliata e muore strangolata mentre cerca di scavalcare il cancello di casa sua</h1>
      <h2>Stava rientrando dalla discoteca, diciottenne trovata questa mattina dalla sorella</h2>
      <address><time datetime="2019-11-03T12:36:00+00:00">03 Nov 2019, 12:36</time> by <a rel="author">CARLOTTA ROCCI</a></address>
      <p>E' morta mentre cercava di scavalcare il cancello di casa sua in via Canton Prelle a Loranzé, poco distante da Ivrea. Erika Russo Testagrossa stava rientrando a casa dopo essere stata in discoteca e si era dimenticata le chiavi. La giovane aveva 18 anni ed è stata trovata questa mattina ai piedi del cancello.<br/><br/>Probabilmente è rimasta impigliata con il collo del maglioncino, non è riuscita a staccarsi ed è morta soffocata. L'ha trovata la sorella uscendo stamattina. Ogni tentativo di soccorrerla da parte del 118 è stato inutile.<br/><br/>Gli accertamenti del medico legale sono ancora in corso. Sull'accaduto sono in corso le indagini dei carabinieri. </p>
    </article>
  </body>
</html>