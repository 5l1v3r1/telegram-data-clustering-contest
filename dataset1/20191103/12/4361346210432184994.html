<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/drukkoljunk-kiraly-viktornak-a-vasarnap-esti-mtv-ema-dijatadon/185791"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-03T12:40:00+00:00"/>
    <meta property="og:title" content="Drukkoljunk Király Viktornak a vasárnap esti MTV EMA-díjátadón"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Drukkoljunk Király Viktornak a vasárnap esti MTV EMA-díjátadón</mark>
      </h1>
      <address><time datetime="2019-11-03T12:40:00+00:00">03 Nov 2019, 12:40</time> by <a rel="author">Bors</a></address>
      <p>
        <b><b>Ma este Király Viktor lépdel végig Sevillában a vörös szőnyegen a 2019-es MTV Europe Music Awards díjkiosztóján. A nagyszabású gálát a hagyományokhoz híven élőben lehet követni a magyar MTV műsorán is.</b> </b>
        <b>
          <b>Ma este Király Viktor lépdel végig Sevillában a vörös szőnyegen a 2019-es MTV Europe Music Awards díjkiosztóján. A nagyszabású gálát a hagyományokhoz híven élőben lehet követni a magyar MTV műsorán is.</b>
        </b>
      </p>
      <p>Az MTV EMA egyike a világ egyik legismertebb és elismertebb zenei díjátadóinak, ami már 1994 óta tartja izgalomban a zenerajongókat világszerte. A vörös szőnyegéről ismertté vált rendezvényt több mint 180 ország rajongói követik. A nemzetközi versenyben tizenhat kategóriában, illetve a regionális megmérettetésben november 2-án éjfélig lehetett szavazni a jelöltekre az mtvema.com oldalon.</p>
      <figure>
        <embed-post data-src="https://www.instagram.com/p/B313bdAHCUG" data-service="Instagram"/>
      </figure>
      <p>A vasárnap esti, immár 23. díjátadó gála fellépői között lesz többek között Halsey, Rosalía, Becky G, Akon, Ava Max, valamint a „legjobb új” és a „legjobb feltörekvő” kategória jelöltje, Mabel is. Becky G nem csak jelöltként és előadóként lép színpadra, ő lesz a 2019-es EMA házigazdája is.</p>
      <p>Kis hazánkat Király Viktor képviseli majd a jeles eseményen: október végén <b>a rajongók öt jelölt közül őt választották az MTV EMA hazai győztesének.</b></p>
      <figure>
        <iframe src="https://www.youtube.com/embed/rytyFd4vg30" width="650" height="360" data-service="Youtube" scrolling="no"/>
      </figure>
      <p>A 35 éves énekes mellett a Hősökre, Jumodaddyre, Kállay-Saunders Andrásra és a Mörkre is szavazhattak. A győztes Király Viktor az elmúlt két magyar jelöltje, Rúzsa Magdi és a Follow the Flow után utazhat a spanyol városba. Reméljük mindenki leadta a szavazatát szombatig, vasárnap pedig drukkoljunk együtt neki!</p>
      <p>(<a href="https://ripost.hu/sztar/sztardzsusz/drukkoljunk-egyutt-ma-este-kiraly-viktornak-2143705/">Ripost</a>)</p>
    </article>
  </body>
</html>