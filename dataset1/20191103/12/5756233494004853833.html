<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619619/%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%A7%D8%AE%D8%AA%D9%84%D8%A7%D9%81-%D8%A8%DB%8C%D9%86-%D8%A7%DB%8C%D8%B1%D8%A7%D9%86-%D9%88-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%DB%B2%DB%B8-%D9%85%D8%B1%D8%AF%D8%A7%D8%AF-%D9%88-%D9%82%D8%A8%D9%84-%D8%A2%D9%86-%D8%A8%D9%88%D8%AF-%D9%86%D9%87-%D8%B2%D9%85%D8%A7%D9%86-%D8%AA%D8%B3%D8%AE%DB%8C%D8%B1-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-03T12:11:00+00:00"/>
    <meta property="og:title" content="رهبر انقلاب: اختلاف بین ایران و آمریکا از ۲۸ مرداد و قبل آن بود نه زمان تسخیر لانه جاسوسی"/>
    <meta property="og:description" content="در آستانه‌ ۱۳ آبان، روز ملی مبارزه با استکبار جهانی و روز دانش‌آموز، جمعی از دانش‌آموزان و دانشجویان، صبح امروز با حضور در حسینیه‌ امام خمینی با رهبر انقلاب اسلامی دیدار کردند."/>
  </head>
  <body>
    <article>
      <h1>رهبر انقلاب: اختلاف بین ایران و آمریکا از ۲۸ مرداد و قبل آن بود نه زمان تسخیر لانه جاسوسی</h1>
      <h2>آمریکا از سال ۴۳ ضعیف‌تر، وحشی‌تر و وقیح‌تر شده</h2>
      <address>
        <time datetime="2019-11-03T12:11:00+00:00">03 Nov 2019, 12:11</time>
      </address>
      <p>
        <i>در آستانه‌ ۱۳ آبان، روز ملی مبارزه با استکبار جهانی و روز دانش‌آموز، جمعی از دانش‌آموزان و دانشجویان، صبح امروز با حضور در حسینیه‌ امام خمینی با رهبر انقلاب اسلامی دیدار کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در آستانه‌ی ۱۳ آبان، روز ملی مبارزه با استکبار جهانی و روز دانش‌آموز، هزاران نفر از دانش‌آموزان و دانشجویان، صبح امروز با حضور در حسینیه‌ امام خمینی با حضرت آیت‌الله خامنه‌ای رهبر انقلاب اسلامی دیدار کردند.</p>
      <p>به گزارش <b>آفتاب‌نیوز</b>؛ حضرت آیت الله خامنه‌ای در دیدار جمعی از دانش‌آموزان و دانشجویان گفتند: آمریکا از آبان ۴۳ که رژیم دست‌نشانده‌اش در ایران، امام عزیز ما را تبعید کرد تا آبان سال ۹۸ هیچ تغییری نکرده؛ آمریکا همان آمریکا است؛ همان گرگ‌صفتی و دیکتاتوریِ جهانی و بین‌المللی، همان شرارت و حدنشناسی، امروز هم [در] آمریکا هست.</p>
      <figure>
        <img src="https://aftabnews.ir/files/fa/news/1398/8/12/354680_936.jpg"/>
      </figure>
      <p>ایشان افزودند: بله، امروز آمریکا از سال ۴۳ ضعیف‌تر شده لکن درعین‌حال وحشی‌تر و وقیح‌تر شده است. آمریکا همیشه با ملت ایران دشمنی کرده؛ حتی در رژیم طاغوت قبل از انقلاب هم که یک دولت ملی را در سال ۱۳۳۲ ساقط کرد. البته آن دولت هم تقصیر داشت که به آمریکا اعتماد کرده بود.</p>
      <p>رهبر انقلاب گفتند: بعد از انقلاب هم که تا امروز همه‌اش تحریم و تهدید و بدگویی و مشکل‌تراشی و نفوذ بوده. بعضی‌ها تاریخ را تحریف می‌کنند که "شروع اختلافات از تسخیر لانه جاسوسی بوده"؛ این تحریف تاریخ است. اختلاف بین ملت ایران با دولت آمریکا از ۲۸مرداد و قبل آن بود که آنها ملت ایران را دچار یک رژیم فاسد وابسته کردند.</p>
      <p>در حال تکمیل...</p>
    </article>
  </body>
</html>