<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/sari-obqsni-zashto-de-liht-vse-oshte-izpitva-zatrudneniq-v-yuventus-1391263.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-03T12:20:00+00:00"/>
    <meta property="og:title" content="Сари обясни защо Де Лихт все още изпитва затруднения в Ювентус"/>
    <meta property="og:description" content="Наставникът на Ювентус Маурицио Сари бе доволен от успеха в Дерби дела Моле срещу Торино с 1:0 Единственото попадение в мача бе дело на Матайс де Лихт през второто полувреме"/>
  </head>
  <body>
    <article>
      <h1>Сари обясни защо Де Лихт все още изпитва затруднения в Ювентус</h1>
      <address><time datetime="2019-11-03T12:20:00+00:00">03 Nov 2019, 12:20</time> by <a rel="author">Sportlive.bg</a></address>
      <p>Наставникът на <a href="https://www.sportlive.bg/tags/1622"><b>Ювентус</b></a> Маурицио Сари бе доволен от успеха в "Дерби дела Моле" срещу Торино с 1:0. Единственото попадение в мача бе дело на Матайс де Лихт през второто полувреме.</p>
      <p>Защитникът бе основно действащо лице и в друга ситуация, когато топката го удари в ръката в наказателното поле. Съдията обаче не отсъди нарушение и „бианконерите" спечелиха срещата. "Това беше труден мач, но съм щастлив от видяното. Можехме да загазим срещу Торино, но отборът още веднъж реагира добре. В тази част от сезона не си правим сметки, а гледаме просто да натрупаме точки. Не сме си правили илюзии, че ще спечелим красиво. Де Лихт идва от лига, която не е толкова тактически развита и е нормално още да изпитва затруднения", заяви старши треньорът.</p>
      <p>„Щастлив съм от победата и заради гола, който вкарах. Това е специален момент. Трудно е да се преместиш в нов отбор и нова обстановка, но съотборниците ми помагат много и всичко върви чудесно. Уча се с всеки изигран двубой", заяви националът на Холандия Де Лихт.</p>
      <p>
        <i>А към коя световна звезда се е насочил Ювентус - <b><a href="https://www.sportlive.bg/worldfootball/italy/Yuventus-privlicha-svetovna-zvezda-prez-lqto-2020-1388371.html">вижте в този материал на SportLive.bg</a></b></i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/De-Liht-izkupi-vsichkite-si-grehove-s-pobeden-gol-v-derbito-na-Torino-1391180.html"/>
        <a href="https://www.sportlive.bg/worldfootball/italy/Yuventus-predlaga-nov-dogovor-na-izklyuchitelno-vazhen-igrach-1390822.html"/>
        <a href="https://www.sportlive.bg/worldfootball/italy/VIDEO-Chista-duzpa-ili-nagla-simulaciq-na-Ronaldo-donese-uspeha-na-Yuve-1390319.html"/>
        <a href="https://www.sportlive.bg/worldfootball/italy/Gol-na-Kristiano-v-96'-vyzrodi-Yuve-sreshtu-deset-ot-Dzhenoa-v-Seriq-A-1390221.html"/>
      </related>
    </article>
  </body>
</html>