<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76165-Kultovy-kozeny-outfit-Olivie-NewtonJohn-z-Pomady-vydrazili-za-viac-ako-360tisic-eur-celkovo-predala-veci-za-2-miliony"/>
    <meta property="og:site_name" content="REFRESHER"/>
    <meta property="article:published_time" content="2019-11-03T14:59:00+00:00"/>
    <meta property="og:title" content="Kultový kožený outfit Olivie Newton-John z Pomády vydražili za viac ako 360-tisíc eur, celkovo predala veci za 2 milióny"/>
    <meta property="og:description" content="Časť peňazí poputuje na liečbu onkologických pacientov."/>
  </head>
  <body>
    <article>
      <h1>Kultový kožený outfit Olivie Newton-John z Pomády vydražili za viac ako 360-tisíc eur, celkovo predala veci za 2 milióny</h1>
      <address><time datetime="2019-11-03T14:59:00+00:00">03 Nov 2019, 14:59</time> by <a rel="author">Timea Krauszová</a></address>
      <p>
        <b>Časť peňazí poputuje na liečbu onkologických pacientov.</b>
      </p>
      <p>Čiernu koženú bundu a k tomu úzke čierne nohavice, ktoré mala na sebe Olivia Newton-John vo filme Pomáda, vydražili za astronomických 363-tisíc eur. Okrem outfitu boli v dražbe aj ďalšie veci, napríklad pôvodný scenár alebo ružové šaty, ktoré mala oblečené na premiére. Časť vyzbieraných peňazí poputuje do austrálskej onkologickej kliniky Newton-John.</p>
      <h3>Predajom vecí si vraj zjednodušila život</h3>
      <p>Tak sa o dražbe vyjadrila slávna herečka pre <a href="https://www.bbc.com/news/world-us-canada-50279797"><b>BBC</b></a>. Kupujúcich vyzvala, aby jej zaslali fotografie a niekoľko riadkov vo forme osobného odkazu. Identita kupcov nie je známa.</p>
      <related>
        <a href="https://refresher.sk/71003-Slavny-muzikal-Pomada-dostane-prequel-ktory-sa-zameria-na-letnu-lasku-hlavnych-hrdinov"/>
      </related>
      <p>Preslávený outfit nie je bez chyby, už v čase nakrúcania pomádového hitu <b>You're The One That I Want </b>ich museli na Olivii zašívať, mali <b>pokazený</b> <b>zips</b>. Herečku to značne obmedzilo v pití a jedení počas dňa.</p>
      <p>Film <b>Pomáda</b> uzrel svetlo sveta v roku 1978 a dodnes patrí medzi najznámejšie a najkultovejšie filmové muzikály všetkých čias. Olivia Newton-John stvárnila stredoškoláčku Sandy, zahrala si po boku<b> Johna Travoltu</b>, ktorý sa zhostil úlohy zlého chlapca Dannyho.</p>
      <figure>
        <iframe src="https://www.youtube.com/embed/itRFjzQICJU" width="700" height="380" data-service="Youtube" scrolling="no"/>
      </figure>
      <p>71-ročná Austrálčanka sa momentálne lieči z rakoviny prsníka. Je v štvrtom štádiu a o svojej náročnej liečbe už v minulosti <a href="https://www.bbc.com/news/entertainment-arts-45479702"><b>prehovorila</b> </a>otvorene aj v médiách. Okrem klasickej medicíny využíva aj rôzne prírodné liečivá, vrátane marihuany.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/75020-Serial-American-Crime-Story-nam-priblizi-pozadie-tych-najznamejsich-kriminalnych-pripadov"/>
        <a href="https://refresher.sk/74891-John-Travolta-patra-po-vrahovi-svojej-manzelky-na-ceste-pomsty-vsak-narazi-na-vacsie-problemy"/>
        <a href="https://refresher.sk/75611-James-Bond-bude-o-par-rokov-spievat-v-dalsom-muzikali-podla-filmu"/>
        <a href="https://refresher.sk/75754-Tyrion-z-Game-of-Thrones-spolocne-s-kapelou-Coldplay-predstavuju-muzikalovu-verziu-znameho-serialu"/>
        <a href="https://refresher.sk/39299-Ryan-Gosling-a-Emma-Stone-ziaria-v-muzikalovej-pecke-od-rezisera-oscaroveho-Whiplashu-Recenzia"/>
        <a href="https://refresher.sk/34754-Ryan-Gosling-a-Emma-Stone-ziaria-v-debutovom-traileri-pre-muzikal-La-La-Land-od-rezisera-Whiplash"/>
        <a href="https://refresher.sk/72961-John-Travolta-ako-nelutostny-mafian-Teflon-Don-v-traileri-drsnej-gangsterky-prebera-moc-nad-podsvetim-New-Yorku"/>
        <a href="https://refresher.sk/37156-John-Travolta-bude-coby-elektrikar-zachranovat-ludi-v-katastofickom-thrilleri"/>
      </related>
    </article>
  </body>
</html>