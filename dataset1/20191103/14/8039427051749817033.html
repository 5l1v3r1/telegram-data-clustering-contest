<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=945399"/>
    <meta property="og:site_name" content="Andhrajyothy"/>
    <meta property="article:published_time" content="2019-11-03T14:08:16+00:00"/>
    <meta property="og:title" content="పుస్తకాలు దొంగిలిస్తూ పట్టుబడిన మాజీ సైనికాధికారి"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>పుస్తకాలు దొంగిలిస్తూ పట్టుబడిన మాజీ సైనికాధికారి</h1>
      <address>
        <time datetime="2019-11-03T14:08:16+00:00">03 Nov 2019, 14:08</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>న్యూఢిల్లీ:</b> దొంగతనం ఆరోపణలపై ముఖేష్ అరోరా అనే భారత ఆర్మీ మాజీ అధికారిని ఢిల్లీ పోలీసులు అరెస్టు చేశారు. ఆయనపై గూఢచర్యం అనుమానాలు కూడా ఉన్నట్టు అధికారులు తెలిపారు. ఢిల్లీ కంటోన్మెంట్ ఏరియాలోని మానెక్‌షా సెంటర్ నుంచి బుక్స్ దొంగిలిస్తూ 64 ఏళ్ల ముఖేష్ అరోరా అడ్డంగా దొరికిపోయినట్టు పోలీసులు తెలిపారు. తాను కల్నల్‌నని చెప్పి లైబ్రరీలోకి అరోరా అడుగుపెట్టాడని, ఎనిమిది పుస్తకాలు దొంగిలించి అక్కడ్నించి వెళ్లిపోతుండగా ఆర్మీ అధికారులు పట్టుకుని తమకు అప్పగించారని వారు తెలిపారు.</p>
      <p> </p>
      <p>కాగా, అరోరా విదేశీ సంస్థలకు గూడఛర్యం చేస్తున్నారనే అనుమానాలపై ఐబీ, ఢిల్లీ పోలీస్ స్పెషల్ సెల్ అధికారులు విచారణ జరుపుతున్నారు. అయితే ఇంతవరకూ దీనిపై ఏజెన్సీలు ఎలాంటి నిర్ధారణకు రాలేదని ఢిల్లీ కంటోన్మెంట్ స్టేషన్ హౌస్ అధికారి ఇన్‌స్పెక్టర్ సమీర్ శ్రీవాస్తవ తెలిపారు. అమెరికా, కెనడాలో ద్వంద్వ పౌరసత్వం ఉన్న ముఖేష్ అరోరా ఢిల్లీలోని వసంత్ కుంజ్ ఏరియాలో నివాసముంటున్నట్టు వెల్లడించాడని, ప్రవర్తనాలోపం కారణంగానే తనను ఆర్మీ నుంచి పంపేశారని కూడా ఆయన చెప్పాడని శ్రీవాస్తవ తెలిపారు. అరోరా ఇచ్చిన సమాచారంపై నిజానిజాలు నిర్దారణ చేసే పనిలో పోలీసులు ఉన్నట్టు చెప్పారు.</p>
    </article>
  </body>
</html>