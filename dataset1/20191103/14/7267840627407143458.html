<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357007962-vitalij-portnikov-vojna-i-sbityj-boing"/>
    <meta property="og:site_name" content="Главное™"/>
    <meta property="article:published_time" content="2019-11-03T14:39:00+00:00"/>
    <meta property="og:title" content="Виталий Портников: Война и сбитый &quot;Боинг&quot;"/>
    <meta property="og:description" content="Один із важливих свідків у справі про знищення російськими військовими малайзійського «Боїнга» Володимир Цемах дав перше інтерв’ю після обміну на українських політв’язнів. Причому взяв у нього це інтерв’ю колишній журналіст К..."/>
  </head>
  <body>
    <article>
      <h1>Виталий Портников: Война и сбитый "Боинг"</h1>
      <address>
        <time datetime="2019-11-03T14:39:00+00:00">03 Nov 2019, 14:39</time>
      </address>
      <p>Один із важливих свідків у справі про знищення російськими військовими малайзійського «Боїнга» Володимир Цемах дав перше інтерв’ю після обміну на українських політв’язнів. Причому взяв у нього це інтерв’ю колишній журналіст Кирило Вишинський, який зараз працює на керівній посаді в пропагандистському холдингу «Росія сьогодні».</p>
      <p>Нагадаю, що саме Цемах і Вишинський були головними фігурами обміну для російської сторони. Кремль фактично заблокував обмін до включення в списки Володимира Цемаха. А Кирило Вишинський зіграв роль «фронтмена» російської спецоперації, бо після обміну російські медіа говорили майже виключно про нього одного.</p>
      <p>І ось тепер цим двом учасникам одного обміну випала нагода поговорити один з одним і показати, що таке російська пропаганда, яка прикидається журналістикою.</p>
      <p>У цьому інтерв’ю немає, звичайно ж, головною теми – збитого літака і «Бука». Цемах просто говорить, що нічого не знав про збитий «Боїнг» – «що населенню відомо, то і мені». Хоча при цьому Цемах підтверджує, що в момент знищення росіянами літака він очолював проросійську ППО в місті Сніжному, поруч із яким і сталася трагедія. І очевидно міг би знати більше, ніж населення. Але Вишинського задовольняє ця відповідь Цемаха, більше він до теми «Боїнга» не повертається.</p>
      <related>
        <h4>Читайте также:</h4>
        <a href="https://glavnoe.ua/news/n357008107-vitalij-portnikov-pochemu-nenavist-trampa-k-ukraine-racionalna"/>
      </related>
      <p>Не повертається навіть тоді, коли дізнається, що представники правоохоронних органів Австралії та Нідерландів, які брали участь в допитах Цемаха, пропонували йому програму захисту свідка і притулок в Нідерландах.</p>
      <p>У будь-якого журналіста мало б виникнути запитання – для чого такі щедрі пропозиції були адресовані людині, яка знала те ж саме, що і «все населення».</p>
      <p>У журналіста – так. У пропагандиста – ні.</p>
      <p>Однак навіть інтерв’ю Вишинського, яке повинно було переконати читача в непричетності Володимира Цемаха і познайомити росіян із «людьми Донбасу», які бояться, що їхніх онуків «змусять думати українською мовою», не залишає сумнівів щодо, якщо не в безпосередній причетності Володимира Цемаха до злочину, так принаймні про його хорошу поінформованість про те, що сталося в небі над Сніжним.</p>
      <p>
        <a href="https://www.radiosvoboda.org/a/30249235.html">Оригинал</a>
      </p>
      <related>
        <h4>Читайте также:</h4>
        <a href="https://glavnoe.ua/news/n357008052-vitalij-portnikov-putin-zhdet-srochnoj-neobhodimosti"/>
      </related>
    </article>
  </body>
</html>