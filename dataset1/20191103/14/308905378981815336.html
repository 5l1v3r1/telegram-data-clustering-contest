<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/alexa-heeft-mogelijk-oplossing-zaak-mysterieuze-moord-33006"/>
    <meta property="og:site_name" content="Apparata"/>
    <meta property="article:published_time" content="2019-11-03T14:23:00+00:00"/>
    <meta property="og:title" content="Alexa heeft mogelijk oplossing zaak mysterieuze moord"/>
    <meta property="og:description" content="Een vermeende moordzaak kan mogelijk worden opgelost door Alexa."/>
  </head>
  <body>
    <article>
      <h1>Alexa heeft mogelijk oplossing zaak mysterieuze moord</h1>
      <h2>Een vermeende moordzaak kan mogelijk worden opgelost door Alexa.</h2>
      <address><time datetime="2019-11-03T14:23:00+00:00">03 Nov 2019, 14:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Dat slimme speakers continue meeluisteren <a href="https://www.apparata.nl/nieuws/ook-apple-medewerkers-luisteren-mee-terwijl-jij-sekst-31907">terwijl we seksen</a>, bij de dokter zitten of ruzie hebben met onze partner is misschien behoorlijk naar en vervelend, maar het <a href="https://www.apparata.nl/nieuws/amazon-alexa-kopen-zet-deze-functie-dan-niet-aan-27009">afluisterende apparaatje</a> kan mogelijk ook positieve uitwerkingen hebben. De politie in Florida is nu aan het kijken of Amazon’s slimme assistent Alexa antwoorden heeft op de mysterieuze dood van een vrouw, die waarschijnlijk door haar man om het leven is gebracht.</p>
      <p>Sylvia Crespo van 32 werd recentelijk in haar huis in Hallandale Beach (Florida) gedood door een speer in haar borst. Haar man, die tijdens het voorval bij haar was, beweert dat het om een raar ongeluk ging, maar de politie onderzoekt uiteraard of hij zijn vrouw met het middeleeuwse wapen om het leven heeft gebracht. Slimme assistent Alexa zou mogelijk ‘wakker gemaakt’ zijn tijdens het incident.</p>
      <p>De <a href="https://www.tribpub.com/gdpr/sun-sentinel.com/">Sun Sentinel</a> (via: <a href="https://www.theguardian.com/us-news/2019/nov/01/alexa-florida-death-witness-amazon-echo">TheGuardian</a>) bericht dat het koppel en een gezamenlijke vriend een nachtje uit waren geweest maar bij thuiskomst ontstond er een ruzie tussen de partners. De vriend van het koppel heeft niet gehoord wat er precies gebeurde in de slaapkamer, maar kon wel opvangen dat het om een ruzie zou zijn gegaan.</p>
      <p>Nu meldt de politie van Florida het volgende: “We denken dat bewijsmateriaal van de misdaad, audio-opnamen van de aanval op het slachtoffer Sylvia Crespo die in de hoofdslaapkamer plaatsvond, zijn gevonden op servers onderhouden door Amazon.” Hoe de politie de opnamen in handen heeft gekregen (ze spreken zelf van het “ontvangen” van bewijsmateriaal) is niet bekend.</p>
      <p>De man van het slachtoffer wordt belast met tweedegraads moord. Dan resteert alleen de vraag aan Alexa nog: “Alexa, heeft hij het gedaan?” En wellicht dat de (<a href="https://www.apparata.nl/nieuws/test-bewijst-google-assistant-is-het-best-siri-het-slechtst-26694">niet zo heel</a>) slimme assistent dan in de stem <a href="https://www.apparata.nl/nieuws/alexa-praat-straks-als-deze-bad-ass-tegen-je-32573">van deze bad ass</a> reageert: “Of course he did, motherf***er.”</p>
    </article>
  </body>
</html>