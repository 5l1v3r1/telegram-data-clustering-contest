<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/03/china-first-sub-meter-high-resolution-optical-transmission-stereo-mapping-satellite-gaofen"/>
    <meta property="og:site_name" content="euronews"/>
    <meta property="article:published_time" content="2019-11-03T14:24:05+00:00"/>
    <meta property="og:title" content="چین، پرتاب نخستین ماهواره نقشه‌برداری با دقت فرومتر به فضا"/>
    <meta property="og:description" content="این نوع ماهواره در حوزه رقابت‌های فضایی غیر‌نظامی از اهمیت بالایی برخوردار است."/>
  </head>
  <body>
    <article>
      <h1>چین، پرتاب نخستین ماهواره نقشه‌برداری با دقت فرومتر به فضا</h1>
      <address><time datetime="2019-11-03T14:24:05+00:00">03 Nov 2019, 14:24</time> by <a rel="author">یورونیوز فارسی </a></address>
      <figure>
        <img src="https://static.euronews.com/articles/stories/04/27/65/82/773x435_cmsv2_e71926e2-5fdf-5c7f-8085-20c87d13497f-4276582.jpg"/>
      </figure>
      <p>نخستین ماهوارهٔ نقشه برداری با وضوح فرومتر و انتقال نوری استریو چین با نام «گائوفِن ۷» روز یکشنبه ۱۲ آبان از مرکز پرتاب ماهواره «تایو آن» واقع در استان شانشی در شمال چین با موفقیت به فضا پرتاب شد.</p>
      <p>این ماهواره با وضوح فرومتر و دقت بالا در مکان‌یابی، می تواند نقشه‌های استریوسکوپی با خطای کمتر از یک متر برای توپوگرافی چین و حتی کل جهان ترسیم کند. در مقایسه با ماهواره‌های سنجش از راه دور نوری عادی، که تنها تصاویر یک بعدی ارائه می‌دهند، گائوفن ۷ می‌تواند تصاویر سه‌بعدی ترسیم کند. این بدان معنی است که ساختمان‌ها دیگر به شکل مستطیل یک بعدی روی نقشه نمی‌آیند، بلکه به شکل مدل‌های سه‌بعدی در نقشه دیده خواهند شد.</p>
      <p>
        <b>بیشتر بخوانید:</b>
        <a href="https://farsi.euronews.com/2018/12/14/satellites-are-an-important-tool-for-scientists-to-study-climate-change">ماهواره‌ها ابزار مهم دانشمندان برای مطالعه تغییرات اقلیمی</a>
      </p>
      <p>این ماهواره می‌تواند اطلاعات ارزشمندی در حوزه‌های آمایش سرزمین، حفاظت از محیط‌ زیست، تقسیم‌بندی‌های اداری و مالیاتی، کشاورزی و غیره جمع‌آوری و ارائه کند. بعلاوه، ماهواره‌ای با این کاربردها در حوزه رقابت‌های فضایی غیر نظامی بین کشورهای مختلف بسیار ارزشمند است. چرا که در حال حاضر بیشتر کشورها برای این گونه نقشه‌برداری ناچارند به خدمات چند کشور محدود تکیه کنند و با پرتاب این ماهواره، چین موفق شد در این زمینه مستقل شود. این ماهواره به همراه سه ماهواره دیگر، که آزمایشی هستند، به فضا پرتاب شد.</p>
    </article>
  </body>
</html>