<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/03/myj-e-prebit-v-belgrad-pomislili-go-za-gei.428391"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T14:17:00+00:00"/>
    <meta property="og:title" content="Мъж е пребит в Белград – помислили го за гей"/>
    <meta property="og:description" content="Отървала го жена му, показала си халката | Dnes.bg"/>
  </head>
  <body>
    <article>
      <h1>Мъж е пребит в Белград – помислили го за гей</h1>
      <h2>Отървала го жена му, показала си халката</h2>
      <address><time datetime="2019-11-03T14:17:00+00:00">03 Nov 2019, 14:17</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Сръбската полиция задържа за 48 часа двама мъже на по 26 години по подозрение, че са пребили и са нанесли тежки телесни повреди на мъж, когото сметнали за хомосексуалист, съобщават сръбските вестници.</p>
      <p>Инцидентът станал в пицария в центъра на Белград в нощта срещу събота. Мъжът, на 30 години, чакал реда си в пицария, а съпругата му го чакала отвън. Той носел лилава чанта за кучета, поради което нападателите сметнали, че е гей.</p>
      <p>Те се нахвърлили срещу него с думите, че е гей и с обидни думи, удряли го по главата с юмруци. Хората в пицарията се опитали да ги спрат, но чак когато съпругата му влязла вътре, показала брачната си халка и започнала да вика, че мъжът й не е хомосексуалист и че тя му е съпруга, те престанали да го удрят и избягали.</p>
      <p>Извикана била Бърза помощ и в Спешния център е установено, че са му нанесени тежки телесни повреди. Има сериозна аркада на лицето и три счупени три зъба, уточнява вестник "Вечерне новости", цитиран от БТА.</p>
      <p>Мъжете ще бъдат предадени на прокурор.</p>
      <p> </p>
    </article>
  </body>
</html>