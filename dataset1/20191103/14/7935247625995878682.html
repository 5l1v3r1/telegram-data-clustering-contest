<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kazan-zirveye-ortak-ol-214013h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:27:17+00:00"/>
    <meta property="og:title" content="Kazan zirveye ortak ol"/>
    <meta property="og:description" content="Evinde maç kaybetmeyen Bursaspor, bugün evinde kendisi gibi üst sıraları zorlayan Balıkesirspor'u ağırlayacak."/>
  </head>
  <body>
    <article>
      <h1>Kazan zirveye ortak ol</h1>
      <h2>Evinde maç kaybetmeyen Bursaspor, bugün evinde kendisi gibi üst sıraları zorlayan Balıkesirspor'u ağırlayacak.</h2>
      <address>
        <time datetime="2019-11-03T14:27:17+00:00">03 Nov 2019, 14:27</time>
      </address>
      <p>Taraftarı önünde rakiplerinin korkulu rüyası olan yeşil beyazlılar Komşu'yu yenip zirveye ortak olmak istiyor. Büyükşehir Belediye Stadı'nda saat 19.00'da başlayacak karşılaşmayı Erkan Özdamar yönetecek.</p>
      <p>TFF 1. Lig'deki son 2 maçından galibiyet çıkararak zirve iddiasını iyice yükselten Bursaspor, bugün evinde kendisi gibi üst sıraları hedefleyen Balıkesirspor'u ağırlayacak. Bu sezon evinde puan kaybetmeyen yeşil beyazlıların en büyük kozu yine taraftarı olacak. Büyükşehir Belediye Stadı'ndaki karşılaşma saat 19.00'da başlayacak. Mücadeleyi Ankara bölgesi hakemi Erkan Özdamar yönetecek. Özdamar'ın yardımcılıklarını ise Cemal Bingül ve Hasan Hüseyin Tetik yapacak.</p>
      <p>
        <b>2 EKSİK VAR</b>
      </p>
      <p>Ligde şu ana kadar oynadığı 9 maçta 6 galibiyet, 3 yenilgi alan ve beraberliği bulunmayan Bursaspor, 3 puan silme cezasına rağmen bir maç eksiğiyle 8. sırada bulunuyor. Oynadığı 9 maçta 5 galibiyeti bulunan Balıkesirspor ise 16 puanla 4. sırada yer alıyor. Bugünkü karşılaşmada 3 puana ulaşacak ekip 2. sıraya yükselecek. Bursaspor'da sarı kart cezalısı Selçuk Şahin ve sakatlığı devam eden Burak Altıparmak bu maçta forma giyemeyecek.</p>
      <p><b>STAT</b>: Büyükşehir Belediye<br/><b>HAKEMLER</b>: Erkan Özdamar, Cemal Bingül, Hasan Hüseyin Tetik<br/><b>4. HAKEM</b>: Alper Akarsu<br/><b>YAYIN</b>: 19.00/beINMAX1<br/><b>EKSİKLER</b>: Selçuk Şahin, Burak Altıparmak<br/><b>EKSİKLER</b>: </p>
      <p><b>BURSASPOR</b><br/>34 Çağlar Şahin Akbaba<br/>12 Abdullahi Shehu<br/>88 Anıl Karaer<br/>66 Mamadou Diarra<br/>14 Iasmin Latovlevici<br/>15 Aykut Akgün<br/>17 Recep Aydın<br/>7 Burak Kapacak<br/>10 Özer Hurmacı <br/>5 Emirhan Aydoğun<br/>9 Kubilay Kanatsızkuş</p>
      <p><b>BALIKESİRSPOR</b><br/>1 Andrija Vukovic<br/>12 Okan Alkan<br/>44 Tomislav Glumac<br/>5 Oğuzhan Çapar<br/>6 Doğa İşeri<br/>59 Antonio Mrsic<br/>8 Furkan Çil<br/>10 Foxi Kethevoama<br/>18 Mahatma Osumanu Otoo<br/>63 İbrahim Halil Çolak<br/>20 Rahmi Anıl Başaran</p>
    </article>
  </body>
</html>