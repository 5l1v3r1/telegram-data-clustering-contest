<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/03/a-nemet-sajto-szerint-eldolt-a-bayern-edzojenek-sorsa"/>
    <meta property="og:site_name" content="infostart"/>
    <meta property="article:published_time" content="2019-11-03T14:44:57+00:00"/>
    <meta property="og:title" content="A német sajtó szerint eldőlt a Bayern edzőjének sorsa"/>
    <meta property="og:description" content="Niko Kovac pozíciója az Eintracht Frankfurttól elszenvedett 5–1-es vereséget követően ingott meg."/>
  </head>
  <body>
    <article>
      <h1>A német sajtó szerint eldőlt a Bayern edzőjének sorsa</h1>
      <address><time datetime="2019-11-03T14:44:57+00:00">03 Nov 2019, 14:44</time> by <a rel="author">Infostart</a></address>
      <h3>Niko Kovac pozíciója az Eintracht Frankfurttól elszenvedett 5–1-es vereséget követően ingott meg.</h3>
      <p>A Bayern München szombati <a href="https://infostart.hu/sport/2019/11/02/orult-eredmenyek-a-bundesligaban">meglepetés-veresége</a> után az edző csalódottan nyilatkozott: "a találkozó egyáltalán nem úgy alakult, ahogy terveztük. Még emberhátrányban sem lehet 5–1-re kikapni, ez kiábrándító" - mondta, hozzátéve, hogy az Eintracht megérdemelten győzött. A jövőbeli sorsáról újságíróknak úgy nyilatkoztott: "Akik erről döntenek, azokat kell megkérdezni. Nem vagyok naiv. Az előző szezonban hasonló szituációban voltunk. Akkor sem adtam fel, most sem fogom."</p>
      <p>A <a href="http://www.nemzetisport.hu/nemet_labdarugas/bayern-dontott-a-vezetoseg-kovac-sorsarol-sajtohir-2730459">Nemzeti Sport</a> most német lapok értesülései alapján azt írta, hogy a vasárnap délelőtti nyílt edzést lemondta a klub, a tízórási gyakorlás zárt kapuk mögött kezdődött, amire viszont Kovac időben megérkezett, majd 70 perces, szokásos hosszúságú edzést tartott. Délután pedig már arról írtak, hogy egyelőre Kovac marad az edző, akit a jövő szombati Borussia Dortmund elleni rangadó előtt nem menesztenek.</p>
      <p>
        <i>Nyitókép: MTI/EPA/Peter Powell</i>
      </p>
    </article>
  </body>
</html>