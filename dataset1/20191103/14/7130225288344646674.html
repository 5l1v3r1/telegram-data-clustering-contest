<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/besiktas-ta-otobus-duragina-dalan-sofor-once-bicakla-saldirdi-sonra-da-denize-atladi-13-yarali-888659"/>
    <meta property="og:site_name" content="Onedio"/>
    <meta property="article:published_time" content="2019-11-03T14:19:39+00:00"/>
    <meta property="og:title" content="Beşiktaş'ta Otobüs Durağına Dalan Şoför Önce Bıçakla Saldırdı Sonra da Denize Atladı: 13 Yaralı"/>
    <meta property="og:description" content="Beşiktaş Meydanı'nda bir otobüs durağa daldı, ilk belirlemelere göre, durakta bekleyen 2'si ağır 13 kişi yaralandı. İddiaya göre, hızlı geldiği otobüs..."/>
  </head>
  <body>
    <article>
      <h1>Beşiktaş'ta Otobüs Durağına Dalan Şoför Önce Bıçakla Saldırdı Sonra da Denize Atladı: 13 Yaralı</h1>
      <address><time datetime="2019-11-03T14:19:39+00:00">03 Nov 2019, 14:19</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/besiktas-jimnastik-kulubu/50187b65295c0432640034ee">Beşiktaş</a> Meydanı'nda bir otobüs durağa daldı, ilk belirlemelere göre, durakta bekleyen 2'si ağır 13 kişi yaralandı. İddiaya göre, hızlı geldiği otobüsle durağa dalan sürücünün kazanın ardından elinde bıçakla aşağı inerek, duraktaki bir kişiyi bıçakla yaraladıktan sonra Beşiktaş İskelesi'nden denize atladığı, polisler tarafından denizden çıkarılarak gözaltına alındığı öğrenildi. Emniyet, duraktaki vatandaşlara çarpan sürücünün kaçmasına engel olmak isteyen bir kişiyi bıçakladığı ve atladığı denizde gözaltına alındığını açıkladı.</h4>
      <figure>
        <img src="https://img-s2.onedio.com/id-5dbee1720a8e54aa24abbe31/rev-0/w-500/s-5ae15e19c95cb5d8a6bb88eae2f9ac000e0f0da9.jpg"/>
      </figure>
      <p>Kaza, saat 16.30 sıralarında <a href="https://onedio.com/etiket/besiktas-jimnastik-kulubu/50187b65295c0432640034ee">Beşiktaş</a> Meydanı'nda geldi. İddiaya göre, Necdet K.'nın kullandığı halk otobüsü hızla gelerek yolcuların da bulunduğu durağa daldı.</p>
      <h3>Duraktaki bir kişiyi bıçaklayan şoför denize atladı</h3>
      <figure>
        <img src="https://img-s1.onedio.com/id-5dbee88bd5d45f4d24002aa0/rev-0/w-500/s-e47c36f0f5b032ea166f321223894e8c371ee40f.jpg"/>
        <figcaption>Duraktaki 12 yolcu yaralandı. Duran otobüsten elinde bıçakla inen Necdet K., bir kişiyi bıçakladıktan sonra kaçarak <a href="https://onedio.com/etiket/besiktas-jimnastik-kulubu/50187b65295c0432640034ee">Beşiktaş</a> İskelesi'nde denize atladı.</figcaption>
      </figure>
      <h3>Otobüs şoförü Necdet K. gözaltına alındı</h3>
      <figure>
        <img src="https://img-s1.onedio.com/id-5dbeea12cbbeb3ef4304ebd6/rev-0/w-500/s-d16d8ae30c309a557f5187fb7e3f8eea72bdcf20.jpg"/>
        <figcaption>Sağlık ekipleri, yaralıları ilk müdahalesinin ardından ambulansla hastanelere kaldırdı. <a href="https://onedio.com/etiket/polis/578bf06ee4ad23697ca1a0b3">Polis</a>, <a href="https://onedio.com/etiket/besiktas-jimnastik-kulubu/50187b65295c0432640034ee">Beşiktaş</a> İskelesi'nde denizden çıkardığı otobüs şoförü Necdet K.'yı gözaltına aldı.</figcaption>
      </figure>
      <h3>"Bıçakladı, denize atladı"</h3>
      <figure>
        <img src="https://img-s1.onedio.com/id-5dbef468880f8065298eb668/rev-0/w-500/s-aee97b93ea2123136cb904c29521aa92dcc2b45c.jpg"/>
        <figcaption>Görgü tanığı olan bir yolcu, "Otobüsteydik, Zincirlikuyu'dan binmiştim otobüse. Sol yaparken manevra yaptı, durağa daldı. Sonra çıktı bıçak elinde insanlara saldırmaya başladı. Birkaç kişiyi bıçakladığını gördüm. Sonra dümdüz denize doğru koştu. Denize atladığını gördük, <a href="https://onedio.com/etiket/olay/57ceb76ded62790c040afa50">olay</a> bu." dedi.</figcaption>
      </figure>
      <h3>"Elindeki bıçakla kaçmasına engel olmak isteyen bir vatandaşı kolundan yaraladı"</h3>
      <figure>
        <img src="https://img-s2.onedio.com/id-5dbefac32d0ded99475d086d/rev-0/w-500/s-1d49c9a0359c48524b8031c925881fc7e5ca506e.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a> Emniyet Müdürlüğü'nden <a href="http://www.istanbul.pol.tr/besiktas-ilce-emniyet-mudurlugu-basin-duyurusu03112019">yapılan açıklamada</a> "Olayı gerçekleştiren Necdet K. (33) isimli şahsın 10 yıllık Özel Halk Otobüsü şoförü olduğu, güzergâhı dışında Ortaköy istikametine doğru seyir halinde iken bilinmeyen bir sebepten dolayı içerisinde yolcu bulunmayan otobüs ile Bahçeşehir Üniversitesi otobüs durağında beklemekte olan vatandaşlara çarptığı, devamında elindeki bıçakla kaçmasına engel olmak isteyen bir vatandaşı kolundan yaralayarak <a href="https://onedio.com/etiket/besiktas-jimnastik-kulubu/50187b65295c0432640034ee">Beşiktaş</a> sahilinden denize atladığı belirlenmiştir." denildi.</figcaption>
      </figure>
      <h3>13 kişinin hastanedeki tedavileri sürüyor</h3>
      <figure>
        <img src="https://img-s1.onedio.com/id-5dbeeb62e88a7419260de2fa/rev-0/w-500/s-141a1761a123ee6dc23312df8820369ffeac737c.jpg"/>
        <figcaption>1'i şoförün bıçakladığı kişi olmak üzere 2'si ağır 13 kişinin hastanedeki tedavileri sürüyor.</figcaption>
      </figure>
      <h3>İBB: "Özel Halk Otobüsü sistemini inceleyeceğiz"</h3>
      <figure>
        <img src="https://img-s2.onedio.com/id-5dbf029316d89ae52e7fcae3/rev-0/w-500/s-d2553a190793609a11560fe27f299ab5cf556ff4.jpg"/>
        <figcaption><a href="https://www.ibb.istanbul/News/Detail/36032">Olayla ilgili açıklama yapan</a> <a href="https://onedio.com/etiket/istanbul-buyuksehir-belediyesi/50546e440228f60917601ac6">İstanbul Büyükşehir Belediyesi</a>, Özel Halk otobüsü şirketi hakkında kapsamlı bir inceleme başlatıldığı belirterek, "Özel Halk Otobüsü sistemini incelemek dahil çok kapsamlı tedbirler alacağız" dedi.</figcaption>
      </figure>
      <p>
        <i>Kaynak: AA, DHA</i>
      </p>
    </article>
  </body>
</html>