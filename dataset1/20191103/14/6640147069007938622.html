<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-kojima-giochi-strani/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-03T14:02:00+00:00"/>
    <meta property="og:title" content="Death Stranding, Hideo Kojima spiega perché crea giochi “strani”"/>
    <meta property="og:description" content="Il celebre Hideo Kojima ha finalmente svelato in un'interessaante intervista il perché crea giochi &quot;strani&quot; come Death Stranding"/>
  </head>
  <body>
    <article>
      <h1>Death Stranding, Hideo Kojima spiega perché crea giochi “strani”</h1>
      <address><time datetime="2019-11-03T14:02:00+00:00">03 Nov 2019, 14:02</time> by <a rel="author">Giacomo Todeschini</a></address>
      <p>Come saprete benissimo il visionario game designer <b>Hideo Kojima</b> ama spesso andare fuori dal tradizionale, creando esperienze talvolta poco convenzionali. Tale modus operandi, come certificato anche dalla nostra recensione che <a href="https://www.tomshw.it/videogioco/death-stranding-recensione/">potete trovare qui</a>, può essere ritrovato anche nell’oramai prossimo <b>Death Stranding.</b></p>
      <p>Ma come mai Hideo Kojima ama così tanto sperimentare e creare giochi “strani”? A rispondere a questa domanda è stato nientepopodimeno che il celebre game designer durante un’intervista del suo <b>Death Stranding World Tour.</b></p>
      <p>Leggi anche: <a href="https://www.tomshw.it/videogioco/call-of-duty-modern-warfare-record/">Call of Duty Modern Warfare infrange record su record: ecco i risultati straordinari dello sparatutto</a></p>
      <figure>
        <img src="https://www.tomshw.it/images/images/2019/10/death-stranding-recensione-58987.jpg"/>
      </figure>
      <p>Queste sono le parole di <b>Kojima</b>: “Credo che la semplicità sia una cosa apprezzabile, ma che viene consumata fin troppo in fretta. La semplicità è come il cibo: viene assorbita e non ne rimane nulla poco dopo. Qualcosa che non è digeribile però rimane nel tuo corpo più a lungo e non si riesce a capire di cosa si tratta. Se un film ti rimane impresso lo riguardi più e più volte, ne parli con i tuoi amici, continui a pensarci e, finalmente, cominci a capirne il vero significato. Quello che hai visto comincia ad avere una forma e ti resta impresso, non scivola via come qualcosa di semplice. Io voglio creare esperienze di questo tipo”.</p>
      <p><b>Kojima</b> ha poi continuato: “Sono cresciuto guardando film di questo tipo e voglio quindi fare la stessa cosa coi giochi. Tutti continuano a dire che si tratta di una cosa complicata ma credo che ognuno dovrebbe provarlo per tipo 5 o 10 anni e dopo comincerà a capire. Voglio creare veramente esperienze di qusto tipo.”</p>
      <p>Per il game designer, inoltre<b>, senza stimoli e sperimentazione non c’è opportunità di crescita</b>: “Credo che gli stimoli siano essenziali per crescere. Senza fare cose nuove, senza nuovi stimoli si rimane infatti sempre allo stesso punto: è per questo che voglio che le persone facciano qualcosa di diverso e di difficile da assorbire. Ovviamente oltre che strano il tutto deve essere anche delizioso”.</p>
      <p>Che ne pensate di questa notizia, vi aspettavate una tale spiegazione da parte di <b>Kojima</b>? Avete già preordinato <b>Death Stranding</b> o stavate aspettando le prime recensioni? Fateci sapere che ne pensate direttamente nei commenti!</p>
      <blockquote>Bellissimo da vedere e sensazionale da giocare: recuperate subito<b> Death Stranding</b> direttamente<a href="https://toms.it/zmuZX"> a questo link!</a></blockquote>
    </article>
  </body>
</html>