<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/03/pieter-steph-du-toit/"/>
    <meta property="og:site_name" content="Il Post"/>
    <meta property="article:published_time" content="2019-11-03T14:11:47+00:00"/>
    <meta property="og:title" content="Il sudafricano Pieter-Steph Du Toit è stato nominato miglior rugbista del 2019"/>
    <meta property="og:description" content="La World Rugby ha assegnato al sudafricano Pieter-Steph Du Toit il premio come miglior rugbista dell'anno nella cerimonia conclusiva della stagione internazionale, tenutasi domenica a Tokyo. Du Toit, che ha 27 anni, gioca come seconda linea e viene da Città del Capo, è stato scelto per «la grande prestazione nella"/>
  </head>
  <body>
    <article>
      <h1>Il sudafricano Pieter-Steph Du Toit è stato nominato miglior rugbista del 2019</h1>
      <address>
        <time datetime="2019-11-03T14:11:47+00:00">03 Nov 2019, 14:11</time>
      </address>
      <p>La World Rugby ha assegnato al sudafricano Pieter-Steph Du Toit il premio come miglior rugbista dell’anno nella cerimonia conclusiva della stagione internazionale, tenutasi domenica a Tokyo. Du Toit, che ha 27 anni, gioca come seconda linea e viene da Città del Capo, è stato scelto per «la grande prestazione nella finale di Coppa del Mondo, arrivata dopo tante altre ottime prestazioni fornite nel corso della stagione». La maggior parte dei premi annuali è andata al Sudafrica, che sabato <a href="https://www.ilpost.it/2019/11/02/sudafrica-coppa-del-mondo-rugby/">ha vinto</a> la sua terza Coppa del Mondo battendo in finale l’Inghilterra: i sudafricani hanno ricevuto il premio come miglior squadra dell’anno mentre il loro allenatore, Rassie Erasmus, è stato nominato miglior tecnico.</p>
      <figure>
        <iframe data-src="https://twitter.com/rugbyworldcup/status/1190990241735303168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>