,src,lang,text
0,"











Τζόνσον στους βρετανούς : I’ m so sorry
Δεν μπόρεσε να εκπληρώσει την υπόσχεσή του να βγάλει τη χώρα από την ΕΕ την 31η Οκτωβρίου
03 Nov 2019, 14:03 by ΤοΒΗΜΑ Team



Απολογητικός ήταν στην πρώτη συνέντευξή του στην τηλεόραση Sky του συγκροτήματος Μέρντοχ, ο Μπόρις Τζόνσον. Ζήτησε συγνώμη από τους Βρετανούς που δεν μπόρεσε να εκπληρώσει την υπόσχεσή του να βγάλει τη χώρα από την ΕΕ την 31η Οκτωβρίου. Επανέλαβε, για άλλη μια φορά, πως η συμφωνία με τις Βρυξέλλες, θα επιτρέψει στη Βρετανία να συνάψει εμπορικές συμφωνίες με τρίτες χώρες και τις ΗΠΑ. Ως ήταν επόμενο απέφυγε να αναφερθεί, πόσο μάλλον να σχολιάσει, τις δηλώσεις του Ντόναλντ Τράμπ πως η συμφωνία με την ΕΕ, αποκλείει μια στενή εμπορική συμφωνία με τις ΗΠΑ.
Κλείνει η ψαλίδα μεταξύ Συντηρητικών και Εργατικών
Στο μεταξύ η κάθοδος του κόμματος Brexit σε όλες τις εκλογικές περιφέρειες μετά την κατηγορηματική απόρριψη από τον Μπόρις Τζόνσον της προσφοράς του Νάιντζελ Φἀρατζ για προεκλογική συνεργασία, προκαλεί πονοκέφαλο στο επικοινωνιακό επιτελείο της Ντάουνινγκ Στριτ. Οι σύμβουλοι του πρωθυπουργού βλέπουν να  τορπιλίζεται το σχέδιο προσέλκυσης ψηφοφόρων από την ακραία ευρωφοβική δεξιά και το κέντρο. Στόχευσή τους είναι οι περιοχές της Κεντρικής και Βόρειας Αγγλίας, στις οποίες επικράτησε το Brexit αλλά από παράδοση ψηφίζουν το Εργατικό Κόμμα. Τώρα, βλέπουν μια νέα απειλή από το Κόμμα Brexit του Φάρατζ, το οποίο θα θέσει υποψηφίους σε όλες αυτές τις περιοχές. Ο ίδιος ο Φάρατζ δήλωσε πάντως ότι δεν πρόκειται να είναι υποψήφιος,  αλλά θα κάνει προεκλογική εκστρατεία σε ολόκληρη τη χώρα εναντίον της συμφωνίας της Βρετανίας με την ΕΕ.

Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα

Από την πλευρά του Κέντρου, η απομάκρυνση ή εθελούσια αποχώρηση πολλών κεντρώων βουλευτών από το Συντηρητικό Κόμμα, θα στρέψει τους ψηφοφόρους τους σε άλλα κόμματα, κυρίως τους Φιλελεύθερους. Επιπλέον το κυβερνών κόμμα προβλέπεται να χάσει τις δέκα από τις έντεκα έδρες του στη Σκωτία, προς όφελος του SNP. Με τις πρώτες δημοσκοπήσεις να δείχνουν κλείσιμο της ψαλίδας μεταξύ των Συντηρητικών και Εργατικών, με τα ποσοστά του πρώτου κόμματος, των Συντηρητικών, να μη φθάνουν ούτε το 40%, όταν με 43% στις εκλογές του 2017, η Τερέζα Μέι δεν μπόρεσε να πάρει αυτοδυναμία, οι έως τώρα ενδείξεις δείχνουν πως το σενάριο ενδέχεται να επαναληφθεί. Πάντως, δεν αμφισβητείται από κανέναν, πως αυτές οι εκλογές δεν συγκρίνονται με προηγούμενες. Από το αποτέλεσμα τους θα εξαρτηθούν πολλά τουλάχιστον για την επόμενη πενταετία.



Μαρία Καστρισιανάκη, Λονδίνο




Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel


Σχετικά άρθρα

















",el,"











Johnson to the British: I'm so sorry
Failed to deliver on its promise to leave the country on October 31
03 Nov 2019, 14:03 by TOBIMA Team



He was apologetic in his first interview on Sky TV of the Murdoch band, Boris Johnson. He apologized to the British for failing to fulfill their promise to withdraw from the EU on 31 October. He reiterated, once again, that the agreement with Brussels would allow Britain to conclude trade agreements with third countries and the US. As a follow-up, he declined to comment, let alone comment, on Donald Trump's statements that the EU deal precludes a close trade agreement with the US.
Closes the gap between Conservatives and Labor
Meanwhile, the Brexit party's descent into all constituencies following Boris Johnson's unequivocal rejection of Nigel Fraz's bid for election co-operation is causing a headache in Downing Street's communications staff. Prime Minister's advisers see a plan to attract voters from the far-right Europhobic center and center. Their target is the areas of central and northern England where Brexit has been dominated but traditionally voted by the Labor Party. Now, they are seeing a new threat from Faraj's Brexit Party, which will put candidates in all these areas. Faraj himself has said, however, that he will not be a candidate, but will campaign throughout the country against Britain's agreement with the EU.

Read more: Government plan for downtown marches - Measures to prevent Athens from ""paralyzing""

For the Center, the removal or voluntary departure of many center-right MPs will turn their voters to other parties, notably the Liberals. In addition, the ruling party is projected to lose ten of its eleven seats in Scotland to the benefit of the SNP. With the first polls showing the gap between the Conservatives and Labor, with the proportion of the first Conservatives not even reaching 40%, when Teresa May failed to gain autonomy by 43% in the 2017 election , hints so far indicate that the scenario may be repeated. However, it is not disputed by anyone that these elections are not comparable to previous ones. Much will depend on their outcome for at least the next five years.



Maria Kastrissianakis, London




Meet the world, with pictures and videos, in front of and behind One Channel #onechannel cameras


Relevant Articles

















"
