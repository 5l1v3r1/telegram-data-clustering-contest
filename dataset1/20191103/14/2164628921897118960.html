<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42612_Divchina-sirota-z-Lutska-terminovo-potrebu-dopomohi-na-likuvannya-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-03T14:21:00+00:00"/>
    <meta property="og:title" content="Дівчина-сирота з Луцька терміново потребує допомоги на лікування (ФОТО)"/>
    <meta property="og:description" content="У лучанки Юлії Чижевської виявили пухлину головного мозку. Київські лікарі готові провести операцію, але у дівчини немає таких грошей, т"/>
  </head>
  <body>
    <article>
      <h1>Дівчина-сирота з Луцька терміново потребує допомоги на лікування (ФОТО)</h1>
      <address>
        <time datetime="2019-11-03T14:21:00+00:00">03 Nov 2019, 14:21</time>
      </address>
      <p>
        <b>У лучанки Юлії Чижевської виявили пухлину головного мозку. Київські лікарі готові провести операцію, але у дівчини немає таких грошей, тому усіх небайдужих просять терміново допомогти коштами.</b>
      </p>
      <p>Про це 3 листопада повідомив <a href="http://www.volynpost.com/news/151505-naodynci-u-borotbi-z-puhlynoyu-divchyna-syrota-z-lucka-potrebuie-dopomogy">Волиньпост</a>.</p>
      <p> </p>
      <figure>
        <img src="http://press-centr.com/images/cb-original_1.jpg"/>
      </figure>
      <p> </p>
      <p>24-річна дівчина скаржилася на нудоту, блювоту, запаморочення, неможливість самостійно ходити. В Луцькій міській клінічній лікарні за результатами МРТ, у неї виявили пухлину. Пацієнтку перевели в нейрохірургічне відділення, однак прооперувати Юлію в умовах цього медзакладу можливості немає через відсутність спеціального обладнання.</p>
      <related>
        <h4>Читайте також:</h4>
        <a href="http://press-centr.com/ua/news/29216_Mamo-lishe-misyats-shchob-Amina-zhila---batki-prosyat-dopomohti-vryatuvati-tririchnu-donechku-vid-raku"/>
      </related>
      <p>Нейрохірурги з київської лікарні «Феофанія» очікують пацієнтку на консультацію якнайшвидше і наголошують, що операція необхідна в найшвидші строки, адже пухлина перекриває відтік ліквора зі шлуночка в спинномозковий канал.</p>
      <related>
        <h4>Читайте також:</h4>
        <a href="http://press-centr.com/ua/news/29188_Yuna-spivachka-z-Ivano-Frankivska-sohodni-dast-kontsert-abi-zibrati-hroshi-na-likuvannya"/>
      </related>
      <p>Лікування дороге, а в Юлії немає родини. Юлія Чижевська була вдочерена. 2 роки тому вона втратила маму, яка померла від онкологічного захворювання. Батько зловживає алкоголем і не допомагає доньці. З родини у Юлії – тільки тітка та двоюрідний брат, які не мають великих заробітків та не можуть фінансово забезпечити лікування дівчини.</p>
      <p> </p>
      <figure>
        <img src="http://press-centr.com/images/original-original_2.jpg"/>
      </figure>
      <p> </p>
      <p>Транспортувати Юлію до Києва потрібно каретою швидкої допомоги з супроводом. Це – приблизно 10 тисяч гривень. Також необхідно зібрати кошти на дороговартісне обстеження та лікування.</p>
      <p>Фінансова допомога: номер картки 5168 7573 9600 8635<br/>(Чижевська Юлія Андріївна) </p>
      <p>
        <i>Фото Волиньпост</i>
      </p>
    </article>
  </body>
</html>