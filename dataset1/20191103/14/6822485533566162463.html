<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812121.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T14:38:00+00:00"/>
    <meta property="og:title" content="تغییرات قیمت سکه در ۶ ماهه نخست ۹۸"/>
    <meta property="og:description" content="به گزارش مهر، براساس آمار بانک مرکزی، متوسط قیمت فروش یک سکه تمام بهار آزادی طرح قدیم در بازار آزاد شهر تهران در شهریورماه سال جاری ۴ میلیون و ۴۰ هزار تومان بود که در مقایسه با ماه قبل ۱.۷ درصد کاهش و نسبت به ماه مشابه سال قبل ۲.۸ درصد افزایش نشان می‌دهد. همچنین حداقل و حداکثر نرخ فروش سکه مذکور در ماه یاد شده به ترتیب ۳ میلیون و ۹۵۷ هزار تومان و ۴ میلیون و ۱۲۱ هزار تومان بوده است."/>
  </head>
  <body>
    <article>
      <h1>تغییرات قیمت سکه در ۶ ماهه نخست ۹۸</h1>
      <address>
        <time datetime="2019-11-03T14:38:00+00:00">03 Nov 2019, 14:38</time>
      </address>
      <p>قیمت سکه طرح جدید در شهریورماه سال جاری نسبت به شهریور ۹۷ معادل ۵.۴ درصد کاهش و در شش ماهه ۹۸ نسبت به شش ماهه ۹۷ معادل ۵۸ درصد افزایش یافت.</p>
      <p>به گزارش مهر، براساس آمار بانک مرکزی، متوسط قیمت فروش یک سکه تمام بهار آزادی طرح قدیم در بازار آزاد شهر تهران در شهریورماه سال جاری ۴ میلیون و ۴۰ هزار تومان بود که در مقایسه با ماه قبل ۱.۷ درصد کاهش و نسبت به ماه مشابه سال قبل ۲.۸ درصد افزایش نشان می‌دهد. همچنین حداقل و حداکثر نرخ فروش سکه مذکور در ماه یاد شده به ترتیب ۳ میلیون و ۹۵۷ هزار تومان و ۴ میلیون و ۱۲۱ هزار تومان بوده است.</p>
      <p>متوسط قیمت فروش یک سکه تمام بهار آزادی طرح جدید در شهریورماه ١٣٩٨ در بازار آزاد شهر تهران ۴ میلیون و ۹۴ هزار و ۹۰۰ تومان بود که در مقایسه با ماه قبل و ماه مشابه سال قبل به ترتیب ۲.۶ درصد و ۵.۴ درصد کاهش نشان می‌دهد. همچنین حداقل و حداکثر نرخ فروش سکه مذکور در ماه یاد شده به ترتیب ۴ میلیون و ۱۱ هزار تومان و ۴ میلیون و ۱۹۰ هزار تومان بوده است.</p>
      <p>بر اساس گزارش پژوهشکده پولی و بانکی، متوسط قیمت فروش یک سکه تمام بهار آزادی در شش ماه اول سال ١٣٩٨ در بازار آزاد شهر تهران با طرح قدیم ۴ میلیون و ۳۹۷ هزار و ۹۰۰ تومان و با طرح جدید ۴ میلیون و ۵۳۳ هزار و ۹۰۰ تومان بود که نسبت به دوره مشابه سال ١٣٩٧ به ترتیب ۶۳.۴ درصد و ۵۸.۱ درصد افزایش یافته است. این در حالی است که نرخ سکه در شش ماه نخست سال جاری روند نزولی را طی کرده است.</p>
      <p>متوسط قیمت سکه طرح جدید در مرداد ماه ۴ میلیون و ۲۰۳ هزار و ۲۰۰ تومان، تیرماه ۴ میلیون و ۴۷۰ هزار و ۱۰۰ تومان، خرداد ماه ۴ میلیون و ۶۶۳ هزار و ۸۰۰ تومان، اردیبهشت ماه ۵ میلیون و ۷ هزار و ۴۰۰ تومان و در فروردین ماه ۴ میلیون و ۷۹۸ هزار و ۸۰۰ تومان بوده است.</p>
    </article>
  </body>
</html>