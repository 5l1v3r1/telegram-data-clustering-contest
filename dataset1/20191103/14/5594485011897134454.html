<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/tova-li-e-istinata-za-zhivota-prez-sotsa-35-vprosa-snimki_news707002.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-03T14:02:00+00:00"/>
    <meta property="og:title" content="Това ли е истината за живота през соца - 35 въпроса СНИМКИ"/>
    <meta property="og:description" content="Помните ли, че капачките за буркани бяха по-ценни от валута наесен"/>
  </head>
  <body>
    <article>
      <h1>Това ли е истината за живота през соца - 35 въпроса СНИМКИ</h1>
      <h2>Помните ли, че капачките за буркани бяха по-ценни от валута наесен</h2>
      <address>
        <time datetime="2019-11-03T14:02:00+00:00">03 Nov 2019, 14:02</time>
      </address>
      <p>https://blitz.bg/lyubopitno/tova-li-e-istinata-za-zhivota-prez-sotsa-35-vprosa-snimki_news707002.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572763874-157276307319627.jpg"/>
      </figure>
      <p><b>Взех да се чудя, защо като сме били първенци в света едва ли не по всичко, всички чакаха на мама и тате от село да напълнят багажника на каталясалия Москвич с буркани. Няколко  въпроса за живота ни през соца, чиито отговори някои „забравиха”, припомня </b><a href="https://socbg.com/">socbg.com</a>.</p>
      <p> Защо ли в нашия плод-зеленчук постоянно имаше нектари някакви в бирени бутилки, но като пуснеха домати и пипер ставаше опашка?</p>
      <figure>
        <img src="https://www.flagman.bg/files-news/2019/files/november/03.11/soc2.jpg"/>
      </figure>
      <p> </p>
      <p>Защо месото в месарницата беше винаги с кокал…</p>
      <p>Защо прясното мляко все течеше, а киселото беше с полуотворени капачки…</p>
      <p>Защо когато лютеницата уж беше уникална, всички варяха лютеница есента…</p>
      <p>Защо в бирата плуваха парцали и всички гледаха бутилките като ги купуваха….</p>
      <p>Защо в месарницата миришеше на мърша, а в плод-зеленчука на гнилоч…</p>
      <figure>
        <img src="https://www.flagman.bg/files-news/2019/files/november/03.11/soc3.jpg"/>
      </figure>
      <p> </p>
      <p>Защо капачките за буркани бяха по-ценни от валута наесен (Дори в зората на „демокрацията“ БСП подкупваше пенсиите с капачки за буркани, вместо с кебапчета, ако си спомняте )</p>
      <p>Защо да видиш Мерцедес беше на късмет, а АЗЛК (заводското наименование на Москвича) се превеждаше на народен език Ах Защо Ли те Купих?</p>
      <p>Защо баба ми, работила цял живот в текстилна фабрика получаваше почти до последно 65 лева пенсия, които не стигаха за нищото, което дори го нямаше по магазините?</p>
      <p>Защо 9/10 от къщите бяха неизмазани, а за паркет се чакаше повече отколкото за нова кола?</p>
      <p>Защо в панелките винаги имаше мухъл, дограмата духаше отвсякъде и имаше само 1 модел кухненски шкафове?</p>
      <p>Защо в магазините за обувки ставаше празник като пуснеха номерата 42 и 43, но за сметка на това беше пълно с номера 46 и нагоре ?</p>
      <p>Защо дамските превръзки приличаха на детските памперси?</p>
      <p>Защо социалистическата ни пералня Перла 05 постоянно й гореше мотора ?</p>
      <p>Защо имаше режим на тока зимата и режим на водата лятото?</p>
      <p>Защо имаше обществени бани?</p>
      <p>Защо в неделя най-често срещаната гледка по улиците беше мъж легнал под кола с отворен преден капак?</p>
      <p>Защо автобусите бяха мръсни, течаха отвсякъде като валеше, а зимата беше по-студено от навън?</p>
      <p>Защо българските безалкохолни бяха супер, ама всички се редяха на опашка при циганите за сиропите?</p>
      <p>Защо училищната зъболекарка ми извади зъба, вместо да го лекува?</p>
      <p>Защо в детската градина си премазах пръста, а другарките ме наказаха и дори не ме пратиха на лекар?</p>
      <p>Защо ябълките в магазина все бяха малки и полуизгнили?</p>
      <p>Защо алкохолът беше супер, ама всички си варяха домашна ракия и вино?</p>
      <p>Защо почивните станции приличаха на казарми?</p>
      <p>Защо имаше въшки (и то масово) ?</p>
      <p>Защо здравеопазването беше върха, а масово имаше епидемии от шарка?</p>
      <p>Защо от дъвки идеал и дъвчащи бонбони падаха пломбите?</p>
      <p>Защо времето при соца се изразяваше с лага „сушата, кишата и Гришата “ ?</p>
      <p>Защо нямаше престъпност, а се крадеше всичко и навсякъде?</p>
      <p>Защо барман беше уважавана професия, а инженер беше синоним на балък?</p>
      <p>Защо граничарите застрелваха тези, които бягаха, а не тези, които влизаха в държавата? Сигурно защото нямаше от вторите ?!</p>
      <p>Защо в болниците беше абсолютна мизерия?</p>
      <p>Защо беше забранено да се внасят западни лекарства, дори ако от това зависеше живота на човек?</p>
      <p>Защо много хора си заминаха заради сгрешени лекарски диагнози?</p>
      <p>Защо ?</p>
      <p>п.п. Забележете, че дори не съм споменал бананите Ама като се замисля, то и социалистическите банани май бяха по-хубави от сегашните.</p>
    </article>
  </body>
</html>