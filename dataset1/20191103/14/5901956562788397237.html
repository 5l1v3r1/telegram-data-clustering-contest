<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/sepetalec-torbicam-obnorel-modno-industrijo-220633"/>
    <meta property="og:site_name" content="Slovenske novice"/>
    <meta property="article:published_time" content="2019-11-03T14:32:00+00:00"/>
    <meta property="og:title" content="Šepetalec torbicam obnorel modno industrijo"/>
    <meta property="og:description" content="Ko kitajske mlade dame potrebujejo modni nasvet, jim lahko zanesljivo pomaga le ena oseba. Gospod Torbica! Tao Ling je veliki zvezdnik kitajskih družabnih omrežij in pravi poznavalec najbolj priljub..."/>
  </head>
  <body>
    <article>
      <h1>Šepetalec torbicam obnorel modno industrijo</h1>
      <h2>Kitajec je študijska leta preživel na Rodeo Drivu in se zaljubil v modo. Danes je znan kot gospod Torbica, zaupajo mu tudi modni velikani.</h2>
      <address><time datetime="2019-11-03T14:32:00+00:00">03 Nov 2019, 14:32</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/08/26/1078071.jpg"/>
          <figcaption>Tao Ling je pritegnil tudi modne velikane.</figcaption>
        </figure>
        <figure>
          <img src="https://www.slovenskenovice.si/images/slike/2019/08/26/1078070.jpg"/>
          <figcaption>Namesto da bi študiral finance, se je ukvarjal z modo.</figcaption>
        </figure>
      </slideshow>
      <p>Ko kitajske mlade dame potrebujejo modni nasvet, jim lahko zanesljivo pomaga le ena oseba. Gospod Torbica! <b>Tao Ling</b> je veliki zvezdnik kitajskih družabnih omrežij in pravi poznavalec najbolj priljubljenih modnih dodatkov, ga hvalijo oboževalke, ki mu svoj videz zaupajo ob vsaki pomembni priložnosti.<br/><br/>Tao je študijska leta preživel na losangeleški univerzi, prosti čas pa kakor vrstniki posvečal košarki in videoigricam. Pa še skriti strasti, dolgim sprehodom po znamenitem Rodeo Drivu, kjer je kupoval – torbice. Ali pa si jih je ogledoval in analiziral slog, a vsekakor je njegova ljubezen do ženskih modnih dodatkov prerasla v pravo obsesijo. Starši so mu sicer plačali drag študij na drugem koncu sveta, da bi se pripravil na svet financ, toda Tao se je v domovino vrnil oborožen s povsem drugim znanjem in izkušnjami. Sklenil je postati modni svetovalec in narekovalec smernic, med damami pa ima toliko oboževalk, da se ga je prijel vzdevek šepetalec torbicam!</p>
      <h3>Od Fendija do Givenchyja</h3>
      <p>Mr. Bags je zdaj njegovo uradno poimenovanje v modni industriji, doseglo pa je celo italijanskega velikana Fendi, ki ga je povabil na modno revijo v Milano. Prvič se je tako zgodilo, da je modni bloger sedel v prvi vrsti na Fendijevem šovu, dogodek pa ga je seveda le še utrdil na prestolu in mu privabil še več oboževalk. Zdaj mu zaupajo tudi kitajske zvezdnice in drugi modni</p>
      <figure>
        <img src="https://www.slovenskenovice.si/images/slike/2019/08/26/1078070.jpg"/>
        <figcaption>Namesto da bi študiral finance, se je ukvarjal z modo.</figcaption>
      </figure>
      <p>oblikovalci, med njimi Givenchy, ki je po Taovi zaslugi prodal za 150.000 evrov torbic v pičlih 12 minutah, italijanska blagovna znamka Tod's pa je v šestih minutah pridelala pol milijona evrov. »Vsak nakup mora imeti smisel,« pravo Tao. »Ženske pogosto kupujejo nepremišljeno in torbico potem morda obžalujejo. Jaz jim pomagam do trajnostne izbire, do prave naložbe. Upoštevajo pa me tudi zato, ker sem moški in jim svetujem resnično objektivno.« </p>
    </article>
  </body>
</html>