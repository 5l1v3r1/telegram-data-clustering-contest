<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/timsah-kaybetmiyor-bal-kes-kazanamiyor-214015h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:29:29+00:00"/>
    <meta property="og:title" content="Timsah kaybetmiyor Bal-Kes kazanamıyor"/>
    <meta property="og:description" content="Bu sezon evinde maç kaybetmeyen Bursaspor, deplasmanda henüz 3 puana ulaşamayan Balıkesirspor'u ağırlayacak."/>
  </head>
  <body>
    <article>
      <h1>Timsah kaybetmiyor Bal-Kes kazanamıyor</h1>
      <h2>Bu sezon evinde maç kaybetmeyen Bursaspor, deplasmanda henüz 3 puana ulaşamayan Balıkesirspor'u ağırlayacak.</h2>
      <address>
        <time datetime="2019-11-03T14:29:29+00:00">03 Nov 2019, 14:29</time>
      </address>
      <p>Bugün oynanacak Bursaspor-Balıkesirspor maçı ilginç istatistikleriyle ön plana çıkıyor. TFF 1. Lig'de bu sezon evinde kaybetmeyen Bursaspor, deplasmanda kazanamayan Balıkesirspor'u Büyükşehir Belediye Stadı'nda ağırlayacak. Bursaspor, bu sezon ligde şu ana kadar oynadığı 4 maçı da kazanırken, Balıkesirspor deplasmanda oynadığı 4 maçta galibiyete ulaşamadı ve sadece 1 beraberlik alabildi. Zirveyi hedefleyen iki ekibin karşılaşması bu yönüyle de ilginç bir mücadeleye sahne olacak. </p>
      <p>
        <b>BERABERLİK DE YOK</b>
      </p>
      <p>Bu arada Balıkesirspor da Türkiye liglerinde şu ana kadar evinde maç kaybetmeyen 3 ekipten birisi konumunda. Ayrıca iki ekip arasındaki ilginç bir istatistik de her iki takımın da beraberlik konusunda oldukça kısır olması. Bursaspor bu sezon oynadığı 9 maçta da sahadan beraberlikle ayrılmazken, Balıkesirspor'un tek beraberliği bulunuyor.</p>
      <p>
        <b>SADECE 2 GOLLERİ VAR</b>
      </p>
      <p>TFF 1. Lig'de bu sezon evinde kaybetmeyen Bursaspor ile deplasman fakiri Balıkesirspor, gol yollarında sıkıntı yaşamıyor. Yeşil beyazlılar 9 haftası geride kalan ligde Bursaspor, rakip filelere 15 gol gönderirken, kalesinde ise 13 gole engel olamadı. Konuk Balıkesirspor ise attığı 14 gole karşılık rakiplerinin 9 golüne engel olamadı. Evinde kaybetmeyen yeşil beyazlılar, oynadığı 4 maçta rakip fileleri 8 kez havalandırırken, 3 de gol yedi. Deplasmanda kazanamayan Balıkesirspor ise rakip sahada sadece 2 gol bulabilirken, kalesinde ise 6 gole engel olamadı.</p>
    </article>
  </body>
</html>