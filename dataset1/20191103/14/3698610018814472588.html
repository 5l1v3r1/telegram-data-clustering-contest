<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/min-yust-ssha-pochav-publikuvati-materiali-rozsliduvannya-myullera-schodo-rashageytu-328331_.html"/>
    <meta property="og:site_name" content="DT.ua"/>
    <meta property="article:published_time" content="2019-11-03T14:50:00+00:00"/>
    <meta property="og:title" content="Мін'юст США почав публікувати матеріали розслідування Мюллера щодо Рашагейту"/>
    <meta property="og:description" content="Команда Трампа шукала компромат на Клінтон і намагалася перекласти відповідальність за втручання у вибори на Україну."/>
  </head>
  <body>
    <article>
      <h1>Мін'юст США почав публікувати матеріали розслідування Мюллера щодо Рашагейту</h1>
      <h2>Команда Трампа шукала компромат на Клінтон і намагалася перекласти відповідальність за втручання у вибори на Україну.</h2>
      <address>
        <time datetime="2019-11-03T14:50:00+00:00">03 Nov 2019, 14:50</time>
      </address>
      <p>Міністерство юстиції США напередодні почало публікувати документи з <b><a href="https://dt.ua/WORLD/sud-zablokuvav-publikaciyu-neredagovanogo-zvitu-myullera-schodo-rashageytu-327848_.html">розслідування спецпрокурора Роберта Мюллера про втручання Росії у президентські вибори 2016 року</a></b>.</p>
      <p>Публікації матеріалів через суд домагалися агентства CNN і BuzzFeed, вони ж <a href="https://www.buzzfeednews.com/article/jasonleopold/mueller-report-secret-memos-1">оприлюднили</a> перші 278 сторінок документів.</p>
      <p>Серед них розшифровки розмов агентів ФБР із заступником голови передвиборчого штабу президента США Ріком Гейтсом і ексрадником американського лідера Стівом Бенноном.</p>
      <p>Частина матеріалів стосується пошуку республіканцями компромату на суперника від демократів Гілларі Клінтон – оприлюдено листування Беннона із зятем і старшим радником Трампа Джаредом Кушнером, в якому згадується "пропозиція отримати" і проаналізувати електронні листи Клінтон, пише "<a href="https://www.golos-ameriki.ru/a/mueller-buzzfeed/5150134.html">Голос Америки</a>".</p>
      <p>Доступ до них хакери "Агентства інтернет-досліджень", більш відомого як кремлівська "фабрика тролів", отримали, зламавши електронну пошту керівництва Демократичної партії.</p>
      <p>А присутній при одній із розмов Трампа Гейтс у бесіді з агентами ФБР згадував, що той вимагав "дістати електронні листи", ексрадник президента США з національної безпеки Майкл Флінн, за його словами, обіцяв допомогти, використовуючи власні розвідувальні джерела, зазначає <a href="https://news.liga.net/world/news/v-ssha-nachali-publikatsiyu-dokumentov-o-vozmojnyh-svyazyah-trampa-s-rf">Liga.net</a>.</p>
      <p>В оприлюднених матеріалах також згадуються спроби голови передвиборного штабу Пола Манафорта і його бізнеспартнера Костянтина Килимніка перекласти відповідальність за втручання у вибори на Україну.</p>
      <p>Так, американський політтехнолог просував ідею про те, що саме Україна, а не Росія, стояла за зломом серверів Нацкомітету Демократичної партії під час президентської кампанії 2016 року. У квітні 2018 року в бесіді з командою Мюллера це підтвердив і заступник Манфорта Рік Гейтс.</p>
      <p>Гейтс також розповів, що ідею політтехнолога активно підтримував і Костянтин Килимнік, якого в США підозрюють в роботі на російську розвідку. Про те, що росіяни нібито не втручалися в америкнаские вибори, заявив і ексрадник Трампа з нацбезпеки Майкл Флінн.</p>
      <p>Підхоплена Манафортом і його командою ідея про начебто втручання України у вибори 2016 року вперше була висунута пропагандистськими новинними агентствами РФ, йдеться в матеріалах. Але вона суперечить висновкам розвідувального співтовариства США про те, що саме Росія брала участь у зломі серверів і організації публікації документів через WikiLeaks, підкреслює <a href="https://lb.ua/world/2019/11/03/441287_minyust_ssha_nachal_publikovat.html">LB.ua</a>.</p>
      <p>25 жовтня, стало відомо, що Адміністративна перевірка<a href="https://dt.ua/WORLD/min-yust-ssha-pochav-kriminalnu-perevirku-rozsliduvannya-myullera-327292_.html"> <b>розслідування </b><b>щодо обставин спецпрокурора по Росії Роберта Мюллера щодо можливих зв'язків американського президента Дональда Трампа </b></a>з Кремлем була перекваліфікована Міністерством юстиції США на кримінальну справу.</p>
      <p>Поки незрозуміло, що саме є ймовірним складом злочину. Однак перекваліфікація справи дозволяє прокурорам направити фігурантам справи повістки з викликом для дачі свідчень, скликати велике журі присяжних для вирішення питання про оголошення обвинувачень, а також висувати звинувачення федерального характеру.</p>
      <p>За розпорядженням Генпрокурора Вільяма Барра перевірку очолює федеральний прокурор Джон Дарем від штату Коннектикут. Він встановлює, чи були підстави для розслідування відносно Трампа, і вивчає роль, яку в ній зіграли різні країни. Крім того, аналізується, чи були використані методи і прийоми збору інформації законними.</p>
      <p>В Мін'юсті США 18 квітня опублікували відредаговану версію доповіді спецпрокурора Мюллера, який розслідував втручання Росії в американські президентські вибори протягом близько двох років.</p>
      <p>Мюллер дійшов до висновку, що Росія втручалася в американські президентські вибори 2016 року, однак доказів змови між штабом Трампа і РФ немає.</p>
      <p>Докладніше про звіт Мюллера читайте в статті Олександра Хари "<b><a href="https://dt.ua/international/chi-visliznuv-tramp-iz-pid-kovpaka-myullera-309402_.html">Чи вислизнув Трамп із-під ковпака Мюллера?</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5nb2xvcy1hbWVyaWtpLnJ1">Голос Америки (русская служба)</a> / <a href="https://dt.ua/go/aHR0cDovL2xiLnVhLw==">LB.ua</a> / <a href="https://dt.ua/go/aHR0cDovL25ld3MubGlnYS5uZXQv">liga.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>