<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191103-min-yust-ssha-opublikuvav-chastynu-dopovidi-myullera-pro-mozhlyvi-zv-yazky-trampa-z-rf/"/>
    <meta property="og:site_name" content="ФАКТИ"/>
    <meta property="article:published_time" content="2019-11-03T14:49:45+00:00"/>
    <meta property="og:title" content="Мін’юст США опублікував частину доповіді Мюллера про можливі звʼязки Трампа з РФ"/>
    <meta property="og:description" content="Журналісти CNN і BuzzFeed змогли через суд домогтися від міністерства юстиції США публікації заміток спецпрокурора Роберта Мюллера."/>
  </head>
  <body>
    <article>
      <h1>Мін’юст США опублікував частину доповіді Мюллера про можливі звʼязки Трампа з РФ</h1>
      <address>
        <time datetime="2019-11-03T14:49:45+00:00">03 Nov 2019, 14:49</time>
      </address>
      <p>Журналісти CNN і BuzzFeed змогли через суд домогтися від міністерства юстиції США публікації заміток спецпрокурора Роберта Мюллера.</p>
      <p>Перша частина доповіді Мюллера містить майже 300 сторінок. Матеріали стосуються розслідування про можливу <b>змову між Москвою та передвиборним штабом Дональда Трампа</b>.</p>
      <p>Серед опублікованих документів — <b>розшифровка розмов агентів ФБР</b> з колишнім заступником голови передвиборчого штабу Трампа Ріком Гейтсом. Він був присутнім під час розмови, коли Трамп захотів дістати електронні листи, які, як зʼясували американські спецслужби, були <b>вкрадені росіянами</b>.</p>
      <p>
        <b>Читайте: </b>
        <a href="https://fakty.com.ua/ua/svit/20190402-myuller-b-ye-po-kremlyu-i-vypravdovuye-trampa-yak-rf-vtruchalas-u-vybory-v-ssha/">Мюллер б’є по Кремлю і виправдовує Трампа: як РФ втручалась у вибори в США</a>
      </p>
      <p>Дональд Трамп неодноразово обговорював зі своїми підлеглими, як можна отримати доступ до вкраденого електронного листування Гіларі Клінтон.</p>
      <p>Екс-радник президента США з національної безпеки Майкл Флінн, за словами Гейтса, сказав, що він може <b>використовувати свої розвідувальні джерела для одержання листів.</b></p>
      <p>Доповідь Мюллера складається з двох частин. Одна присвячена опису спроб російського втручання, друга стосується можливого порушення Трампом американського законодавства в контексті співпраці з Росією.</p>
      <p>У доповіді майже 400 сторінок, офіційно вона називається <b>Звіт про розслідування російського втручання в президентські вибори 2016 року</b>.</p>
      <p>Нагадаємо, 29 травня Роберт <a href="https://fakty.com.ua/ua/svit/20190529-myuller-pishov-z-posta-spetsialnogo-prokurora-ssha/">Мюллер оголосив про свою відставку </a>з поста спеціального прокурора США.</p>
    </article>
  </body>
</html>