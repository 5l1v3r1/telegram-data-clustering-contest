<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sivil-itaatsizlikeylemleri-genisliyor-214008h.htm"/>
    <meta property="og:site_name" content="OLAY"/>
    <meta property="article:published_time" content="2019-11-03T14:17:57+00:00"/>
    <meta property="og:title" content="Sivil itaatsizlik eylemleri genişliyor"/>
    <meta property="og:description" content="Irak'ta hükümet karşıtı protestolar düzenleyen göstericiler, başlattıkları sivil itaatsizlik eylemi çerçevesinde ülkenin güneyindeki petrol kuyularına giden yolları trafiğe kapattı."/>
  </head>
  <body>
    <article>
      <h1>Sivil itaatsizlik eylemleri genişliyor</h1>
      <h2>Irak'ta hükümet karşıtı protestolar düzenleyen göstericiler, başlattıkları sivil itaatsizlik eylemi çerçevesinde ülkenin güneyindeki petrol kuyularına giden yolları trafiğe kapattı.</h2>
      <address>
        <time datetime="2019-11-03T14:17:57+00:00">03 Nov 2019, 14:17</time>
      </address>
      <p>Irak'ın başka bir güney vilayeti olan Vasıt'ta da göstericilerin vilayet merkezinde yolları trafiğe kapattığı bildirildi. Ayrıca ülkenin güneyindeki tek liman olan Um Kasr'ı ele geçiren göstericiler, limanı açmamakta kararlı. Bağdat ve diğer bazı vilayetlerdeki göstericiler, önceki gün yolları trafiğe kapattıklarını ve sivil itaatsizlik eylemine başladıklarını duyurmuştu.</p>
      <p>
        <b>SULAR DURULMUYOR</b>
      </p>
      <p>Iraklılar, işsizlik, yolsuzluk ve kamu hizmeti yetersizliğini protesto amacıyla ülkenin çeşitli bölgelerinde gösteriler düzenliyor. 1 Ekim'de harekete geçen eylemciler, Erbain törenleri nedeniyle ara verdikleri gösterilere 25 Ekim Cuma günü tekrar başladı.</p>
      <p>Başkent Bağdat başta olmak üzere ülkenin orta ve güney kentlerine yayılan eylemlerde ekim ayının başından bu yana 200'den fazla kişi hayatını kaybetti, 10 bine yakın kişi yaralandı.BM ise Irak'ta 1 Ekim'den bu yana devam eden protestolarda 229 göstericinin yaşamını yitirdiğini duyurmuştu.</p>
    </article>
  </body>
</html>