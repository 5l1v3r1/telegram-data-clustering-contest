<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/3/7102573/"/>
    <meta property="og:site_name" content="Європейська правда"/>
    <meta property="article:published_time" content="2019-11-03T14:25:06+00:00"/>
    <meta property="og:title" content="Прем’єр Британії каже, що не дозволить другий референдум про незалежність Шотландії"/>
    <meta property="og:description" content="Прем’єр-міністр Британії Борис Джонсон виключив надання дозволу на повторне голосування щодо незалежності Шотландії, поки він перебуває на прем’єрській посаді."/>
  </head>
  <body>
    <article>
      <h1>Прем’єр Британії каже, що не дозволить другий референдум про незалежність Шотландії</h1>
      <address>
        <time datetime="2019-11-03T14:25:06+00:00">03 Nov 2019, 14:25</time>
      </address>
      <p>Прем’єр-міністр Британії Борис Джонсон виключив надання дозволу на повторне голосування щодо незалежності Шотландії, поки він перебуває на прем’єрській посаді.</p>
      <p>Про це повідомляє "Європейська правда" з посиланням на <a href="https://www.bbc.com/">BBC.</a></p>
      <p>Джонсон заявив, що його уряд не дасть добро на проведення ще одного юридично обов'язкового референдуму.</p>
      <p>"Я не думаю, що люди в цій країні думають, що референдуми дуже хороші для гармонії. У нас був один референдум в 2014 році, британському народу, народу Шотландії, сказали тоді, що такі події відбуваються раз у покоління" – сказав він.</p>
      <p>Відповідаючи на питання, чи дасть він дозвіл на проведення референдуму про незалежність в якості прем'єр-міністра, Джонсон заявив: "Ні, я не хочу проведення референдуму. Але я не бачу причин повертатися до цього".</p>
      <p>Перший міністр Шотландії Нікола Стерджен назвала позицію блокування чергового референдуму про незалежність "неприйнятною".</p>
      <p>Шотландський уряд хоче поставити питання про незалежність на нове голосування у другій половині 2020 року і почав законодавчий процес у місцевому парламенті для досягнення цієї мети.</p>
      <p>Однак для того, щоб будь-який референдум був юридично зобов'язуючим, йому потрібне зелене світло від уряду Британії.</p>
      <related>
        <a href="https://www.eurointegration.com.ua/news/2019/11/3/7102565/"/>
      </related>
    </article>
  </body>
</html>