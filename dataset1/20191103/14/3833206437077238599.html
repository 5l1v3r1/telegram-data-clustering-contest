<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Vaucheri-za-lekarstva-poluchili-izbirateli-v-Dobrich-v-denya-za-razmisul-910808"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T14:54:00+00:00"/>
    <meta property="og:title" content="Ваучери за лекарства получили избиратели в Добрич в деня за размисъл"/>
    <meta property="og:description" content="Районната прокуратура в Добрич разследва сигнал за раздаване на ваучери за лекарства в деня за разми..."/>
  </head>
  <body>
    <article>
      <h1>Ваучери за лекарства получили избиратели в Добрич в деня за размисъл</h1>
      <address>
        <time datetime="2019-11-03T14:54:00+00:00">03 Nov 2019, 14:54</time>
      </address>
      <p>Районната прокуратура в Добрич разследва сигнал за раздаване на ваучери за лекарства в деня за размисъл. Сигнали до ОИК са подадени и за масово извозване на избиратели, както и за агитация на чужд език в Секционна избирателна комисия, съобщава БНР. </p>
      <p>Първият сигнал, подаден до ОИК в Добрич е за извозване с микробус, облепен с агитационни материали на един от кандидатите в балотажа, на гласоподаватели към секция в училище "Панайот Волов“. </p>
      <p>Вторият е за агитация на чужд език, извършена в от зам.-председател на СИК в училище "Любен Каравелов“. </p>
      <p>Сигнал и до ОД на МВР е подаден за нарушение в деня за размисъл. В него се посочва, че са били раздавани ваучери за закупуване на лекарства от верига аптеки, като хората са били агитирани за кого да гласуват. Полицията е извършила проверка на аптеката, сигналът е отнесен и до Районната прокуратура в Добрич.</p>
    </article>
  </body>
</html>