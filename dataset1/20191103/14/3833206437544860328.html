<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Dilyana-Popova-iska-oshte-deca-ot-Blatechki-910797"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-03T14:18:00+00:00"/>
    <meta property="og:title" content="Диляна Попова иска още деца от Блатечки"/>
    <meta property="og:description" content="Още деца от Асен Блатечки иска Диляна Попова. Двамата имат момче - Борил. Малчуганът е на пет годинк..."/>
  </head>
  <body>
    <article>
      <h1>Диляна Попова иска още деца от Блатечки</h1>
      <address>
        <time datetime="2019-11-03T14:18:00+00:00">03 Nov 2019, 14:18</time>
      </address>
      <p>Още деца от Асен Блатечки иска Диляна Попова. Двамата имат момче - Борил. Малчуганът е на пет годинки. Родителите му вече се замислят да му направят братче или сестриче.</p>
      <p>Красавицата и лошото момче на киното се събраха отново след години караници и скандали. Преди време Асен се върна при първата си жена - режисьорката Катерина. Но любовта му към Диляна се оказа по-силна и той отново си ляга с красивата моделка.</p>
      <p>"Асен е прекрасен баща. Най-важното е, че Борил е отгледан с много любов и от двамата. Ние сме разумни родилите, които знаят как да му представят ситуацията, така че да не се чувства различен. Не съжалявам за нищо. Готова съм за още деца. Това е най-хубавото нещо за мен", довери Диляна пред светско списание преди няколко дни.</p>
      <p>Попова и Блатечки изобщо не планират да затвърдят връзката си с брак. И двамата са против кича и огромната суматоха около една сватба, издават близки до двойката.</p>
      <p>Асен и Диляна искат единствено спокойствие и да са далеч от светлините на прожекторите, съобщава "<a href="https://www.bgdnes.bg/Article/7738632">България Днес</a>".</p>
      <p>Затова двойката решава да се усамоти в далечна Австралия. Именно да отиде на Зеления континент е голямата мечта на моделката. Там са най-любимите й животни - коалите.</p>
      <p>В Австралия Диляна и Асен са в компанията на колегата им Калин Врачански. Мъжете актьори са на турне в далечната страна, а Диляна придружава плътно любовта на живота си.</p>
    </article>
  </body>
</html>