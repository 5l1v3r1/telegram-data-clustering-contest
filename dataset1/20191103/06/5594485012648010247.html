<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/shok-ograbikha-bagata-nasred-nyu-york-video_442328.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-03T06:10:00+00:00"/>
    <meta property="og:title" content="Шок! Ограбиха Багата насред Ню Йорк! ВИДЕО"/>
    <meta property="og:description" content="Българинът наби противник, но..."/>
  </head>
  <body>
    <article>
      <h1>Шок! Ограбиха Багата насред Ню Йорк! ВИДЕО</h1>
      <h2>Българинът наби противник, но...</h2>
      <address>
        <time datetime="2019-11-03T06:10:00+00:00">03 Nov 2019, 06:10</time>
      </address>
      <figure>
        <img src="https://static.blitz.bg/documents/thumbnails/sport/780/201911/1572754705gettyimages-1185143710.jpg"/>
        <figcaption>Getty Images / Guliver</figcaption>
      </figure>
      <p>Най-добрият ни ММА боец Благой Иванов - Багата записа втора загуба и във втората си среща от най-силната серия UFC.</p>
      <p>Българинът падна от американеца Дерик Люис след много спорно съдийско отсъждане в двубой от UFC244, състоял се в легендарната зала "Медисън Скуеър Гардън".</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>Въпреки че имаше видимо преимущество както статистически (59 удара за него срещу 37 за Люис), така и по отношение воденето на срещата, съдиите отчетоха победа за Черния звяр с 30-27, 29-28. Третото отсъждане бе в полза на Багата с 29-28.</p>
      <p>Така българинът записа второто си поражение след това в дебюта си срещу Жуниор дос Сантос преди година.</p>
      <p>
        <b>ПЪРВИ РУНД</b>
      </p>
      <p>Родният боец започна предпазливо двубоя и даде шанс на съперника да изпробва два безуспешни удара. Впоследствие Багата успя да направи тейкдаун, сваляйки Черния звяр на земята, но американецът бързо успя да се спаси от хватката. Последваха добри минути за Люис, който нанесе няколко добри удара срещу Иванов, който обаче не бе никак разклатен. В края блгаринът опита нов тейкдаун, но този път неуспешно.</p>
      <p>
        <b>ВТОРИ РУНД</b>
      </p>
      <p>Втората част отново започна малко по-предпазливо и за двамата, като след известно дебнене се стигна до размяна на крушета. Веднага след тях Багата отново повали съперника с тейкдаун и го държа с хватка около половин минута. Американецът обаче не се предаде и със ставането разби главата на родния спортист с няколко добри крушета. Иванов обаче отговори по брилянтен начин, нанасяйки също много добри удари. В края той отново повали съперника и заключи хватка, но изтичащото време спаси Люис.</p>
      <p>
        <b>ТРЕТИ РУНД</b>
      </p>
      <figure>
        <iframe src="https://www.youtube.com/embed/VhZ_GVZMwIQ" width="780" height="480" data-service="Youtube" scrolling="no"/>
      </figure>
      <p>Третата част започна много активно за Багата, като той нанесе няколко удара на Черния звяр, след които американецът бе притиснат до решетките. След неуспешен тейкдаун Иванов нанесе нови удари в главата на съперника, но в крайна сметка се стигна до клинч. След него Иванов отново повали съперника си, но отново не успя да го накара да се предаде. Двамата се изправиха и до заключителните секунди Благой бе по-активният в октагона, но до нокаут или събмишън не се стигна, което доведе до решението на съдиите.</p>
    </article>
  </body>
</html>