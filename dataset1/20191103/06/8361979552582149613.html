<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/v-rf-zaveli-kriminalnu-spravu-za-te-shcho-diti-govorili-z-geyem-novini-rosiji-50051324.html"/>
    <meta property="og:site_name" content="НВ"/>
    <meta property="article:published_time" content="2019-11-03T06:35:00+00:00"/>
    <meta property="og:title" content="В РФ порушили справу за спілкування «на сексуальні і розпусні теми» через відео, де діти ставлять запитання гею"/>
    <meta property="og:description" content="В РФ слідчі порушили кримінальну справу через відео, на якому діти ставлять запитання гею та колишній порноакторці."/>
  </head>
  <body>
    <article>
      <h1>В РФ порушили справу за спілкування «на сексуальні і розпусні теми» через відео, де діти ставлять запитання гею</h1>
      <h2>В РФ слідчі порушили кримінальну справу через відео, на якому діти ставлять запитання гею та колишній порноакторці.</h2>
      <address>
        <time datetime="2019-11-03T06:35:00+00:00">03 Nov 2019, 06:35</time>
      </address>
      <p>Про це повідомляє російська служба <a href="https://www.bbc.com/russian/news-50274414">BBC</a>.</p>
      <p>Відповідний відеоролик вже недоступний.</p>
      <p>Слідчий комітет РФ порушив справу «за фактом розповсюдження деструктивної інформації серед неповнолітніх». Слідчі вважають, що на відео «малолітні та неповнолітні діти спілкуються з дорослими людьми на різні сексуальні теми».</p>
      <p>Ще раніше проти організаторів зйомок порушили адміністративну справу через «пропаганду гомосексуалізму».</p>
      <p>До Слідчого комітету з проханням провести перевірку звернувся віце-спікер Держдуми Петро Толстой.</p>
      <p>«Те, що я побачив, не може залишити байдужим жодного з батьків», — сказав він, додаючи, що такі запитання, які діти ставили «їм хтось допоміг скласти».</p>
      <p>«Усіх учасників зйомок викликали до поліції, зокрема батьків дітей, які брали участь у зйомках. Мами щонайменше двох дітей розповіли мені, що працівники поліції погрожували позбавленням батьківських прав, а додому до них приходили органи опіки. Хоча самі батьки не мають жодних претензій до зйомок», — зазначила координаторка проекту Правозащита Открытки</p>
      <p>Валентина Дехтяренко.<br/>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/956/original/b245a7e1be15f893bb320ca7a82e5323.png?stamp=1&amp;q=85&amp;w=115"/>
      </figure>
      <p>Олександра Горчинська<br/>Війна з «не такими». Чим небезпечні стереотипи про ЛГБТ</p>
      <p>Дехтяренко опублікувала копію постанови СК, в якій ідеться, що з дітьми проводили «бесіди на різні теми розпусного характеру, спрямовані на викликання сексуального збудження у потерпілих, а також на спонукання у них інтересу до сексуальних відносин».</p>
      <p>Видання <a href="https://meduza.io/feature/2019/11/02/vitse-spiker-gosdumy-petr-tolstoy-pozhalovalsya-na-yutyub-shou-gde-deti-govoryat-s-geem-sk-vozbudil-delo-o-vyzyvanii-seksualnogo-vozbuzhdeniya">Meduza</a> розповідає, що на відео чоловік запитує дітей, що вони знають про геїв. Діти, зі свого боку, питають у чоловіка, як він зрозумів, що він гей, як до цього поставились родичі.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/elton-dzhon-i-volodimir-putin-obminyalisya-vislovlyuvannyami-pro-lgbt-50029433.html">Елтон Джон і Путін обмінялися висловлюваннями про ЛГБТ</a>
        </li>
        <li>
          <a href="https://nv.ua/ukr/world/countries/lgbt-spilnota-v-moskvi-zatrimali-uchasnikiv-piketu-novini-rosiji-50047535.html">У День камінг-ауту. У Москві затримали учасників пікету на підтримку ЛГБТ</a>
        </li>
      </ul>
    </article>
  </body>
</html>