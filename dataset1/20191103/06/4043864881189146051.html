<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/3/7230843/"/>
    <meta property="og:site_name" content="Українська правда"/>
    <meta property="article:published_time" content="2019-11-03T06:00:11+00:00"/>
    <meta property="og:title" content="Головні новини суботи і ночі: справа Дубневича та інтерв’ю Цемаха"/>
    <meta property="og:description" content="Народному депутату Дубневичу визначили розмір застави, підозрюваний у справі катастрофи малайзійського Boeing Цемах дав інтерв’ю – новини, які були актуальні 2 жовтня."/>
  </head>
  <body>
    <article>
      <h1>Головні новини суботи і ночі: справа Дубневича та інтерв’ю Цемаха</h1>
      <address>
        <time datetime="2019-11-03T06:00:11+00:00">03 Nov 2019, 06:00</time>
      </address>
      <p>Народному депутату Дубневичу визначили розмір застави, підозрюваний у справі катастрофи малайзійського Boeing Цемах дав інтерв’ю – новини, які були актуальні 2 жовтня.</p>
      <p>
        <b>Про Дубневича</b>
      </p>
      <p>Народному депутату Ярославу <a href="https://www.pravda.com.ua/news/2019/11/2/7230823/">Дубневичу</a>, якого підозрюють у розкраданні понад 93 млн грн, обрано запобіжний захід у вигляді застави у розмірі 100 млн грн. </p>
      <p>Сам нардеп <a href="https://www.pravda.com.ua/news/2019/11/2/7230825/">заявив</a>, що не знає, як зможе знайти 100 мільонів.</p>
      <p>
        <b>Про Цемаха</b>
      </p>
      <p>Підозрюваний у причетності до катастрофи малайзійського Boeing Володимир <a href="https://www.pravda.com.ua/news/2019/11/2/7230794/">Цемах</a>, який був відпущений Україною в рамках обміну, стверджує, що представники Нідерландів пропонували йому громадянство в обмін на свідчення у справі про катастрофу.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше трьох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Голова комітету Верховної Ради з питань зовнішньої політики Богдан <a href="https://www.pravda.com.ua/news/2019/11/2/7230796/">Яременко</a> опублікував свою заяву про звільнення.</p>
      <p>У неділю, 3 листопада, буде скасовано режим обмежень на переміщення в районі розведення в <a href="https://www.pravda.com.ua/news/2019/11/2/7230808/">Золотому</a>.</p>
      <p>НАК "<a href="https://www.pravda.com.ua/news/2019/11/2/7230821/">Нафтогаз України</a>" подав до Стокгольмського арбітражу "Заяву про захист та зустрічні позовні вимоги" до російського "Газпрому".</p>
      <p>Генпрокуратура РФ направила до суду кримінальну справу стосовно ексдепутата Верховної Ради, ексміністра транспорту України <a href="https://www.pravda.com.ua/news/2019/11/2/7230788/">Миколи Рудьковського</a>, якого звинувачують у нападі на російське посольство.</p>
      <p>Президент США Дональд <a href="https://www.pravda.com.ua/news/2019/11/3/7230838/">Трамп</a> під час спілкування з журналістами заявив, що хотів би, щоб президент Володимир Зеленський відвідав Вашингтон.</p>
      <footer>Українська правда</footer>
    </article>
  </body>
</html>