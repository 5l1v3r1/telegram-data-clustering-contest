<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/donald-trump-kafes-dovusu-izledi-haber-fotograf-2216552"/>
    <meta property="og:site_name" content="Posta"/>
    <meta property="article:published_time" content="2019-11-03T06:29:24+00:00"/>
    <meta property="og:title" content="Donald Trump, kafes dövüşü izledi"/>
    <meta property="og:description" content="ABD Başkanı Donald Trump, Jorge Masvidal ile Nate Diaz arasında yapılan UFC 244(Ultimate Fighting Championship) finaline katıldı. Seyirciler arasında yerini alan Trump, bir grup tarafından protesto edilse de, attığı tweet ile karşılaşmadaki havanın olumlu olduğunu ifade etti"/>
  </head>
  <body>
    <article>
      <h1>Donald Trump, kafes dövüşü izledi</h1>
      <address>
        <time datetime="2019-11-03T06:29:24+00:00">03 Nov 2019, 06:29</time>
      </address>
      <h3>ABD Başkanı Donald <a href="https://www.posta.com.tr/haberler/trump">Trump</a>, Jorge Masvidal ile Nate Diaz arasında yapılan <a href="https://www.posta.com.tr/haberler/ufc-244">UFC 244</a>(Ultimate Fighting Championship) finaline katıldı. Seyirciler arasında yerini alan Trump, bir grup tarafından protesto edilse de, attığı tweet ile karşılaşmadaki havanın olumlu olduğunu ifade etti</h3>
      <figure>
        <img src="https://i.pstimaj.com/img/78/700x0/5dbe70b4ae298b90cceb030c"/>
      </figure>
      <p>ABD Başkanı Donald Trump, New York'ta düzenlenen, <b>Jorge Masvidal </b>ile <b>Nate Diaz</b> arasında yapılan <b>UFC 244 (Ultimate Fighting Championship) </b>finaline katıldı.</p>
      <p>Final öncesi bir grup <b>Trump</b>'ı protesto etti.</p>
      <p>Trump ise salondaki havanın olumlu olduğunu belirten bir <b>tweeti</b> paylaştı.</p>
      <figure>
        <img src="https://i.pstimaj.com/img/78/700x0/5dbe70beae298b90656341c4"/>
      </figure>
      <p>Karma dövüş ustaları <b>Jorge Masvidal</b> ve <b>Nate Diaz</b> arasındaki karşılaşma, tüm ülke tarafından iple çekiliyordu.</p>
      <p>UFC 244 hayranlarını ekrana kilitleyen finalin kazananı ise Jorge Masvidal oldu.</p>
      <p>Öte yandan,  New York'taki Trump Tower etrafında protestolar devam ediyor.</p>
      <figure>
        <img src="https://i.pstimaj.com/img/78/700x0/5dbe70beae298b90cb186139"/>
      </figure>
      <p>Trump, geçtiğimiz gün Houston Astros ve Washington Nationals takımları arasında oynanan Beyzbol Dünya Serisi'nin 5. maçını izlemişti.</p>
      <p>Eşi Melania Trump ile maçı izleyen ABD Başkanı, taraftarların yoğun protestosuna maruz kalmıştı.</p>
      <p>Trump, kendisine gelen yoğun tepkiye rağmen protesto olmadığını iddia etmişti.</p>
      <figure>
        <img src="https://i.pstimaj.com/img/78/700x0/5dbe70beae298b90669c871c"/>
      </figure>
      <h4>Dövüş sporlarına ilgisi var</h4>
      <p>Trump'ın dövüş sporlarına olan ilgisi de dikkat çekiyor. Trump, UFC Başkanı Dana White ile yakın arkadaş...</p>
      <h3>2007'de ringe çıktı</h3>
      <p>Hatta 2007 yılında ringe çıkıp seyircileri selamlamışlığı bile var.</p>
      <p>Ancak Donald Trump'ın spor dünyası ile iyi geçindiği söylenemez...</p>
      <p>NBA takımları ve ABD Kadın Milli Takımı, Trump'ın Beyaz Saray davetini kabul etmemişlerdi. Bunun üzerine Trump, sporcuları sert sözlerle eleştirmişti.</p>
      <p>73 yaşındaki başkanın LeBron James tweeti de uzun süre gündem olmuştu. Trump, geçen sene ''LeBron James, televizyonun en aptal insanına röportaj vermiş. O bile LeBron'u akıllı biri gibi göstermiş. Bunu yapmak çok zordur. İyi iş çıkarmış...'' tweetini atmıştı.</p>
      <p>LeBron James ise Trump'ı çok sert sözlerle eleştirmiş ve başkan olacak kapasitesi olmadığını bile söylemişti.</p>
      <p>Spor dünyası ve ABD Başkanı arasındaki polemiğin daha uzun süre devam edeceği gözüküyor.</p>
      <figure>
        <img src="https://i.pstimaj.com/img/78/700x0/5dbe70be66a97c41c5635a11"/>
      </figure>
    </article>
  </body>
</html>