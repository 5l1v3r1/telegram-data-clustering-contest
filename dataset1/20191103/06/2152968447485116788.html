<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/03/sofiia-plovdiv-varna-reshavashtiiat-balotaj-na-mestnite-izbori.428162"/>
    <meta property="og:site_name" content="Dnes.bg"/>
    <meta property="article:published_time" content="2019-11-03T06:30:00+00:00"/>
    <meta property="og:title" content="София, Пловдив, Варна... решаващият балотаж на местните избори"/>
    <meta property="og:description" content="97 кметове на общини, 377 на кметства, 18 областни града ясни след втория тур | Dnes.bg"/>
  </head>
  <body>
    <article>
      <h1>София, Пловдив, Варна... решаващият балотаж на местните избори</h1>
      <h2>97 кметове на общини, 377 на кметства, 18 областни града ясни след втория тур</h2>
      <address><time datetime="2019-11-03T06:30:00+00:00">03 Nov 2019, 06:30</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>В 168 от 265-те български общини кметовете бяха избрани още на първи тур на местния вот на 27 октомври. 9 областни града също вече имат кметове, а в останалите 18 предстои балотаж.</p>
      <p>В неделя решаващият втори тур ще се проведе избор на 97 кметове на общини, 377 кметове на кметства и за избор на 31 районни кметове.</p>
      <p>Сред тях е и кметът на Столичната община за следващите 4 години.</p>
      <p>На първия тур разликата между двамата кандидати – Йорданка Фандъкова, издигната от ГЕРБ и СДС и независимата Мая Манолова, подкрепена от БСП и десни партии, беше 9%.<br/> <br/>Балотаж ще има и в 22 от 24-те столични района. На първи тур е избран само кмет на район Банкя и на Кремиковци.</p>
      <p>Градовете, в които в неделя няма да има втори тур, са Враца - Калин Каменов, Монтана - Златко Живков, Стара Загора - Живко Тодоров, Бургас - Димитър Николов, Велико Търново - Даниел Панов, Габрово - Таня Христова, Кюстендил - Петър Паунов, Кърджали - Хасан Азис, Хасково - Станислав Дечев.</p>
      <p>В останалите избирателите отиват до урните и днес.</p>
      <p>В Пловдив гласоподавателите ще избират между Здравко Димитров от ГЕРБ и Славчо Атанасов от ВМРО.</p>
      <p>Във Варна битката е между досегашния градоначалник Иван Потрих от ГЕРБ и Костадин Костадинов от партия "Възраждане".</p>
      <related>
        <h4>Още по темата</h4>
        <a href="https://www.dnes.bg/mestni-izbori-19/2019/11/01/fandykova-sofiianci-ne-si-prodavat-glasa.428156"/>
        <a href="https://www.dnes.bg/mestni-izbori-19/2019/10/30/v-nedelia-na-balotaj-za-kmet-na-sofiia-no-i-za-raionen-kmet.427949"/>
        <a href="https://www.dnes.bg/mestni-izbori-19/2019/10/30/28-oblastni-grada-koi-izbra-kmet-i-kyde-shte-ima-balotaj.427909"/>
      </related>
    </article>
  </body>
</html>