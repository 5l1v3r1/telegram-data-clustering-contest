<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-shiv-sena-leader-sanjay-raut-says-we-have-more-than-170-mlas-supporting-us-2829278.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-03T06:48:53+00:00"/>
    <meta property="og:title" content="महाराष्ट्र: खींचतान के बीच शिवसेना नेता संजय राउत का बड़ा बयान, हमें 170 से ज्यादा विधायकों का समर्थन"/>
    <meta property="og:description" content="महाराष्ट्र विधानसभा चुनाव नतीजों को आए हुए सप्ताह भर से ज्यादा का समय बीत चुका है लेकिन अभी तक सरकार किस पार्टी की बनेगी, ये साफ नहीं हो सका है। 50-50 फॉर्मूले को लेकर शिवेसना और बीजेपी के बीच..."/>
  </head>
  <body>
    <article>
      <h1>महाराष्ट्र: खींचतान के बीच शिवसेना नेता संजय राउत का बड़ा बयान, हमें 170 से ज्यादा विधायकों का समर्थन</h1>
      <address><time datetime="2019-11-03T06:48:53+00:00">03 Nov 2019, 06:48</time> by <a rel="author">लाइव हिन्दुस्तान, नई दिल्ली</a></address>
      <p>महाराष्ट्र विधानसभा चुनाव नतीजों को आए हुए सप्ताह भर से ज्यादा का समय बीत चुका है लेकिन अभी तक सरकार किस पार्टी की बनेगी, ये साफ नहीं हो सका है। 50-50 फॉर्मूले को लेकर शिवेसना और बीजेपी के बीच खींचतान जारी है। इसी बीच शिवसेना के प्रवक्ता संजय राउत ने रविवार को बड़ा बयान दिया है।</p>
      <figure>
        <iframe data-src="https://twitter.com/ANI/status/1190874515984674817?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शिवेसना नेता संजय राउत ने कहा है कि हमें 170 से ज्यादा विधायकों का समर्थन है। उन्होंने कहा कि यह आंकड़ा 175 तक भी पहुंच सकता है।</p>
      <p>इससे पहले संजय राउत ने शनिवार को कहा था कि महाराष्ट्र के मुख्यमंत्री पद के लिए उनकी पार्टी की मांग उचित है और भाजपा से साथ सत्ता साझा करने का आधार जीती गई सीटों की संख्या नहीं, बल्कि चुनाव से पहले हुआ समझौता होना चाहिए।</p>
      <h3>ये भी पढ़ें: <a href="https://www.livehindustan.com/national/story-shiv-sena-bjp-ready-with-plan-b-sharad-pawar-curtails-programmes-calls-party-leaders-meet-2828693.html">महाराष्ट्र में साथ नहीं आए तो शिवसेना- BJP के पास तैयार हैं अपने-अपने प्लान बी</a></h3>
      <p>राउत ने एक समाचार चैनल से कहा कि सरकार का गठन (चुनाव से पहले भाजपा और शिवसेना के बीच) पहले बनी सहमति के आधार पर होना चाहिए। यह इस आधार पर नहीं होना चाहिए कि सबसे बड़ा एकल दल कौन सा है।</p>
      <p>मालूम हो कि राज्य में 24 अक्टूबर को विधानसभा चुनाव परिणाम घोषित होने के बाद से दोनों गठबंधन साझीदारों के बीच मुख्यमंत्री पद को लेकर गतिरोध बना हुआ है। इस चुनाव में 288 सदस्यीय महाराष्ट्र विधानसभा में शिवसेना ने 56 और भाजपा ने 105 सीटों पर जीत दर्ज की।</p>
      <p>
        <b>
          <a href="https://www.livehindustan.com/national/story-shiv-sena-again-attacks-bjp-over-president-rule-remark-2828228.html">ये भी पढ़ें: BJP नेता के बयान के बाद भड़की शिवसेना, पूछा- क्या राष्ट्रपति आपकी जेब में हैं?</a>
        </b>
      </p>
    </article>
  </body>
</html>