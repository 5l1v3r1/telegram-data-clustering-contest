<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637898/%D8%AD%D9%85%D8%A7%D8%B3-%D9%85%D8%B0%D8%A7%DA%A9%D8%B1%D9%87-%D8%A8%D8%B1%D8%A7%DB%8C-%D8%AA%D8%A8%D8%A7%D8%AF%D9%84-%D8%A7%D8%B3%D8%B1%D8%A7-%D8%A8%D8%A7-%D8%AA%D9%84-%D8%A2%D9%88%DB%8C%D9%88-%D8%B1%D8%A7-%D8%AA%DA%A9%D8%B0%DB%8C%D8%A8-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-03T20:31:00+00:00"/>
    <meta property="og:title" content="حماس مذاکره برای تبادل اسرا با تل آویو را تکذیب کرد"/>
    <meta property="og:description" content="رئیس دفتر حماس در غزه انجام هرگونه مذاکره با رژیم صهیونیستی برای تبادل اسرا را تکذیب کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637898/%D8%AD%D9%85%D8%A7%D8%B3-%D9%85%D8%B0%D8%A7%DA%A9%D8%B1%D9%87-%D8%A8%D8%B1%D8%A7%DB%8C-%D8%AA%D8%A8%D8%A7%D8%AF%D9%84-%D8%A7%D8%B3%D8%B1%D8%A7-%D8%A8%D8%A7-%D8%AA%D9%84-%D8%A2%D9%88%DB%8C%D9%88-%D8%B1%D8%A7-%D8%AA%DA%A9%D8%B0%DB%8C%D8%A8-%DA%A9%D8%B1%D8%AF">حماس مذاکره برای تبادل اسرا با تل آویو را تکذیب کرد</a>
      </h1>
      <h2>رئیس دفتر حماس در غزه انجام هرگونه مذاکره با رژیم صهیونیستی برای تبادل اسرا را تکذیب کرد.</h2>
      <address><time datetime="2019-11-03T20:31:00+00:00">03 Nov 2019, 20:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز<b>، </b>یحیی سنوار، <b>رئیس دفتر حماس در غزه</b>، انجام هرگونه مذاکره با رژیم صهیونیستی برای <b>تبادل اسرا</b> را تکذیب و اعلام کرد مقامات رژیم صهیونیستی نمی توانند درباره این موضوع مهم و استراتژیک تصمیم‌گیری کنند.</p>
      <p>وی افزود: با وجود آنکه مقامات <b>رژیم صهیونیستی</b> برای تبادل اسرا اقدامی انجام نمی دهند، اما ما آماده آزادی زندانیان خود هستیم و همه تلاش خود را برای این کار صرف می‌کنیم.</p>
      <p>این اظهارات یحیی سنوار در حالی مطرح شد که صبح امروز یرون بلوم، هماهنگ کننده امور اسرا و مفقودین دفتر نخست‌وزیر رژیم صهیونیستی، ادعا کرد رایزنی‌های غیر مستقیم با حماس برای تبادل اسرا پیشرفت خوبی داشته است.</p>
      <p>به نظر می‌رسد دولت نتانیاهو برای جلب حمایت مردمی به منظور تشکیل دوباره کابینه، وعده آزادی نظامیان صهیونیست در بند حماس را به خانواده‌های آنها داده است، و این موضوع اعتراض شدید خانواده این نظامیان را برانگیخته است.</p>
    </article>
  </body>
</html>