<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/dramat-andre-gomesa-koszmarna-kontuzja-w-meczu-everton-liverpool,982651.html"/>
    <meta property="og:site_name" content="TVN24"/>
    <meta property="article:published_time" content="2019-11-03T20:19:00+00:00"/>
    <meta property="og:title" content="Koszmarna kontuzja. Piłkarze odwracali głowy, winowajca płakał"/>
    <meta property="og:description" content="Realizatorzy transmisji wstrzymali się od powtórek, tak dramatycznie wyglądał faul na Andre Gomesie z Evertonu. Portugalczyk mecz z Tottenhamem skończył ze złamaną nogą. Został zniesiony na noszach."/>
  </head>
  <body>
    <article>
      <h1>Koszmarna kontuzja. Piłkarze odwracali głowy, winowajca płakał</h1>
      <address>
        <time datetime="2019-11-03T20:19:00+00:00">03 Nov 2019, 20:19</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a69e1eba-cd06-4ec6-b0ac-f6e780d15369-480p.mp4"/>
        <figcaption>Dramat Gomesa, Son wyrzucony z boiska Foto: PAP/EPA | Video: PAP/EPA</figcaption>
      </figure>
      <h3>Realizatorzy transmisji wstrzymali się od powtórek, tak dramatycznie wyglądał faul na Andre Gomesie z Evertonu. Portugalczyk mecz z Tottenhamem skończył ze złamaną nogą. Został zniesiony na noszach.</h3>
      <p>Była 78. minuta spotkania 11. kolejki Premier League. Pędzącego z piłką Portugalczyka gonił Heung-Min Son. Koreańczyk zdecydował się na wślizg. Zrobił to beznadziejnie, nie trafił w piłkę, a w nogi rywala. Ten, wytrącony z równowagi, jeszcze wpadł na obrońcę Tottenhamu Serge'a Auriera i nieszczęśliwe upadł, z nienaturalnie wygiętą prawą stopą.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/bae08f1a-ca64-4635-8b6d-25380b58dc29.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Portugalczyk został zniesiony na noszach<cite>Źródło: PAP/EPA</cite></figcaption>
      </figure>
      <p> </p>
      <p>Sprawa była bezdyskusyjna - poważne złamanie w okolicach stawu skokowego.</p>
      <p>- Coś strasznego - skwitował Pat Nevin, były piłkarz Evertonu, który analizował mecz dla BBC Radio.</p>
      <p>- Piłkarze wyglądają na zdruzgotanych, z głowami schowanymi w rękach. Panuje tu wielkie zamieszane - relacjonował.</p>
      <p>
        <b>UWAGA. DRASTYCZNE WIDEO</b>
      </p>
      <p> </p>
      <p> </p>
      <h3>Son ze łzami w oczach</h3>
      <p>Wszyscy, którzy zobaczyli efekt faulu, koledzy Gomesa z Evertonu i rywale z Tottenhamu, odwracali głowy. Zasłaniali je rękami.</p>
      <p>Sam winowajca wpadł w histerię, płakał, bo pewnie zdawał sobie sprawę, do czego się przyczynił.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/ea94bb7e-ff4e-43de-a859-e41f185437f1.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do Sona dotarło, co się wydarzyło<cite>Źródło: PAP/EPA</cite></figcaption>
      </figure>
      <p>Sędzia ukarał go najpierw żółtą kartkę, ale decyzję i kolor zmienił. Son wyleciał z boiska. Gomesa zniesiono na noszach, kibice pożegnali go brawami.</p>
      <p>Do tego momentu londyńczycy prowadzili po golu Dele Allego. Wyrównał już w doliczonym czasie Cenk Tosun.</p>
      <p><b>Wyniki 11. kolejki:</b><br/>Crystal Palace - Leicester City 0:2<br/>Everton - Tottenham Hotspur 1:1<br/>Watford - Chelsea 1:2<br/>Bournemouth - Manchester United 1:0<br/>Arsenal - Wolverhampton 1:1<br/>Aston Villa - Liverpool 1:2<br/>Brighton - Norwich City 2:0<br/>Manchester City - Southampton 2:1<br/>Sheffield United - Burnley 3:0 <br/>West Ham United - Newcastle United 2:3</p>
      <p>Autor: twis / Źródło: eurosport.pl</p>
    </article>
  </body>
</html>