<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544585.html/%D8%A7%DB%8C%D8%B1%D8%A7%D9%86-%D9%85%D8%A7%D9%86%D8%B9-%D9%84%DB%8C%D8%A8%D8%B1%D8%A7%D9%84%DB%8C%D8%B3%D9%85-%D8%AC%D9%87%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T20:33:00+00:00"/>
    <meta property="og:title" content="ایران مانع لیبرالیسم جهانی است"/>
    <meta property="og:description" content="رئیس اداره تبلیغات اسلامی نیشابور گفت: حضور ایران در منطقه ازنظر آمریکا بزرگ‌ترین مانع برای جهانی‌سازی لیبرالیسم و لیبرالیسم جهانی محسوب می‌شود."/>
  </head>
  <body>
    <article>
      <h1>ایران مانع لیبرالیسم جهانی است</h1>
      <h2>رئیس اداره تبلیغات اسلامی نیشابور:</h2>
      <address>
        <time datetime="2019-11-03T20:33:00+00:00">03 Nov 2019, 20:33</time>
      </address>
      <p>رئیس اداره تبلیغات اسلامی نیشابور گفت: حضور ایران در منطقه ازنظر آمریکا بزرگ‌ترین مانع برای جهانی‌سازی لیبرالیسم و لیبرالیسم جهانی محسوب می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ حجت‌الاسلام علیرضا جوانشیری در گفتگو با خبرنگار ما با اشاره به 13 آبان و روز ملی استکبارستیزی اظهار داشت: در سپهر سیاست بین‌الملل به دلیل سیاست‌های خصمانه و قلدرمآبانه و یک‌طرفه آمریکایی‌ها و همچنین افزایش آگاهی‌های افکار عمومی دنیا امروز شاهد افول قدرت آمریکا در سراسر جهان به‌خصوص در منطقه استراتژیک خاورمیانه هستیم.</p>
      <p>وی بیان داشت: در کنار این، حضور مؤثر و اثرگذار جبهه مقاومت به پرچم‌داری جمهوری اسلامی ایران را نیز نباید فراموش کرد، حضور ایران در این منطقه ازنظر آمریکا بزرگ‌ترین مانع برای جهانی‌سازی لیبرالیسم و لیبرالیسم جهانی محسوب می‌شود.</p>
      <p>رئیس اداره تبلیغات اسلامی نیشابور افزود: ضربه سهمگینی را ایران به پیکره آمریکا وارد کرده است و علاوه بر این پرونده آمریکا در جهان سیاه و غیرقابل‌قبول است و قالبا پشتیبانی رسمی از تروریست و تأسیس گروهک‌های تروریستی مانند داعش و القاعده را در کارنامه دارند و خودشان به آن اعتراف کرده‌اند.</p>
      <p>جوانشیری تأکید کرد: ایجاد اختلاف در استقلال‌طلبی ملت‌ها و مجموع سیاست‌های غلطی که باعث منفور شدن این کشور در جایگاه بین‌الملل شده است عامل افزود دیگری است که امروز دیگر آمریکا جایگاه گذشته را ندارد.</p>
      <p>وی خاطرنشان کرد: همه سیاست‌گذاری‌های آن‌ها در لبنان، عراق و دیگر کشورها که سعی می‌کنند به‌ظاهر با اعتراضات مردمی، هدفشان یعنی ضربه زدن به جمهوری اسلامی را پیش ببرند نیز در حال شکست خوردن است.</p>
      <p>رئیس اداره تبلیغات اسلامی نیشابور عنوان داشت: اتفاق‌های چند وقت اخیر مانند منهدم شدن پهپاد آمریکایی و حمله یمنی‌ها به سکوهای نفتی عربستان ادعای پشتیبانی و قدرت نظامی این کشور را از بین برد به‌نحوی‌که فکر نمی‌کردند با پشتیبانی آن‌ها کشور جنگ‌زده‌ای بتواند در این حد مواضع عربستان را از بین ببرد.</p>
      <p>وی افزود: ادامه این تحقیرها برای آمریکا بسیار ضربه زد و دنیای امروز برایش روشن‌شده است که آمریکا غیرقابل اطمینان است و می‌دانند که تکیه‌بر آمریکا تکیه‌بر آب و باد است و ملت ایران نیز از ابتدا بارها غیرقابل‌اعتماد بودن این کشور را تجربه کرده است و آخرین آن برجام و نتایج آن بود که این کشور برخلاف همه پروتکل‌های بین‌المللی به تعهد خودش پایبند نماند.</p>
      <p>وی افزود: امروز اجماع قابل قبولی در بین ملت ایران وجود دارد که آمریکا حقیقتاً قابل‌اعتماد است و این درسی برای ملت شد که همگرایی بیشتری ایجاد کرد.</p>
      <p>رئیس اداره تبلیغات اسلامی نیشابور گفت: تنها راهبردی که در برابر این دست‌اندازی‌ها آمریکا می‌تواند مطرح شود، راهبرد مقاومت و درون سازی توسعه پایدار کشور هست تا با توجه به ظرفیت‌های داخلی است توانیم روزبه‌روز موفق‌تر باشیم.</p>
      <p>جوانشیری در پایان افزود: البته قطعاً مقاومت هزینه دارد ولی در برابر دستاوردها ارزشمند خواهد بود.</p>
      <p>انتهای پیام/</p>
    </article>
  </body>
</html>