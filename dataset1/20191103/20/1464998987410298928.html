<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/uapa-against-students-will-removed-ldf-convener"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-03T20:03:00+00:00"/>
    <meta property="og:title" content="വിദ്യാര്‍ഥികള്‍ക്കെതിരായ യുഎപിഎ ഒഴിവാക്കാന്‍ സര്‍ക്കാര്‍ ഇടപെടുമെന്ന് എല്‍ ഡി എഫ് കണ്‍വീനര്‍ എ വിജയരാഘവന്‍"/>
    <meta property="og:description" content="തിരുവനന്തപുരം: വിദ്യാര്‍ഥികള്‍ക്കെതിരായ യുഎപിഎ ഒഴിവാക്കാന്‍ സര്‍ക്കാര്‍ ഇടപെടുമെന്ന് എല്‍ ഡി എഫ് കണ്‍വീനര്‍ എ വിജയരാഘവന്‍. സര്‍ക്കാറിന്റെ നിലപാടിന് വിരുദ്ധമായാണ് കോഴിക്കോട് വിദ്യാര്‍ഥികള്‍ക്കെതിരെ പോലീസ് യു എ പി എ ചുമത്തിയിരിക്കുന്നത്. ഇത് തിരുത്താന്‍..."/>
  </head>
  <body>
    <article>
      <h1>വിദ്യാര്‍ഥികള്‍ക്കെതിരായ യുഎപിഎ ഒഴിവാക്കാന്‍ സര്‍ക്കാര്‍ ഇടപെടുമെന്ന് എല്‍ ഡി എഫ് കണ്‍വീനര്‍ എ വിജയരാഘവന്‍</h1>
      <address><time datetime="2019-11-03T20:03:00+00:00">03 Nov 2019, 20:03</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: വിദ്യാര്‍ഥികള്‍ക്കെതിരായ യുഎപിഎ ഒഴിവാക്കാന്‍ സര്‍ക്കാര്‍ ഇടപെടുമെന്ന് എല്‍ ഡി എഫ് കണ്‍വീനര്‍ എ വിജയരാഘവന്‍. സര്‍ക്കാറിന്റെ നിലപാടിന് വിരുദ്ധമായാണ് കോഴിക്കോട് വിദ്യാര്‍ഥികള്‍ക്കെതിരെ പോലീസ് യു എ പി എ ചുമത്തിയിരിക്കുന്നത്. ഇത് തിരുത്താന്‍ സര്‍ക്കാര്‍ ഇടപെടും. പരിശോധനക്ക് ജഡ്ജിയെ നിയോഗിച്ചത് സര്‍ക്കാര്‍ ജാഗ്രതയുടെ ഭാഗമാണെന്നും വിജയരാഘവന്‍ പറഞ്ഞു.</p>
      <p>ജനാധിപത്യ പ്രക്രിയയില്‍ പൗരന്റെ അവകാശങ്ങള്‍ക്ക് നേരെയുള്ള കൈയേറ്റമാണ് യുഎപിഎ നിയമത്തിലൂടെ സംഭവിക്കുന്നത്. ഇടതുപക്ഷം യുഎപിഎക്ക് എതിരാണ്. നിലവിലുള്ള നിയമസംവിധാനത്തെ ഭേദഗതി വരുത്തി ബിജെപി സര്‍ക്കാര്‍ കര്‍ക്കശമാക്കിയിരിക്കുകയാണ്.</p>
      <p>മാവോയിസ്റ്റുകളുടെ പ്രവര്‍ത്തനം പ്രോത്സാഹിക്കപ്പെടേണ്ടതില്ല. അത് രാഷ്ട്രീയ പ്രവര്‍ത്തനമല്ല. ജനാധിപത്യ രാഷ്ട്രീയ ശൈലിയുടെ ഭാഗവുമല്ലത്. പശ്ചിമ ബംഗാളിലെ ഇടതുപക്ഷ സര്‍ക്കാറിനെ അട്ടിമറിക്കുന്നതിനുള്ള അക്രമങ്ങുടെ ഭാഗമായി പ്രവര്‍ത്തിച്ചവരാണ് മാവോയിസ്റ്റുകള്‍. മാവോയിസ്റ്റ് ഏറ്റുമുട്ടലും യു എ പി എ ചുമത്തപ്പെട്ടതും രണ്ട് സംഭവമാണെന്നും വിജയരാഘവന്‍ പറഞ്ഞു.</p>
    </article>
  </body>
</html>