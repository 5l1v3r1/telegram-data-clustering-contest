<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544633.html/%D8%B1%D9%87%D8%A8%D8%B1-%D9%81%D8%B1%D8%B2%D8%A7%D9%86%D9%87-%D8%A7%D9%86%D9%82%D9%84%D8%A7%D8%A8--%D8%A2%D9%85%D8%B1%DB%8C%DA%A9%D8%A7-%D9%88-%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%B4%DB%8C%D8%B7%D8%A7%D9%86%DB%8C-%D8%A2%D9%86%D9%87%D8%A7-%D8%B1%D8%A7-%D8%A8%D9%87-%D8%B3%D9%82%D9%88%D8%B7-%D9%88-%D8%B1%D8%B3%D9%88%D8%A7%DB%8C%DB%8C-%DA%A9%D8%B4%D8%A7%D9%86%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-03T20:51:00+00:00"/>
    <meta property="og:title" content="رهبر فرزانه انقلاب، آمریکا و سیاست‌های شیطانی آنها را به سقوط و رسوایی کشانده است"/>
    <meta property="og:description" content="مردم ایران با شناسایی و بصیرت آگاهانه، آمریکا را دشمن اصلی خود می‌دانند و تمام گرفتاری‌های جامعه اسلامی ناشی از خوی استکباری، ایران ستیزی، اسلام ستیزی آمریکا و سردمدارانش می‌دانند."/>
  </head>
  <body>
    <article>
      <h1>رهبر فرزانه انقلاب، آمریکا و سیاست‌های شیطانی آنها را به سقوط و رسوایی کشانده است</h1>
      <h2>13 آبان یادآور 3 واقعه مهم در تاریخ انقلاب؛</h2>
      <address>
        <time datetime="2019-11-03T20:51:00+00:00">03 Nov 2019, 20:51</time>
      </address>
      <p>مردم ایران با شناسایی و بصیرت آگاهانه، آمریکا را دشمن اصلی خود می‌دانند و تمام گرفتاری‌های جامعه اسلامی ناشی از خوی استکباری، ایران ستیزی، اسلام ستیزی آمریکا و سردمدارانش می‌دانند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1012">سفیر افلاک،</a> روز ۱۳ آبان که روز مبارزه با مستکبران جهان به ویژه آمریکای جنایتکار در تقویم انقلاب نامگذاری شده یادآور سه واقعه مهم در تاریخ انقلاب اسلامی است که در دوران مختلف به وقوع پیوسته است به این خاطر این روز را یکی از ایام الله می‌دانند که حقیقتا یکی از مصوت‌های واژه انقلاب اسلامی است که بدون آن قابل بازگویش و ادا  نیست.</p>
      <p>به عبارت دیگر این ایام چشمه‌های زلال و خالص بود که از دل کوه اجتماع مردم ایران جوشیدن گرفت و بر دشت ستم دیده این سرزمین جریان پیدا کرد که عظمت و شکوه را بر این سرزمین ارزانی داشت.</p>
      <p>در حالی که انقلاب اسلامی مردم ایران به رهبری پیر و مرشد خود امام خمینی (ره) به ایام سرنوشت ساز خود نزدیک می‌شد همه گروه‌های مردم ایران از زن و مرد، پیر و جوان سعی در ایفای نقش تاریخ ساز خود و عمل به تکلیف الهی داشتند. در این حین دانش‌آموزان و نوجوانان با شور و اشتیاق وصف ناپذیری در تکاپو بودند که خود زبانزد اقشار مختلف مردم بود.</p>
      <p>صبح روز ۱۳ آبان ۵۷ دانش‌آموزان در حالیکه هماهنگ با معلم‌های خود مدارس را تعطیل کرده بودند به سمت دانشگاه تهران حرکت کردند تا صدای اعتراض خود را به گوش مستکبران برسانند این نوجوانان دسته دسته وارد محوطه دانشگاه شدند و به همراه دانشجویان و اقشار دیگر از مردم در زمین چمن دانشگاه جمع شدند.</p>
      <p>در ساعت ۱۱ صبح ماموران مسلح به سوی آنها شلیک کردند اما مردم با صدای رسا مراتب اعتراض خود را بیان می‌کردند و لرزه بر اندام رژیم پهلوی می‌افکندند؛ تیراندازی شروع شد و افراد بیگناه یکی پس از دیگری به زمین چمن دانشگاه نقش می‌بستند و ده‌ها نفر شهید و صدها نفر نیز مجروع شدند.</p>
      <p>حضرت امام (ره) در پیامی پیروزی قریب الوقوع را مژده داد و مردم را به صبر و پایداری دعوت کرد و فرمود خدا با صابران است آری به خاطر گرامیداشت یاد و خاطره دانش‌آموزان شهید این روز را در تاریخ پرفراز و نشیب انقلاب اسلامی روز دانش آموز نامگذاری کردند.</p>
      <p>
        <b>تسخیر لانه جاسوسی آمریکا در ۱۳ آبان از وقایع مهم انقلاب اسلامی</b>
      </p>
      <p>تسخیر لانه جاسوسی آمریکا در ۱۳ آبان سال ۵۸ نیز یکی از وقایع انقلاب اسلامی بود که امام آن را انقلاب بزرگتر نامیدند این تسخیر موجب واکسینه شدن انقلاب از حیله‌ها و شیطنت های دشمنان دیرینه ایران شد که برکات آن تاکنون نمایان و روشن و همواره از حمله ویروس گونه آمریکا مصون و محفوظ گشته است.</p>
      <p>تبعید امام(ره) به ترکیه در ۱۳ آبان ۱۳۴۲در پی سخنرانی علیه کاپیتولاسیون یا حق قضاوت کنسولی که به موجب آن محاکمه اتباع بیگانه(آمریکا) از شمول قوانین کشور مستثنی می‌شدند در اصل در صورت جرم بیگان دولت ایران حق محاکمه آنها را نداشت.</p>
      <p>امام خمینی(ره) در سخنرانی خود فرمودند اگر کسی یک سگ آمریکایی را زیر بگیرد بازخواست می‌شود و اگر شاه ایران یک سگ آمریکایی را زیر بگیرد بازخواست می‌کنند و اگر چنانچه یک آشپز آمریکایی شاه ایران را زیر بگیرد، مرجع ایران را زیر بگیرد، بزرگترین مقام ایران را زیر بگیرد کسی حق تعرض ندارد.</p>
      <p>به خاطر این سخنرانی شاه نتوانست با هیچ شیوه‌ای امام (ه) را ساکت کند و تنها تبعید امام را چاره کار دید، در شب ۱۳ آبان کماندوهای شاه به منزل امام حمله کردند، وی را دستگیر و با یک هواپیمای نظامی ایشان را به ترکیه تبعید کردند، امام در غربت به ارشاد مردم پرداخت و پس از ۱۴ سال پیروزی انقلاب اسلامی را به بار آورد.</p>
      <p>با این وصف ۱۳ آبان که یاد آور سه واقعه در ایام مختلف بوده منشا همه این وقایع سلطه گری آمریکای جهانخوار و هم پیمانان و دست نشاندگان استعمار کهنه بوده است.</p>
      <p>
        <b>مردم ایران با شناسایی و بصیرت آگاهانه آمریکا را دشمن اصلی خود می‌دانند</b>
      </p>
      <p>مردم ایران با شناسایی و بصیرت آگاهانه آمریکا را دشمن اصلی خود می‌دانند تمام گرفتاری‌های جامعه اسلامی ناشی از خوی استکباری، ایران ستیزی، اسلام ستیزی آمریکا و سردمدارانش می‌دانند و به خوبی می‌شناسند.</p>
      <p>عیسی بهرامی کارشناس مسائل سیاسی در گفت‌وگو باخبرنگار سفیر افلاک اظهار داشت: استکبار جهانی از روز اول انقلاب اسلامی را دشمن خود دانست چون درست متوجه شده بود که دیگر مانند گذشته از همه منافع، منافع بزرگ انرژی و از مانور قدرتمندانه در آب‌های گرم جنوب فاصله خواهد گرفت.</p>
      <p>وی افزود: بزرگترین جنایت دولت‌های آمریکایی از نگاه امام(ره) این است که دودمان پهلوی را بر ما تحمیل کردند.</p>
      <p>کارشناس مسائل سیاسی گفت: از آنجایی که تبعید حضرت امام (ره) به ترکیه در ۱۳آبان ماه سال ۱۳۴۳انجام گرفت، تسخیر لانه جاسوسی در سال ۱۳۵۸ آبان ماه همان سال بود و دانش‌آموزان تهرانی نیز در سال ۱۳۵۷ در آبان ماه همان سال به رفتار ستمگرانه پهلوی اعتراض داشتند و در آن سال تعدادی از دانش‌آموزان شهید شدند که این سه واقعه مهم تاریخی هرکدام در جایگاه خود از اهمیت خاصی برخورداراند..</p>
      <p>وی گفت: ملت بزرگ ایران از سال ۱۳۴۳خرداد ماه تاکنون شاهد توطئه‌ها و نقشه‌های شوم شیطان بزرگ بوده‌اند و هرگز سقوط دولت مصدق را تا اعمال تحریم‌های ظالمانه، همه جانبه و غیر انسانی دولت استکبار آمریکا را فراموش نخواهند کرد.</p>
      <p>بهرامی بیان کرد: ایالات متحده آمریکا مرموزانه اطلاعات، اخبار و هرگونه تحرکات سیاسی، اقتصادی و امنیتی ملت را از طریق موسوم سفارتخانه خود در تهران دریافت می‌کند و این تنها امید شیطان بزرگ در ایران است که در حقیقت این سفارتخانه محور شرارت است.</p>
      <p>وی تصریح کرد: رهایی از این ظالم، رهایی یافتن مشروط به بیداری ملت‌هاست و امروز رهبر فرزانه انقلاب مقام معظم رهبری، آمریکا و سیاست‌های شیطانی و تمامیت خواهی آن‌ها را به سقوط و رسوا کشانده چرا که جوانان دانشگاه، ارتش، سپاه و بسیج، سیاسیون فرهنگی و همه طبقات ملت بزرگ ایران به نیرنگ‌های این دیو خون آشام آشنا هستند و به یقین همه ملت‌های آزاده متوجه داستان قانون شکنی سیاست خارجی آمریکا و نقض برجام شده‌اند.</p>
      <p>کارشناس مسائل سیاسی  خاطرنشان کرد: دانشجویان مسلمان پیرو خط امام (ره) در سیزدهم آبان ماه سال ۱۳۵۷در اعتراض به پذیرش شاه و دیگر اقدامات خصمانه آمریکا علیه ملت، سفارت آمریکا را به تصرف خود درآوردند و ۵۷ نفر از پرسنل آن را روانه زندان کردند که آمریکا رسما در ابعاد بین المللی تحقیر شد .</p>
      <p>انتهای پیام/</p>
    </article>
  </body>
</html>