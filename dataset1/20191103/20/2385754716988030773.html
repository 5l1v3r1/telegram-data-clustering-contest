<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595554/dyo-syllipseis-gia-tin-apopeira-fonou-stin-egkomi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-03T20:03:00+00:00"/>
    <meta property="og:title" content="Δύο συλλήψεις για την απόπειρα φόνου στην Έγκωμη"/>
    <meta property="og:description" content="Ραγδαίες εξελίξεις στην υπόθεση της απόπειρας φόνου στην Έγκωμη τα ξημερώματα της Κυριακής (3/11).   Συγκεκριμένα, το βράδυ της Κυριακής συνελήφθη..."/>
  </head>
  <body>
    <article>
      <h1>Δύο συλλήψεις για την απόπειρα φόνου στην Έγκωμη</h1>
      <address><time datetime="2019-11-03T20:03:00+00:00">03 Nov 2019, 20:03</time> by <a rel="author">SigmaLive</a></address>
      <p>Ραγδαίες εξελίξεις στην υπόθεση της απόπειρας φόνου στην Έγκωμη τα ξημερώματα της Κυριακής (3/11).</p>
      <p>Συγκεκριμένα, το βράδυ της Κυριακής συνελήφθη 42χρονος, ο οποίος καταζητείτο δυνάμει Δικαστικού εντάλματος για αδικήματα απόπειρας φόνου που διαπράχθηκαν σήμερα στην Λευκωσία.</p>
      <p>Επίσης, συνελήφθη 43χρονος, για αυτόφωρο αδίκημα, ως συνεργός μετά την διάπραξη αδικήματος.</p>
      <p>Υπενθυμίζεται ότι <a href="https://www.sigmalive.com/news/local/595533/apopeira-fonou-egkomi-sto-simeio-apo-prin-i-astynomia-epesan-3-pyrovolismoi">συμπλοκή με πυροβολισμούς σημειώθηκε τις πρωινές ώρες της Κυριακής</a> έξω από νυκτερινό κέντρο στην Λευκωσία, με αποτέλεσμα τον τραυματισμό δύο προσώπων, εκ των οποίων το ένα σε κρίσιμη κατάσταση.</p>
      <p>Σε δηλώσεις του το μεσημέρι, στο ΤΑΕ Λευκωσίας, ο Εκπρόσωπος Τύπου και Υπεύθυνος ΤΑΕ Λευκωσίας, Νεόφυτος Σιάηλος, είπε ότι η ώρα 05:45πμ σήμερα μετά από πληροφορία για συμπλοκή στην οδό Αντρέα Δημητρίου, στη Λευκωσία, έξω από νυκτερινό κέντρο, μετέβησαν στη σκηνή μέλη της Αστυνομίας, όπου διαπιστώθηκε ότι δύο πρόσωπα δέχθηκαν πυροβολισμούς με πιστόλι και μεταφέρθηκαν στο Γενικό Νοσοκομείο Λευκωσίας.</p>
      <p>Από την εξέταση που έγινε στους τραυματίες, συνέχισε ο κ. Σιάηλος, διαπιστώθηκε ότι ο ένας φέρει τραύμα στο κεφάλι και είναι πολύ σοβαρά, με την κατάσταση να είναι κρίσιμη, ενώ ο δεύτερος είναι εκτός κινδύνου και απολύθηκε.</p>
      <figure>
        <iframe src="https://www.youtube.com/embed/wM0B-TZXaBI" width="560" height="315" data-service="Youtube" scrolling="no"/>
      </figure>
    </article>
  </body>
</html>