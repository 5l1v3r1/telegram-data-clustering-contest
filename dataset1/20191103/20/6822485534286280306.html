<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980812192.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-03T20:48:00+00:00"/>
    <meta property="og:title" content="۹۴۰ نانوایی متخلف تهران به تعزیرات معرفی شدند"/>
    <meta property="og:description" content="به گزارش مهر، یدالله صادقی اظهار داشت: از ابتدای مهرماه امسال قیمت‌ جدید نان در تهران و شهرستان‌ها از طرف استانداری تهران ابلاغ شد و بر همین اساس همه نانوایی‌های استان بازرسی شده و یا به مرور می‌شوند."/>
  </head>
  <body>
    <article>
      <h1>۹۴۰ نانوایی متخلف تهران به تعزیرات معرفی شدند</h1>
      <address>
        <time datetime="2019-11-03T20:48:00+00:00">03 Nov 2019, 20:48</time>
      </address>
      <p>رئیس سازمان صنعت، معدن و تجارت استان تهران گفت: از ابتدای مهرماه ۹۴۰ واحد نانوایی متخلف با بیش از ۲ میلیارد و ۳۶۲ میلیون ریال تخلف روی وزن و قیمت نان شناسایی و به تعزیرات حکومتی معرفی شدند.</p>
      <p>به گزارش مهر، یدالله صادقی اظهار داشت: از ابتدای مهرماه امسال قیمت‌ جدید نان در تهران و شهرستان‌ها از طرف استانداری تهران ابلاغ شد و بر همین اساس همه نانوایی‌های استان بازرسی شده و یا به مرور می‌شوند.</p>
      <p>رئیس سازمان صنعت، معدن و تجارت استان تهران با بیان اینکه از ابتدای مهرماه سالجاری ۶۰ درصد از واحدهای صنفی نانوایی استان مورد بازرسی قرار گرفته‌اند، گفت: از ابتدای مهرماه ۹۴۰ واحد نانوایی متخلف با بیش از ۲ میلیارد و ۳۶۲ میلیون ریال تخلف روی وزن و قیمت نان شناسایی و به تعزیرات حکومتی معرفی شدند.</p>
      <p>وی با بیان اینکه بیش از ۶ هزارو ۴۰۰ واحد خبازی در استان تهران فعال است که از این تعداد ۳ هزار و ۷۵۰ واحد مورد بازرسی قرار گرفته اند، ادامه داد: بیشترین تخلف مشاهده شده در نانوایی‌ها گرانفروشی و کم فروشی در وزن چانه بوده است.</p>
      <p>صادقی تصریح کرد: نظارت و بازرسی بر واحدهای صنفی بخصوص نانوایی‌ها تا دستیابی به قیمت‌ و وزن چانه‌های ابلاغی ادامه دارد.</p>
      <p>وی گفت: شهرندان در صورت مشاهده هرگونه تخلف صنفی اعم از گرانفروشی، کم‌فروشی، تقلب و... مراتب را از طریق سامانه ۱۲۴ به سازمان صنعت، معدن و تجارت استان تهران گزارش دهند.</p>
    </article>
  </body>
</html>