<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/yuriy_zagorodniy_uryad_maie_indulgentsiyu_na_rik_ale_iz_sytuatsiieyu_ne_1682739"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T20:05:00+00:00"/>
    <meta property="og:title" content="Юрій Загородній: Уряд має «індульгенцію» на рік, але із ситуацією не впорається"/>
    <meta property="og:description" content="Чинний Кабінет Міністрів України не впорається із ситуацією, і про це вже можна говорити за проєктом бюджету-2020, який був внесений у парламент і підтриманий у першому читанні."/>
  </head>
  <body>
    <article>
      <h1>Юрій Загородній: Уряд має «індульгенцію» на рік, але із ситуацією не впорається</h1>
      <address>
        <time datetime="2019-11-03T20:05:00+00:00">03 Nov 2019, 20:05</time>
      </address>
      <p>
        <b>Чинний Кабінет Міністрів України не впорається із ситуацією, і про це вже можна говорити за проєктом бюджету-2020, який був внесений у парламент і підтриманий у першому читанні.</b>
      </p>
      <p>Про це в ефірі програми «<a href="https://zik.ua/tv/project/Intervyu_z_Lytvynenko/">Інтерв’ю з Литвиненко</a>» на телеканалі <a href="https://zik.ua/">ZIK</a> заявив народний депутат України (фракція «Опозиційної платформи – за життя») Юрій Загородній.</p>
      <p>Ведуча Юлія Литвиненко адресувала гостю програми запитання щодо ймовірної відставки чинного уряду, а також – з якими олігархами нині має справу президент Володимир Зеленський і до кого він може звернутися з огляду на малу «лаву запасних» у своїй команди – Юлії Тимошенко, Юрія Бойка чи Арсена Авакова. Юлія Литвиненко поцікавилася, чи ймовірно, що серед цих трьох прізвищ – майбутній прем’єр або і наступний президент.</p>
      <p>Юрій Загородній нагадав, що чинний кабмін отримав «індульгенцію» на рік від відставки.</p>
      <p>«Про те, що уряд не впорається із ситуацією, уже можна говорити за проєктом бюджету на 2020 рік, який був внесений у Верховну Раду і проголосований у першому читанні. Щодо цього проєкту бюджету були великі дискусії. Навіть ця монобільшість, фракція «Слуги народу» не проголосувала у повному складі за прийняття бюджету у першому читанні», – зауважив парламентар.</p>
      <figure>
        <iframe src="https://www.youtube.com/embed/JY3dzP4zXMU" width="640" height="360" data-service="Youtube" scrolling="no"/>
      </figure>
      <p>А найбільше запитань, зазначив він, викликає соціальна складова головного фінансового документа країни, зокрема, щодо розмірів пенсій, мінімальної зарплати, прожиткового мінімуму. А ось зростання ВВП, вважає нардеп, хочуть досягнути завдяки продажу землі.</p>
      <p>«Зростання ВВП… Один із варіантів – продаж землі, і то задекларували зростання ВВП за п’ять років на 40%, і це кожного року ВВП має зростати на 8%. Потім уряд зробив корекцію, що буде на 4% більше, а зараз прогноз десь 3-3,5%. Це ж говорить про те, що команда прем’єра працює нефахово, коли такі величезні розбіжності. Так, дохідна частина бюджету має формуватися за рахунок кредитів і, друге, – за рахунок продажу землі. Як надіється теперішня влада, що ринок землі буде відкритий, і за рахунок продажу землі будуть виручені великі кошти і це може виправити економічну ситуацію в країні. І соціальну ситуацію, в тому числі»</p>
      <p>Нагадаємо, прем'єр-міністр України Олексій Гончарук заявив, що Україна, незважаючи на сучасний стан інфраструктури, цілком може досягти економічного зростання на рівні до 10%. Він також зазначив, що <a href="https://zik.ua/news/2019/11/01/ukraina_mozhe_dosyagty_ekonomichnogo_zrostannya__goncharuk_1681209">40% економічного зростання за 5 років</a> – це завдання не для уряду, а для всього українського народу.</p>
      <p>Як повідомляли, Олексій Гончарук заявляв, що 2019 рік стане <a href="https://zik.ua/news/2019/11/01/goncharuk_2019_rik_stane_rekordnym_za_obsyagom_investytsiy_yebrr_v_ukrainu_1681589">рекордним за обсягом інвестицій ЄБРР в Україну</a>.</p>
      <related>
        <h4>читайте також</h4>
        <a href="https://zik.ua/news/2019/10/10/okremi_tovaryshchi_namagayutsya_domovytysya__goncharuk_1665531"/>
        <a href="https://zik.ua/news/2019/10/07/uryad_zvilnyv_kuzya_z_posady_zastupnyka_ministra_ekologii_z_pytan_1662599"/>
        <a href="https://zik.ua/news/2019/08/30/goncharuk_rozkazav_yak_uryad_planuie_zbilshyty_finansuvannya_budivnytstva_1637233"/>
        <a href="https://zik.ua/news/2019/08/29/novyy_premier_zvernuvsya_do_narodnyh_deputativ_z_odnym_prohannyam_1636749"/>
      </related>
    </article>
  </body>
</html>