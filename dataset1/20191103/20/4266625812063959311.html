<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/03/kytay_prezentuvav_novyy_litak_z_ukrainskym_dvygunom_1682731"/>
    <meta property="og:site_name" content="ZIK.UA"/>
    <meta property="article:published_time" content="2019-11-03T20:35:00+00:00"/>
    <meta property="og:title" content="Китай презентував новий літак з українським двигуном"/>
    <meta property="og:description" content="Китай презентував новий легкий навчально-бойовий літак L-15B, який оснащений розробленим запорізьким КБ «Івченко-Прогрес» форсажним варіантом двигуна АІ-222-25 виробництва АТ «Мотор-Січ»."/>
  </head>
  <body>
    <article>
      <h1>Китай презентував новий літак з українським двигуном</h1>
      <address>
        <time datetime="2019-11-03T20:35:00+00:00">03 Nov 2019, 20:35</time>
      </address>
      <p>
        <b>Китай презентував новий легкий навчально-бойовий літак L-15B, який оснащений розробленим запорізьким КБ «Івченко-Прогрес» форсажним варіантом двигуна АІ-222-25 виробництва АТ «Мотор-Січ».</b>
      </p>
      <p>Про це повідомляє <a href="https://armyinform.com.ua/2019/11/novyj-kytajskyj-litak-iz-ukrayinskym-dvygunom/">АрміяІнформ.</a></p>
      <p>Презентація й демонстраційні польоти відбулись 2 листопада на льотній конференції китайської авіапромислової групи Hongdu Aircraft Industry Group (HAIG), яка триває в Наньчані.</p>
      <p>Двомісний L-15B призначений для використання як легкий винищувач-штурмовик і перехідний навчально-бойовий літак. Викатка дослідного зразка відбулася 3 травня 2017-го в одному з цехів авіазаводу в Наньчані.</p>
      <p>Головна відміна від «базового» L-15 – оснащення розробленим запорізьким КБ «Івченко-Прогрес» форсажним варіантом двигуна АІ-222-25 виробництва АТ «Мотор-Січ». Вони дають змогу літаку розвивати надзвукову швидкість. Це помітна перевага перед існуючою серійною модифікацією, що позитивно позначиться на підготовці пілотів і надасть певні переваги у можливому бойовому застосуванні.</p>
      <p>L-15B оснащений бортовою РЛС, комплексами самооборони і управління озброєнням, зокрема керованим, й має 11 вузлів зовнішньої підвіски.</p>
      <p>Упродовж кількох років тривали переговори з військовим відомством КНР про організацію виробництва на українських авіапідприємствах китайського двомісного багатоцільового літака L-15. Але Китай був готовий лише продати лінію з їхнього збирання на Одеському авіазаводі, а виробництво всіх комплектуючих залишити у Піднебесній.</p>
      <p><a href="https://zik.ua/news/2017/11/02/u_lvovi_rozrobyly_litalni_trenazhery_dlya_armii_shcho_vdvichi_deshevshi_za_1198221">Нагадаємо</a>, у Львові розробили літальні тренажери для армії, що вдвічі дешевші за світові аналоги.</p>
      <related>
        <h4>читайте також</h4>
        <a href="https://zik.ua/news/2019/10/25/ukraina_eksportuvatyme_antylop_do_kytayu_1676457"/>
        <a href="https://zik.ua/news/2019/10/18/ukrzaliznytsya_domovlyaietsya_z_kytayskoyu_crrc_pro_kupivlyu_lokomotyviv_1671315"/>
        <a href="https://zik.ua/news/2019/09/09/zelenskyy_na_kytayskoamerykanskoi_roztyazhtsi_shcho_robyty_z_zavodom_motor_1642783"/>
        <a href="https://zik.ua/news/2019/08/30/u_kytai_zayavyly_shcho_ne_vtruchayutsya_u_kupivlyu_motor_sichi_1637325"/>
      </related>
    </article>
  </body>
</html>