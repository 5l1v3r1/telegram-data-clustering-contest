<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.avellinotoday.it/cronaca/docente-trovato-morto-casa-montemiletto-pizzo-scuola-nautica.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-03T20:47:00+00:00"/>
    <meta property="og:title" content="Ecco chi era il docente irpino che si è tolto la vita in Calabria"/>
    <meta property="og:description" content="Da due anni insegnava a Pizzo, in provincia di Vibo Valentia"/>
  </head>
  <body>
    <article>
      <h1>Ecco chi era il docente irpino che si è tolto la vita in Calabria</h1>
      <h2>Da due anni insegnava a Pizzo, in provincia di Vibo Valentia</h2>
      <address><time datetime="2019-11-03T20:47:00+00:00">03 Nov 2019, 20:47</time> by <a rel="author">Redazione</a></address>
      <figure>
        <video src="https://citynews-avellinotoday.video.stgy.ovh/~media/mp4-hd/32981063686050/movie_20191109_104020-2.mp4"/>
      </figure>
      <p><b>Trovato morto il docente di navigazione Pierluigi Freda</b>, 36 anni, originario di Passo Serra, frazione di Montemiletto. Una tragica notizia ha gettato nello sconforto non solo la comunità avellinese ma anche quella di Pizzo, in provincia di Vibo Valentia dove il docente svolgeva il suo lavoro all'Istituto Tecnico Nautico.</p>
      <p>Il professore è stato rinvenuto nella sua abitazione in località Marinella e, secondo le prime ricostruzioni fatte dagli inquirenti, pare si tratti di suicidio. Una collega l’aveva chiamato incessantemente al cellulare ma senza fortuna. Quindi ha preferito andare a casa e la tragica scoperta. Vani sono stati i tentativi di soccorso per il giovane. Secondo fonti, sembra che il docente abbia lasciato delle lettere nelle quali spiega il suo tragico gesto. Il professore Freda, da due anni insegnava nella città di Pizzo.</p>
      <p>«Che tu possa avere sempre il vento in poppa, che il sole ti splenda in viso e che il vento del destino ti porti in alto a danzare con le stelle. Ci mancherai. Ciao professore», hanno scritto su Facebook alcuni studenti del Nautico di Pizzo.</p>
    </article>
  </body>
</html>